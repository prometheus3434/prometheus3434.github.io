<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p>&nbsp;</p>

  <h2 style="text-align: center;">35</h2>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <blockquote style="margin-left:45%">
    <p class="ilk">Senden alırım yegâne gücü&nbsp;</p>

    <p class="ilk">Kalmak için buralarda.</p>

    <p style="text-align: right;">HARDY, “Ölümsüz Sevgili”</p>

    <p>&nbsp;</p>

    <p class="ilk">On dört yaşında hatta on üç yaşından on yedi yaşına kadar birçok kız hastaneye doğum yapmaya getirilmişti. Kızlar (tarladaki) işlerine gidip gelirken lekelendiklerini söylüyorlardı. O yaştaki kızlar ve oğlanlar, sekiz dokuz kilometre uzaktaki işlerine giderken hep birlikte yürüyorlar. On dört ila on altı yaş arası kızlar ve oğlanlar arasında edebe aykırı davranışlar olduğunu ben kendi gözlerimle gördüm. Bir keresinde genç bir kızın yol kenarında beş altı oğlan tarafından hakarete uğradığını gördüm. Daha yaşlı kişiler otuz kırk metre ötedeydiler ama hiç umursamadılar. Kız bağırıyordu, bunun üzerine durdum. Aynı zamanda oğlanların derelerde yıkandığını ve on üç ila on dokuz yaş arasında kızların kenardan onları seyrettiğini gördüm.</p>

    <p style="text-align: right;"><span style="font-style:italic;">Çocuk İşçiler Komisyonu Raporu</span> (1867)</p>
  </blockquote>

  <p>On dokuzuncu yüzyılda karşımıza neler çıkıyor? Kadının kutsal olduğu bir çağ; on üç yaşında bir kızı birkaç pounda satın alabilirdiniz: Sadece birkaç saatliğine istiyorsanız üç beş şilin yeterliydi. Ülke&nbsp;tarihi boyunca en çok kilisenin yapıldığı; Londra’daki her altmış evden birinin genelev olduğu bir çağ (şimdi altı binde bir filan). Evliliğin kutsallığı (ve evlilik öncesi iffet) her yerde yazılıp söylenirken;&nbsp;veliaht başta, devlet büyüklerinin hiç bu kadar kepaze bir özel hayatı olduğu görülmemişti. Ceza yasası düzenli olarak insanileştiriliyordu; kamçılama cezası o kadar yaygındı ki bir Fransız ciddi ciddi,&nbsp;Marquis de Sade’ın İngiliz kökenli olduğunu kanıtlamaya çalışmıştı.&nbsp;Kadın gövdesi hiç bu kadar örtülmemişti; bütün heykeltıraşlar çıplak kadın vücudu yapma yeteneklerine göre değerlendiriliyordu.&nbsp;Cinselliği anlatırken öpücükten öte giden ve edebi değeri olan tek&nbsp;bir roman, oyun ya da şiir yazılmamışken, Dr. Bowd’in (ölüm tarihi&nbsp;olan 1825, Viktorya çağı ethos'unun, çağın başlangıcından çok daha&nbsp;önce gelişmeye başladığını gösteriyor) herkes tarafından velinimet&nbsp;sayıldığı; pornografik yayınların sayısının inanılmaz boyutlara ulaştığı bir çağdı bu. Dışkılama işleminden asla söz edilmezdi; ama tuvaletler o kadar ilkeldi ki -sifonlu tuvaletler yüzyılın sonlarına doğru&nbsp;çıktı ve 1900’lere kadar lüks sayıldı- insanın dışkıyı hatırlamadan&nbsp;girebildiği ev ve sokak parmakla gösteriliyordu. Kadınların orgazm&nbsp;olamayacağı evrensel bir gerçek olarak kabul edilmişti; yine de bütün orospulara orgazm taklidi yapmak öğretiliyordu. İnsan uğraşılarının hemen her dalında büyük bir ilerleme ve özgürleşme varken,&nbsp;en kişisel ve temel konularda tam bir diktatörlük hüküm sürüyordu.</p>

  <p>İlk bakışta cevap basit gibi görünüyordu; süblimasyon, yani yüceltim meselesi. Viktorya çağında yaşayanlar libidolarını başka alanlara kaydırmışlardı; sanki tembelliği tutan bir evrim cini “biraz ilerlemeye ihtiyacımız var, şu büyük kanalın önüne set çekip başka&nbsp;tarafa aktaralım bakalım ne olacak” demişti.</p>

  <p>Gerçeğin bir kısmını yüceltim teorisiyle açıklasak bile, Viktoryenlerin cinsel duygularının aslında çok güçlü olmadığını düşünmek hatasına itmez mi acaba bu bizi? Ama onların da cinsel duyguları bizim gibi güçlüydü; hem de bizim üzerimize gece gündüz&nbsp;seks boca edilmesine rağmen (Viktoryenlerin üzerine dinin boca&nbsp;edilmesi gibi) onlar kafalarını bu konuya bizden çok daha fazla takıyorlardı. Gerçekten de aşk üzerine kafa yoruyor ve sanatlarında bu&nbsp;konuya bizim verdiğimizden çok daha fazla yer veriyorlardı. Malthus ve doğum kontrol yöntemlerinin eksikliği<sup><a href="../Text/62.xhtml#a47" id="k47">47</a></sup> bile tavşanlar gibi&nbsp;üremelerini ve doğurganlığa tapmalarını açıklayamaz. Bizim çağımız da ilerleme ve özgürleşme konusunda aşağı kalmaz; ama bunun&nbsp;libidomuzu bastırmamız sonucu ortaya çıkan enerjiden kaynaklandığını söyleyemeyiz. O muzır doksanlı yılların perhizle geçen onlarca yıla karşı bir tepki olarak sunulduğunu gördüm; bence söz&nbsp;konusu olan sadece eskiden gizli olan bir şeyin ortalığa dökülmesiydi ve sanırım insanlara özgü değişmez bir gerçekle uğraşıyoruz burada: Farklı olan, kullanılan kelimeler ve metaforlar.</p>

  <p>Viktoryenler bizim hafife aldığımız bir şeyi ciddiye alıyorlardı ve bunu ciddiye aldıklarını da cinsellik hakkında <span style="font-style:italic;">açık açık konuşmayarak</span> gösteriyorlardı, tıpkı bizim tam tersini yapmamız gibi. Ama&nbsp;ciddi olmanın “tarzları” zamanla değişen uzlaşımlardan başka bir&nbsp;şey değil. Arkalarındaki gerçek değişmez.</p>

  <p>Sık sık yapılan başka bir hata daha olduğunu düşünüyorum: Cinsel deneyim eksikliği ile cinsel haz eksikliğini eş tutmak. Charles&nbsp;ve Sarah’nın dudakları birleştiğinde ikisinin de pek ustaca davranmadığından eminim; ama bu, aldıkları cinsel hazzı azaltmaz. Zaten&nbsp;ihtiras ile onu tatmin etme ustalığı arasında çok ilginç bir orantı vardır. Yine bu konuda atalarımızdan çok daha iyi durumda olduğumuzu düşünüyor olabilirsiniz. Oysa ihtiras, uyandırılma sıklığına&nbsp;göre şartlanır: Dünyamız zamanının çoğunu bizi çiftleşmeye davet&nbsp;etmekle geçiriyor, oysa gerçekliğimiz bizi hüsrana uğratmakla meşgul. Ama Viktoryenler kadar değil mi diyorsunuz? Belki. Ama eğer&nbsp;günde bir elma yemenize izin varsa, o lanet şeylerle dolu bir bahçeye&nbsp;salıverilme fikri size hiç cazip gelmez; eğer ancak haftada bir elma&nbsp;yemenize izin verilirse elmalar daha da tatlı gelmeye başlayabilir.</p>

  <p>Bu yüzden de Viktoryenlerin, bizden daha seyrek ve bu nedenle de daha güçlü bir cinsel haz almadıklarını kimse iddia edemez; onlar&nbsp;da bunun farkında olmalılar ki bu hazzın keskin ucunu köreltmemek için bastırmayı, zapt etmeyi ve sessiz kalmayı tercih etmişler.&nbsp;Bir bakıma, onların özel hayata mal ettiklerini kamusal imgeleme&nbsp;aktarmakla biz daha Viktoryen -kelimenin kötü anlamıyla- bir çağ&nbsp;olduk; çünkü gizemi, güçlüğü, yasaklanmışın tadını yerle bir ederek,&nbsp;hazzı da yerle bir etmiş olduk. Kuşkusuz hazzın değişik derecelerini&nbsp;kıyaslayamayız; ama bunu yapamayışımız Viktoryenlerden çok bizim işimize gelir. Dahası, yöntemleri onlara fazladan bir enerji&nbsp;kazandırıyordu. O gizlilik, Sarah’nın ortadan kaldırmaya çalışarak&nbsp;Charles’ı zor durumda bıraktığı cinsiyetler arasındaki o uçurum,&nbsp;daha büyük bir güç ve genellikle diğer alanlarda daha büyük bir&nbsp;açıklık yaratıyordu.</p>

  <p>Bütün bunlar bizi Mary’den çok uzaklara atmış gibi görünse bile, biraz önce onun elma yemekten çok hoşlandığını hatırladım. Ama&nbsp;masum bir taşra bakiresi olmadığı kesindi; çünkü onun zamanında&nbsp;bu iki sıfat asla birlikte anılamazdı. Bunun nedenlerini fazlaca aramaya gerek yok.</p>

  <p>Her çağda, tanıkların ve yazıp çizenlerin büyük çoğunluğu eğitim görmüş sınıflardan çıkar; bu da tarih boyunca gerçekliğin azınlık tarafından saptırılmasına neden olur. Viktoryenlere yakıştırdığımız ve tembelliğimizden Viktoryenlerin bütün sınıflarına uyguladığımız aşırı tutuculuk aslında orta-sınıf ahlakına özgü&nbsp;bir, orta-sınıf bakış açısıdır. Dickens’ın işçi sınıfı karakterlerinin&nbsp;hepsi çok komiktir (ya da acıklı) ve tam bir gülünçlük yelpazesi sunarlar; ama çıplak gerçekleri öğrenebilmek için başka bir kaynağa&nbsp;başvurmalıyız: Mayhew’a, büyük Komisyon Raporlarına ve diğerlerine; Dickens ve çağdaşlarının (eserlerinde hiç yer vermedikleri) yaşamlarının cinsel yönü (ki Dickens’ın cinsel hayatı pek parlak&nbsp;değildi) bu belgelerde açıkça ortaya seriliyor. Viktorya çağı, taşra&nbsp;İngiltere’sinin daha rahat bir çağda “almadan önce tadına bakmak”&nbsp;denen (bizim jargonumuzla, evlilik öncesi ilişki) bu gerçeği <span style="font-style:italic;">kuraldı</span>,<span style="font-style:italic;">&nbsp;istisna</span> değil. Hâlâ hayatta olan bir hanımın söyledikleri bunu kanıtlıyor. 1883’te doğmuş. Babası Thomas Hardy’nin doktoruymuş.</p>

  <p>“On dokuzuncu yüzyılda bir çiftlik işçisinin hayatı şimdikinden çok farklıydı. Mesela, Dorset köylüleri arasında, evlilik öncesi gebelik son derece normaldi ve hamilelik kesinleşmeden evlilik gerçekleşmezdi... Bunun sebebi işçilere ödenen düşük ücretler ve ailede&nbsp;mümkün olduğunca fazla kişinin çalışmasına duyulan ihtiyaçtı.”<sup><a href="../Text/62.xhtml#a48" id="k48">48</a></sup></p>

  <p>Ama şimdi, İngiltere tarihinin bu bölümünde heyula gibi yükselen büyük bir romancının gölgesi altında kaldım. Pandora’nın şu sözde cinsellik kutusu üzerindeki Viktoryen orta-sınıf mührünü&nbsp;bozmaya çalışan ilk yazarın Hardy olduğunu hatırlayınca, kendisinin ve kendisinden bir önceki neslin cinsiyet mührünü fanatikçe koruması insana oldukça ilgi çekici (ve tabii paradoksal) geliyor. Kuşkusuz buna hakkı vardı ve bu hak bakidir. Ama pek az edebi sır&nbsp;-bu ancak 1950’de ortaya çıkabildi- sır olarak kalmıştır. Bu ve bu&nbsp;bölümde sözünü ettiğim Viktorya çağı köy hayatı, Edmund Gosse’un&nbsp;meşhur serzenişine cevap veriyor: “Tanrı Bay Hardy’ye ne yapmış&nbsp;da kalkıp mümbit Wessex topraklarından Yaradan’a yumruk sallıyor?” Atreidlerin bronz yumruklarını neden havaya, Myceane’ye&nbsp;salladığını da sorabilirdi pekâlâ.</p>

  <p>Egdon Heath’in ardındaki gölgelere dalmanın yeri burası değil. Gayet iyi bilinen bir şey varsa, o da Hardy’nin, yirmi yedi yaşında,&nbsp;Londra’daki mimari eğitimini tamamlayıp Dorset’e döndüğü ve on&nbsp;altı yaşındaki kuzeni Tryphena’ya sırılsıklam âşık olduğudur. Nişanlandılar. Beş yıl sonra, anlaşılmaz bir biçimde nişan atıldı. Tam&nbsp;olarak kanıtlanmasa bile, nişanın atılmasının nedeninin, Hardy’nin&nbsp;gayet uğursuz bir aile sırrını keşfetmesi olduğu hemen hemen kesin:&nbsp;Tryphena kuzeni değil, gayri meşru üvey ablasının, gayri meşru kızıymış. Hardy’nin sayısız şiirinde bunun ipuçları vardır: “Bahçe Kapısında”, “Geri Dönmedi” ve “Ölümsüz Sevgili”<sup><a href="../Text/62.xhtml#a49" id="k49">49</a></sup> bunlardan&nbsp;bazılarıdır; son zamanlarda anne tarafında da bir sürü piç olduğu&nbsp;kanıtlanmıştır. Hardy’nin kendisi de “nikâhtan” beş ay sonra doğmuş. Sofular, Hardy’nin nişanı sınıf farklılığı yüzünden bozduğunu&nbsp;söylemişlerdir; yükselmekte olan genç bir asilzade olduğu için basit&nbsp;bir Dorset kızı ona göre değildi. 1874’te kendisinden daha yüksek&nbsp;sınıfa mensup biriyle evlendi: Felaket duyarsız Lavinia Gifford’la.&nbsp;Ama Tryphena müstesna bir genç hanımdı; Londra’daki öğretmen&nbsp;okulunu beşincilikle bitirerek, yirmi yaşında Plymouth’da bir okulun müdiresi olmuştu. Onları korkunç bir aile sırrının ayırdığını kabul etmek bizce daha kolay. Böyle bir sırrın varlığı bir bakıma iyi&nbsp;oldu; çünkü, şimdiye kadar hiçbir İngiliz dehası böyle tek bir ilham&nbsp;perisine bağlı kalmamıştır. Bu bize, o muhteşem aşk ağıtlarını kazandırdı. Bize Tryphena’nın ruhunu taşıyan Sue Bridehead ve Tess’i kazandırdı; Hardy yazdığı önsözde <span style="font-style:italic;">Adsız Sansız Bir Jude</span>’u üstü örtülü bir biçimde ona adamıştır: “Romanın taslağı 1890’da... bir kadının ölümü sonucu ortaya çıkan bazı durumlar üzerine şekillendi...”&nbsp;Tryphena o sıralarda başka bir adamla evlenmiş ve tam sözü geçen&nbsp;yılda ölmüştü.</p>

  <p>Öyleyse, bu gerilim -ihtiras ile feragat, ölümsüz anılar ile ölümsüz baskı, lirik teslimiyet ile trajik görev, tatsız gerçekler ile onların soylu kullanımları arasındaki gerilim- çağın en büyük yazarlarından birinin enerjisini nereden aldığını açıklıyor; aynı zamanda bütün çağı da biçimlendiriyor. Size bunu hatırlatmak için konudan&nbsp;ayrıldım.</p>

  <p>Şimdi geri dönelim. Şimdi Sam ve Mary’nin neden ahıra gittiklerini anlayacaksınız; oraya ilk gidişleri de değildi, Mary’nin neden ağladığını belki şimdi daha iyi anlarsınız... Günah hakkında, on dokuz yaşındaki bu yüzden beklenemeyecek kadar çok şey bilmesinin&nbsp;nedenini de; o sene gerçekten Dorchester yakınlarından geçseydiniz, ondan üç yaş daha genç ve iyi eğitim görmüş bir başka kızın&nbsp;yüzünden de anlaşılamazdı bütün bunlar; o kız ki şimdi, kendi çağının gizeminin tam bir sembolü olmak üzere olan (“Alevler memelerini, dudaklarını ve saçlarını yutana kadar”) ve başkentteki beş yıllık&nbsp;eğitimini tamamlayıp dönmüş genç, soluk benizli mimarın yanında&nbsp;ölümsüzlüğe kavuştu.</p>
</body>
</html>
