<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p>&nbsp;</p>

  <h2 style="text-align: center;">20</h2>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <blockquote style="margin-left:45%">
    <p class="ilk">Yoksa kavgalı mı Tanrıyla doğa,</p>

    <p class="ilk">Bundan mı doğanın gösterdiği kötü rüyalar?</p>

    <p class="ilk">Onca özen gösterse de bir ırka&nbsp;</p>

    <p class="ilk">Bireylere karşı ne kadar gaddar...</p>

    <p style="text-align: right;">TENNYSON, <span style="font-style:italic;">In Memoriam</span> (1850)</p>

    <p>&nbsp;</p>

    <p class="ilk">Sonunda genç kadın sessizliği bozarak Dr. Burkley’le dobra dobra konuştu. John Kennedy’nin özel doktoru&nbsp;diz çökmüş, kadının kanlı eteğini titreyen eliyle gösteriyordu. “Başka bir giysi ister misiniz?” diye sordu çekingen bir sesle.</p>

    <p class="ilk">“Hayır!” dedi kadın vahşi bir sesle: “Bırakın dehşeti görsünler.”</p>

    <p style="text-align: right;">WILLIAM MANCHESTER,&nbsp;</p>

    <p style="text-align: right;"><span style="font-style:italic;">Başkan Kennedy’nin Ölümü</span></p>
  </blockquote>

  <p>&nbsp;</p>

  <p>Sarmaşık tünelinin öte ucundaki gölgelerin arasında yan dönmüş duruyordu. Dönüp bakmadı; Charles’ın dişbudak ağaçları arasından tırmandığını görmüştü. Hava açık, gökyüzü masmaviydi, ılık bir güneybatı rüzgârı esiyordu. Sonradan, tarımdan yüksek kâr elde&nbsp;etmeyi engellediği gerekçesiyle ilaçlayıp neredeyse soylarını tükettiğimiz, kükürt rengi, kanatlarının uçları turuncu hareli ve beyaz üzerine yeşil damarlı sürülerce kelebek ortalıkta uçuşuyordu;&nbsp;Mandıra’dan itibaren, ağaçlık boyunca Charles’ın çevresinde dans&nbsp;etmişlerdi; şimdi de bir tanesi kükürt yeşili, göz alıcı bir benek gibi&nbsp;Sarah’nın karaltısının arkasındaki aydınlık boşlukta süzülüyordu.</p>

  <p>Charles sarmaşığın altındaki koyu yeşil gölgeye girmeden önce duraladı ve bir gören olmasın diye sinsice etrafına bakındı. Ama ulu&nbsp;dişbudakların hâlâ çıplak olan dalları ıssız bir koruluğun üzerinde&nbsp;uzanıyordu.</p>

  <p>İyice yaklaşana kadar Sarah ona dönmedi, döndüğünde de yüzüne bakmadı; başı öne eğik ceplerini karıştırdıktan sonra, sanki günahlarının bağışlanması için bir adak sunuyormuş gibi ona yeni bir test uzattı. Charles fosili aldı, ama kızın utangaçlığı bulaşıcı gibiydi.</p>

  <p>“İzin verin bu testlere Bayan Anning’in dükkânında biçilen fiyatı size ödeyeyim.”</p>

  <p>Bunun üzerine Sarah başını kaldırdı ve göz göze geldiler. Onu kırmış olduğunu görebiliyordu; yine neden olduğunu anlayamadan&nbsp;içi sızladı, onu hayal kırıklığına uğrattığını, ona umduğunu veremediğini hissetti. Ama bu sefer bu onu kendine getirdi, yani takınmaya&nbsp;karar verdiği tavrı aklına getirdi; çünkü, bu karşılaşma son bölümdeki olaylardan iki gün sonra cereyan etmekteydi. Dr. Grogan’ın&nbsp;canlıların ölülere nazaran daha öncelikli olduğu konusundaki sözleri filiz vermiş ve Charles macerasında insani olduğu kadar bilimsel&nbsp;bir amaç da görmeye başlamıştı. Bu maceranın uygunsuzluğunun&nbsp;yanı sıra, bir zevk unsuru da içerdiğini kendi kendine itiraf edebilecek kadar dürüst davranmıştı; ama artık işin açık seçik bir görev unsuru da içerdiğini görebiliyordu. Kendisi yaşama en çok uyum&nbsp;sağlayanlar arasındaydı; ama bir <span style="font-style:italic;">insan</span> olduğu için kendinden daha&nbsp;az uyum sağlayanlara karşı hâlâ sorumluydu.</p>

  <p>Hatta kendisi ile Bayan Woodruff arasında geçenleri Ernestina’ya anlatmayı bile düşünmüştü yeniden; ama heyhat, onun soracağı aptalca sorular, kendini tehlikeye atmadan doğru cevap veremeyeceği&nbsp;sorular o kadar büyük bir açıklıkla zihninde canlandı ki... Çok geçmeden Ernestina’nın, onu harekete geçiren diğerkâmlık duygusunu&nbsp;anlayabilecek kadar deneyimi olmadığına ve yanlış cinsiyetten olduğuna karar verdi; böylece görev duygusunun pek de hoş olmayan bu&nbsp;yönünü gayet münasip biçimde bir kenara atmış oldu.</p>

  <p>Gözlerini Sarah’nın suçlayan bakışlarından kaçırarak, “Rastlantı bu ya ben zenginim, siz fakir. Bu kadar resmi davranmamıza gerek&nbsp;yok.”</p>

  <p>Zaten planı da buydu: Sarah’ya yakın davranmak ama ona aralarındaki farkı hatırlatacak kadar mesafeli olmak... ama tabii hafif bir biçimde, kendini alaya alarak.</p>

  <p>“Size verebileceğim yegâne şeyler bunlar.”</p>

  <p>“Bana bir şey vermenizi gerektirecek bir neden yok.”</p>

  <p>“Geldiniz.”</p>

  <p>Kızın gururu kadar uysallığı da Charles’ın aklını karıştırıyordu.</p>

  <p>“Buraya geldim çünkü sizin gerçekten yardıma ihtiyacınız olduğuna inanıyorum. Gerçi hâlâ size yardım etme onurunu neden bana verdiğinizi anlamasam da sizin bu...” Burada durakladı; çünkü&nbsp;“vaka” diyecekti ki bu da onunla hem kibarlıktan hem de bilimsel&nbsp;olarak ilgilendiğini açığa vurmak olurdu; “...Sizin bu müşkül durumunuza bir çözüm bulmak isterim. Sizin dinlememi istediğiniz&nbsp;şeyi... istemiştiniz değil mi?.. dinlemeye geldim.”</p>

  <p>Bunun üzerine Sarah ona tekrar baktı. Charles’ın gururunu okşadı bu bakış. Sarah ürkekçe güneş ışığını gösterdi:</p>

  <p>“Buralarda ücra bir yer biliyorum. Oraya gidebilir miyiz?”</p>

  <p>Charles kabul ettiğini gösteren bir hareket yaptı ve Sarah güneşe çıkıp, Charles’ın daha önce fosil aradığı taşlı açıklığı geçti. Yumuşak,&nbsp;güvenli adımlarla yürüyordu, bir eliyle hafifçe eteğini kaldırmış, diğeriyle siyah bonesinin kurdelesini tutuyordu. Onu çok daha az çevik adamlarla izleyen Charles siyah çoraplarının arkasındaki&nbsp;yamaları, ayakkabılarının aşınmış topuklarını ve siyah saçlarındaki&nbsp;kızıl parıltıyı fark etti. Tamamen serbest bırakıldığında bu saçın çok güzel görüneceğini tahmin ediyordu; gür ve parıl parıl: Saçları mantosunun yakası içine sımsıkı sokulmuş olmalarına rağmen, kız bonesini gösteriş için mi hep elinde taşıyor acaba diye düşündü Charles.</p>

  <p>Sarah başka bir yeşil tünele girdi; bunun sonunda, uzun zaman önce eğik bir kaya duvarının çöktüğü yeşil bir yamaca çıktılar. Ot&nbsp;tutamları basamak gibi olmuştu; Sarah dikkatle, zikzak çizerek tepeye tırmandı. Arkasında debelenmekte olan Charles, kızın ayak bileklerinin hemen üzerine gelen, beyaz kurdeleli iç donunu&nbsp;görüyordu; bir hanımefendi olsa, asla önden gitmezdi.</p>

  <p>Sarah, durup Charles’ın kendisine yetişmesini bekledi. Sonra kaya duvarı boyunca Charles onun arkasından yürüdü. Arazi sert&nbsp;bir meyille ikinci bir kaya duvarına kadar çıkıyordu; çünkü bunlar&nbsp;üç üç buçuk kilometre ötedeki Cobb’dan görünen dev “basamaklardı”. Rotaları onları daha da dik bir sırta getirdi. Buranın meyili&nbsp;Charles’a tehlikeli görünmüştü; ayağı bir kaysa aşağıdaki boşluğa&nbsp;uçması işten bile değildi. Tek başına olsa tereddüt edebilirdi. Ama&nbsp;Sarah tehlikenin farkında değilmiş gibi büyük bir rahatlıkla yoluna&nbsp;devam etmişti. Bu sırtın öte ucunda arazi birkaç metreliğine düzleşiyordu, “ücra yer” burasıydı.</p>

  <p>Sık böğürtlen ve kızılcık çalılıklarıyla çevrili, güneye bakan bir kuytuluktu; minyatür, yeşil bir amfiteatr. Bu arenanın arka kısmında bodur bir diken büyümüştü, (tabii insan beş metrelik bir yere&nbsp;arena diyebilirse) ve birisi -kuşkusuz Sarah değildi bu- üzeri düz,&nbsp;kocaman bir çakmaktaşı parçasını ağacın dibine yerleştirerek aşağıdaki ağaçlara ve altlarındaki deniz manzarasına hâkim bir taht kurmuştu. Flanel giysisi içinde hafiften soluk soluğa kalmış, bir o kadar&nbsp;da terlemiş olan Charles etrafına baktı. Kuytuluğun kıyıları yabangülleri, menekşeler ve yaban çilekleriyle süslüydü. Gökyüzünde,&nbsp;ikindi güneşiyle dolup taşan, büyüleyici, her açıdan korunaklı bir&nbsp;beşik.</p>

  <p>“Sizi kutlamalıyım. Kartal yuvası gibi yerler bulmakta ustasınız.”</p>

  <p>“Yalnız olabileceğim yerler bulmakta ustayım.”</p>

  <p>Charles’a bodur dikenin altındaki taştan koltuğu ikram etti:</p>

  <p>“Eminim orası sizin yerinizdir.”</p>

  <p>Ama Sarah, ağacın birkaç metre ötesindeki bir tümseğe arkasını dönüp hızla ve zarafetle oturuvermişti, yüzü denize dönüktü; Charles yerine oturduğunda Sarah’nın yüzünü kendisinden yarı yarıya&nbsp;gizlemiş olduğunu -ve dâhiyane bir çapkınlıkla saçlarının kendi görüşüne sunulduğunu fark etti. Çok dik oturuyordu ama kafası eğikti,&nbsp;gereksiz yere bonesini düzeltmekle meşguldu. Charles onu içten içe&nbsp;gülerek izliyordu. Kızın söze nasıl başlayacağını bilemediğinin farkındaydı; yine de halleri o kadar <span style="font-style:italic;">alfresco,</span> sanki ağabey kardeşmişler&nbsp;gibi o kadar rahat görünüyordu ki onun bu utangaç resmiyeti duruma uymuyordu.</p>

  <p>Boneyi bir kenara bırakıp mantosunun önünü açtı ve kollarını kavuşturdu; ama hâlâ konuşmuyordu. Mantosunun yüksek yakası&nbsp;ve kesimi özellikle arkadan erkeksi duruyordu -ona kadın bir arabacı, dişi bir asker havası veriyordu- ama sadece birazcık, zaten saçları&nbsp;bunu hemen yalanlıyordu. Charles şaşkınlıkla bu rüküş kıyafetin&nbsp;ondan bir şey eksiltmediğini, hatta bir bakıma daha güzel kıyafetlerin yakışabileceğinden daha çok yakıştığını fark etti. Son beş yıldır,&nbsp;en azından Londra’da kadın modasında büyük bir serbestlik meydana gelmişti. Göğüsleri biçimli gösteren ilk yapay yardımcılar yaygın&nbsp;olarak kullanılmaya başlamıştı; kaşlar ve kirpikler boyanıyor, dudaklar parlatılıyor, saçlar pudralanıp boyanıyordu... hem sadece <span style="font-style:italic;">demi-monde</span><sup><a href="../Text/62.xhtml#a36" id="k36">36</a></sup> tarafından değil, modayı takip eden kadınların çoğu&nbsp;tarafından. Sarah’da bunların hiçbiri yoktu. Modaya karşı tümüyle&nbsp;kayıtsız gibi görünüyordu; buna rağmen hâlâ hayattaydı, tıpkı&nbsp;Charles’ın ayaklarının dibindeki yaban güllerinin egzotik sera çiçeklerine rağmen hayatlarını sürdürmeleri gibi.</p>

  <p>Ayaklarının dibindeki tuhaf kuluyla kendini bir kral gibi hisseden Charles, sessizce oturuyordu; ona yardım etmek pek gelmiyordu içinden. Ama Sarah konuşmuyordu. Belki de ürkekçe bir alçakgönüllülük&nbsp;yüzündendi bu suskunluk, yine de Charles kendisi zorlamadan kızın&nbsp;bu gizemi açık etmeyeceğini hissediyordu; en sonunda teslim oldu.</p>

  <p>“Bayan Woodruff, ahlaksızlıktan nefret ederim. Ama acıması olmayan ahlaktan daha çok nefret ederim. Çok gaddar bir yargıç olmayacağıma söz veriyorum.”</p>

  <p>Sarah hafifçe başını salladı. Ama hâlâ kararsızdı. Sonra suyun kenarında gönülsüzce oyalanan bir yüzücünün kendini birden suya atması gibi, aniden itirafına başladı: “Adı Varguennes’dı. Gemisi&nbsp;battıktan sonra Yüzbaşı Talbot’ın evine getirilmişti. O ve iki kişi haricinde herkes boğulmuştu. Ama bunları size anlatmışlardır değil&nbsp;mı?</p>

  <p>“Kabaca. Onun nasıl biri olduğunu anlatmadılar.”</p>

  <p>“Onda hoşuma giden ilk şey cesaretiydi. O zaman erkeklerin hem çok cesur hem de yalancı olabileceklerini bilmiyordum.” Sanki&nbsp;bunları arkasında duran Charles’a değil de denize anlatıyormuş gibi&nbsp;açıklara bakıyordu. “Yarası çok ağırdı. Eti kalçasından dizine kadar&nbsp;sıyrılmıştı. Kangren olsa bacağını keseceklerdi. İlk günlerde çok acı&nbsp;çekiyordu. Yine de hiç ağlamadı. İnlemedi bile. Doktor yarasına&nbsp;pansuman yaparken elimi tutardı. O kadar sıkardı ki bir gün neredeyse bayılacaktım.”</p>

  <p>“İngilizce biliyor muydu?”</p>

  <p>“Birkaç kelime. Bay Talbot’ın Fransızcası da onun İngilizcesinden daha iyi sayılmazdı. Onun gelişinden hemen sonra Yüzbaşı Talbot vazifeye çağrıldı. Bize Bordeaux’lu olduğunu söyledi. Babası zengin bir avukatmış, yeniden evlenip ilk karısından olma çocuklarını mirastan mahrum bırakmış. Varguennes şarap ticareti yapmak&nbsp;için denize açılmış. Kaza olduğu sırada, dediğine göre, geminin birinci kaptanıymış. Ama bütün söyledikleri yalanmış. Onun gerçekte&nbsp;kim olduğunu bilmiyorum. Bir beyefendi gibi görünüyordu. Hepsi&nbsp;bu.”</p>

  <p>Uzun süreli konuşmalara alışık olmayan biri gibi, her kısa cümlenin arasında tuhaf duraklamalarla konuşuyordu; bunu bir sonra söyleyeceği şeyi düşünmek için mi, yoksa ona müdahale payı bırakmak için mi yaptığını Charles anlayamıyordu.</p>

  <p>“Bazen karaya vuran gemiyle hiç alakası olmadığını düşünüyorum. Denizci kılığına girmiş şeytandı o.” Ellerine baktı. “Çok yakışıklıydı. Hiçbir erkek bana onun kadar ilgi göstermedi; yani nekahet dönemindeyken. Kitap okuyacak hali yoktu. Çocuktan beterdi. Muhabbet istiyordu, çevresinde insanlar olmalıydı, onu dinleyecek insanlar. Bana kendimle ilgili aptalca şeyler soruyordu. Benim neden evlenmediğimi anlayamadığını söylüyordu. Böyle şeyler işte. Ona inanırdım.”</p>

  <p>“Yani size kur mu yaptı?”</p>

  <p>“Hep Fransızca konuştuğumuzu unutmayın. Belki de aramızda geçen konuşmalar bu yüzden bana gerçek gibi görünmüyordu. Hiç&nbsp;Fransa’ya gitmemiştim, konuşma dilini pek iyi bilmiyordum. Çoğunlukla ne dediğini tam olarak anlayamıyordum. Bütün suç onun&nbsp;değil. Belki onun demek istemediği şeyler çıkardım konuşmalarından. Benimle dalga geçerdi. Ama beni kırmazdı.” Bir an durakladı.&nbsp;“Ben... ben bundan zevk bile alırdım. Elimi öpmesine izin vermediğimde bana acımasız derdi. Günün birinde ben de acımasız olduğumu düşünmeye başladım.”</p>

  <p>“Sonunda acımasızlıktan vazgeçtiniz...”</p>

  <p>“Evet.”</p>

  <p>Kara tüyleri parıldayan bir karga başlarının üzerinde havada bir an asılı kaldı, sonra telaşla uçup gitti.</p>

  <p>“Anlıyorum.”</p>

  <p>Bunu sadece konuşmaya devam etmesi için söylemişti; ama Sarah onu ciddiye aldı.</p>

  <p>“Anlayamazsınız Bay Smithson. Çünkü kadın değilsiniz. Çünkü bir çiftçi karısı olsun diye dünyaya getirilip sonra da... daha iyi bir şey&nbsp;olsun diye okutulan bir kadın değilsiniz. Bana defalarca evlenme teklif ettiler. Dorchester’deyken, zengin bir sığırtmaç... her neyse.&nbsp;Zekâya, güzelliğe, eğitime karşı doğuştan saygı ve sevgi besleyen bir&nbsp;kadın olarak dünyaya gelmediniz... nasıl söyleyeceğimi bilmiyorum,&nbsp;bütün bunları istemeye hakkım yok; ama kalbim onlar için çarpıyor&nbsp;ve bunun gösterişten ibaret olduğuna inanmıyorum...” Bir an sustu.&nbsp;“Hem siz hiç mürebbiye de olmadınız Bay Smithson, çocuklara bakmak için para alan çocuksuz genç bir kadın. Onlar ne kadar tatlıysa,&nbsp;çektiğiniz acının o kadar katlanılmaz olduğunu bilmezsiniz. Bunları&nbsp;kıskançlıktan söylediğimi düşünmemelisiniz. Küçük Paul ve&nbsp;Virginia’yı seviyordum, Bayan Talbot’a karşı sevgi ve minnettarlık&nbsp;hissediyorum; o ve çocukları için <span style="font-style:italic;">ölürüm</span> bile. Ama her gün böyle&nbsp;mutluluk sahneleri yaşamak, mutlu bir evliliği, bir evi ve harika çocukları yakından izlemek ne demektir bilir misiniz?” Durakladı. “Bayan Talbot’la aynı yaştayız.” Yine durdu. “Sanki cennette yaşıyormuşum ama keyfini çıkarmam yasakmış gibi gelmeye başladı&nbsp;bir gün.”</p>

  <p>“Ama sizin sözünü ettiğiniz yoksunluk duygusunu hepimiz bir şekilde yaşamaz mıyız zaten?” Sarah başını şaşırtıcı bir coşkuyla hayır anlamında salladı. Charles, çok duyarlı bir noktaya dokunduğunu hissetti.</p>

  <p>“Demek istediğim, sosyal ayrıcalıklar ille de mutluluk getirmiyor.”</p>

  <p>“Ama bazı durumlarda mutluluk en azından mümkündür, diğerlerindeyse...” Sarah yine kafasını salladı.</p>

  <p>“Herhalde bütün mürebbiyelerin mutsuz olduğunu söylemek istemiyorsunuz; ya da hep bekâr kaldıklarını.”</p>

  <p>“Benim gibi olanların hepsi böyledir.”</p>

  <p>Charles bir sus payı bıraktıktan sonra “Hikâyenizi yarıda kestim. Özür dilerim!” dedi.</p>

  <p>“Benim kıskançlık yüzünden böyle konuşmadığıma inanıyor musunuz?”</p>

  <p>Duyarlı gözlerle ona döndü, Charles başını salladı. Sarah yerden, minicik perilerin cinsel organlarına benzeyen mavi kır çiçeklerini&nbsp;kopararak konuşmasına devam etti:</p>

  <p>“Varguennes iyileşti. Gitmesine bir hafta kalmıştı. O zaman bana olan aşkını ilan etmiş bulunuyordu.”</p>

  <p>“Size evlenme mi teklif etti?”</p>

  <p>Sarah cevap vermekte zorlandı. “Evlilik konusunda konuşuldu. Bana Fransa’ya döndüğünde gemi kaptanı olacağını söyledi. Kardeşiyle birlikte kaybettikleri mirası yeniden ele geçirmeyi umuyordu.”&nbsp;Bir an duraladı, sonra baklayı ağzından çıkardı: “Onunla Fransa’ya&nbsp;gitmemi istedi.”</p>

  <p>“Bayan Talbot bunu biliyor muydu?”</p>

  <p>“Çok iyi bir kadındır. Çok da masum. Yüzbaşı Talbot orada olsaydı... ama yoktu. İlk başta ona söylemeye utandım. Sonra da korktum.” Ekledi: “Bana vereceği öğüt korkuttu beni.” Çiçeğin yapraklarını yolmaya başladı: “Varguennes ısrar etmeye başlamıştı. Onunla birlikte&nbsp;gitmemin onun için en büyük mutluluk olduğuna -dahası benim&nbsp;mutluluğumun da buna bağlı olduğuna- inandırdı beni. Benim hakkımda çok şey biliyordu. Babamın tımarhanede öldüğünü. Param ve&nbsp;akrabam olmadığını. Nasıl senelerdir kendimi tuhaf bir biçimde yalnızlığa mahkûm hissettiğimi; ki ben bile nedenini bilmiyordum.” Çiçeği bir kenara bırakıp kucağında parmaklarını sımsıkı kenetledi.&nbsp;“Hayatım yalnızlık içinde geçti Bay Smithson. Asla kendi dengimle&nbsp;arkadaşlık edemeyeceğimi, asla kendi evimde oturamayacağımı, dünya bir genellikse benim hep bir istisna kalacağımı buyuran bir ferman&nbsp;vardı sanki. Dört yıl önce babam iflas etmişti. Bütün mallarımız satıldı. O zamandan beri eşyaların -basit masaların, sandalyelerin, aynaların- bile yalnızlığımı artırmayı amaçlayan bir komploya katıldıkları&nbsp;yanılsamasına kapıldım. Bize asla sahip olamayacaksın, hiç senin olmayacağız diyorlardı bana. Hep başkalarına aittiler. Bunun delilik&nbsp;olduğunu biliyorum. Sanayi kentlerindeki yoksulluk ve yalnızlıkla&nbsp;kıyaslandığında ben burada rahat ve lüks içinde yaşıyor sayılırım.&nbsp;Ama sendikacıların vahşi intikam eylemlerini okuduğumda içten içe&nbsp;onlara hak veriyorum. Hatta onları kıskanıyorum bile; çünkü kimden&nbsp;ve nasıl intikam alacaklarını biliyorlar. Oysa ben güçsüzüm.” Sesinde&nbsp;yeni bir şeyler, son cümlesini kısmen yalanlayan bir duygu yoğunluğu&nbsp;belirdi. Biraz daha sakinleşmişti. “Korkarım kendimi iyi anlatamıyorum.”</p>

  <p>“Duygularınızı haklı görebileceğimi sanmıyorum. Ama gayet iyi anlıyorum.”</p>

  <p>“Varguennes, Weymouth’daki posta gemisine binmek üzere yola çıktı. Tabii Bayan Talbot, onun oraya ulaşır ulaşmaz gemiye&nbsp;bineceğini düşünüyordu. Ama Varguennes beni orada bekleyeceğini söyledi. Ona söz vermedim. Tam aksine; gelmem diye yemin ettim... ama gözyaşlarına boğulmuştum. Sonunda beni bir hafta&nbsp;bekleyeceğini söyledi. Asla peşinden gitmeyeceğimi söyledim. Ama&nbsp;bir gün geçti, sonra bir gün daha, konuşmak için yanımda o yoktu,&nbsp;o yalnızlık duygusu yeniden musallat olmaya başladı. Bu yalnızlığın&nbsp;içinde daha da beter boğulacağımı hissediyordum; çünkü beni kurtarabilecek son can simidini de kendi ellerimle uzaklara itmiştim.&nbsp;Umutsuzluğa yenik düştüm. Bunun bana verdiği acı, bunu gizlemek&nbsp;için çektiğim acıyla birlikte iki katına çıkıyordu. Beşinci gün geldiğinde artık dayanamaz olmuştum.”</p>

  <p>“Ama anladığım kadarıyla bütün bunlar Bayan Talbot’tan gizlenmiş: Hiç kuşkulanmadınız mı? Şerefli niyetleri olan bir adam böyle davranmazdı.”</p>

  <p>“Bay Smithson, aptallığımın farkındayım, o zamanki hislerimi ve durumumu bilmeyen bir yabancıya, onun gerçek karakterine böylesi gözlerimi kapatmam büyük bir suç gibi gelebilir. Bunu saklayamam. Belki baştan beri biliyordum. Belli ki ruhumdaki derin bir&nbsp;kusur gözlerimi kör etmişti. Hem zaten işe gizlilikle başlamıştık. İnsan bu yola adım attı mı, geri dönmesi çok zor oluyor.”</p>

  <p>Bu sözler Charles için bir uyarı olabilirdi; ama kızın öyküsüne öyle dalmıştı ki kendini düşünecek halde değildi.</p>

  <p>“Weymouth’a gittiniz, sonra?”</p>

  <p>“Bayan Talbot’a eski bir okul arkadaşımın çok kötü hastalandığını söyleyerek onu aldattım. Benim Sherborne’a gittiğimi sanıyordu. İki kasabaya gitmek için de Dorchester’den geçmek gerekiyordu.&nbsp;Oraya vardığımda Weymouth’a giden arabaya bindim.”</p>

  <p>Bunu söyledikten sonra Sarah sustu ve başını öne eğdi, sanki devam edecek hali yok gibiydi.</p>

  <p>“Kendinizi üzmeyin Bayan Woodruff, bundan sonrasını ben tah...”</p>

  <p>Kafasını salladı: “Anlatmam gereken olaya geldim. Ama nasıl anlatacağımı bilmiyorum.” Charles da yere baktı. Aşağıdaki dev dişbudak ağaçlarından birinde gözlerden saklı bir ardıçkuşu ötüyordu, havanın huzurlu mavisi altında vahşi bir ses. Sonunda Sarah konuşmaya başladı: “Limana yakın bir pansiyona yerleştim. Sonra kalacağını söylediği hana gittim. Orada değildi. Ama üzerinde başka bir&nbsp;hanın adı yazan bir not bırakmıştı. Oraya gittim. Pek... saygın bir yer&nbsp;değildi. Onu sorduğumda bana cevap verme tarzlarından anladım&nbsp;bunu. Bana odasının nerede olduğunu söylediler, oraya çıkmamı&nbsp;bekliyorlardı. Onu aşağı çağırmalarında ısrar ettim. Aşağı indi. Beni&nbsp;gördüğü için çok sevinmişe benziyordu, tam bir âşık gibi davranıyordu. Böyle berbat bir yerde kaldığı için özür diledi. Oranın öteki&nbsp;taraftan daha ucuz olduğunu ve Fransız denizcilerinin hep orada&nbsp;kaldığını söyledi. Ben korkuyordum, o da çok kibardı. O gün ağzıma&nbsp;lokma koymamıştım, bana yemek hazırlattı...”</p>

  <p>Durakladı, sonra devam etti: “Yemek odası gürültülüydü, biz de özel bir oturma odasına çıktık. Nasıl olduğunu anlatamam ama değiştiğini biliyordum. Benimle ilgilenmesine, gülüp söylemesine rağmen oraya gitmesem pek de öyle fazla şaşırıp üzülmeyeceğini&nbsp;hissediyordum. Onun nekahet dönemi eğlencesi olmaktan öte bir&nbsp;şey olmadığımı anladım. Gözlerimin bağı sıyrıldı. Onun samimiyetsiz biri... bir yalancı olduğunu görebiliyordum. Onunla evlenmenin&nbsp;ciğeri beş para etmez bir maceracıyla evlenmek olacağını anladım.&nbsp;Bütün bunları beş dakika içinde anlamıştım.” Sanki kendi sesinde&nbsp;ağlamaklı bir burukluk duymuş gibi yeniden sustu. Sonra daha alçak&nbsp;sesle devam etti: “Bunu daha önce nasıl olup da göremediğimi merak ediyor olabilirsiniz. Sanırım görmüştüm. Ama bir şeyi görmek o&nbsp;şeyi kabul etmek değildir. Bence o çevresine göre renk değiştiren bir&nbsp;bukalemundu. Bir beyefendinin evinde bir beyefendi gibi duruyordu. O handa onu ilk kez olduğu gibi gördüm. Oradaki renginin de&nbsp;diğer renklerinden çok daha doğal olduğunu anladım.”</p>

  <p>Bir an gözleri denize dalıp gitti. Charles kızın yanaklarının biraz daha pembeleştiğini görür gibiydi, ama başı öteki tarafa dönüktü.</p>

  <p>“Bu koşullar altında... saygın bir kadının hemen çekip gideceğini biliyorum. O akşamdan beri ruhumu binlerce kez sorguya çektim. O&nbsp;davranışımın tek bir nedenle açıklanamayacağı sonucuna vardım.&nbsp;Bir kere yanılgımı fark etmek beni dehşete düşürmüştü; yine de o&nbsp;kadar berbattı ki... onda değerli bir şeyler bulmaya çalıştım, saygın,&nbsp;şerefli. Sonra kandırıldığım için öfkeye kapıldım. Geçmişte bu kadar&nbsp;dayanılmaz bir yalnızlığa maruz kalmasaydım bu kadar gözü kapalı&nbsp;davranmazdım dedim kendi kendime. Yani içine düştüğüm durumdan geçmişimi sorumlu tuttum. Hiç böyle bir duruma düşmemiştim. Ahlakın hiçe sayıldığı, soylu bir yerde erdeme nasıl tapılırsa&nbsp;günaha öyle tapılan böylesi bir handa hiç bulunmamıştım. Anlatamıyorum. Kafam karışmıştı. Kendi kaderime hükmettiğimi kendime kanıtlamak zorundaydım sanki. Bu adama kaçmıştım. Fazla&nbsp;utanıp sıkılmam saçma görünecekti... gösteriş yapıyormuşum gibi.”&nbsp;Durakladı. “Orada kaldım. Bana ikram edilen yemeği yedim. Onun&nbsp;ısrarları üzerine şarap içtim. Beni uyuşturmadı. Sanırım her şeyi&nbsp;daha net görmemi sağladı... bu mümkün mü?”</p>

  <p>Charles’ın vereceği cevabı duyabilmek için hafifçe döndü; sanki Charles birden ortadan kaybolacakmış, uçup gidecekmiş gibi orada&nbsp;olduğundan emin olmak istiyor ama bakamıyordu.</p>

  <p>“Tabii mümkün.”</p>

  <p>“Şarap bana anlayış kadar güç ve cesaret de vermiş gibi geldi. Beni baştan çıkarmadı. Bir süre sonra Varguennes gerçek niyetini&nbsp;benden saklayamaz oldu. Ben de şaşırmış gibi davranamıyordum.&nbsp;Orada kalmaya karar verdiğim andan itibaren masumiyetim yalandı. Bay Smithson, kendimi savunmak derdinde değilim. Kapı kapandıktan, masayı toplayan hizmetçi gittikten sonra bile oradan&nbsp;çekip gidebileceğimin farkındaydım. Bana karşı zor kullandığını,&nbsp;şarabımın içine ilaç attığını filan söyleyebilirim size. Ama öyle olmadı. Güvenilmez, uçarı, bencil bir adamdı. Ama bir kadına kendi isteği dışında asla sahip olmazdı.”</p>

  <p>Sonra, hiç umulmadık bir anda, dönüp Charles’ın gözlerinin içine baktı. Rengi kıpkırmızıydı ama utançtan çok başkaldırı, öfke ve meydan okuma vardı bakışlarında; sanki karşısında çırılçıplaktı ve&nbsp;bundan gurur duyuyordu.</p>

  <p>“Kendimi ona verdim.”</p>

  <p>Bunu duyduktan sonra onun gözlerine bakmaya dayanamadı Charles, belli belirsiz bir hareketle başını öne eğdi.</p>

  <p>“Anlıyorum.”</p>

  <p>“Yani çifte damgalı bir kadınım ben. Hem koşullar hem de kendi seçimim yüzünden.”</p>

  <p>Bir sessizlik oldu. Sarah yine yüzünü denize döndü.</p>

  <p>Charles mırıldandı: “Bunları anlatmanızı ben istemedim.”</p>

  <p>“Bay Smithson sizden istediğim, bu utanç verici şeyi yapmış olmamdan çok neden yaptığımı anlamanız. Sevmediğim bir adamı bir anlık olsun tatmin edebilmek için neden bir kadının en değerli hazinesini feda ettim.” Ellerini yanaklarına kaldırdı: “Bir daha asla eski&nbsp;Sarah olmamak için yaptım bunu. İnsanlar beni <span style="font-style:italic;">gösterip,</span> bakın&nbsp;Fransız Teğmenin Orospusu gidiyor <span style="font-style:italic;">desin</span> diye yaptım; bırakın adlı&nbsp;adınca söylensin her şey. Benim acı çekmiş olduğumu ve bu topraklar üzerindeki her kasaba ve her köydeki insanlar gibi halen acı çektiğimi bilsinler diye yaptım. O adamla evlenemezdim. Ben de utançla evlendim. Ne yaptığımı biliyordum, Varguennes’ın bana&nbsp;sahip olmasına soğukkanlılıkla izin verdim demiyorum. Sanki kendimi bir uçurumdan atıyormuşum ya da kalbime bir bıçak saplıyormuşum gibi geldi o zaman bana. Bir tür intihardı bu. Bir umutsuzluk&nbsp;eylemi, Bay Smithson. Bunun rezilce bir şey, bir... günah olduğunu&nbsp;biliyordum; ama kendimden kurtulmak için başka bir yol göremiyordum. Eğer o odadan çıkıp Bayan Talbot’ın yanına dönseydim ve&nbsp;eski yaşamımı sürdürseydim, şimdi gerçekten ölmüş olurdum... canıma kıyardım. Beni ayakta tutan utancım, diğer kadınlar gibi olmadığımı bilmek oldu. Hiçbir zaman bir kocam, çocuklarım olmayacak,&nbsp;onların o masum mutluluklarını yaşayamayacağım. Onlar da bu&nbsp;suçu neden işlediğimi asla anlayamayacaklar.” Sanki söylediği şeyin&nbsp;ilk kez farkına varıyormuşçasına durakladı: “Bazen onlara acıyacağım bile geliyor. Onların anlayamayacağı bir özgürlüğüm var. Hiçbir hakaret, hiçbir suçlama beni rahatsız edemez. Çünkü o sınırların&nbsp;dışına çıkardım kendimi. Ben hiçbir şey değilim, artık insan bile sayılmam. Ben Fransız Teğmenin Orospusuyum!”</p>

  <p>Charles onun bu son, uzun konuşmada ne demek istediğini pek iyi anlayamamıştı. Weymouth’taki tuhaf kararı anlatana kadar ona&nbsp;karşı gösterdiğinden daha büyük bir yakınlık hissetmişti; bir mürebbiye olarak çektiği o sonu gelmez ıstırabı, Varguennes gibi gözbağcı&nbsp;bir alçağın pençesine ne kadar kolay düşebileceğini gözünde canlandırabiliyordu; ama şu sınırların ötesinde özgürlük, utançla evlenme&nbsp;laflarını anlaşılmaz bulmuştu. Yine de bir bakıma anlıyordu; çünkü&nbsp;Sarah konuşmasının sonuna doğru ağlamaya başlamıştı. Ağladığını&nbsp;gizliyor, en azından gizlemeye çalışıyordu; yani yüzünü ellerine gömmemiş ya da cebinden bir mendil çıkarmamıştı, sadece yüzü dönük&nbsp;öylece oturuyordu. Bu sessizliğe akıl erdiremedi Charles ilk başta.</p>

  <p>Ama sonra içgüdüsel olarak kalkıp çimenlerin üzerinde sessizce bir iki adım attı, böylece yüzünü yandan görebildi. Sarah’nın yanaklarının yaş içinde olduğunu gördü, içinde dayanılmaz bir sızı duydu;&nbsp;rahatsız olmuştu; dört bir yandan burgaçlanan akıntılara kapılmış,&nbsp;yargıçlık rolüne ve o tedbirli hoşgörüye attığı demir yerinden kurtulmuştu. Onun uzun uzadıya anlatmadığı o sahneyi görür gibiydi: kendini verişini. Charles aynı anda, hem onun gövdesinden keyif&nbsp;alan Varguennes hem de adamı bir yumrukta yere sermek için öne&nbsp;atılan kişiydi; tıpkı Sarah’nın onun için hem masum bir kurban hem&nbsp;de vahşi, ahlaksız bir kadın olması gibi. Ruhunun derinliklerinde&nbsp;onun bu iffetsizliğini bağışlıyor, bir yandan da bu zevki kendisinin&nbsp;de yaşayabileceği karanlık gölgeleri görüyordu.</p>

  <p>Bu kadar ani değişen cinsel duygular içinde olmak bugün neredeyse mümkün değil. Bir kadın ve bir erkek sıradan bir ilişkinin daha en başlarında bile fiziksel bir ilişki olasılığını hesaba katıyorlar.&nbsp;Biz insanların davranışları altında yatan gerçek dürtüler konusunda&nbsp;açık olmasını sağlıklı buluyoruz ama Charles’ın zamanında toplumun yasakladığı şeyleri insanlar düşünmeye bile cesaret edemezdi;&nbsp;bilinç bu aç kaplanların saldırısına uğradığında genellikle gülünç&nbsp;denecek derecede hazırlıksız olurdu.</p>

  <p>Hem Viktorya çağında yaşayanların Mısırlılara has, tuhaf bir özellikleri de vardı; onların mumya gibi sarıp sarmalayan kıyafetlerinden, dar pencereli ve dar koridorlu mimarilerinden, açık ve çıplak şeylerden duydukları korkudan da anlaşıldığı gibi kapalılık&nbsp;müptelasıydılar. Gerçeği sakla, doğadan kaç! Charles’ın zamanındaki devrimci sanat akımı elbette Pre-Rafaelit akımdan başka bir şey&nbsp;olamazdı; onlar en azından doğayı ve cinselliği kabul etmek için bir&nbsp;girişimde bulunuyorlardı ama dış gerçekliğe yaklaşımlarının ne kadar idealize edilmiş, dekoru bilinci tarafından inceden inceye nasıl&nbsp;belirlenmiş olduğunu anlamak için Millais ya da Ford Madox&nbsp;Brown’ın pastoral manzaralarını Constable ya da Palmer’la kıyaslamak yeter de artar bile. Bu yüzden Sarah’nın itirafının açıklığı -hem&nbsp;kendisi çok açık olduğu hem de açık havada vuku bulduğu için-keskin bir gerçeklik sunmaktan çok ideal bir dünyayı gözler önüne&nbsp;seriyordu sanki Charles için. Daha gerçek olduğu için değil, daha&nbsp;gerçekdışı olduğu için ilginçti; çıplak güzelliğin, çıplak gerçekten&nbsp;çok daha önemli olduğu mitik bir dünya.</p>

  <p>Charles bir süre kontrolsüzce ona baktı, sonra geri dönüp yerine oturdu, sanki son anda uçurumun kenarından geri dönmüş gibi kalbi küt küt atıyordu. Açıklarda, güney ufkunun üzerinde uzak bir bulut filosu belirmişti. Krem ve kehribar rengi, bir dağ sırasının heybetli dorukları gibi kar rengi kuleler ve burçlar göz alabildiğine uzanıyordu... yine de çok uzaktı: Thélème Manastırı kadar, Charles,&nbsp;Sarah ve Ernestina’nm birlikte dolaşabilecekleri günahsız, harika bir&nbsp;idil ülkesi kadar uzak...</p>

  <p>Charles’ın düşüncelerinin bu kadar ayrıntılı olduğunu ve böyle utanç verici ölçüde Müslümanlık koktuğunu söylemek istemiyorum. Ama uzaktaki bulutlar ona kendi tatminsizliğini; yeniden Tiren Denizi’ne yelken açmayı ya da burnunda kavrulan toprak&nbsp;kokusu, uzak Avila surlarına at sürmeyi veyahut yakıcı Ege güneşinde bir Yunan tapınağına gitmeyi ne kadar istediğini hatırlattı. Ama&nbsp;o zaman bile, kara bir gölge, ölmüş olan kız kardeşi önünden gidiyordu, hafif adımlarla, onu çağırarak mermer basamakları tırmanıyor ve gizemli kırık sütunların arasına dalıyordu.</p>
</body>
</html>
