<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p>&nbsp;</p>

  <h2 style="text-align: center;">17</h2>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <blockquote style="margin-left:45%">
    <p>Sandallar, kumsal, sahil boyu,</p>

    <p>Kalabalık keyifli;</p>

    <p>Gürültülü, neşeli</p>

    <p>Selamlaşmalar pek eğlenceli;</p>

    <p>&nbsp;</p>

    <p>Gurupla kızıla dönen yamaçlar, konuşmalar,</p>

    <p>El sallamalar, durmalar,</p>

    <p>Denizin keskin tuzu</p>

    <p>Bando Morganblätter valsini çalar.</p>

    <p>&nbsp;</p>

    <p>Yine de, ne zaman geceleyin eve dönsem&nbsp;</p>

    <p>Görürüm o kadını&nbsp;</p>

    <p>Hüzünlü, ama aynı.</p>

    <p style="text-align: right;">HARDY,</p>

    <p style="text-align: right;">“Bir Kıyı Kasabasında 1869 Senesinde”</p>
  </blockquote>

  <p>&nbsp;</p>

  <p>O akşam Charles kendini, Toplantı Salonu’nda, Bayan Tranter ile Ernestina’nın arasında oturur buldu. Bath ve Cheltenham’dakilerle kıyaslandığında Lyme’ın Toplantı Salonu pek öyle ahım şahım&nbsp;sayılmazdı, ama genişliği ve denize bakan pencereleri çok hoştu. Ne&nbsp;yazık ki o Büyük İngiliz Tanrısı, Faydalılık’a kurban edilmekten&nbsp;kendini kurtaramayacak kadar hoş, hatta mükemmel bir toplantı&nbsp;yeriydi; bu yüzden de, bundan uzun bir süre önce halkın sidik torbası konusunda çok duyarlı olan bir belediye meclisi tarafından yıkılıp,&nbsp;yerine bütün İngiltere adalarının en kötü planlanmış ve en çirkin&nbsp;umumi helası yapıldı.</p>

  <p>Yine de Lyme’daki Poulteneygillerin sadece Toplantı Salonu’nun o uçarı mimarisine karşı çıktıklarını düşünmemelisiniz. Onları çileden çıkaran bu binanın içinde olup bitenlerdi. Burası vist oyununu,&nbsp;ağızlarında purolarla dolaşan beyleri, baloları ve konserleri teşvik&nbsp;ediyordu. Kısacası insanları zevke itiyordu; Bayan Poulteney ve avanesi de gayet iyi biliyorlardı ki nezih bir kasabada insanların toplanabilecekleri yegâne bina kiliseydi. Lyme’daki Toplantı Salonu&nbsp;yıkıldığında kasabanın kalbi sökülüp alınmış gibi oldu; şimdiye kadar da kimse bir yenisini yapmayı başaramadı.</p>

  <p>Charles ve yanındaki hanımlar bu lanetli binaya bir konser için gitmişti. Büyük perhiz zamanı olduğundan dini bir konserdi kuşkusuz. Program baştan sona dini temalar üzerineydi. Bu bile Lyme’daki&nbsp;dar kafalıları şaşkına çevirmişti, en azından halk arasında Büyük&nbsp;Perhiz’e koyu Müslümanların Ramazan’a gösterdiği türden bir saygı&nbsp;gösterirlerdi oysa. Bu yüzden konserlerin yapıldığı salonun bir&nbsp;ucundaki eğreti çevrilmiş sahnenin önünde boş sandalyeler vardı.</p>

  <p>Bizim üç açık görüşlümüz, izleyicilerin birçoğu gibi erkenden gelmişti; çünkü bu konserler -on sekizinci yüzyılın ruhuna uygun&nbsp;olarak- müzik dinlemenin yanı sıra bir araya gelme olanağı da sağlıyordu. Hanımlara komşularının kıyafetlerini değerlendirip eleştirme ve tabii kendilerininkileri de gösterme fırsatı veriyordu. Taşrayı&nbsp;onca küçümsemesine rağmen, Ernestina bile bu gösteriş merakına&nbsp;kurban düşmüştü. En azından burada, kendi kıyafetlerinin zevki ve&nbsp;şatafatıyla yarışabilecek pek fazla rakip bulamayacağını biliyordu;&nbsp;yeşil beyaz kurdeleli küçük yassı şapkasına (modası geçmiş o çirkin boneleri giyecek değildi elbette), <span style="font-style: italic;">vert espérance</span><sup><a href="../Text/62.xhtml#a29" id="k29">29</a></sup> elbisesine, leylak rengi ve siyah kürk mantosuna, Balmoral ayakkabılarına yöneltilen&nbsp;kaçamak bakışlar diğer zamanlarda çektiği onca sıkıntıyı telafi ediyordu.</p>

  <p>O akşam insanlar içeri girerken Ernestina şımarık ve muzır bir ruh hali içindeydi; Charles bir kulağıyla Bayan Tranter’ın&nbsp;malikâneler, akrabalar, soy sop hakkındaki yorumlarını, diğer kulağıyla da Tina’nın <span style="font-style:italic;">sotto voce</span><sup><a href="../Text/62.xhtml#a30" id="k30">30</a></sup> hınzırlıklarını dinlemek zorunda kalıyordu. Teyzeden öğrendiğine göre şu ilerideki irikıyım hanımefendi&nbsp;“Bayan Tomkins, dünyanın en iyi kadını, ağır işitir, Elm&nbsp;Malikânesi’nin üzerindeki evde oturur, oğlu Hindistan’dadır”; öteki&nbsp;huysuz sese bakılırsa “Tam bir cadalozdur.” Ernestina’ya bakılırsa&nbsp;dedikodu yaptıkları için konseri bu kadar sabırla beklemekte olanlar&nbsp;arasında cadalozların sayısı insanlardan daha fazlaydı. Her çağ kendine özgü bir lakap üretir; 1860’larda cadaloz “sıkıcı ve eski moda”&nbsp;anlamına geliyordu; şimdilerde yaşasa Ernestina o pek kıymetli&nbsp;konser müdavimlerine dinozor derdi... Aslında Bayan Tomkins, en&nbsp;azından arkadan bakıldığında gerçekten de öyle bir görüntü sergiliyordu.</p>

  <p>Ama sonunda Bristol’den gelen seçkin soprano, ondan da seçkin eşlikçisi Signor Ritornello’yla (ya da buna benzer bir isim; çünkü, bir&nbsp;piyanist erkekse, ancak İtalyan olabilirdi) birlikte boy gösterdi ve&nbsp;Charles kendi vicdanıyla baş başa kaldı.</p>

  <p>En azından vicdanını yoklama niyetiyle işe başladı; sanki bu göreviymiş gibi davranıyordu ki bu da o tatsız işten zevk aldığını gizlemeye yarıyordu. Aslına bakılırsa kafasını Sarah’ya takmıştı... hiç değilse onun gizemine. Hanımları Toplantı Salonu’na getirmek üzere Broad Sokağı’ndan almaya gittiğinde niyeti onlara bu karşılaşmadan söz etmekti; tabii Sarah’nın Ware Commons’da dolaştığını&nbsp;kimseye söylememeleri gerekiyordu. Ama nedense o an pek uygun&nbsp;değilmiş gibi görünmüştü. Bir kere hakemlik etmesi gereken maddi&nbsp;bir anlaşmazlık vardı: Hâlâ yünlü havası olmasına rağmen Ernestina&nbsp;ipekli giymek gibi bir çılgınlıkta bulunmuştu; çünkü var olan on emrin üzerine ailesinin eklediği dokuz yüz doksan dokuz emirden biri “Mayıs gelmeden ipekli giyemezsin”di. Charles bu endişeyi iltifatlarla etkisiz hale getirdi; ama Sarah’nın sözü edilmediyse bunun sebebi kızla konuşurken biraz fazla derinlere inmesiydi: Yo, ölçüyü&nbsp;kaçırmıştı. Gereksiz bir şövalyelik duygusunun sağduyusunu köreltmesine izin vermekle aptallık etmişti; işin en kötü yanı da bunu&nbsp;Ernestina’ya açıklamanın artık son derece güç oluşuydu.</p>

  <p>Genç hanımın, henüz ortaya çıkmamış olsa bile oldukça güçlü bir kıskançlık duygusu beslediğini biliyordu. En kötüsü, onun bu&nbsp;davranışını anlamayıp ona kızabilirdi; en iyi ihtimalle onunla dalga&nbsp;geçerdi; ama bu “en iyi ihtimal” pek zayıftı. Bu konuda dalga geçilmek istemiyordu. Charles belki de kendini Bayan Tranter’a daha&nbsp;büyük bir rahatlıkla açabilirdi. Onun da kendisi gibi kıza yardım etmek istediğini biliyordu; ama ikiyüzlülük nedir bilmezdi yaşlı hanım. Ondan bunları Ernestina’ya anlatmamasını rica edemezdi ve&nbsp;Tina bu karşılaşmayı teyzesinden duyarsa başı gerçekten belaya girerdi.</p>

  <p>O akşam diğer duyguları, Ernestina’ya karşı hisleri üzerinde durmaya hiç cesaret edemedi. Tina’nın yaptığı espriler onu tam olarak çileden çıkarıyordu denemez ama her zamankinin aksine çok nahoş&nbsp;ve yapay geliyorlardı ona, sanki Fransız şapkası ya da yeni kürk&nbsp;mantosu gibi üzerine geçirmiş olduğu şeylerdi; istediği için değil de&nbsp;yakıştığı için. Bu mizah duygusu aynı zamanda ondan bir karşılık&nbsp;bekliyordu... Cevabi bir göz kırpma, kesintisiz bir gülümseme lütfunda bulunuyordu Tina’ya; ama bunlar da yapaydı ve bu yüzden iki&nbsp;kat yapmacıklı görünüyorlardı. Belki de bu kadar çok Händel ve&nbsp;Bach dinlemenin verdiği karamsarlıktandı ya da prima donna ve&nbsp;yardımcısı arasındaki uyumsuzluklardan; ama kendini sık sık yanındaki kıza kaçamak bakışlar fırlatırken buldu: Sanki onu ilk kez&nbsp;görüyormuş, sanki kız tam bir yabancıymış gibi bakıyordu. Çok hoş,&nbsp;çok güzeldi... ama tek çelişkisi ciddiyet ile alaycılık arasında olan bu&nbsp;yüz biraz monoton, biraz karaktersiz değil miydi? Bu iki niteliği çekip çıkarsan geriye ne kalırdı? Yavan bir bencillik. Ama bu acımasız&nbsp;düşünce Charles’ın kafasına girer girmez onu kışkışladı. Zengin bir&nbsp;ailenin tek kızı başka nasıl olabilirdi ki? Ona başka hangi sebepten&nbsp;âşık olmuştu ki? Londra sosyetesindeki diğer koca avcıları düşünülürse Ernestina hiç de karaktersiz sayılmazdı doğrusu. Ama tek ölçüt&nbsp;bu muydu; tek gelin pazarı Londra sosyetesi miydi? Charles’ın baş&nbsp;inancı, aynı sınıfı ve çağı paylaştığı insanların çoğuna benzemediğiydi. Bu yüzden o kadar çok seyahat etmişti; İngiliz toplumunu çok&nbsp;geri kafalı, İngiliz ciddiyetini çok ciddi, İngiliz düşüncesini çok ahlakçı, İngiliz dinini çok yobaz buluyordu. Öyleyse? Bütün hayatını&nbsp;paylaşacağı bir kadın seçmek gibi hayati bir konuda çok geleneksel&nbsp;davranmamış mıydı? En akıllıca şeyi yapmak yerine ondan bekleneni yapmamış mıydı?</p>

  <p>Peki en akıllıca şey neydi? Beklemek.</p>

  <p>Bu öfkeli soruların eşekarısına benzer uğultuları arasında kendi kendine acımaya başladı: Tuzağa düşürülmüş zeki bir adamdı o, evcilleştirilmiş bir Byron; aklı yine Sarah’ya gitti, görsel imgelere, o&nbsp;yüzü, o ağzı, o cömert ağzı hatırlamaya çalıştı. Kuşkusuz ona geçmişinde hiçbir yere oturtamadığı, çok zayıf, belki de çok genel bir anıyı&nbsp;hatırlatıyordu; ama onu huzursuz ediyor, varlığından bile haberdar&nbsp;olmadığı gizli bir benliğine hitap ederek onu allak bullak ediyordu.&nbsp;Kendi kendine: Bu çok aptalca ama bu kızda beni çeken bir şeyler&nbsp;var, diyordu. Ona çekici gelen şeyin Sarah’nın kendisi olmadığı&nbsp;aşikârdı -nasıl olabilirdi ki, Charles nişanlıydı-; bir duygu, Sarah’nın&nbsp;simgelediği bir olasılıktı ona çekici gelen. Onun bir yoksunluğun&nbsp;farkına varmasını sağlıyordu. Gelecek ona hep uçsuz bucaksız bir&nbsp;potansiyel gibi görünmüştü; ama şimdi birden bilinen bir yere yapılan kararlaştırılmış bir yolculuk halini almıştı. Sarah ona bunu hatırlatıyordu.</p>

  <p>Ernestina’nın dirseği ona usulca şimdiyi hatırlattı. Şarkıcı alkış bekliyordu ve Charles da bezgin bezgin kendi payına düşeni yaptı.&nbsp;Tina ellerini yeniden manşonunun içine soktuktan sonra hem&nbsp;Charles’ın dalgınlığı hem de konserin berbatlığıyla dalga geçen imalı bir bakış fırlattı. Charles ona gülümsedi. O kadar gençti ki: tam bir&nbsp;çocuk. Ona kızamıyordu. Ne de olsa sadece bir kadındı. Anlayamayacağı o kadar çok şey vardı ki: erkek hayatının zenginliği, dünyası&nbsp;kıyafetler, ev ve çocuklardan ibaret olmayan biri olmanın müthiş&nbsp;zorluğu.</p>

  <p>Ernestina tamamen kendisinin olduğunda her şey yoluna girecekti; onun yatağında, onun evinde... ve tabii onun kalbinde olduğu zaman.</p>

  <p>Sam, o anda bunların tam tersini düşünüyordu; onun Havva’sı ne kadar çok şeyi <span style="font-style:italic;">anlıyordu.</span> Bugün, Seven Dials’da doğmuş bir delikanlıyla, Devon Köyü'nden bir arabacının kızı arasındaki büyük&nbsp;farklılıkları tahmin etmek çok güç. Sam bir Eskimo, Mary de bir&nbsp;Zulu olsaydı bu kadar uzak olurlardı birbirlerinden. Ortak bir dilleri&nbsp;bile var sayılmazdı, bazen birbirlerinin dediklerini bile anlayamıyorlardı.</p>

  <p>Yine de radyo, televizyon, ucuz turlar ve benzeri şeylerle iki ucu birbirine bağlanmamış bütün bu uçurumlar, bu uzaklık o kadar da&nbsp;kötü değildi. İnsanlar birbirlerini daha az tanıyorlardı belki; ama&nbsp;kendilerini diğer insanlardan şimdikine göre daha bağımsız bireyler&nbsp;olarak hissediyorlardı. Dünyayı ayaklarına getirmek için bir düğmeye basmaları yetmiyordu. Yabancılar yabancıydı ve bu heyecan verici, hoş bir yabancılıktı. İletişimin gitgide artması insanlık için iyi&nbsp;olmuş olabilir. Ama ben zındıklık yapıp buna inanmıyorum, atalarımızın yalıtılmışlığını, tıpkı daha fazla mekândan yararlanabilmeleri&nbsp;gibi, imrenilecek bir şey olarak görüyorum. Artık dünya hayatımıza&nbsp;çok fazla karışıyor.</p>

  <p>Sam’i Londra’nın arka ara sokaklarındaki bir meyhanede görseniz şehir yaşamı hakkında her şeyi bildiği izlenimini edinirdiniz. Londra’nın batı yakasından çıkmayan, oraya ait olmayan her şeyi&nbsp;saldırganca küçümserdi. Ama işin aslı başkaydı. Ruhunun derinliklerinde çekingen ve güvensiz bir insandı - ne olmak istediğinden&nbsp;emindi (ki bu şu anda olduğu kişiden çok farklıydı) ama bunu başarıp başaramayacağından emin değildi.</p>

  <p>Mary ise çok farklıydı. En başta Sam onun gözünü kamaştırmıştı; o çok üstün bir varlıktı ve ona sataşmasının nedeni böylesi açık bir kültürel üstünlük karşısında savunmaya geçmesiydi; boşlukları&nbsp;doldurma, kestirme yollar bulma, hızı artırma konusundaki o sonsuz şehir mahareti. Ama Mary’nin temelde güçlü bir karakteri vardı,&nbsp;kendine güveniyordu, günün birinde iyi bir eş ve anne olacağını biliyordu ve insanlarda neyin ne olduğunu anlıyordu... mesela hanımı ile hanımın yeğeni arasındaki değer farkını anlıyordu. Ne de olsa köylüydü ve köylüler şehir kölelerinden daha yakındır gerçek değerlere.</p>

  <p>Sam’in ondan ilk anda hoşlanmasının nedeni, geçmiş cinsel deneyimini oluşturan hafifmeşrep hizmetçiler ve fahişelerden sonra Mary’nin ona cennetten çıkma gibi gelmesiydi. Bu konuda Sam’in&nbsp;kendine güvenine diyecek yoktu doğrusu; kenar mahallelerden gelen erkeklerin hepsi öyleydi. Masmavi gözleri, parlak siyah saçları ve&nbsp;duru tenli bir yüzü vardı. İnce ve narin yapılıydı; bütün hareketleri&nbsp;özenli ve düzenliydi, Charles’ın özellikle beyefendilere has olduğunu düşündüğü bazı hareketlerini fazlaca abartılı olarak taklit etmesi&nbsp;dışında. Kadınlar gözlerini ondan kolay kolay alamazdı ama Londralı kızlarla yakın ilişkisi sonucunda kendi kinizminin yansımasından başka bir şey bulamamıştı. Onu şeytan çarpmış gibi çarpan şey&nbsp;Mary’nin masumiyeti olmuştu. Onun bunun gözüne ayna tutan bir&nbsp;oğlan çocuğu gibi hissediyordu kendini ve bir gün böylesi bir muameleyi hak etmeyen biriyle karşılaşmıştı. Birden onun yanında olmak ve onun içyüzünü keşfetmek istemişti.</p>

  <p>Ev halkının Bayan Poulteney’e yaptıkları ziyaretin sabahı birden farkına varmışlardı birbirlerinin. İşlerini kıyaslamakla lafa başladılar; Bay Charles ve Bayan Tranter’ın iyi ve kötü yönlerini tartışmakla. Mary onun böyle tatlı bir beyefendinin hizmetinde olduğu için&nbsp;şanslı olduğunu düşünüyordu. Sam itiraz etti. Sonra bu basit köylü&nbsp;kızına şimdiye kadar kimseye anlatmadığı şeyleri anlatmaya başladığını görünce şaşırdı.</p>

  <p>Amacı çok basitti; Erkek giyim eşyası satan bir dükkân sahibi olmak istiyordu. Bu dükkânların önünden geçerken durup vitrinlerine bakmadan edemezdi: Duruma göre ya beğenir ya eleştirirdi.&nbsp;Son modayı bilmek gibi bir yeteneği olduğuna inanıyordu. Charles’la&nbsp;birlikte dış ülkelere gitmişti, oralarda bu konuda bazı fikirler edinmişti...</p>

  <p>Bütün bunları (ve kazara, Bay Freeman’a duyduğu derin hayranlığı) ağzından kaçırdı; büyük engelleri: Parası ve eğitimi yoktu. Mary alçakgönüllülükle dinledi; bu diğer Sam’i böylesi çabuk görebilmekle onurlandırıldığını seziyordu. Sam ne zaman sinirli sinirli kafasını kaldırıp onu kıkırdarken, dudak bükerken ya da saçma planlarıyla alay ederken yakalamaya çalışsa, onu utangaç utangaç gözlerini açmış, devam etsin diye ağzının içine bakar buluyordu. Dinleyicisi&nbsp;kendine ihtiyaç duyulduğunu hissediyordu ve kendisine ihtiyaç duyulduğunu hisseden bir kız yarı yarıya âşık olmuş demektir.</p>

  <p>Kalkma zamanı gelmişti. Sam’e daha henüz oturmuş gibi geliyordu. Ayağa kalktı, Mary ona yine hınzırca gülümsedi. Şimdiye kadar kendisi hakkında hiç kimseyle bu kadar rahat -ve ciddi- konuşmadığını söylemek istiyordu Sam. Ama kelime bulamadı.</p>

  <p>“Şey... Yarın sabah görüşürüz öyleyse.”</p>

  <p>“Olur.”</p>

  <p>“Yavuklun mavuklun var mı?”</p>

  <p>“Gönlümce biri yok.”</p>

  <p>“Kalıbımı basarım vardır. Ben öyle duydum.”</p>

  <p>“Hep dedikodu. Böyledir bu kasaba. Birine baksan hemen aşna fişne diye laf çıkarırlar.”</p>

  <p>Sam melon şapkasını düzeltti. “ 'Er yerde öyle.” Bir sessizlik. Mary’nin gözlerinin içine baktı. “Ben o kadar kötü diyilim, di mi?”&nbsp;</p>

  <p>“Ben ö’le bi şey demedim sana.”</p>

  <p>Sessizlik. Şapkasının kenarını çepeçevre düzeltti.</p>

  <p>“Çok kız tanıdım. 'Er türlüsünü. Senin gibisini görmedim.”&nbsp;</p>

  <p>“Benim gibisini bulmak hiç de zor değil.”</p>

  <p>“Ben 'iç rastlamadım. Şindilik.” Yine sessizlik. Mary ona değil önlüğünün ucuna bakıyordu. “Londra’ya ne dersin? Londra’yı görmek ister misin?”</p>

  <p>Kız o zaman sırıttı ve başını salladı; ateşli ateşli.</p>

  <p>“ 'Eralde istiyosun. Yukarıdakiler ele bi evlensin. Seni oraya götürecem.”</p>

  <p>“Eyle mi?”</p>

  <p>Sam gözünü kırptı, bunun üzerine Mary ağzını kapadı. Gözleri pembe yanakları üzerinde ışıl ışıl yanıyordu.</p>

  <p>“O şık Lon’ra kızları varken benle gezmek istemezsin.”</p>

  <p>“Elbisen olursa fark etmez. Çok 'oş olursun.”</p>

  <p>“Sana inanmıyom.”</p>

  <p>“Allah canımı alsın!”</p>

  <p>Gözleri karşılaştı, uzun zaman bakıştılar. Sam şatafatlı bir selam vererek şapkasını kalbinin üzerine yerleştirdi.</p>

  <p>“A demang, matmazel.”</p>

  <p>“O da ne demek?”</p>

  <p>“Combe Sokağı’nda yarın sabah buluşalım’ın Fransızcası; sadık kulunuz sizi bekliyor olacak.”</p>

  <p>Mary bunun üzerine yüzünü çevirdi, ona bakamıyordu. Sam hemen arkasına geçti ve elini tutup dudaklarına götürdü. Elini çekip üzerinde kurum izi kalmış mı diye baktı. Yine kıvılcımlı bir bakışma&nbsp;cereyan etti. Mary güzel dudaklarını ısırdı. Sam yine göz kırpıp sonra da ayrıldı.</p>

  <p>Charles’ın kesin yasağına rağmen ertesi gün buluştular mı bilmiyorum. Ama günün ilerleyen saatlerinde Charles, Bayan Tranter’ın evinden çıktığında, sözde tesadüf eseri Sam’i karşı kaldırımda bekler&nbsp;buldu. Bu tesadüfün bilerek hazırlandığı ayan beyan ortadaydı.&nbsp;Charles ona eski Romalıların af işaretini yaptı ve Sam şapkasını çıkarıp saygıyla kalbinin üzerine koydu yine; ağzı kulaklarına vararak&nbsp;sırıttığını görmeseniz yoldan geçen bir cenazeyi selamlıyor sanabilirdiniz.</p>

  <p>Bu da beni bu olaydan yaklaşık bir hafta sonraki konser akşamına ve Sam’in karşı cins hakkında neden efendisinden bu kadar farklı bir sonuca vardığına getiriyor; çünkü, o akşam Sam yine mutfaktaydı. Maalesef bu kez başlarında bir bekçi vardı: Bayan&nbsp;Tranter'ın aşçısı. Ama bekçi ocağındaki ateşin başında, koltuğunda,&nbsp;horul horul uyumaktaydı. Sam’le Mary mutfağın en karanlık köşesine oturmuştu. Konuşmuyorlardı. Buna ihtiyaçları yoktu; çünkü el&nbsp;ele tutuşmuşlardı. Bu Mary açısından bir savunma hareketiydi; çünkü beline dolanmaya çalışan eli ancak bu yolla engelleyebildiğini&nbsp;anlamıştı. Buna ve sessizliğe rağmen Sam’in Mary’yi neden o kadar&nbsp;anlayışlı bulduğu hiçbir âşığın açıklamaya gerek duymayacağı bir&nbsp;sırdır.</p>
</body>
</html>
