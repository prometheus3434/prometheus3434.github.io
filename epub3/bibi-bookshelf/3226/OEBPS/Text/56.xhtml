<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p>&nbsp;</p>

  <h2 style="text-align: center;">56</h2>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <blockquote style="margin-left:45%">
    <p class="ilk">Ah Tanrım, keşke mümkün olsaydı</p>

    <p class="ilk">Bir saatçik olsun görmek</p>

    <p class="ilk">Sevdiklerimizin ruhlarını, bize anlatırlardı&nbsp;</p>

    <p class="ilk">Nerede, nasıl olduklarını.</p>

    <p style="text-align: right;">TENNYSON, <span style="font-style:italic;">Maud</span> (1855)</p>

    <p>&nbsp;</p>

    <p class="ilk">Özel Dedektiflik Bürosu, Aristokrasinin Hizmetinde ve Sadece Bay Pollaky’nin yönetiminde. Hem İngiliz hem de yabancı polis dedektifleriyle temas halinde. BÜYÜK BİR GİZLİLİK İÇİNDE YÜRÜTÜLEN HASSAS VE DERİNLEMESİNE ARAŞTIRMALAR YAPILIR, İNGİLTERE, AVRUPA VE KOLONİLERE RAPOR GÖNDERİLİR. BOŞANMA DAVALARI İÇİN DELİL TOPLANIR.</p>

    <p style="text-align: right;"><span style="font-style:italic;">Viktorya Çağı Ortalarında Bir Reklam</span></p>
  </blockquote>

  <p><span style="font-style:italic;"><br /></span></p>

  <p><span style="font-style:italic;">Bir iki haftaya kalmaz bulurdu onu...</span> Üçüncü haftaya girmişti ve hâlâ bulamamıştı onu. Charles’ı suçlayamayız; her yere girip çıkmıştı.</p>

  <p>Her yerde hazır ve de nazır olmayı dört dedektif tutmakla başarmıştı; Bay Pollaky’nin yönetimi altında olup olmadıklarını bilmiyorum ama çok sıkı çalışıyorlardı. Buna mecburdular; çünkü, yeni bir işkoluydu, topu topu on bir yıllık mazisi vardı ve genelde hafife alınıyordu meslekleri. 1866’da bir beyefendinin bir hafiyeyi bıçaklaması pek yerinde bir hareket sayılırdı. “Adam boğazlayanların peşinde koşturanlar” diye uyarıyordu <span style="font-style:italic;">Punch</span> “sonuçlarına katlanmak zorundadır.”</p>

  <p>Charles’ın adamları ilk önce bütün mürebbiye ajanslarını gezmiş, bir sonuç alamamışlardı; kilise okullarına kadar bütün eğitim kurumlarını dolaşmışlardı. Kendisi araba kiralayıp saatlerce boşu boşuna Londra’nın fakir ama temiz semtlerinde, her geçen genç kadının yüzüne bakarak dolanıp durmuştu. Böyle bir semtte oturuyor olmalıydı Sarah: Peckham, Pentonville, Putney; yeni, düzgün yolların ve müstakil evlerin olduğu bu tür mahalleleri araştırdı hep. Yeni ortaya çıkan kadın kâtiplik acentelerini de kontrol ettirdi adamlarına. Âdem’e karşı pek dostça davranmıyordu bunlar; çünkü erkek önyargısının acısını çekmişlerdi ve kadınların özgürleşme hareketi için için buradan tutuşacaktı. Her ne kadar sonuç vermeseler de bu deneyimler Charles için faydasız oldu diyemem. Yavaş yavaş Sarah’nın bir yönünü daha iyi anlamaya başladı; düzeltilebilecek olduğu halde düzeltilmediği için haksız olan toplumsal bir önyargı yüzünden duyduğu küskünlük.</p>

  <p>Bir sabah kalktığında kendini çok kötü hissediyordu. Onun bir fahişe olduğu olasılığı, Sarah’nın daha önceden ima ettiği bu olasılık neredeyse kesinleşmişti. O akşam paniğe kapılarak, daha önce de gittiği Samanpazarı mahallesine gitti. Arabacının onun hakkında ne düşündüğünü bilmiyorum; ama karşılaştığı en müşkülpesent adam olduğunu düşünmüş olmalı. Saatlerce o sokakları bir aşağı bir yukarı gezip durdular. Sadece bir kere durdular; arabacı gaz lambasının altında kızıl saçlı bir fahişe görmüştü. Ama daha durur durmaz Charles’ın bastonunun sesiyle tekrar harekete geçti.</p>

  <p>Seçme özgürlüğünün diğer sonuçları da kapısına dayanmakta gecikmedi. Sonunda Bay Freeman’a yazmayı başarabildiği mektuba on gün hiç cevap almadı. Ama sonra Bay Freeman’ın avukatlarından biri tarafından, uğursuzca elden getirilen bir mektubu imzalamak zorunda kaldı.</p>

  <p>&nbsp;</p>

  <blockquote style="margin: 0 0 0 25px; border: none; padding: 0px;">
    <p class="ilk">“Beyefendi</p>

    <p class="ilk"><span style="font-style:italic;">Bayan Ernestina Freeman Davasında</span></p>

    <p class="ilk">Önümüzdeki cuma günü saat üçte, yukarıda adı geçen Bayan Ernestina Freeman’ın babası Bay Ernest Freeman tarafından sizi yazıhanemize davet etmek için talimat aldık. Gelmemeniz müvekkilimizin dava açma hakkını kabul ettiğiniz anlamına gelecektir.</p>

    <p style="text-align: right;">AUBREY &amp; BAGGOTT”</p>
  </blockquote>

  <p>&nbsp;</p>

  <p>Charles mektubu kendi avukatlarına götürdü. On sekizinci yüzyıldan beri Smithson’ların aile işlerine onlar bakarlardı. Günahını itiraf etmiş olan Charles’ın utangaç utangaç önünde oturduğu masanın ardındaki genç Montague ondan topu topu birkaç yaş büyüktü. Winchester’de birlikteydiler; çok yakın arkadaş olmamakla birlikte birbirlerini iyi tanırlar ve severlerdi.</p>

  <p>“Şimdi bu ne demek yani Harry?”</p>

  <p>“Sende şeytan tüyü var demek, oğlum. Adamların ödleri kopuyor.”</p>

  <p>“Öyleyse neden beni görmek istiyorlar?”</p>

  <p>“Seni hiç cezasız salıvermeyecekler, Charles. Bunu beklemen de aptallık olur zaten. Bir <span style="font-style:italic;">confessio delicti</span> yapmanı isteyecekler sanırım.</p>

  <p>“Yani bir suç beyanı mı?”</p>

  <p>“Tam üstüne bastın. Korkarım seni çirkin bir belge bekliyor. Ama bana sorarsan imzayı bas derim. Başka şansın yok.”</p>

  <p>&nbsp;</p>

  <p>Cuma günü öğleden sonra bir staj binasının cenaze salonuna benzeyen bekleme odasına alındılar. Charles bunun düello gibi bir şey olduğunu düşünüyordu; Montague şahidiydi. Üçü çeyrek geçene kadar bekletildiler. Ama bu ön ceza Montague tarafından zaten tahmin edildiği için huzursuzca bir neşeyle katlandılar.</p>

  <p>En sonunda içeri çağrıldılar. Kısa boylu, öfkeli, yaşlı bir adam büyük masasının ardında ayağa kalktı. Onun hemen arkasında Bay Freeman duruyordu. Charles'tan başka kimseyi görmüyordu gözleri, buz gibiydi bu gözler; bütün neşeleri uçup gitti. Charles ona selam verdi ama adam selamını almadı. İki avukat âdet yerini bulsun diye el sıkıştılar. Beşinci biri daha vardı: Uzun boylu, ince, kel bir adam, gözleri insanın içini okur gibiydi. Montague onu görür görmez irkildi.</p>

  <p>“Yüksek Avukat Murphy’yi tanıyor musun?”</p>

  <p>“Sadece ismen.”</p>

  <p>Viktorya çağında bu tür avukatlar, aralarından medeni hukuk yargıçlarının seçildiği yüksek bir avukat sınıfıydı; Murphy de bir cellattı, zamanının en çok korkulan adamı.</p>

  <p>Bay Aubrey iki ziyaretçiye oturacakları sandalyeleri gösterdi sert bir el hareketiyle, sonra kendisi de oturdu. Bay Freeman gözünü bile kırpmadan aynı yerde duruyordu. Bay Aubrey’in kâğıtları karıştırması, hiç istemediği halde Charles’a bu tür yerlerin iç sıkıcı havasını içine sindirme fırsatı verdi: Hafızlanmış ciltler, yeşil iple bağlanmış parşömen tomarları, fazlasıyla kalabalık bir <span style="font-style:italic;">columbarium</span>’daki<sup><a href="../Text/62.xhtml#a67" id="k67">67</a></sup> kül vazoları gibi üst üste dizilmiş kasvetli, eski dava dosyaları.</p>

  <p>Yaşlı avukat sert bakışlarını onlara dikti.</p>

  <p>“Sanırım, Bay Montague, bu iğrenç nişan bozma olayının gerçeklerini kimse inkâr edemez. Müvekkilinizin size olanları ne türlü anlattığını bilemeyeceğim. Ama Bay Freeman’a yazdığı mektupta suçu hakkında bol bol delil vermiş, şunu da eklemeliyim ki kendisi gibi olanların her zamanki küstahlığıyla...”</p>

  <p>“Bay Aubrey, bu koşullarda böyle bir dil kullanmanız...”</p>

  <p>Yüksek Avukat Murphy lafa girdi: <span style="font-style:italic;">“Benim</span> nasıl bir dil kullanacağımı bilmek ister miydiniz, Bay Montague -hem de halka açık bir mahkemede?”</p>

  <p>Montague derin bir nefes alıp yere baktı. Yaşlı Aubrey büyük bir hoşnutsuzlukla ona bakıyordu: “Montague, büyükbabanızı iyi tanırdım. Sizinki gibi bir müvekkili savunmayı kabul etmeden önce iyice bir düşünürdü -neyse, bunu geçelim. Bence bu mektup...” (Pis bir şeyi tutarcasına en ucundan tutup mektubu havaya kaldırdı) “...bu yüz kızartıcı mektup zaten verilmiş olan büyük hasarın üzerine yapılmış münasebetsiz bir hakaretten başka bir şey değil; hem yazanın kendini temize çıkarma çabaları yüzünden hem de suçunun en karanlık noktası olduğunu yazanın da bildiği o çirkin ve alçakça ilişkiden hiç söz etmemesi yüzünden.” Charles’a yiyecekmiş gibi baktı. “Bay Freeman’ın sizin aşklarınız konusunda malumat edinemeyeceğini düşünmüş olabilirsiniz, bayım. Yanıldınız. Böyle pespaye bir ilişkiye girdiğiniz kadının adını biliyoruz. Ağza alınmayacak kadar iğrenç olan keyfiyetinizi tespit eden bir tanığımız var.”</p>

  <p>Charles kıpkırmızı kesildi. Bay Freeman gözleriyle onu deşiyordu. Başını eğmekten başka yapabileceği bir şey yoktu ve Sam’e küfretmekten. Montague konuştu:</p>

  <p>“Müvekkilim buraya kendi davranışlarını savunmak için gelmedi.”</p>

  <p>“Bir dava açılırsa savunma yapmayacaksınız, öyle mi?”</p>

  <p>“Meslekte sizin kadar eski olan biri bu soruya cevap vermeyeceğimi biliyor olmalı.”</p>

  <p>Yüksek Avukat Murphy tekrar lafa girdi: “Şayet bir dava açılırsa onu savunmayacak mısınız?”</p>

  <p>“İzninizle, beyefendi, bu konuda düşüncemi kendime saklamak istiyorum.”</p>

  <p>Kurnaz bir gülümseme belirdi yüksek avukatın dudaklarında.</p>

  <p>“Söz konusu olan sizin fikriniz değil, Bay Montague.”</p>

  <p>“Devam edebilir miyiz, Bay Aubrey?”</p>

  <p>Bay Aubrey, yüksek avukata baktı, o da sert bir baş hareketiyle onayladı.</p>

  <p>“Bu öyle bir durum ki Bay Montague, savunmaya girişmenizi önermem.” Tekrar kâğıtları karıştırdı. “Lafı uzatmayacağım. Bay Freeman’a verdiğim öğüt açık ve seçiktir. Uzun meslek hayatım boyunca hiç böylesi korkunç bir yüz kızartıcı hareketle karşılaşmadım. Müvekkiliniz hak ettiği acımasız yargıya maruz kalmayacak olsa bile, bu berbat davranışın diğerlerine ibret olsun diye teşhir edilmesi gerektiğine kesinlikle inanıyorum.” Kelimeleri Charles’ın içine otursun diye bir süre bekledi. Yanaklarının kızarmasını engellemenin bir yolunu arıyordu Charles. En azından artık Bay Freeman da yere bakıyordu; ama Yüksek Avukat Murphy yanakları kızaran bir tanığı nasıl kullanabileceğini gayet iyi biliyordu. Alay ve Sadizmin hassas bir karışımı olan, bir zamanlar bir astının hayranlıkla yılan gibi diye tanımladığı bakışıyla süzmeye başladı Charles’ı.</p>

  <p>Bay Aubrey, endişeli bir sesle konuşmasını sürdürdü: “Yine de şu anda sözünü etmek istemediğim bazı sebepler yüzünden, Bay Freeman hiç de gerekli olmadığı halde bu davada bağışlayıcı davranmayı seçti. Bazı şartlar dahilinde, bir dava açmak niyetinde değil.”</p>

  <p>Charles yutkunarak Montague’ye baktı.</p>

  <p>“Müvekkilim müvekkilinize müteşekkir.”</p>

  <p>“Çok saygıdeğer bir kaynağa danışarak...” Bay Aubrey yüksek avukata hafif bir selam verdi, o da gözlerini ezilip büzülen Charles'tan ayırmaksızın başını salladı “...bir suç beyanı hazırladım. Şunu belirtmeliyim ki Bay Freeman’ın hemen dava açmama kararı tümüyle, müvekkilinizin şu anda, bizim yanımızda ve buradakilerin şahitliğinde bu belgeyi imzalamasına bağlı.”</p>

  <p>Belgeyi Montague’ye uzattı, o da şöyle bir göz atıp başını kaldırdı.</p>

  <p>“Müvekkilimle beş dakika yalnız görüşebilir miyim?”</p>

  <p>“Böyle bir şeyi gerekli görmenize çok şaştım” diyerek horozlandı Aubrey ama Montague kararlıydı. “Öyleyse pekâlâ, pekâlâ! Mecbursanız...”</p>

  <p>Bunun üzerine Harry Montague ve Charles kendilerini yine o iç karartıcı bekleme odasında buldular. Montague belgeyi okuduktan sonra buruk bir gülüşle Charles’a uzattı:</p>

  <p>“İşte ilacın. İçmek zorundasın, dostum!”</p>

  <p>Charles belgeyi okurken Montague camdan dışarı bakıyordu.</p>

  <p>“Ben, Charles Algernon Henry Smithson, kendi isteğimle, hiçbir baskı altında olmadan, sadece gerçeği ortaya çıkarmak için aşağıda yazanları kabul ediyorum.</p>

  <p>1. Bayan Ernestina Freeman’la evlenme taahhüdünde bulundum;</p>

  <p>2. Suçsuz taraf (söz konusu Bayan Freeman) bu ciddi taahhüdü bozmama neden olacak hiçbir şey yapmadı;</p>

  <p>3. Onunla nişanlanmadan önce sosyal mevkii, karakteri, drahoması ve istikbali hakkında her şeyi biliyordum ve söz konusu Bayan Ernestina Freeman hakkında sonradan öğrendiğim hiçbir şey bu bildiklerimin tersi yönünde değildi;</p>

  <p>4. Kendi bencilliğim ve sadakatsizliğim dışında hiçbir haklı gerekçem olmaksızın bu taahhüdü bozdum;</p>

  <p>5. Lyme Regis ve Exeter’de, Sarah Emily Woodruff adındaki kişiyle bir ilişkiye girdim ve bu ilişkiyi gizlemeye çalıştım.</p>

  <p>6. Bu işin başından beri bütün davranışlarım şerefsizceydi ve bu yüzden bundan böyle bir beyefendi olarak kabul görme hakkına sahip değilim.</p>

  <p>Ayrıca, zarar gören tarafın bana karşı <span style="font-style:italic;">sine die</span><sup><a href="../Text/62.xhtml#a68" id="k68">68</a></sup> ve koşulsuz dava açma hakkını kabul ediyorum.</p>

  <p>Ayrıca, zarar gören tarafın bu belgeyi istediği gibi kullanabileceğini de kabul ediyorum.</p>

  <p>Ayrıca, ilişikteki imzamı atarken özgür irademi kullandığımı, söz konusu şartları gayet iyi anladığımı, yaptıklarımı tümüyle itiraf ettiğimi, hiçbir baskı altında kalmadığımı ve yukarıda belirtilen şartlara ilişkin olarak hiçbir tazmin, tekzip, itiraz ya da inkâr hakkına sahip olmadığımı kabul ediyorum.”</p>

  <p>“Senin görüşün ne?”</p>

  <p>“Bana sorarsan bu belgeyi yazarken epeyce tartışmışlardır. Hiçbir avukat altıncı maddeyi kolay kolay koymazdı oraya. Mahkemeye çıkarsa, aptal olsa bile hiçbir beyefendinin, baskı altında kalmaksızın böyle bir maddeyi kabul etmeyeceği söylenebilir. Bir jüri de bundan çok şey çıkarır. Kesinlikle senin yararına. Aubrey ile Murphy’nin buna izin vermiş olması beni şaşırttı. Sanırım bu Baba’nın cümlesiydi. Senin tükürdüğünü yalamanı istiyor.”</p>

  <p>“İğrenç bir şey.”</p>

  <p>Belgeyi parçalayacakmış gibi bir hali vardı.</p>

  <p>Montague usulca elinden aldı: “Hukuk gerçekle ilgilenmez, Charles. Bunu bilmen gerekirdi.”</p>

  <p>“Peki ya ‘bu belgeyi istediği gibi kullanabileceği’ lafı ne demek oluyor Tanrı aşkına?”</p>

  <p>“Belgenin <span style="font-style:italic;">The Times</span>’da basılacağını gösteriyor olabilir. Birkaç sene önce böyle bir şey yapılmıştı. Ama içimden bir his bana yaşlı Freeman’ın bu meseleyi gizli tutmak istediğini söylüyor. Gazetelere geçmek isteseydi seni mahkemeye verirdi.”</p>

  <p>“Yani imzalamam lazım.”</p>

  <p>“İstersen gidip bazı maddelerin daha değişik yazılmasını isteyebilirim; mahkemeye çıkarsan hafifletici nedenler öne sürmeni sağlayacak bir biçimde. Ama bunu hiç önermem. Bu belgenin acımasızlığı senin lehine. İstedikleri bedeli ödemek bizim işimize yarar. Gerekirse bu bedelin fazlaca ağır olduğunu öne sürebiliriz.”</p>

  <p>Charles başını salladı ve ayağa kalktılar.</p>

  <p>“Bir şey daha var, Harry. Ernestina’nın nasıl olduğunu bilmek isterdim. Ona soramam.”</p>

  <p>“Bir fırsatını bulursam sonradan yaşlı Aubrey’e sorarım. Aslında fena biri değildir. Baba yüzünden böyle rol kesmek zorunda.”</p>

  <p>Geri döndüler; itiraf önce Charles sonra da diğerleri tarafından imzalandı. Hepsi de ayaktaydı. Bir an tatsız bir sessizlik oldu. Sonra Bay Freeman sonunda konuştu:</p>

  <p>“Seni aşağılık herif, bir daha hayatımı karartayım deme sakın. Biraz daha genç olsaydım gösterirdim ben sana. Eğer...”</p>

  <p>“Sevgili Bay Freeman!”</p>

  <p>Yaşlı Aubrey’in sert sesi müvekkilini susturmuştu. Charles durakladı, avukatlara selam verdi, sonra da Montague’yle birlikte oradan ayrıldı.</p>

  <p>Ama dışarıda Montague, “Arabada beni bekle!” dedi.</p>

  <p>Bir iki dakika sonra Charles’ın yanındaydı.</p>

  <p>“Bayan Freeman ne kadar olabilirse o kadar iyiymiş. Bunlar Aubrey’in kelimeleri. Yeniden evcilik oynamaya kalkışırsan Freeman’ın neler yapacağını da ima etti. Az önce imzaladığın şeyi bundan sonraki kayınpederine gösterecekmiş. Hayatın boyunca bekâr kalman için yapmış bunu.”</p>

  <p>“O kadarını ben de tahmin etmiştim.”</p>

  <p>“Yaşlı Aubrey mahkemeye verilmeyişini kime borçlu olduğunu da söyledi.”</p>

  <p>“Ernestina’ya mı? Bunu da tahmin etmiştim.”</p>

  <p>“Adama kalsa seni duman edecekmiş. Ama anlaşılan evi genç hanım yönetiyor.”</p>

  <p>Charles ancak birkaç yüz metre gittikten sonra konuşabildi:</p>

  <p>“Hayat boyu taşıyacağım bu damgayı.”</p>

  <p>“Sevgili Charles, Püritenlerin arasında Müslüman gibi davranırsan, başka türlü bir muamele bekleyemezsin. Bir çiçekle bahar olmaz. Seni suçlamıyorum. Ama ödediğin bedelin fazla olduğunu söylemeye kalkma bana!”</p>

  <p>Araba yoluna devam ediyordu. Charles üzgün gözlerle güneşli caddeye baktı.</p>

  <p>“Keşke ölsem!”</p>

  <p>“Öyleyse Verrey’e gidelim de şöyle güzel bir ıstakoz ziyafeti çekelim kendimize. Sen de ölmeden önce bana şu gizemli Bayan Woodruff’ı anlat biraz.”</p>

  <p>&nbsp;</p>

  <p>O aşağılayıcı konuşmadan sonra günlerce Charles’ın yüzü gülmedi. Çılgınca yurtdışına çıkmak, İngiltere’yi bir daha asla görmemek istiyordu. Kulüptekilerin, tanıdıklarının yüzüne bakamıyordu; kesin talimatlar bıraktı: Kim sorarsa sorsun evde yoktu. Kendini Sarah’yı aramaya vakfetti. Bir gün dedektifler Bayan Woodbury diye birini buldular, Stoke Newington’da bir kız okulunda yeni işe başlamıştı. Kestanerengi saçları vardı, tanıma uyuyordu. Bir öğleden sonra okulun dışında içi içini yiyerek bir saat boyunca bekledi. Bayan Woodbury sınıfının başında dışarı çıktı. Sarah’yı hafiften andırıyordu.</p>

  <p>Haziran gelip çatmıştı; hem de görülmedik güzellikte. Charles ay sonuna kadar bekledi ama sonra aramayı bıraktı. Dedektifler ümitliydi ama ne de olsa alacakları ücreti düşünüyorlardı. Londra gibi Exeter de karış karış aranmıştı; Lyme ve Charmouth’da el altından araştırma yapması için bir adam gönderilmişti; hepsi nafile. Bir akşam Charles, Montague’yü Kensington’daki evine çağırdı ve açıkça, çaresiz ellerine bıraktı kendini. Ne yapmalıydı? Montague hiç tereddütsüz cevap verdi. Yurtdışına çıkmalıydı.</p>

  <p>“Ama amacı neydi? Kendini bana verdikten sonra sanki onun için hiçbir anlamım yokmuş gibi benden kurtulmak mı?”</p>

  <p>“Kuvvetle muhtemel ki -kusura bakma ama- bu olasılık doğru. O doktor doğruyu söylüyor olamaz mıydı? Amacının seni mahvederek bir şeylerden öç almak olmadığından emin misin? Geleceğini yerle bir etmek... seni şu an bulunduğun konuma getirmek, ne dersin Charles?”</p>

  <p>“Buna inanamam.”</p>

  <p>“Ama <span style="font-style:italic;">prima facie</span><sup><a href="../Text/62.xhtml#a69" id="k69">69</a></sup> buna inanmak zorundasın.”</p>

  <p>“Uydurduğu bütün hikâyelerin ve kandırmacalarının altında bir açıkkalplilik... bir dürüstlük vardı. Belki de ölmüştür. Hiç parası yoktu. Ailesi de.”</p>

  <p>“Öyleyse bir kâtip yollayıp ölüm kayıtlarına baktırayım.”</p>

  <p>Bu sağduyulu öneri bir hakaret gibi geldi Charles’a. Ama ertesi gün denileni yaptı; Sarah Woodruff diye birinin ölmediği ortaya çıktı.</p>

  <p>Bir hafta daha oyalandı. Sonra da bir akşam aniden yurtdışına çıkmaya karar verdi.</p>
</body>
</html>
