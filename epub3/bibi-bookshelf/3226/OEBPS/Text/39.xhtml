<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p>&nbsp;</p>

  <h2 style="text-align: center;">39</h2>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <blockquote style="margin-left:45%">
    <p class="ilk">Şimdi ben bir fahişeysem beni hor görmek toplumun neyine? Toplumdan ne fayda gördüm ki? Ben toplumun içindeki&nbsp;iflah olmaz bir kansersem bu hastalığın&nbsp;nedenleri gövdenin çürümüşlüğünde&nbsp;aranmamalı mı? Ben onun öz evladı değil&nbsp;miyim; piç değilim ki Efendim!</p>

    <p style="text-align: right;"><span style="font-style:italic;">The Times</span>’a gönderilen bir mektuptan</p>

    <p style="text-align: right;">(24 Şubat 1858)<sup><a href="../Text/62.xhtml#a53" id="k53">53</a></sup></p>
  </blockquote>

  <p>&nbsp;</p>

  <p>Böylesi derin düşüncelerin ardından sütlü punç ve şampanya pek de öyle felsefi bir sonuç gibi görünmeyebilir; ama bunların her derde deva olduğu söylenirdi Cambridge’de, Charles da okuldan ayrılalı beri her çeşit dertle tebelleş olsa da henüz daha iyi bir deva bulamamıştı. Neyse ki birçok İngiliz beyefendisinin kulübü gibi kendi kulübü de insanın en iyi çağının okul çağı olduğu yolundaki basit ve kulüp sahibine kâr getiren bir varsayım üzerine kurulmuştu. Zengin&nbsp;bir kolejin bütün keyifli yanlarına sahipti ve gereksiz sıkıntılarının&nbsp;(rektörler, dekanlar ve sınavlar) hiçbiri yoktu. Kısacası erkeğin içindeki ergene hitap ediyordu. Ayrıca sütlü punçuna da diyecek yoktu.</p>

  <p>Daha sigara salonuna girer girmez gözüne çarpan ilk iki kişi tesadüf bu ya Charles’ın okul arkadaşlarıydı; birisi bir piskoposun en küçük oğluydu ve babası için bir yüz karasıydı. Diğeriyse Charles’ın&nbsp;çok yakın bir zamana kadar olmayı umduğu şeydi: Yani bir baronet.&nbsp;Cebinde Northumberland’ın oldukça büyük bir bölümüyle doğan&nbsp;Sir Thomas Burgh o kadar sağlam bir kayaydı ki onu tarih bile yerinden kımıldatamamıştı. Ataları, ezelden beri avcılık, atıcılık, içki&nbsp;ve zamparalıkla iştigal etmişti; o da aile geleneklerine duyduğu derin&nbsp;bağla bu uğraşıları sürdürüyordu. Cambridge’deyken Charles’ın da&nbsp;katıldığı hızlı grubun lideriydi. Kırdığı cevizler bini aşmıştı. Onu kulüpten attırmak için çok çeşitli manevralar yapılmıştı; ama kulübün&nbsp;kömürleri, neredeyse bedava denebilecek bir fiyata, onun madenlerinin birinden geldiği için aklı başında olanların oyları hep ağır bastı. Bunun yanı sıra, dürüst bir hayat tarzı vardı. Utanmadan günah&nbsp;işlerdi ama ikiyüzlülük de yapmazdı. Tek kusuru cömertliğiydi; kulübün genç üyelerinin yarısı yaşamlarının bir döneminde ondan&nbsp;borç almışlardı; tam bir beyefendi gibi borç verirdi, faizsiz ve vadesiz. Üzerine iddiaya girilecek bir şey varsa, hesap defterini ilk açan o&nbsp;olurdu; o son derece ciddi üyelere, o kadar da ciddi olmadıkları&nbsp;gençlik günlerini hatırlatıyordu bir bakıma. Kısa boylu ve tıknazdı,&nbsp;şarap içip açık havada dolaştığı için yüzü hep kıpkırmızı olurdu;&nbsp;gözlerindeyse muhteşem bir masumiyet vardı, günahkârların o süt&nbsp;mavisi açıkkalpliliği. Charles’ın içeriye girdiğini görür görmez parıldadı bu gözler.</p>

  <p>“Charley! Şu evlilik kapanından nasıl oldu da kaçabildin yahu?”</p>

  <p>Charles, kendini aptal gibi hissederek gülümsedi. “İyi akşamlar Tom! Nathaniel nasılsın?” Zavallı piskoposun yüz karası ağzından&nbsp;hiç düşürmediği sigarasıyla, elini şöyle bir uzattı. Charles yine baronete döndü: “Yeminle salıverildim, dostum! Kızcağız Dorset’te; içmelere gitti.”</p>

  <p>Tom göz kırptı: “Sen de buraya içmelere geldin öyle mi? Ama duyduğuma göre yılın en güzel gülüymüş seninki. Nat söyledi. Kıskançlıktan çatır çatır çatlıyor. Kahrolası Charley, diyor. En iyi, en&nbsp;güzel kızı kaptı; bu haksızlık, di mi Nat?” Piskoposun oğlunun meteliksiz diye adı çıktığından, kıskandığı şeyin Ernestina’nın güzelliği&nbsp;olmadığını kestirebiliyordu Charles. Başka zaman olsa gazetelerin&nbsp;olduğu tarafa geçer veya kendisine karşı bu kadar insafsız olmayan&nbsp;başka bir arkadaş bulurdu. Ama o gün olduğu yerde kaldı. Punç ve&nbsp;köpüklüye bir diyecekleri var mıydı? Tabii ki hayır. O da yanlarına&nbsp;oturdu.</p>

  <p>“Sayın amca bey ne vaziyette, Charles?” Sir Tom yine göz kırptı; ama bu onun mizacının o kadar ayrılmaz bir parçasıydı ki insanın&nbsp;alınması olanaksızdı. Charles mırıldanarak sağlığının çok iyi olduğunu söyledi.</p>

  <p>“Tazılarla arası nasıl? Sor bakalım birkaç tane Northumberland tazısı ister mi? Benim yetiştirmeme rağmen melek gibi oldular. Tornado; Tornado’yu hatırlıyor musun? Onun torunları.” Sir Tom’un&nbsp;Cambridge’deki odasında gizlice bir yaz geçirmişti Tornado.</p>

  <p>“Hatırlamaz mıyım? Ayak bileklerim de hatırlıyor.”</p>

  <p>Sir Tom’un ağzı kulaklarına vardı: “Ya, sana bayılırdı. Hep sevdiklerini ısırmıştır. Sevgili yaşlı Tornado; ruhu şâd olsun.” Punç bardağını hüzünle kafasına dikmesi arkadaşlarını güldürdü. Bu acımasızcaydı; çünkü hüznü sahte değildi.</p>

  <p>Bu tür konuşmalarla iki saat geçirdiler; bu arada, iki şişe şampanya, bir kâse punç, bol bol pirzola ve böbrek (yemek odasına geçmişlerdi), onları sindirmek için bordo şarabı ve onu da bastırmak için iki şişe porto şarabı mideye indirdiler.</p>

  <p>Sir Tom ve piskoposun oğlu içmeyi meslek edindikleri için Charles'tan daha çok içtiler. Dışarıdan bakıldığında, ikinci şişeden&nbsp;sonra Charles'tan daha sarhoş görünüyorlardı. Ama aslında onun&nbsp;ayıklığıyla diğerlerinin sarhoşluğunun gösterişten ibaret olduğu, Sir&nbsp;Tom’un önerisi üzerine “küçük bir şehir turu” için ayağa kalktıklarında belli oldu. Sadece Charles sallanarak yürüyordu. Bundan&nbsp;utanç duymayacak kadar fazla içmemişti üstelik; her ne kadar Bay&nbsp;Freeman gibi ticaretle yakından ilgili birinin o kulübün kapısından içeri adım atmasına bile izin verilmese de, onun o gri, yargılayıcı gözlerini üzerinde hissediyordu.</p>

  <p>Paltosunu tuttular, şapkasını, eldivenlerini ve bastonunu eline verdiler; sonra kendini dışarının ayazında buldu -hafif bir pus olsa&nbsp;da beklenen sis çökmemişti- büyük bir dikkatle Sir Tom’un arabasının kapısındaki armaya bakıyordu. Winsyatt acımasızca burnunun&nbsp;direğini sızlattı yine; ama tam o sırada arma ona doğru savruldu.&nbsp;Kollarından tutup arabaya bindirdiler, bir an sonra Sir Tom’un yanında ve piskoposun oğlunun karşısında oturuyordu. İkisinin birbirine göz kırptığını görmeyecek kadar sarhoş değildi; ama bunun ne&nbsp;anlama geldiğini soramayacak kadar sarhoştu. Umrumda değil, dedi&nbsp;kendi kendine. Sarhoş olduğundan, her şey gözlerinin önünde biraz&nbsp;salındığı için, geçmişteki ve gelecekteki her şeyi önemsiz bulduğu&nbsp;için mutluydu. Onlara Bayan Bella Tomkins’i ve Winsyatt’ı anlatmak için büyük bir istek duydu; ama bunu yapacak kadar da sarhoş&nbsp;değildi. Bir beyefendi hep beyefendi kalmalıdır, kafayı bulmuş olsa&nbsp;bile. Tom’a döndü:</p>

  <p>“Tom... Tom, sevgili dostum, bok gibi şansın var.”</p>

  <p>“Senin de öyle Charley dostum. Hepimizin bok gibi şansı var.”&nbsp;</p>

  <p>“Nereye gidiyoruz?”</p>

  <p>“Bok gibi şansı olanların felekten bir gece çalmak için hep gittikleri yere. Hey Nat, öyle değil mi?”</p>

  <p>Bunun üzerine bir sessizlik oldu, Charles nereye gittiklerini çıkarmaya çalışıyordu. Arkadaşların İkinciye göz kırpışlarını bu sefer görmedi. Sir Tom’un son cümlesindeki anahtar sözcükler yavaş yavaş kendilerini belli ettiler. Ciddiyetle döndü:</p>

  <p>“Felekten bir gece çalmak mı?”</p>

  <p>“Bizim Mama Terpsichore’un evine gidiyoruz Charles. Esin perilerinin tapınağına ayin yapmaya gidiyoruz, şimdi anladın mı?”</p>

  <p>Charles piskoposun oğlunun sırıtan yüzüne baktı:</p>

  <p>“Tapınak mı?”</p>

  <p>“Sözün gelişi, Charles.”</p>

  <p><span style="font-style:italic;">“Metonymia.</span><sup><a href="../Text/62.xhtml#a54" id="k54">54</a></sup> <span style="font-style:italic;">Puella</span><sup><a href="../Text/62.xhtml#a55" id="k55">55</a></sup> yerine Venüs diyorsun yani...” diye lafa girdi piskoposun oğlu.</p>

  <p>Charles onlara baktı ve aniden gülümsedi: “Harika bir fikir.” Ama sonra pencereden ciddi ciddi dışarı bakmayı sürdürdü, arabayı&nbsp;durdurtup onlara iyi geceler demesi gerektiğini hissediyordu. Bir an&nbsp;aklını başına toplayıp onların şöhretini hatırladı. Sonra birden&nbsp;Sarah’nın yüzü belirdi; kapalı gözleriyle ona uzanmış o yüz, o öpüş...&nbsp;Bu kadar basit bir şeyi fazlaca abartıyordu. Başına açılan bütün dertlerin neden kaynaklandığını anladı: Bir kadına ihtiyacı vardı, bir kadınla yatmaya. Nasıl zaman zaman günah çıkarmaya ihtiyaç&nbsp;duyuyorsa, bu sefer de son bir kez günah işlemeye ihtiyaç duyuyordu. Sir Tom ve piskoposun oğluna baktı. Birisi köşesine kıvrılmış,&nbsp;diğeri bacaklarını koltuğa uzatmıştı. İkisinin de şapkaları yan yatmıştı. Bu sefer üçü de birbirlerine göz kırptılar.</p>

  <p>Viktorya devri Londra'sının, o çağı resmederken gizemli bir biçimde -çünkü birçok açıdan bir merkezdi- dışarıda bıraktığımız, eğlence semtine giden araba seline kapılmışlardı çok geçmeden: Gazinolar (kumar oynamaktan çok buluşma yeri olarak kullanılanlardan), kafeler, sigara salonları daha aleni yerlerini süslerdi&nbsp;(Samanpazarı, Regent Sokağı gibi), oraya açılan bütün ara sokaklardaysa neredeyse aralıksız genelevler vardı. Samanpazarı’ndaki meşhur midye dükkânını (“istiridyeler, midyeler, konserve ve füme&nbsp;somon”) ve kırmızı kumaşlar ile pirinçten yapılmış, fazlasıyla göze&nbsp;çarpan tezgâhının ardında gerçekten de Londra patates satıcılarının&nbsp;kaanı gibi oturan, Kaan’ın işlettiği Kral Albert Patatesçisi’ni geçtiler.&nbsp;Sokaklar günah kızlarıyla dolup taşıyordu (piskoposun oğlu uzun&nbsp;saplı gözlüğünü kılıfından çıkardı), arabalarında gezen büyük fahişeler, kenarlarda yürüyen çömezler... ağzı süt kokan, masum köylü&nbsp;kızlarından, brandy’nin kızılı yanaklarına vurmuş kart orospulara&nbsp;kadar hepsi. Bir renk ve moda karmaşası; çünkü burada isteyen istediğini giyiyordu. Parisli denizciler gibi pantolon şapka giymiş kızlar,&nbsp;senyoritalar, Sicilyalı köylü kızlar gibi giyinmiş kızlar; o civardaki&nbsp;sayısız ucuz tiyatronun oyuncuları sahne kıyafetleriyle sokaklara&nbsp;dökülmüştü sanki. Müşteriler çok sönük kalıyordu; sayıca eşit olan&nbsp;erkekler, ellerinde baston, dudaklarında yaprak sigara, gecenin çeşitlerini gözden geçiriyordu. Bu kadar içki içmemiş olmayı istese de Charles, her şeye dönüp dönüp tekrar bakıyordu; ortam o kadar hoş, o kadar neşeli, o kadar canlı, o kadar anti-Freemancaydı ki...</p>

  <p>&nbsp;</p>

  <p>Terpsichore, bizim üçlünün de on dakikada havasına girdiği izleyici grubunu ağırlamaya tenezzül etmezdi sanırım. Altı-yedi genç adam ve iki yaşlı adam, ki Charles, bunlardan birinin Lordlar&nbsp;Kamarası’nın temel direği olduğunu biliyordu, Samanpazarı’nın hemen bitimindeki dar ve iğrenç bir sokaktan gidilen, en lüks Paris&nbsp;modasına göre döşenmiş geniş salonda oturuyorlardı. Her yerinde&nbsp;mumlar yanan odanın bir ucunda, üzerine simle bir çift satir ve bir&nbsp;çift su perisi işlenmiş olan koyu kırmızı perdelerin ardında küçük&nbsp;bir sahne vardı. Satirlerden birisi çoban kızına sahip olmaya çalışıyordu; diğeri vuslata ermişti bile. Perdenin üzerindeki yaldızlı bir&nbsp;plakanın üstüne siyah harflerle <span style="font-style:italic;">Carmina Priapea XLIV</span> yazılmıştı.</p>

  <p><span style="font-style:italic;"><br /></span></p>

  <p><span style="font-style:italic;">Velle quid hanc dicas, quamvis sim ligneus, hastam,</span></p>

  <p><span style="font-style:italic;">oscula dat medio si qua puella mihi?</span></p>

  <p><span style="font-style:italic;">augure non opus est: “in me” mihi credite, dixit,</span></p>

  <p><span style="font-style:italic;">“utetur veris viribus hasta rudis.</span><sup><a href="../Text/62.xhtml#a56" id="k56">56</a></sup></p>

  <p>&nbsp;</p>

  <p>Perdesi çekilmiş pencerelerin arasındaki boşluklara asılmış altın yaldızlı çerçeveler içindeki çeşitli baskılarda da çiftleşme teması tekrar ediliyordu. Üzerinde sadece kombinezon olan, saçlarını açmış&nbsp;bir kız bekleyen beylere Reoder şampanyası sunmaya başlamıştı&nbsp;bile. Geride fazlaca boyalı ama edeplice giyimli elli yaşlarında bir&nbsp;kadın müşterilerini sessizce süzüyordu. Mesleği çok farklı olmasına&nbsp;rağmen zihniyeti, Exeter’deki Bayan Endicott’ınkinin aynıydı; ama&nbsp;onun kazancı şilinlerle değil ginelerle ölçülüyordu.</p>

  <p>Bunu izleyen sahneler tarih boyunca insanlık edimlerinin hepsinden daha az değişime uğramıştır herhalde; o akşam Charles’ın gözleri önünde yapılanlarla aynıydı Heliogabalus’un izledikleri: Hatta Agememnon’un bile; bugün de sayısız Soho salonunda aynı şeyler&nbsp;yapılıyor. Bu çok eski ve geçerli eğlence biçiminin değişmezliği, bana&nbsp;başka birinin hayal gücünü ödünç alma şansı tanıdığı için beni özellikle memnun ediyor. Daha bu yakınlarda çok iyi olmakla birlikte&nbsp;çok da dikkatsiz olan bir sahafın raflarını karıştırıyordum. “Tıp” başlığı altında, <span style="font-style: italic;">Hepatoloji’ye Giriş ve Bronş Sisteminin Hastalıkları&nbsp;</span>arasında çok daha sıkıcı bir başlığa rastladım: <span style="font-style: italic;">İnsan Kalbinin Tarihçesi.</span> Halbuki gayet canlı insan penisinin sıkıcılıkla alakası olmayan&nbsp;tarihçesiydi. 1749’da basılmış, Cleland’ın türün başyapıtı olan <span style="font-style: italic;">Fanny&nbsp;Hill</span>’iyle aynı yılda. Yazarda o ustalık yok ama idare eder:</p>

  <p>“İlk girdikleri Ev olan meşhur bir banyoda karşılarına çıkan Kent Kekliklerini, Köyde üzerlerine Ağ attığı bütün kekliklerden daha&nbsp;fazla beğendi Camillo; hele aralarında Endam Kraliçesi Bayan M.’yi&nbsp;görünce bizim Serseri Takımı, aralarına yeni katılan bu Acemiye,&nbsp;daha önce hayal bile edemeyeceği bir Sahne göstermek istediler.</p>

  <p>Geniş bir Odaya götürüldüler, Şarap getirildi, Garson yollandı, ilk Bardaklar kafaya dikildikten sonra Hanımlara hazırlanmaları&nbsp;buyruldu. Hemen çırılçıplak soyunup, Masanın üzerine çıktılar. Camillo bu Hadiseye pek şaştı, hele Kızların hangi Gayeye hizmetle&nbsp;böyle Yükseklere çıktığına hiç aklı ermedi. Kızlar düzgün yapılı, taze&nbsp;yüzlüydüler ve Saçlarıyla tüylerinin kuzguni karasıyla iyice vurgulanan Tenleri Kar beyazıydı. Yüzleri çok güzeldi, Yanaklarında parlayan o doğal Kırmızılıkla Camillo’ya, Venüs’e bile rakip olabilecek&nbsp;gerçek Güzellik Timsalleri gibi göründüler. Yüzlerine bakmayı bitirince, Gözlerini utanarak Meşk Sunağına indirdi ki o Ana kadar burasını hiç bu kadar açık seçik görmemişti...</p>

  <p>Hele Meşhur Endam Kraliçesinin o Nahiyesi, o ana kadar hissettiği ya da gördüğü her şeyden daha fazla cezp etti Dikkatini. Meşk Tahtını kaplayan, uzun, kuzguni siyah, sık Tüyleri, Büyülü Mağaranın Girişini ortaya çıkaracak şekilde ustalıkla iki yana ayırmıştı. Bu&nbsp;tüylü bölgenin enteresan Biçimi Camillo’ya çok tuhaf bir Keyif verdi, Aşiftelerin sergiledikleri diğer Oyunbazlıklar bu duyguyu iyice&nbsp;artırdı. Her biri birer Bardak Şarap doldurdular ve sere serpe uzanıp&nbsp;Bardaklarını Venüs Tümseğinin üzerine yerleştirdiler; Gruptaki bütün Adamlar, o ayartıcı Tümseğin üzerinde duran bardaktan içmeye koyuldular, bu sırada Haspalar Heyecanı artırmak için şehvani hareketler yapmaktan geri durmuyorlardı. Sonra, bu eğlentiden artık&nbsp;gına gelmiş olanların azalan İhtirasını artırmak için çeşitli Pozlar ve&nbsp;Numaralar yapmaya koyuldular, sonra da zavallı Camillo’yu sıcak&nbsp;Şelalelerin altından geçmeye zorladılar ki Sandalı alabora olmuş gibi&nbsp;bedbaht etti bu onu. Her ne kadar bu iş bütün Grubu kahkahadan&nbsp;kırıp geçirse de, kendisi tahammül etmek için epeyce sabır gösterdi;&nbsp;çünkü yeni üyelerin Cemiyete kabulü için bunun gerekli olduğu&nbsp;söylenmişti ona. Camillo artık Kadınların şaşılası Hayâsızlıklarından&nbsp;tiksinmeye başlamıştı; ilk başta hissettiği o tedirginlikten eser kalmamıştı, Grubun onları yollamasını istiyordu; ama bütün Egzersizlerini bitirmeden ondan ayrılmaya niyeti yoktu Arkadaşlarının;&nbsp;hayâsız Buluşlarını sergilerken yaptıkları her Yeniliğin karşılığını&nbsp;fazlasıyla alan Huriler, genç Serserileri memnun etmek için pek de&nbsp;nazlanmıyorlardı, Utanma denen şeyden habersiz, İnsan denen Yaratığın kendini nasıl alçaltabileceğim göstermeye devam ettiler.</p>

  <p>Son Hünerleri, Sefahatin Oğullarını öyle bir galeyana getirdi ki bu Sahneyi bitirmek için herkesin kendi payına düşen eşi seçip, az&nbsp;önce taklidini gördükleri şeyleri sahiden yapmasını istediler. Ama&nbsp;Huriler o kadar ileri gitmek istemediler, Mesleklerine gölge düşer&nbsp;korkusuyla Erkeklerin kendilerine dokunmasına izin vermeyişleri&nbsp;bu Hatunların tek ölçüsüydü. Daha önceki Hareketlerini görünce,&nbsp;onların Para uğruna yapamayacağı hiçbir Rezillik olmadığına inanan Camillo çok şaşırmıştı: Edepsizlikleri yüzünden hatunlarla yatmayı aklından çıkarmış olmasına rağmen, onların bu reddinden&nbsp;sonra, sanki namuslu bakirelermiş, sanki onların Aşifteliklerini hiç&nbsp;görmemiş gibi içinde güçlü bir Arzu uyanmıştı; öyle ki o da Gruptaki diğer Adamlar gibi büyük bir azimle kızları kandırmak için dil&nbsp;dökmeye başladı.”</p>

  <p>Mama Terpsichore’un evinde neler olduğunu bu satırlar hemen hemen açıklıyor, bir tek şey dışında: 1867’de, 1749’daki kadar nazlı&nbsp;olmayan kızlar, son sahnede seve seve açık artırmaya razı oldular.</p>

  <p>Ama Charles orada değildi. İlk baştaki daha az açık saçık sahneleri keyifle izlemişti. Görmüş geçirmiş adam maskesini takmıştı, Paris’te çok daha iyilerini görmüştü (en azından Sir Tom’un kulağına böyle söylemişti), her türlü zevkten usanmış genç zampara rolünü oynuyordu. Ama kızların giysileriyle birlikte sarhoşluğu da azaldı; yanındaki adamın şehvetle aralanmış dudaklarını gördü, Sir&nbsp;Tom’un piskoposun oğluna hangi parçayı seçtiğini söylediğini duydu. Beyaz gövdeler birbirlerine sarılıyor, kıvranıyor, taklitler yapıyorlardı; ama kızların davetkâr, sabit gülüşlerinin ardında bir&nbsp;umutsuzluk varmış gibi geldi Charles’a. Bir tanesi çocuktu, ergenliğe henüz adımını atmıştı; o ağırbaşlı, masum tavırlarının altında&nbsp;gerçekten bakirelere has bir şeyler vardı, hâlâ hüzünlüydü, meslekte&nbsp;kaşarlanmamıştı henüz.</p>

  <p>Bir yandan içi bulanırken, bir yandan da cinsel açıdan uyarılıyordu. Bu gösterinin herkesin gözü önünde yapılmasından iğreniyordu; ama içindeki hayvan yüzünden huylanıp heyecana da gelmişti. Gösteri bitmeden bir süre önce yavaşça ayağa kalkıp sanki&nbsp;tuvalete gidiyormuş gibi odayı terk etti. Dışarıdaki antrede, daha&nbsp;önce şampanya servisi yapan küçük <span style="font-style:italic;">danseuse</span>, beyefendilerin paltoları ve bastonlarının yığılı olduğu masanın yanında oturuyordu.&nbsp;Ayağa kalkarken yapay bir gülümseme belirdi boyalı yüzünde.&nbsp;Charles bir an, onun özellikle dağıttığı kâküllerine, çıplak kollarına&nbsp;ve neredeyse çıplak denebilecek göğüslerine baktı. Tam ağzını açıyordu ki fikrini değiştirdi ve sertçe paltosunu işaret etti. Masanın&nbsp;üzerine bir teklik fırlatıp sendeleyerek dışarı çıktı.</p>

  <p>Yolun sonundaki sokakta bekleyen bir sürü araba vardı. En öndekine binip, bağırarak Kensington’da kendi oturduğu sokağın yanındaki sokağın ismini söyledi (ihtiyatlı Viktoryenlerin icatlarından birisiydi bu) ve içeri çekildi. Kendini soylu hissetmiyordu; sanki bir&nbsp;hakareti sineye çekmiş ya da düellodan kaçmış gibiydi. Babasının&nbsp;hayatında böyle akşamlar çok sıradandı; bunlara katlanamaması&nbsp;kendisinin garip olduğunu gösteriyordu. Neredeydi şimdi o görmüş&nbsp;geçirmiş adam? Sefil bir korkağa dönüşmüştü. Ya Ernestina, nişan&nbsp;yeminlerine ne olmuştu? Rüyasında özgür olduğunu görüp ayağa&nbsp;kalkmaya çalışırken zincirlere takılıp hücresinin gerçekliğine dönen&nbsp;bir mahkûm olmaktı onları hatırlamak.</p>

  <p>Araba dar bir sokakta ağır ağır ilerliyordu. Sokak arabalarla dolup taşıyordu; çünkü hâlâ günah muhitindeydiler. Her ışığın altında, her kapı eşiğinde fahişeler duruyordu. Arabanın karanlığından onları izliyordu Charles. İçinin kaynadığını, tahammül edemediğini&nbsp;hissediyordu. Eğer elinde sivri bir çivi olsaydı, Sarah’nın diken ağacının önünde yaptığı gibi, parmağına batıracaktı, kendini cezalandırmak, içindeki zehri akıtmak için o kadar büyük bir istek&nbsp;duyuyordu ki...</p>

  <p>Daha sakin bir sokak. Altında yalnız bir kızın durduğu lambanın yanından geçtiler. Belki de biraz önce geldikleri sokaktaki kadınların sıklığından, orada mahzun gibi duruyordu, sanki onlara yaklaşmaya cesaret edemeyecek kadar deneyimsizdi. Yine de mesleği&nbsp;aşikârdı. Göğsünde yapma güller olan, rengi kaçmış pembe, keten&nbsp;bir elbise giyiyordu; omuzlarına beyaz bir şal atmıştı. Yeni moda,&nbsp;küçük ve erkeksi bir şapka, file içine toplanmış kumral saçlarının&nbsp;üzerine oturtulmuştu. Geçen arabaya baktı; saçlarının renginde,&nbsp;koyu gölgeli gözlerinde, hafif arzulu duruşunda öyle bir şey vardı ki&nbsp;Charles, arabanın oval penceresinden sarkıp bakmayı sürdürdü. Bir&nbsp;an ne yapacağını bilemedi, sonra bastonuyla arabanın tavanına var&nbsp;gücüyle vurdu. Sürücü hemen durdu. Telaşlı ayak sesleri geliyordu;&nbsp;sonra arabanın açık tarafında, biraz aşağısında bir yüz belirdi.</p>

  <p>Sarah’ya o kadar da benzemiyordu. Saçları doğal olmayacak kadar kızıldı; hem basit bir hali vardı, serinkanlı bakışlarında, kırmızı boyalı gülüşünde yapay bir cüret okunuyordu; dudakları kan kırmızısıydı. Ama hafiften de olsa andırıyordu onu: kalın kaşları, belki de&nbsp;ağzı.</p>

  <p>“Odan var mı?”</p>

  <p>“Evet, efendim...”</p>

  <p>“Arabacıya nereye gideceğini söyle!”</p>

  <p>Bir an gözden kaybolup arkadaki sürücüye bir şeyler söyledi. Sonra arabayı sallayarak çıktı ve daracık boşluğu ucuz parfüm kokusuyla doldurarak Charles’ın yanına oturdu. Kızın eteğinin ve kol yeninin ince kumaşının sürtünüşünü duyuyordu Charles ama&nbsp;birbirlerine dokunmuyorlardı. Araba hareket etti. Birkaç yüz metre&nbsp;sessiz gittiler.</p>

  <p>“Sabaha kadar mı, efendim?”</p>

  <p>“Evet.”</p>

  <p>“Soruyom; çünkü öyle diyilse geri dönüş parasını da ücrete ekliyom.”</p>

  <p>Charles başını sallayarak karşısındaki karanlığa baktı. Yine bir yüz metre kadar at nallarından başka ses duyulmadı. Koluna hafifçe&nbsp;yaslanmasından onun biraz rahatladığını hissetti Charles.</p>

  <p>“Bu mevsim havalar çok soğuk gidiyor.”</p>

  <p>“Evet.” Charles ona baktı: “Sen daha çok hissediyorsundur.”</p>

  <p>“Kar yağdığında çalışmıyom. Bazıları çalışıyor. Ben diyil.”</p>

  <p>Yine sessizlik oldu. Bu sefer Charles konuştu:</p>

  <p>“Uzun zamandır mı?..”</p>

  <p>“On sekizimden beri, efendim. Mayısta iki yıl olacak.”</p>

  <p>“Ya!..”</p>

  <p>Tekrar sessizlik çöktüğünde Charles yan gözle ona baktı. Korkunç bir hesap takıldı kafasına: Üç yüz altmış beş, üç yüz “iş günü” desen, ikiyle çarp... bir hastalığı olmaması ihtimali altı yüzde birdi.&nbsp;Bunu sormanın kibar bir yolu var mıydı? Hayır, yoktu. Dışarıdan&nbsp;gelen ışıktan faydalanarak ona tekrar baktı. Cildi pürüzsüz gibiydi.&nbsp;Kendini aptal gibi hisssetti; biraz önce çıktığı o lüks müessesede&nbsp;frengiye yakalanma olasılığı çok daha düşüktü. Gidip basit bir kenar&nbsp;mahalle sürtüğünü almıştı... ama iş çığırından çıkmıştı. Böyle olmasını istiyordu. Kuzeye, Tottenham Mahkeme Sokağı’na gidiyorlardı.&nbsp;</p>

  <p>“Parayı şimdi vereyim ister misin?”</p>

  <p>“Fark etmez, efendim. Nasıl isterseniz.”</p>

  <p>“İyi öyleyse. Ne kadar?”</p>

  <p>Duraksadı. Sonra: “Normal mi efendim?” dedi.</p>

  <p>Charles şaşkınlıkla şöyle bir bakıp başını salladı:</p>

  <p>“Sabaha kadar olunca genellikle...” bu duraksamasında acınası bir yapaylık vardı, “... bir altın alıyom.”</p>

  <p>Yeleğinin ceplerini karıştırıp çıkardığı parayı ona uzattı.</p>

  <p>“Teşekkür ederim, efendim.” Parayı usulca çantasına koydu. Sonra Charles’ın gizli korkusuna üstü kapalı bir cevap verdi: “Sadece beyefendilerle çıkarım, efendim. Korkmanıza gerek yok.”</p>

  <p>Bu kez de Charles ona, “Teşekkür ederim!” dedi.</p>
</body>
</html>
