<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p>&nbsp;</p>

  <h2 style="text-align: center;">52</h2>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <blockquote style="margin-left:45%">
    <p>Bir tabut yap aşkıma&nbsp;</p>

    <p>Parlak, sarı altınla,&nbsp;</p>

    <p>Gömülecek güzelim&nbsp;</p>

    <p>Yeşil söğüt altına.&nbsp;</p>

    <p style="text-align: right;">SOMERSET HALK ŞARKISI:</p>

    <p style="text-align: right;">“Yeşil Söğüt Altına”</p>
  </blockquote>

  <p>&nbsp;</p>

  <p>Bu keşmekeş içinde en acınası kişi Tranter Teyze’ydi. Öğle yemeğinden dönerken Charles’la karşılaşmayı umuyordu. Oysa evini tam bir felaket içinde buldu. Onu holde karşılayan Mary’nin&nbsp;yüzü bembeyaz ve telaşlıydı.</p>

  <p>“Yavrum, ne oldu sana!”</p>

  <p>Başını üzüntüyle iki yana sallamaktan başka bir şey gelmiyordu Mary’nin elinden. Üst katta bir kapı açıldı ve iyi yürekli hanım eteklerini toplayıp bir genç kız çevikliğiyle merdivenleri üçer beşer çıktı.&nbsp;Sahanlıkta karşılaştığı Doktor Grogan parmağını dudaklarına götürüp susmasını tembihledi. Ancak o meşum oturma odasına girip de Bayan Tranter oturduktan sonra gerçeği anlattı Grogan.</p>

  <p>“Olamaz. Olamaz!”</p>

  <p>“Sevgili dostum, ne yazık ki olabilir; hatta oldu bile...”</p>

  <p>“Ama Charles... ne şefkatli, nasıl sevgi doluydu... daha dün telgrafta...” Ne kendi odasını ne de doktorun öne eğik yüzünü daha önce hiç görmemiş gibi bir hali vardı.</p>

  <p>“Bu hareketi tüyler ürpertici. Anlayamıyorum.”</p>

  <p>“Ama ne sebep göstermiş?”</p>

  <p>“Ernestina söylemiyor. Şimdi telaşa kapılmayın. Uykuya ihtiyacı var. Ona verdiğim ilaç uyutur onu. Yarın her şey ortaya çıkacak.”&nbsp;</p>

  <p>“Ne ortaya çıkarsa çıksın...”</p>

  <p>Ağlamaya başladı. “Hadi sevgili dostum. Ağlayın. Açılırsınız.”</p>

  <p>“Zavallı kızcağız. Bu acı onu öldürecek.”</p>

  <p>“Zannetmem. Hiç bu yüzden öleni görmedim.”</p>

  <p>“Onu benim kadar iyi tanımazsınız... ah, Emily ne der şimdi?</p>

  <p>Beni suçlayacak.” Emily kız kardeşiydi yani Bayan Freeman.</p>

  <p>“Sanırım ona hemen telgraf çekilse iyi olur. Ben bu işi hallederim.”</p>

  <p>“Aman Tanrım, onu nerede yatıracağım ben şimdi?”</p>

  <p>Doktor bu <span style="font-style:italic;">non sequitur</span>’a<sup><a href="../Text/62.xhtml#a64" id="k64">64</a></sup> usulca güldü. Daha önce de böyle vakalarla karşılaşmıştı; kadınca endişelerin bu gibi durumlarda en iyi ilaç olduğunu biliyordu.</p>

  <p>“Şimdi Sevgili Bayan Tranter, lütfen beni dinleyin! Birkaç gün yeğeninizi gece gündüz yalnız bırakmayın. Eğer bir hasta gibi bakım&nbsp;istiyorsa müsamaha gösterin. Eğer yarın uyandığında Lyme’dan ayrılmak isterse bırakın gitsin. Yani suyuna gidin. Genç, sağlığı çok iyi.&nbsp;Altı aya kadar bütün neşesinin yerine geleceğine kalıbımı basarım.”&nbsp;</p>

  <p>“Nasıl bu kadar zalim olabilirsiniz! Bunu asla atlatamayacak. O rezil... ama nasıl...” Birden zihninde bir şimşek çaktı ve uzanıp doktorun kolunu tuttu. “Başka bir kadın var!”</p>

  <p>Dr. Grogan burnunu sıvazladı: “Orasını bilemem.”</p>

  <p>“Canavarın teki o!”</p>

  <p>“Ama canavar olduğunu herkese ilan eden bir canavar. Hem de birçok canavarın iştahla mideye indireceği bir serveti geri tepen bir&nbsp;canavar.”</p>

  <p>“Evet. Evet. Hiç değilse buna şükredelim.” Ama zihni bir o uca, bir öteki uca savrulup duruyordu. “Onu asla bağışlamayacağım.”&nbsp;Başka bir fikir geldi aklına. “Hâlâ kasabada mı? Gidip ağzıma geleni&nbsp;söyleyeceğim.”</p>

  <p>Doktor kolunu yakaladı. “Sizi menederim. Beni buraya kendisi çağırdı. Zavallı kızın durumunun tehlikeli olup olmadığını öğrenmek için bekliyor. Onu görmeye gideceğim. İçiniz rahat olsun, sözümü esirgemem. Derisini yüzeceğim onun!”</p>

  <p>“Kırbaçlayıp zindana kapamalı onu. Gençliğimizde böyle yaparlardı. Şimdi de yapılmalı. Zavallı, zavallı meleğim...” Ayağa kalktı. “Onun yanına gitmeliyim.”</p>

  <p>“Ben de Charles’ın.”</p>

  <p>“Benden ona söyleyin, kızcağızın mutluluğunu yıktı, hem de o tatlı, o sevecen...”</p>

  <p>“Evet, evet... şimdi sakin olun. Şu sizin hizmetçi kızın da neden öyle iki gözü iki çeşme ağladığını bir öğreniverin. Gören de sevgilisinden ayrılanın o olduğunu zanneder.”</p>

  <p>Bayan Tranter doktoru geçirdikten sonra gözyaşlarını silip Ernestina’nın odasına yollandı. Perdeler çekilmişti ama kenarlardan&nbsp;güneş ışığı sızıyordu. Mary kurbanın yanında oturuyordu. Hanımı&nbsp;içeri girince ayağa kalktı. Derin uykudaydı Ernestina, sırtüstü yatıyordu ama başı yana çevrilmişti. Yüzü tuhaf bir biçimde rahat ve sakindi, nefesi yavaş ve düzenli. Dudaklarında gülücüğe benzer bir&nbsp;şeyler vardı. Bu acı alay Bayan Tranter’ın içini burktu; zavallı yavrucak uyandığında... gözleri yine yaşardı. Ayağa kalkıp gözlerini kuruladıktan sonra ilk kez baktı Mary’ye. Gerçekten de acının pençesinde&nbsp;kıvranan birine benziyordu Mary, tam Tina’nın görünmesi gerektiği&nbsp;gibi; Bayan Tranter doktorun ayrılırken söylediği imalı sözleri hatırladı. Hizmetçiye peşinden gelmesini işaret etti ve birlikte sahanlığa&nbsp;çıktılar. Açık kapının önünde fısıltıyla konuşmaya başladılar.</p>

  <p>“Şimdi bana ne olup bitti anlat bakayım, yavrum.”</p>

  <p>“Bay Charles beni çağırdı, han’fendi, Bayan Tina yere serilmiş yatıyodu ve Bay Charles doktor getirmeğe gitti ve Bayan Tina gözlerini açtı ama bişiy sölemedi, ben de onu yukarı çıkardım, ne yapacağımı bilmiyodum çünkü yatar yatmaz çırpınmağa başladı; ah&nbsp;han’fendi o kadar korkmuştum ki bilemezsiniz, hem ağlar hem de&nbsp;güler gibiydi ve hiç susmuyodu. Sona Doktor Grogan geldi ve onu&nbsp;sakinleştirdi. Ah hanımım...”</p>

  <p>“Tamam, tamam, Mary, çok iyi yapmışsın. Hiçbir şey söylemedi mi peki?”</p>

  <p>“Basamakları çıkarken söledi hanımım, Bay Charles’ın nereye gittiğini sordu. Doktora dedim. Ondan sonra çırpınmağa başladı&nbsp;hanımım.”</p>

  <p>“Şşşş. Şşşş!”</p>

  <p>Çünkü Mary’nin sesi yükselmeye başlamıştı ve onda da histeri belirtileri vardı. Zaten Bayan Tranter’da büyük bir birilerini avutma&nbsp;arzusu vardı, o da Mary’yi kollarına alıp başını okşadı. Her ne kadar&nbsp;efendi uşak ilişkilerini belirleyen kesin kuralları yıksa da eminim&nbsp;Cennet kapısındaki o kâhya kapıyı yüzüne kapatmayacaktır. Kızın&nbsp;gövdesi hıçkırıklarla sarsılıyordu; ama içeride yatan küçük hanımı&nbsp;hatırına kendini kontrol etmeye çalışıyordu. Sonunda sakinleşti.</p>

  <p>“Nen var senin?”</p>

  <p>“Sam, hanımım! Alt katta. Bay Charles’a kötü kötü şeyler sölemiş hanımım ve ayrılıcam demiş, Bay Charles artık ona tavsiye mektubu&nbsp;bile vermez.” Kendini tutmaya çalıştı. “Bize n’olcak bilmiyoz.”</p>

  <p>“Kötü şeyler mi? Ne zaman?”</p>

  <p>“Burıya gelmeden önce hanımım. Bayan Tina yüzünden.”</p>

  <p>“Ama nasıl olmuş?”</p>

  <p>“Sam bütün bunları önceden biliyodu. Bay Charles’ın; rezil, rezil bi adam olduğunu, hanımım! Ah, hanımım size sölemek istedik&nbsp;ama cesaret edemedik.”</p>

  <p>Odadan hafif bir ses geldi. Bayan Tranter hemen gidip bir göz attı; ama kızın yüzü sakin ve uykuluydu. Yeniden dışarı çıkıp başını&nbsp;eğmiş olan Mary’nin yanına gitti.</p>

  <p>“Ona göz kulak olmam lazım Mary. Sonra konuşuruz.” Başını daha da eğdi Mary. “Şu Sam’i gerçekten de seviyor musun?”</p>

  <p>“Evet hanımım!”</p>

  <p>“O da seni seviyor mu?”</p>

  <p>“Efendisiyle ondan gitmedi, hanımım!”</p>

  <p>“Ona söyle beklesin. Onunla konuşmak istiyorum. Ona da bir iş buluruz.”</p>

  <p>Mary’nin gözyaşlarıyla ıslanmış yüzü bunun üzerine kalktı.</p>

  <p>“Ben sizin yanınızdan ayrılmak istemiyom, hanımım.”&nbsp;</p>

  <p>“Ayrılmayacaksın da yavrum: evlenene kadar.”</p>

  <p>Sonra Bayan Tranter eğilip onu alnından öptü. O gidip Ernestina’nın yanına otururken, Mary de aşağıya indi. Mutfağa gelir&nbsp;gelmez, aşçının tiksinti dolu bakışları altında, dışarıya, leylağın gölgesine ve Sam’in endişeli ama hevesli kollarına koştu.</p>
</body>
</html>
