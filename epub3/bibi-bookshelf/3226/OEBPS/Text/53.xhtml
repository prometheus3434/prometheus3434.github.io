<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p>&nbsp;</p>

  <h2 style="text-align: center;">53</h2>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <blockquote style="margin-left:45%">
    <p class="ilk">Bunun bizi nereye getirdiğini görüyoruz... Doğamızın bir yönünü mükemmelleştirmekte ısrarlıyken bütününü ihmal etmek; sadece ahlaki yönümüz, yani boyun eğme ve eylem üzerinde durmak; ahlaki vicdan&nbsp;katılığını en önemli şey saymak ve her konuda mükemmel olmayı, insanlığımızın tamamen ve ahenk&nbsp;içinde gelişmesini başka bir dünyaya bırakmak.</p>

    <p style="text-align: right;">MATTHEW ARNOLD,</p>

    <p style="text-align: right;"><span style="font-style:italic;">Kültür ve Anarşi</span> (1869)</p>
  </blockquote>

  <p>&nbsp;</p>

  <p>Kendine geldi mi?</p>

  <p>“Uyuttum onu.”</p>

  <p>Doktor odanın öteki ucuna yürüyerek, elleri arkasında, Broad Sokağı’na ve denize bakarak durdu.</p>

  <p>“Hiç... hiçbir şey söylemedi mi?”</p>

  <p>Doktor geri dönmeksizin hayır gibilerden başını salladı; bir an sustu; sonra büyük bir hışımla Charles’a döndü:</p>

  <p>“Açıklamanızı bekliyorum, beyefendi!”</p>

  <p>Suçunu hafifletmeye çalışmadan, yarım yamalak açıklamaya çalıştı Charles. Sarah hakkında çok az şey söyledi. Bir tek Grogan’ı Sarah konusunda yanıltmış olduğu için özür diledi; onun bir akıl hastanesine kapatılmasının büyük haksızlık olacağına inanıyordu.&nbsp;Doktor öfkeyle ama sesini çıkarmadan dinledi. Charles sözünü bitirdiğinde tekrar pencereye döndü.</p>

  <p>“Keşke Dante’nin Antinomialılara uygun gördüğü cezayı hatırlayabilseydim. Sizi o tür cezalara çarptırırdım.”</p>

  <p>“Zaten yeterince ceza çekeceğim herhalde.”</p>

  <p>“Yetmez! Benim gözümde hiçbir ceza kâfi değil size.”</p>

  <p>Charles kısa bir ara bıraktı.</p>

  <p>“Öğütlerinizden sapmadan önce uzun uzun düşündüm.”</p>

  <p>“Smithson, bir beyefendi öğütlerden sapsa bile beyefendi kalmalı. Yalan söyleyerek yapamaz bunu.”</p>

  <p>“Yalan söylemenin gerekli olduğuna inanıyordum.”</p>

  <p>“Nefsinizi doyurmanın gerekli olduğuna inandığınız gibi.”</p>

  <p>“Bu sözü asla kabul edemem.”</p>

  <p>“Kabul etmeyi öğrenseniz iyi olur. Bu hareketinizi herkes böyle tanımlayacak çünkü.”</p>

  <p>Charles odanın ortasında duran masanın yanına gidip elini üstüne koydu. “Ömrüm boyunca yapmacıklı davransaydım daha mı iyi olurdu Grogan? Yapmacık, ikiyüzlülüklerle, mizacımızın bütün&nbsp;sahteliklerinin pohpohlanmasıyla yeterince kirlenmemiş mi çağımız? Ben de buna mı katılsaydım?”</p>

  <p>“Kendini bulmak için o masum kızı kullanmadan önce iki kere düşünmeni yeğlerdim.”</p>

  <p>“Ama insan bir kere kendini buldu mu bunun gerektirdiklerinden kaçabilir mi? Sonuçları ne kadar iğrenç olsa bile.”</p>

  <p>Doktor yüzünü sertçe buruşturarak başını çevirdi. Charles onun dargın ve sinirli olduğunu görüyordu; savurduğu ilk tehditten sonra&nbsp;taşra âdetlerine yöneltilen bu canavarca hakaretle nasıl baş edeceğini bilemiyor gibiydi. Çeyrek yüzyıldır Lyme’da yaşayan Grogan’la&nbsp;dünyanın altını üstüne getirmiş Grogan arasında gittikçe büyüyen&nbsp;bir çatışma başlamıştı. Başka etkenler de vardı: Charles'tan hoşlanıyordu, içten içe -Sir Robert gibi- Ernestina’nın sevimli ama sığ bir&nbsp;yaratık olduğunu düşünüyordu; geçmişine gömülü öyle bir olay vardı ki nefis doyurma hakkında söyledikleri pek de onun görünmesini&nbsp;istediği gibi gayri şahsi değildi. Sesi hâlâ sitemliydi; ama kendisine&nbsp;sorulan ahlaki soruyu göz ardı etti.</p>

  <p>“Ben bir doktorum, Smithson. Tek kanuna inanırım. Her türlü acı kötüdür. Gerekli olabilir. Ama bu esas doğasını değiştirmez.”</p>

  <p>“Kötüden çıkmazsa nereden çıkacak iyi? İnsan eski benliğini yerle bir etmeden yeni bir benlik kazanabilir mi?”</p>

  <p>“Ya yoluna çıkan o zavallı genç yaratığı yerle bir etmene ne demeli?”</p>

  <p>“Benden kurtulmak için bir kere acı çekmesi daha...” Cümlesini bitiremedi.</p>

  <p>“Ya! Demek bundan eminsin, öyle mi?” Charles hiçbir şey söylemedi. Doktor yola bakıyordu. “Suç içledin. Cezan bunu bütün hayatın boyunca hatırlamak olacak. Bu yüzden kendini rahatlatmaya çalışma. Seni ancak ölüm rahatlatacak.” Gözlüğünü çıkarıp yeşil bir&nbsp;ipek mendille sildi. Uzun, çok uzun bir sessizlik oldu; konuştuğunda&nbsp;sesinde hâlâ sitem vardı ama daha yumuşaktı.</p>

  <p>“Ötekiyle evlenecek misin?”</p>

  <p>Charles içten içe derin bir nefes aldı. Grogan odaya girer girmez kendini inandırmaya çalıştığı şeyin boş olduğunu anlamıştı; yani&nbsp;basit bir kaplıca doktorunun fikirlerinin umrunda olmadığı. Bu yaşlı İrlandalı’da Charles’ın büyük saygı duyduğu bir insaniyet vardı;&nbsp;bir bakıma saygı duyduğu her şeyi temsil ediyordu Grogan. Günahlarının tümüyle bağışlanmasını bekleyemeyeceğini biliyordu; ama&nbsp;tümüyle dışlanmayacağını hissetmek ona yetmişti.</p>

  <p>“Bunu samimiyetle istiyorum.”</p>

  <p>“O biliyor mu? Ona anlattın mı?”</p>

  <p>“Evet!”</p>

  <p>“Senin teklifini kabul etti mi peki?”</p>

  <p>“Buna inanıyorum.” O sabah Sam’le yolladığı mektuptan söz etti.</p>

  <p>Doktor ona yüzünü dönmüştü.</p>

  <p>“Smithson senin kötü birisi olmadığını biliyorum. Kızın kendi olağandışı davranışları hakkında anlattıklarına inanmasaydın bunu&nbsp;yapmayacağını biliyorum. Ama seni uyarıyorum, tetikte ol! Onunla&nbsp;ilgili gelecek planları yaparken aklında hep bir şüphe olsun.”</p>

  <p>“Bunu da düşündüm.” Charles hafifçe gülümsemeyi göze aldı. “Erkeklerin kadınlar hakkında ileri geri söylediği bütün o zihin karıştırıcı sözleri de. Bir dükkândaki mallar gibi oturup biz erkeklerin&nbsp;onları incelemesine, birini ya da diğerini işaret etmesine boyun eğmek zorundalar değil mi? Şu hoşuma gitti demesine. Buna boyun&nbsp;eğerlerse onlar için namuslu, saygıdeğer, alçakgönüllü deriz. Ama&nbsp;bu mallardan biri münasebetsizlik edip de kendi adına konuşursa...”&nbsp;</p>

  <p>“Anladığım kadarıyla konuşmaktan fazlasını yapmış.”</p>

  <p>Charles bu lafın üzerinde durmadı. “Yüksek sosyetede hep yapılan bir şeyi yaptı. O çevrede, evlilik yeminlerine ihanet eden birçok kadın neden mazur görülüyor da... neyse, hem asıl suçlu benim.&nbsp;Bana sadece adresini göndermişti. Oraya gitmemin yaratacağı sonuçları engellemek tamamen benim elimdeydi.”</p>

  <p>Doktor ona sessiz bir bakış fırlattı. Charles’ın dürüstlüğü aşikârdı. Bakışlarını sokağa kaydırdı. Bir iki dakika sonra konuştuğunda sesi eskisi gibi çıkıyordu.</p>

  <p>“Belki de yaşlanıyorum. Evlilik sözünü tutmayanlar öyle çoğaldı ki bunlara şaşırmak insanın geri kafalı olduğunu ilan etmesi gibi bir&nbsp;şey. Benim canımı esas sıkan bu değil. İster dini olsun ister yasal,&nbsp;ileri geri söylenen sözlerden ben de tiksiniyorum. Kanunlar benim&nbsp;için bir eşekten farksız, din de ondan aşağı kalmaz. Seni bu açıdan&nbsp;suçlamıyorum, aslında seni hiç suçlamıyorum. Sadece kendi fikrimi&nbsp;söyleyeceğim. Rasyonel ve bilimsel bir seçkinler kitlesine dahil olduğuna inanıyorsun. Yo, yo, biliyorum bu kadar burnu büyük olmadığını söyleyeceksin. Öyle olsun. Neyse, o seçkin kitleye dahil olmayı&nbsp;<span style="font-style:italic;">istiyorsun</span>. Bu yüzden suçlamıyorum seni. Hayatım boyunca ben de&nbsp;bu isteği taşıdım. Ama rica ederim bir şeyi aklında tut, Smithson.&nbsp;İnsan tarihi boyunca seçkin kitle seçilmiş olma özrüne sığınmıştır&nbsp;hep. Ama zaman tek bir özür tanır.” Doktor gözlüğünü takıp&nbsp;Charles’a döndü: “O da şu: Benimsedikleri dava ne olursa olsun,&nbsp;seçkinler bu karanlık dünyaya hep daha aydınlık ve daha adil bir ahlak getirmişlerdir. Bunu başaramazlarsa zorbalara, sultanlara, sadece kendi zevki ve gücü peşinde koşan insanlara dönüşürler. Kısacası kendi bayağı ihtiraslarının kurbanı olur çıkarlar. Sanırım nereye gelmek istediğimi anlamışsındır; bu talihsiz günden başlayarak yüklendiğin sorumluluğu da. Daha iyi ve daha cömert bir insan haline&nbsp;gelirsen bağışlanabilirsin. Ama daha bencilleşirsen... iki kere lanetlenirsin.”</p>

  <p>Charles onun çok şey isteyen gözlerinden kaçırdı gözlerini. “Bu kadar inandırıcı olmasa bile, kendi vicdanım da bunları söyledi&nbsp;bana.”</p>

  <p>“Öyleyse amin. <span style="font-style:italic;">Jacta alea est</span>.”<sup><a href="../Text/62.xhtml#a65" id="k65">65</a></sup> Masanın üzerinden şapkasını ve çantasını alıp kapıya yöneldi. Ama bir an durakladı; sonra elini uzattı: “Zorlu yolunda başarılar diliyorum.”</p>

  <p>Charles kendine uzanan elini boğulmakta olan bir adam gibi yakaladı. Bir şeyler söylemeye çalıştı ama başaramadı. Grogan’ın parmakları bir süre daha kuvvetlice sıktı elini, sonra dönüp kapıyı açtı doktor. Dönüp, gözleri ışıldayarak baktı Charles’a.</p>

  <p>“Bir saat içinde burayı terk etmezsen, bulabildiğim en büyük kamçıyla geri döneceğim.”</p>

  <p>Charles şöyle bir dikildi. Ama doktorun gözleri ışıl ışıldı hâlâ. Acılı bir gülücüğü yutkunarak geçiştirdi ve peki dercesine başını&nbsp;eğdi. Kapı kapandı.</p>

  <p>İlacıyla baş başa kalmıştı.</p>
</body>
</html>
