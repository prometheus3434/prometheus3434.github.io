<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>dusman</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_6">Bir Fransız Edebiyatçısına Göre<br class="chapter" />
  18 Mart Hücumu</h1>

  <p class="normal">Başka bir Fransız deniz yazarı <span class="ideitalik">Paul Schack<sup class="calibre3"><a href="../Text/dusman_split_010.html#footnote-297-19" id="footnote-297-19-backlink">[19]</a></sup></span>, o tarihî günde, <span class="ideitalik">Gaulois</span> zırhlısının perişan ve yarı batık bir halde Boğaz’dan çıkıp Merkep adalarından birine baştan kara ettikten sonra, olanı biteni şöyle tasvir eder:</p>

  <p class="normal">“Bizim emektar <span class="ideitalik">Gaulois</span> zırhlısı, yanındaki muhafızlarıyla Boğaz’dan uzaklaştığı sırada, Boğaz sularındaki facia devam ediyordu.</p>

  <p class="normal">Her tarafta mayınlar göze çarpıyordu. Mayın arama tarama gemileri bunlardan üçünü üst üste patlatıyorlar ve dört İngiliz zırhlısı yakınında üç tanesi daha çıkarılıyordu. Bu son üç mayından sonuncusu tam <span class="ideitalik">Bouvet</span>’nin batmış olduğu noktada suyun yüzüne çıkmıştı.</p>

  <p class="normal"><span class="ideitalik">Lord Nelson</span> zırhlısının istimbotu da yedinci bir mayını tüfek ateşiyle berhava etti. Bütün bunlar saat üç buçukla dört arasında geçiyordu.</p>

  <h2 class="solbaslik" id="calibre_toc_31">Felâketler ve Musibetler Zinciri</h2>

  <p class="normal">Aradan altı dakika geçtikten sonra, saat dördü on bir geçe <span class="ideitalik">Inflexible</span> muharebe kruvazörü şu işareti kaldırdı:</p>

  <p class="normal">• Bir mayına çarptım, Boğaz’dan çıkmak müsaadesini istiyorum.</p>

  <p class="normal">Amiral <span class="ideitalik">De Robeck</span> meftur<sup class="calibre3"><a href="../Text/dusman_split_010.html#footnote-297-20" id="footnote-297-20-backlink">[20]</a></sup> ve medhuş<sup class="calibre3"><a href="../Text/dusman_split_010.html#footnote-297-21" id="footnote-297-21-backlink">[21]</a></sup>:</p>

  <p class="normal">• Kabul! Cevabını verdi.</p>

  <p class="normal">1914 yılı Aralık ayının sekizinci günü, arkadaşı <span class="ideitalik">Inversibl</span> muharebe kruvazöriyle birlikte <span class="ideitalik">Falkland</span> deniz muharebesinde Almanların meşhur <span class="ideitalik">Von Spée</span> filosunu yok eden <span class="ideitalik">Inflexible</span> genç ve sağlam bir teknedir ve <span class="ideitalik">Queen Elizabeth</span> süper dretnotundan sonra, Çanakkale Boğaz’ına hücum eden müttefik gemilerinin en güzeli ve yenisidir. Mayın bu yepyeni ve kudretli dretnot kruvazörünün denizaltı torpido kovanları dairesine çarpıp on metre uzunluğunda ve beş metre genişliğinde bir yarık açmıştır ve yan yana iki kanatlı iki büyük kapı genişliğindeki bu yaradan sular tekneye, korkunç bir saldırışla, dolmaktadır.</p>

  <p class="normal">Alelacele bu bölmenin su geçmez perde kapısı kapanıyor ama bu tek hareketle de torpido dairesindeki 28 gemici, suya atılmış kapanda boğulan sıçanlar gibi, göz göre göre ölüme mahkûm edilmiş oluyorlar.</p>

  <p class="normal">Geminin süvarisi <span class="ideitalik">Albay Filimore</span> hüzünlü ve üzüntülü bir eda ile şöyle diyor:</p>

  <p class="normal">• Bu yirmi altı yiğide teknenin yarası kapanmadan evvel, borçlu olduğumuz saygı merasimini yapamayacağız!..</p>

  <p class="normal">On gün sonra muharebe kruvazörü Malta’ya geliyor ve havuza giriyordu ve işte ancak o zamandır ki gemilerinin kurtarılması için feda edilmek zorunda kalınan bu yirmi altı İngiliz gemicisine gereken merasim yapılabildi.</p>

  <p class="ortayazi">* * *</p>

  <p class="normal">Şimdi, <span class="ideitalik">Inflexible</span> muharebe kruvazörünün başını paralayan noktanın daha ilerisinde, hurdahâş olan Fransız gemilerinin yerini almış bulunan İngiliz zırhlılarını yakından takip için nuhusetli Boğaz’a birlikte girelim.</p>

  <p class="normal"><span class="ideitalik">Inflexible</span>’in torpile çarpmasından üç dakika sonra dördü tam on dört geçe <span class="ideitalik">Irresistible</span> zırhlısı birdenbire sancak bordasına bayılıverdi ve derhal otuz derecelik bir meyil yaptı.</p>

  <p class="normal">Ne olmuştu?</p>

  <p class="normal">Bunu kimse bilmiyordu, çünkü zırhlı hiçbir işaret kaldırmamıştı.</p>

  <p class="normal"><span class="ideitalik">Irresistible</span> hiçbir işaret veremezdi. Çünkü biraz evvel bir Türk obüsü zırhlının tam kumanda köprüsüne isabet ederek varda bandıraları öldürmüş, işaret flâmaları dolaplarını paramparça etmiş, biraz sonra yine bir mayın sancak makine dairesinin altında, omurgaya yakın bir noktada patlamıştı.</p>

  <p class="normal">Yaradan tekneye hemen sular hücum etti, üçü müstesna olmak üzere bütün çarkçılar boğuldular! Ve on saniye içinde korkunç su ağırlığı, tekneyi alabora edebilecek su ağırlığı kendini hissettirerek <span class="ideitalik">Irresistible</span> zırhlısı gittikçe gömülmeğe ve bir tarafına yatmakta devam etti. Artık lâmı cimi yok, gemi kaynayıp gidecek...</p>

  <p class="normal">Fakat o ne ya?... Bakınız: Teknenin bir bordasına yatması birdenbire duruyor ve gemi doğruluyor!...</p>

  <p class="normal">Ne olacak, iki makine dairesini birbirinden ayıran ana perde, su tazyiki altında birdenbire çökerek, iskele makine dairesi de su ile dolmuş ve bu suretle gemi de doğrulmuştur.</p>

  <p class="normal">Şayet bu perde daha sağlam ve mukavemetli olmuş olsaydı, daha o dakika koca zırhlı batıp giderdi.</p>

  <p class="normal">Amiral, bu iki musibet karşısında derhal şu işareti kaldırıyor:</p>

  <p class="normal">• <span class="ideitalik">Irresistible,</span> Boğaz’dan çıkınız!</p>

  <p class="normal">İyi ama, iki bacağı birden kesik bir kimse kaçabilir mi? İki makine dairesi de sular içinde kalmış olan koca zırhlı artık bir enkazdan, Çanakkale Boğazı’nın akıntılarının keyif ve hevesine tâbi kocaman bir oyuncaktan başka bir şey değildir.</p>

  <p class="normal">Fazla olarak, sakatlanmış zırhlı, akıntının sevkiyle Asya kıyılarına doğru sürüklendi ve akıntının söndüğü bir noktaya gelince de olduğu yerde mıhlanıp kaldı.</p>

  <p class="normal">Halbuki bu sakin su bölgesi <span class="ideitalik">Dardanos</span> bataryalarının burnu dibindedir. Türk istihkâmı için ne ele geçmez bir fırsattır bu!... Ve bütün mürettebatı güvertesinde tabur edilmiş şu koca düşman zırhlısı ne mükemmel bir hedef teşkil etmektedir.</p>

  <p class="normal">Omuz omuza duran bu et yığınında, <span class="ideitalik">Dardanos</span>’un kumbaraları geniş ve kanlı gedikler açıyor ve bu ateşe beş altı seyyar batarya da katılıyor.</p>

  <p class="normal">Şu talihsiz gemi orada bırakılamaz ya!... Amiral <span class="ideitalik">De Robeck</span> şu işareti veriyor:</p>

  <p class="normal">- <span class="ideitalik">Ocean</span> zırhlısı; <span class="ideitalik">Irresistible</span>’i yedeğe almaya hazırlanınız!...</p>

  <p class="normal">Zaten <span class="ideitalik">Wear</span> destroyeri de <span class="ideitalik">Irresistible</span>’den kurtarabildiği subay ve erleri <span class="ideitalik">Ocean</span> zırhlısına nakletmişti.</p>

  <p class="normal">Aldığı emir üzere <span class="ideitalik">Ocean</span> zırhlısı yaklaşıyor.</p>

  <p class="normal">Yaklaşıyor ama yaralı gemi hem sahile pek yakın düşmüştür, hem de baş tarafı <span class="ideitalik">Dardanos</span> istikametine dönmüştür. Bu itibarla, onunla sahil arasında sokulup yedek palamarlarını göndermenin imkânı olmadığı gibi, farzı muhal zırhlı yedeğe alınmış olsa dahi, suların dolmasıyla büsbütün ağırlaşmış olan 15000 tonluk tekneyi bulunduğu noktada döndürmenin de ihtimali yoktu.</p>

  <p class="normal">O aralık yapılacak hiçbir şey yoktur. Gece olunca Allah kerim!..</p>

  <p class="normal">Artık hücuma iştirak etmiş bütün zırhlıların, kruvazörlerin tek bir düşünceleri vardır: Mayın ve torpillerle dolu şu Allah’ın belâsı pusudan bir an evvel çıkıp kurtulmak.</p>

  <p class="normal">Saat altıda da başkumandan Amiral <span class="ideitalik">De Robeck</span> umumî ricat işaretini kaldırıyor.</p>

  <p class="normal">Artık bu sürekli musibetlerin, âfetlerin bir sonu geldi mi dersiniz? Hayır, henüz gelmedi.</p>

  <p class="normal"><span class="ideitalik">Ocean</span> zırhlısı, yaralı arkadaşlarının mürettebatını alıp Boğaz’dan çıkmak için manevraya başladığı sırada, bir mayın –yine bir mayın, daima bir mayın- sancak bordasına çarparak patlıyor. Kömürlüklere su doluyor, rüşvet güverteyi sular basıyor ve bu kâfi değilmiş gibi, 21 santimetrelik bir Türk güllesi kıç tarafa ve yine sancak tarafına isabet ediyor ve bu yüzden de dümen dairesi sularla doluyor, dümen makinesi işlemez bir hale geliyor.</p>

  <p class="normal">Zırhlıyı doğrultmak için, iskele bölmelerine hemen su alınıyor ve tekne doğrultuluyorsa da <span class="ideitalik">Ocean</span> zırhlısı da, makinelerinin sapasağlam durmalarına rağmen, tıpkı felâket yoldaşı <span class="ideitalik">Irresistible</span> gibi, Boğaz’ın akıntı sularının oyuncağı olmuştur. Zira dümeni sıkışmış ve kullanılmaz bir hale gelmiştir.</p>

  <p class="normal">Bereket versin ki akıntı suları <span class="ideitalik">Ocean</span>’ı Adalar Denizi’ne doğru sürüklemektedir. Demek ki geceyi beklemekten ve ümit etmekten başka yapılacak bir şey kalmamıştır.</p>

  <p class="normal">Sekiz obüs ve altı havan topu, <span class="ideitalik">Ocean</span>’ın mürettebatını yüklemekle meşgul <span class="ideitalik">Colne, Jed ve Chelmer</span> destroyerlerine şiddetli bir ateş açmışlardır ve Boğaz’dan çıkıp ricat etmekte olan filo, arkasında iki zırhlı bırakmaktadır. Gece karanlığı basınca da bu iki yaralı gemiyi, oradan çekip kurtarmaya teşebbüs edilecektir.</p>

  <p class="normal">Gerçekten geceleyin saat sekiz buçukta <span class="ideitalik">Jed</span> tekrar Boğaz’a girerek aramalara başladı. Muhripte yaralı ve metruk iki zırhlının kumandanları vardı. Fakat karanlıklar içinde bir hayli araştırmalar yapıldıysa da, hiçbir şey bulunamadı.</p>

  <p class="normal">Saatler birbirini kovalıyor; <span class="ideitalik">Jed</span> Boğaz’ın korkunç ve kara sularında araştırmalarına devam ediyordu. Nihayet gece yarısı eli boş dönmek mecburiyetinde kaldı.</p>

  <p class="ortayazi">* * *</p>

  <p class="normal">Güneş doğunca da <span class="ideitalik">Canopus</span> zırhlısı Boğaz’a yaklaştı. Zırhlıda bütün dürbünler geçide çevrilmiş, yaralı gemiler aranıyordu. Fakat Boğaz’ın suları boş, bomboştu.</p>

  <p class="normal"><span class="ideitalik">Irresistible</span> de <span class="ideitalik">Ocean</span> da derin sularda batmış olacaklardı. Lâkin bunların batmış oldukları noktayı kimse bilmiyordu.</p>

  <p class="normal">Bunu hiçbir kimse de asla öğrenemedi.</p>

  <p class="normal">18 Mart hücumunun kayıp bilânçosu şöyle hulâsa edilebilir: Boğaz’ı zorlayan 18 zırhlıdan üçü batmış, dördü de harp dışı edilmişlerdi: <span class="ideitalik">Suffren, Gaulois</span> Fransız ve <span class="ideitalik">Inflexible</span> ve <span class="ideitalik">Agamemnon</span> İngiliz hattı harp gemileri.</p>

  <p class="normal">Amiral <span class="ideitalik">De Robeck</span>, Boğaz’ı zorlamaktan artık kesin olarak vazgeçmişti.</p>

  <p class="normal">İngiliz amiralinin hakkı da vardı: Dokuz mayın hattından daha sekizi sapasağlam duruyordu. Düşmanın sayısı yüz yetmiş altıyı bulan topraklarından da ancak sekizi sakatlanmıştı. Kaldı ki bu sekiz toptan dördü de tamir edilebilir bir halde idi.</p>

  <p class="normal">Bu şartlar içinde, çıldırmış olmadıkça rahat durmak gerekiyordu. Donanma, yalnız başına, Boğaz’ı zorlayamazdı, Çanakkale’den geçemezdi. Bu zorlamayı inceleyen askerî tenkitçilerin kararı ve vardıkları netice işte bu idi.</p>

  <p class="normal">Bu münekkidler fazla olarak, “Türklerin elinde cephane ve topları donatacak kâfi miktarda talimli topçu kalmamış olduğunu” da ilâve ederler.</p>

  <p class="normal">Halbuki ben iddia ediyorum ki Türklerin kâfi miktarda cephaneleri olduğu gibi, topçu efradı yoksuzluğu da çekmiyorlardı. Zira ateşimiz düşmana sadece 58 kişilik zayiata mal olmuştu ve bu miktardan yalnız 40’ı ölü idi.</p>

  <p class="normal">Bunlardan başka bir sebep göstermek lâzım gelir mi bilmem? Şayet gelirse şu kadarını söyleyebilirim ki, Amiral <span class="ideitalik">De Robeck</span> gibi bir şefin harekâtı durdurması için, bunun gerçekten insan kudret ve kuvveti üstünde bir teşebbüs olması lâzım gelir.”</p>

  <p class="ortayazi">* * *</p>

  <p class="normal">Aziz Okuyucum!</p>

  <p class="normal">Tabiî gözünüzden kaçmamıştır ki; Türk kahramanlığının, yiğitlerle dolu şerefli tarihine, altın harflerle hak edilen 18 Mart Çanakkale zaferinin parlaklığını ve enginliğini size millî kalemlerden değil, düşman ağzından dinlettim.</p>

  <p class="normal">Bir millet kendi mefahirini tabiî övünerek anlatır. Lâkin bu göğüs kabartıcı başarıları ve yiğitlikleri yabancı, hattâ o zamanki düşmanlarımıza mensup yazarların kalemlerinden dinleyecek olursanız bu maceralarda herhangi bir mübalağanın yer almamış bulunacağı kendiliğinden anlaşılır.</p>

  <p class="normal">Size 18 Mart zaferinin şaşasını ben anlatmıyorum, bunları en salâhiyetli İngiliz ve Fransız kalemlerinden, hem de birkaçı o ana baba gününü bizzat yaşamış kimselerin kaleminden dinlediniz.</p>

  <p class="normal">Türkün 18 Mart mucizesinin müstesna parlaklığı hakkında bundan fazla ne söyleyebilirim?</p>
</body>
</html>
