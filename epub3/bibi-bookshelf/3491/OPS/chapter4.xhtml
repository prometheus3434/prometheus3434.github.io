<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Heidi</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter4">
		<section>
			<h1><span><st c="0">4</st></span><span><span epub:type="pagebreak" title="63" id="page63"></span><st c="2">Büyükanne’nin Yanında</st></span></h1>
			<p><span><st c="23">S</st></span><st c="25">onraki gün aydınlık güneş yeniden geldi, Peter ile keçileri de. </st><st c="89">Yine keçileri yukarıya, otlağa çıkardılar. </st><st c="132">Günler böyle böyle geçti. </st><st c="158">Heidi bu otlak yaşantısı sonucu bronzlaştı, güçlendi, sağlıklı bir görünüme kavuştu. </st><st c="243">Hiçbir şeyi eksik değilmiş gibi, her gününü mutlu mesut yaşıyordu, tıpkı yemyeşil bir ormanda ağaçlar üzerinde yaşayan neşeli kuşlar misali. </st><st c="384">Sonbahar gelip rüzgârlar dağların üzerinde daha büyük bir gürültüyle esmeye başlayınca Büyükbaba “Bugün burada kalıyorsun Heidi. </st><st c="513">Rüzgâr senin gibi bir ufaklığı bir darbeyle tüm kayaların üstünden aşırıp vadiye kadar indirir,” anlamında bir şeyler söyledi.</st></p>
			<figure>
				<img src="image/img09.jpg" alt="Görsel 09" />
			</figure>
			<p><st c="639">Bu söylenenleri işiten Peter’in keyfi kaçtı. </st><st c="685">Çünkü </st><span epub:type="pagebreak" title="64" id="page64"></span><st c="691">Heidi’nin gelmemesi demek bir sürü can sıkıntısı demekti: Bir defa Heidi yokken can sıkıntısından ne yapacağını bilmiyordu. </st><st c="815">Sonra artık zengin öğlen yemekleri de yoktu. </st><st c="860">Üstelik keçiler huzursuzlanacak, ona iki kat iş çıkaracaktı. </st><st c="921">Onlar da Heidi’nin eşlik etmesine alışmışlardı. </st><st c="969">Şimdi o gelmeyince gitmek istememişler, sağa sola kaçışmışlardı. </st><st c="1034">Heidi ise hiçbir zaman mutsuz olmuyor, her şeyde mutlu olacak bir şey bulabiliyordu. </st><st c="1119">Aslında o da çoban ve keçilerle otlağa, çiçeklere, büyük kuşa gitmeyi tercih ederdi, orada keçilerle yapacak bir sürü şey vardı. </st><st c="1248">Ama Büyükbaba’nın çivi çakması, testereyle bir şeyler kesmesi, marangozluğu da Heidi için eğlenceliydi. </st><st c="1352">Yuvarlak keçi sepeti yapılırken bu ilginç uğraşı izlemek, Büyükbaba’nın iki kolunu da büyük kazana sokması, izlemesi keyif veren şeylerdi. </st><st c="1491">Ama böyle rüzgârlı günlerde Heidi için en cazip olanı kulübenin arkasındaki üç yaşlı çam ağacının dalgalandıkça sesler çıkarmasıydı. </st><st c="1624">Ara sıra başka başka yollardan oraya gidip ağaçların tepesinden gelen o derin, esrarlı uğultuyu dinlemeliydi. </st><st c="1734">Heidi aşağıda durur, yukarıya kulak kesilir, bakmaktan, dinle</st><span epub:type="pagebreak" title="65" id="page65"></span><st c="1795">mekten hiç yorulmazdı. </st><st c="1819">Ağaçlar sallanır, sağa sola yatar, büyük bir güçle çağlardı. </st><st c="1880">Güneş artık yazdaki kadar ısıtmamaya başlamıştı, Heidi etrafta çoraplarını ve ayakkabılarını, bir de elbisesini arıyordu, çünkü ağaçların altında oturunca bir serinlik hissediyor, ince bir yaprak gibi o da titriyor, ama yine de rüzgâr esmeye başlar başlamaz koşarak geliyor, kulübede kalamıyordu.</st></p>
			<p><st c="2176">Birdenbire hava soğudu, sabahları Peter ellerini nefesiyle ısıtmaya çalışıyordu, ama bu da uzun sürmedi, bir gece yoğun bir kar yağışı oldu. </st><st c="2318">Sabah baktıklarında Alplerin üstü karla örtülmüştü. </st><st c="2370">Etrafta tek bir yeşil yaprak bile gözükmüyordu. </st><st c="2418">İşte o zaman Çoban Peter sürüsüyle gelmemeye başladı, Heidi küçük penceresinden hayretle bakıyordu, tekrar kar başlamıştı, büyük taneler kar pencereyi kapatana kadar yağmaktan vazgeçmedi. </st><st c="2606">Sonra kar pencereyi de geçti, pencere artık açılmıyordu, evde sıkışıp kalmışlardı. </st><st c="2689">Bu Heidi’ye çok komik geldi. </st><st c="2718">Bir pencereden diğerine koştu. </st><st c="2749">Kar kulübeyi tamamen kaplayacak mıydı, gündüz bile içeride ışık mı yakılacaktı? </st><st c="2829">Ama o kadar da olmadı. </st><st c="2852">Bir gün sonra Büyükbaba evden dışarı çıktı –çünkü kar durmuştu–, kürekle evin etrafını temizledi, karları üst üste yığdı, her yerde sanki yeni dağlar oluşuyordu. </st><st c="3014">Artık pencereler de, kapı da özgürlüğüne kavuşmuştu. </st><st c="3067">İyi de olmuştu. </st><st c="3083">Çünkü öğleden sonra Heidi Büyükbaba ile ateş karşısında taburelerine oturmuşken </st><br /><st c="3163">–her biri kendi taburesine oturmuştu, çünkü Bü</st><span epub:type="pagebreak" title="66" id="page66"></span><st c="3209">yükbaba bir tane de ona yapmıştı– dışarıda gümbürtüler duyuldu, sanki tahta eşiğe biri bir şey çakıyordu. </st><st c="3316">En sonunda kapı açıldı. </st><st c="3340">Gelen Çoban Peter’di. </st><st c="3362">Kabalık olsun diye gümbürtü çıkarmış değildi, ayakkabısını görünmez hale getirmiş kardan kurtulmak için, eşikte silkelemişti. </st><st c="3488">Doğrusu Peter’in her yeri karla kaplıydı. </st><st c="3530">Kar yığınlarıyla mücadele etmek zorunda kalmış, üstüne yapışan kar da donmuştu. </st><st c="3610">Çünkü hava çok soğuktu. </st><st c="3634">Fakat pes etmemiş, sekiz gündür görmediği Heidi’yi mutlaka görmek için yola çıkmıştı.</st></p>
			<p><st c="3719">“İyi akşamlar,” dedi içeri girerken. </st><st c="3757">Mümkün olduğu kadar ateşe yakın durmaya çalışıyor, başka da bir şey demiyordu. </st><st c="3836">Ama tüm yüzü keyiften kaynaklanan bir tebessümle kaplanmıştı, orada olmaktan mutluydu. </st><st c="3923">Heidi ona şaşkınlıkla bakıyordu, ateşten dolayı üstü başı erimeye başlamış, bizim Peter küçük bir şelaleye benzemişti.</st></p>
			<p><st c="4041">“Evet komutan, nasıl gidiyor?” diye sordu Büyükbaba. </st><st c="4095">“Ordun kalmayınca mürekkep yalamak zorunda kaldın.”</st></p>
			<p><st c="4146">“Niye mürekkep yalamak zorunda Büyükbaba?” diye sordu Heidi merakla.</st></p>
			<p><st c="4215">“Kışın okula gitmek zorunda,” diye açıkladı durumu Büyükbaba. </st><st c="4278">“Orada okuma yazma öğreniyor. </st><st c="4308">Ama bu işler hiç kolay değil. </st><st c="4338">Biraz mürekkep yalamak yardımcı oluyor. </st><st c="4378">Değil mi Komutan?”</st></p>
			<p><st c="4396">“Evet, doğru,” diye onayladı Peter.</st></p>
			<p><st c="4432">Bu konu Heidi’nin ilgisini çekti ve okul hakkın</st><span epub:type="pagebreak" title="67" id="page67"></span><st c="4480">da bir sürü soru sordu. </st><st c="4505">Orada nelerle karşılaştığını, neler gördüğünü Peter’e soruyor, Peter’in katıldığı bu sohbet uzadıkça üstündeki buzlar da baştan aşağı güzelce eriyordu. </st><st c="4657">Peter, Heidi soru sorduğu vakit düşündüklerini ifade edebilmekte her zaman zorlanıyordu, ama bu kez işi daha zordu, çünkü daha bir yanıt vermeden Heidi iki ya da üç beklenmedik soruyu ortaya atıyordu. </st><st c="4858">Cevap olarak mantıklı cümlelere ihtiyaç duyan bu sorular Peter’i terletiyordu.</st></p>
			<p><st c="4936">Sohbet esnasında Büyükbaba tam bir sessizliğe gömülmüştü, ama gülmemeye çalışmaktan sık sık dudakları seğiriyordu, bu da onları dinlediğine bir işaretti.</st></p>
			<p><st c="5090">“Evet Komutan, ateşte yeterince durdun, biraz da güçlenmen lazım!” Bunu söyleyen Büyükbaba ayağa kalktı, dolaptan akşam yemeğini aldı, Heidi sandalyeleri masaya yaklaştırdı. </st><st c="5265">Büyükbaba bir tahta sıra daha yapmıştı. </st><st c="5305">Artık yalnız değildi ve oturulacak her şeyden iki adet vardı. </st><st c="5367">Çünkü Heidi, Büyükbaba nereye gitse, nerede dursa, nereye otursa hep onun yakınında olmaktan hoşlanıyordu. </st><st c="5474">Şimdi üçünün de oturacak yeri vardı. </st><st c="5511">Peter, Alm-Öhi güzelce kurutulmuş etten iri bir parçayı ekmeğin üstüne koyunca yuvarlak gözlerini kocaman açtı. </st><st c="5623">Bu kadar güzel bir şeyi uzun zamandır yememişti. </st><st c="5672">Keyifle yenen yemek bitince, hava kararmaya başladı, Peter eve dönüş yolu için ayaklandı. </st><st c="5762">“İyi akşamlar ve teşekkürler,” deyip tam kapıdan çıkacakken bir kez daha geri döndü ve şunları söyledi: “Pazar günü yeniden gelirim, bu</st><span epub:type="pagebreak" title="68" id="page68"></span><st c="5897">günden sekiz gün sonra. </st><st c="5922">Büyükannem dedi ki, sen de bir kere bize gelmeliymişsin.”</st></p>
			<p><st c="5979">Birini ziyaret etme düşüncesi Heidi için çok yeniydi, ama bu düşünce onda hemen yer etti. </st><st c="6070">Ertesi gün ilk söylediği “Büyükbaba, Büyükanne’ye gitmeliyim, beni bekliyor,” oldu.</st></p>
			<p><st c="6153">Büyükbaba “Dışarıda çok kar var,” diyerek isteğini reddetti.</st></p>
			<p><st c="6214">Ama bu istek Heidi’nin aklında yer etmişti bir kere. </st><st c="6268">Madem Büyükanne çağırmıştı, gidilmesi gerekiyordu. </st><st c="6319">Heidi’nin günde beş altı kez “Büyükbaba, şimdi gerçekten gitmem lazım, Büyükanne beni bekliyor,” demeden geçirdiği bir gün yoktu.</st></p>
			<p><st c="6448">Dördüncü gün soğuktan dolayı tüm kar örtüsü taş gibi olmuş, her adımda kart kurt sesleri geliyorken, güneş pencereden Heidi’nin öğle yemeğinde oturduğu yüksek sandalyesini güzelce selamlıyordu. </st><st c="6643">Heidi yeniden aynı şeyleri söylemeye başladı: “Bugün kesinlikle Büyükanne’ye gitmem lazım, yoksa onu çok bekletmiş olurum.” İşte o zaman Büyükbaba masadan kalktı, samanla kaplı zemine çıktı, Heidi’nin yorganı olan kalın çuvalı aldı ve “O zaman gel bakalım,” dedi. </st><st c="6907">Çocuk büyük bir sevinçle onun peşinden zıplayarak bembeyaz karlar dünyasına adım attı. </st><st c="6994">Yaşlı çamların altı ıssızdı, tüm dallarından beyaz kar sarkıyor, ağaçların her yeri güneş ışığıyla öyle muhteşem parıldıyordu ki, Heidi mutluluktan oradan oraya atlarken Büyükbaba’ya bağırarak sesleniyordu: “Dışarı gelsene Büyükbaba, çık dı</st><span epub:type="pagebreak" title="69" id="page69"></span><st c="7234">şarı! </st><st c="7241">Ağaçların üstünde gümüşler, altınlar var.” Büyükbaba depoya girmişti. </st><st c="7311">Şimdiyse geniş bir kızakla dışarı çıkıyordu. </st><st c="7356">Kızağın ön tarafında tutmak için demir vardı, oturulan alçak yerden ayaklar dışarı çıkarılabiliyor, yön vermek için ayakla kara basılıyordu. </st><st c="7497">Büyükbaba binmeden önce Heidi’nin gösterdiği çam ağaçlarına baktı, sonra çocuğu kucağına aldı, üşümesin diye çuvalı üstüne birkaç kat sardı, sol eliyle sıkıca kavradı, çünkü hızlı gideceklerdi. </st><st c="7691">Sağ eliyle demiri tuttu, iki ayağıyla birden kızağı itti. </st><st c="7749">Kı</st><span epub:type="pagebreak" title="70" id="page70"></span><st c="7751">zak tepeden aşağıya o kadar hızlı iniyordu ki, Heidi kuş gibi uçtuğunu düşündü. </st><st c="7832">Sevinçten deli gibi bağırıyordu. </st><st c="7865">Kızak tam Çoban Peter’in kulübesinin önünde durdu. </st><st c="7916">Büyükbaba çocuğu indirdi, örtüsünden kurtardı ve şöyle dedi:</st></p>
			<figure>
				<img src="image/img10.jpg" alt="Görsel 10" />
			</figure>
			<p><st c="7976">“Hadi, git bakalım, hava kararmaya başlayınca, yola çıkmaya hazırlan.” Sonra kızakla birlikte geri dönüp dağı tırmanmaya başladı.</st></p>
			<p><st c="8106">Heidi kapıyı açtı, küçük bir odaya girdi, her yer karanlıktı. </st><st c="8169">Bir ocak, bir rafın üstünde birkaç kâse; burası küçük bir mutfak olmalıydı, ileride bir oda daha vardı, Heidi o kapıyı da açtı, ufacık bir odaya girdi, burası Büyükbaba’nınki gibi tek büyük oda ve yukarıdaki samanlıktan oluşan bir kulübe değildi, küçük, çok eski bir evdi, her şey tıkış tıkıştı, bunlar zor yetiyordu. </st><st c="8487">Heidi küçük odaya girdiğinde masanın önünde durdu, orada bir kadın oturuyor ve Peter’in gömleğini tamir ediyordu, Heidi gömleği hemen tanımıştı. </st><st c="8632">Köşede yaşlı, iki büklüm bir teyzecik oturmuş yün eğiriyordu. </st><st c="8694">Heidi kim olduğunu hemen anladı. </st><st c="8727">Çıkrığa doğru dümdüz gidip “Merhaba, Büyükanne, sana geldim, sana bu kadar çabuk geleceğimi bekliyor muydun?”</st></p>
			<p><st c="8836">Büyükanne kafasını kaldırıp kendisine uzatılan eli aradı, onu bulunca eli bırakmadan bir süre düşündü: “Sen Alm-Öhi’nin yanındaki çocuk değil misin? </st><st c="8986">Heidi misin?”</st></p>
			<p><st c="8999">“Evet, evet,” diye onayladı çocuk. </st><st c="9035">“Büyükbabamla birlikte kızağa binip geldim.”</st></p>
			<p><span epub:type="pagebreak" title="71" id="page71"></span><st c="9079">“Nasıl olur? </st><st c="9093">Elin sıcacık! </st><st c="9107">Söylesene Brigitte, Alm-Öhi de çocukla birlikte gelmiş mi?”</st></p>
			<p><st c="9166">Peter’in annesi Brigitte masadaki yama işini bırakıp ayağa kalktı ve merakla çocuğu tepeden aşağı süzdü. </st><st c="9272">Sonra da “Öhi’nin aşağı inip inmediğini bilmiyorum anne. </st><st c="9329">Pek inandırıcı gelmedi. </st><st c="9353">Çocuk nereden bilsin?” dedi.</st></p>
			<p><st c="9381">Ama Heidi kadına kendinden emin bir şekilde baktı, hiç de aklında soru işaretleri var gibi değildi. </st><st c="9482">“Beni kimin yorganıma sarıp aşağıya kadar kızakla getirdiğini çok iyi biliyorum, Büyükbaba’m,” diye karşılık verdi.</st></p>
			<p><st c="9597">“Alm-Öhi’ye bir şey olmuş olmalı. </st><st c="9632">Peter yazın söylüyordu da inanmıyorduk,” dedi Büyükanne. </st><st c="9689">“Kim böyle bir şeye ihtimal verirdi ki? </st><st c="9729">Kız geleli daha üç hafta olmadı. </st><st c="9762">Nasıl görünüyor Brigitte!” Kadın çocuğun nasıl göründüğünü söylemek için çocuğu her yandan incelemeye başladı.</st></p>
			<p><st c="9872">Cevabı “Adelheid gibi narin,” oldu. </st><st c="9909">“Siyah gözleri, dalgalı saçı var, tıpkı Tobias ile yukarıdaki gibi. </st><st c="9977">Bence ikisine de benziyor.”</st></p>
			<p><st c="10004">Heidi boş boş etrafa bakıyordu. </st><st c="10037">Görülecek her şeye bakmış, her şeyi incelemişti. </st><st c="10086">Birden “Bak Büyükanne, pencere kanadının biri nasıl da cama vuruyor. </st><st c="10155">Büyükbaba olsaydı dursun diye oraya hemen bir çivi çakardı. </st><st c="10215">Yoksa camı kırar. </st><st c="10233">Bak, bak, nasıl da vuruyor,” dedi.</st></p>
			<p><st c="10267">“Ah, temiz kalpli çocuğum...” dedi Büyükanne. </st><st c="10314">“Ne yazık ki ben göremiyorum, ama çok iyi duyuyo</st><span epub:type="pagebreak" title="72" id="page72"></span><st c="10362">rum. </st><st c="10368">Sadece pencere kanadı değil, rüzgâr esince bu evin her yerinden tıkırtılar geliyor. </st><st c="10452">Ev artık ayakta zor duruyor, rüzgâr içine kadar işliyor. </st><st c="10509">Gece ikisi uyurken ev üstümüze yıkılıp üçümüzü de öldürecek diye o kadar çok korkuyorum ki. </st><st c="10601">Kulübede bir şey tamir edebilecek kimse yok. </st><st c="10646">Peter bu işlerden hiç anlamaz.”</st></p>
			<p><st c="10677">“Pencere kanadının ne yaptığını nasıl göremiyorsun Büyükanne? </st><st c="10740">Bir daha bak. </st><st c="10754">Orada.” Heidi pencere kanadını parmağıyla gösterdi.</st></p>
			<p><st c="10805">“Ah yavrum. </st><st c="10818">Ben hiçbir şey görmüyorum. </st><st c="10845">Sadece pencere kanadını değil, hiçbir şeyi,” diye yakındı Büyükanne.</st></p>
			<p><st c="10913">“Ama ben şimdi dışarı çıksam, pencerenin kanadını açsam, burası aydınlansa, o zaman görebilir misin Büyükanne?”</st></p>
			<p><st c="11025">“Hayır, hayır. </st><st c="11041">O zaman da göremem. </st><st c="11061">Kimse gözümü açamaz artık.”</st></p>
			<p><st c="11088">“Ama dışarıdaki bembeyaz karı görsen, o zaman gözün açılır. </st><st c="11149">Hadi benimle gel Büyükanne. </st><st c="11177">Sana göstereyim.” Heidi Büyükanne’nin elini tuttu, onu dışarı çıkarmak istiyordu. </st><st c="11259">Sonra birden kadının hiçbir zaman göremeyeceği korkusu içini sardı.</st></p>
			<p><st c="11326">“Bırak oturayım yavrum. </st><st c="11351">Benim için kar da, güneş de fark etmiyor artık. </st><st c="11399">Hiçbiri gözümü açamıyor.”</st></p>
			<p><st c="11424">Heidi “Peki yazın Büyükanne?” dedi, çözüm arıyordu, ama gittikçe de korkuyordu. </st><st c="11505">“Güneş yeniden alev gibi olup dağlara ‘İyi geceler,’ derken, dağlar ateş kırmızısı ışıldayıp da tüm sarı çiçekler parlarken, gözün açılabilir mi?”</st></p>
			<p><span epub:type="pagebreak" title="73" id="page73"></span><st c="11651">“Ah yavrum. </st><st c="11664">Ateş rengi dağları, yukarıdaki altın rengi çiçekleri artık göremem. </st><st c="11732">Bu dünya üstünde artık bir şey görmem mümkün değil.”</st></p>
			<p><st c="11784">Bunun üzerine Heidi hüngür hüngür ağlamaya başladı. </st><st c="11837">Hiç durmadan içini çekiyordu: “Senin gözünü kim açabilir? </st><st c="11895">Biri açabilir mi? </st><st c="11913">Kim açar?”</st></p>
			<p><st c="11923">Büyükanne çocuğu teselli etmeye çalıştı, ama hemen başaramadı. </st><st c="11987">Heidi pek ağlamazdı, fakat bir kez başladı mı, onu susturmak kolay değildi. </st><st c="12063">Büyükanne onu susturabilmek için her yolu denedi. </st><st c="12113">Çocuğun böyle içini çeke çeke ağlaması yüreğine dokunmuştu. </st><st c="12173">Şöyle dedi: “Haydi güzel Heidi, yanıma gel, sana bir şey söyleyeceğim. </st><st c="12244">Bak, eğer insan göremiyorsa, güzel sözler duymak istiyor. </st><st c="12302">Sen konuşunca ben çok mutlu oluyorum. </st><st c="12340">Gel, yanıma otur, bana yukarıda Büyükbaba’nla neler yaptığını anlat. </st><st c="12409">Onu eskiden iyi tanırdım, ama birkaç yıldır ondan hiç haber almadım. </st><st c="12478">Sadece Peter’den bir şeyler duydum. </st><st c="12514">Zaten o da konuşmayı pek sevmez.”</st></p>
			<p><st c="12547">Şimdi Heidi’nin yeni bir fikri vardı. </st><st c="12586">Gözyaşlarını sildi ve teselli edici şu sözleri sarf etti: “Sen bekle biraz Büyükanne, ben her şeyi Büyükbaba’ma anlatacağım. </st><st c="12711">O senin gözlerini açar, kulübenin yıkılmasını önler, her şeyi yoluna sokar.”</st></p>
			<p><st c="12787">Büyükanne sustu, Heidi ise büyük bir canlılıkla Büyükbaba’yla yaşamından, otlaktaki günlerinden, şimdiki kış hayatından bahsetti. </st><st c="12918">Büyükbaba tahtadan neler yapabiliyordu öyle, sıralar, sandalyeler, Kuğucuk ile Ayıcık’ın samanını koymak için güzel </st><span epub:type="pagebreak" title="74" id="page74"></span><st c="13034">sepetler, yazın yıkanmak için yeni, büyük bir leğen, yeni bir süt kâsesi ve bir de kaşık. </st><st c="13124">Heidi bir zamanlar kaba tahta olan tüm bu eşyaların dönüşümünü heyecanla anlatıyordu. </st><st c="13210">Büyükbaba’nın yanında oturuyor, o çalışırken onu izliyor, o da ileride Büyükbaba gibi güzel şeyler yapacağının hayalini kuruyordu. </st><st c="13341">Büyükanne onu can kulağıyla dinliyor, zaman zaman araya girip “Duydun mu Brigitte? </st><st c="13424">Duydun mu Öhi için anlattıklarını?” diyordu.</st></p>
			<p><st c="13468">Anlatım kapıdaki büyük bir gürültüyle kesildi. </st><st c="13516">Peter içeri girmiş ama girdiği gibi kalakalmıştı. </st><st c="13566">Yuvarlak gözlerini şaşkınlıktan açabildiği kadar açıp Heidi’ye baktı. </st><st c="13636">Çocuk ona “İyi akşamlar Peter!” dediğinde Peter’in yüzündeki ifade olabildiğince sıcaktı.</st></p>
			<p><st c="13725">“Okuldan mı geldi?” diye şaşkınlıkla konuştu Büyükanne. </st><st c="13782">“Kaç yıldır hiçbir öğleden sonram bu kadar hızlı geçmemişti. </st><st c="13843">İyi akşamlar Petercik, okuma nasıl gidiyor?”</st></p>
			<p><st c="13887">“Hep aynı,” diye yanıtladı Peter.</st></p>
			<p><st c="13921">Büyükanne iç çekerek “Peki, peki,” dedi. </st><st c="13963">“Zamanla belki bir şeyler değişir diye ummuştum. </st><st c="14012">Şubat’ta 12 yaşında olacaksın.”</st></p>
			<p><st c="14043">Heidi ilgiyle “Niye bir şeyler değişsin ki Büyükanne?” diye sordu.</st></p>
			<p><st c="14110">Büyükanne “Demek istiyorum ki, çoktan öğrenmesi gerekirdi,” dedi. </st><st c="14177">“Okumayı kastediyorum. </st><st c="14200">Rafın üstünde eski bir şarkı kitabı var, içinde yıllardır dinlemediğim, artık hatırlayamadığım çok güzel ilahiler var. </st><st c="14319">Petercik okuma öğrenince bana güzel bir </st><span epub:type="pagebreak" title="75" id="page75"></span><st c="14359">şarkı okuyabilir diye umdum. </st><st c="14388">Ama öğrenemedi. </st><st c="14404">Çok zorlanıyor.”</st></p>
			<p><st c="14420">“Sanırım biraz ışık yaksak iyi olacak. </st><st c="14460">Hava kararıyor,” dedi Peter’in gömleğini hamaratça yamayan annesi. </st><st c="14527">“Nasıl akşam oldu, ben de hiç anlamadım.”</st></p>
			<p><st c="14568">Bunu duyan Heidi sandalyesinden kalktı, aceleyle elini uzattı ve “İyi akşamlar Büyükanne, hemen şimdi eve dönmem lazım, çünkü hava kararıyor,” dedi. </st><st c="14718">Arkasından Peter ve annesiyle de tokalaşıp kapıya gitti. </st><st c="14775">Ama Büyükanne endişeyle ona seslendi: “Bekle, bekle Heidi. </st><st c="14834">Böyle yalnız gidemezsin. </st><st c="14859">Peter seninle gelir. </st><st c="14880">Duydun mu? </st><st c="14891">Çocuğa dikkat et Petercik, düşmesin. </st><st c="14928">Ayrıca sakın hareketsiz durmayın da donmasın. </st><st c="14974">Duydun mu? </st><st c="14985">Çocuğun kalın bir atkısı var mı?”</st></p>
			<p><st c="15018">“Atkım yok,” dedi Heidi cevaben. </st><st c="15052">“Ama donacak da değilim.” Bunu der demez kapıdan çıktı ve Peter’in onu takip etmesini beklemeden hemen yürümeye başladı. </st><st c="15173">Büyükanne endişeyle bağırıyordu: “Peşinden git Brigitte, koş, çocuk donacak bu akşam saatinde, benim atkımı al, koş, hemen!” Brigitte koştu. </st><st c="15314">Çocuklar dağa doğru birkaç adım atmıştı ki, yukarıdan Büyükbaba’nın geldiğini gördüler. </st><st c="15402">Birkaç güçlü adımdan sonra adam karşılarındaydı.</st></p>
			<p><st c="15450">“Aferin Heidi, sözünü tuttun!” dedi ve çocuğu kalın örtünün içine gene sardıktan sonra kucağına alıp dağı tırmanmaya başladı. </st><st c="15577">Brigitte yaşlı adamın çocuğu sarıp kucağına almasını, yola çıkışını gördü. </st><st c="15652">Peter’le birlikte kulübeye girdi ve Büyükanne’ye gördüklerini hayretle anlattı.</st></p>
			<p><span epub:type="pagebreak" title="76" id="page76"></span><st c="15731">Diğeri de duyduklarına şaşırdı ve “Tanrıya şükürler olsun, çocukla arası iyi, Tanrıya şükürler olsun! </st><st c="15834">Keşke çocuğu bir daha bana getirse. </st><st c="15870">O kadar hoşuma gitti ki. </st><st c="15895">Ne temiz bir kalbi var, bir de her şeyi ne güzel çarçabuk anlatıyor.” Büyükanne çok mutluydu. </st><st c="15989">Yatağa girene kadar hiç durmadan “Keşke bir daha gelse. </st><st c="16045">Artık dünyada sevinç duyabileceğim bir şey var.” Brigitte onu her defasında onaylıyor, Peter de kafasını sallıyor, mutluluktan ağzı kulaklarına varıyordu. </st><st c="16200">“Böyle olacağını biliyordum,” dedi.</st></p>
			<p><st c="16235">O sırada Heidi örtünün altında Büyükbaba’yla konuşuyordu. </st><st c="16294">Fakat adam sekiz kat örtüden geçmeyen sesten dolayı hiçbir şey anlamıyordu. </st><st c="16370">“Eve varana kadar bekle, o zaman söylersin,” dedi.</st></p>
			<p><st c="16420">Heidi eve varıp etrafındaki şeyden kurtulunca söylemek istediğini söyledi: “Büyükbaba, yarın çekiç ve büyük çivileri almamız, Büyükanne’nin pencere kanadını yerine oturtmamız lazım. </st><st c="16603">Hatta birçok çivi almamız lazım, çünkü evlerinin her yeri gıcırdıyor.”</st></p>
			<p><st c="16673">“Lazım mı? </st><st c="16685">Niye lazım? </st><st c="16697">Bunu sana kim dedi?” diye sordu Büyükbaba.</st></p>
			<p><st c="16739">Heidi “Hiç kimse demedi. </st><st c="16765">Ben kendim biliyorum,” diye karşılık verdi. </st><st c="16809">“Çünkü hiçbir şey yerinde durmuyor. </st><st c="16845">Büyükanne yatarken korkuyor. </st><st c="16874">Diyor ki ‘Şimdi her şey kafamıza inecek.’ Büyükanne görmediği için nasıl yapılacağını bilmiyor. </st><st c="16970">Ama sen biliyorsun Büyükbaba. </st><st c="17000">Düşünsene, hep karanlıkta ol</st><span epub:type="pagebreak" title="77" id="page77"></span><st c="17028">mak ne acı bir şey olmalı, üstüne üstlük korkuyor. </st><st c="17080">Ona senden başkası yardım edemez. </st><st c="17114">Yarın gidip ona yardım etmeliyiz. </st><st c="17148">Tamam mı Büyükbaba, olur mu?”</st></p>
			<p><st c="17177">Heidi Büyükbaba’ya sarıldı ve saf bir güvenle ona baktı. </st><st c="17235">Yaşlı adam kısa bir süre çocuğu izledi, sonra dedi ki “Tamam Heidi, yapacağız. </st><st c="17314">Artık Büyükanne’nin evinde hiçbir şey gıcırdamayacak. </st><st c="17368">Yarın yaparız, yarın yapacağız.”</st></p>
			<p><st c="17400">Bunun üzerine çocuk mutluluktan kulübenin içinde zıplamaya başladı, sonra arka arkaya “Yarın yapacağız, yarın yapacağız!” diye bağırdı.</st></p>
			<p><st c="17536">Büyükbaba sözünü tuttu. </st><st c="17561">Bir sonraki öğleden sonra gene aynı kızak yolculuğuna çıktılar. </st><st c="17625">Bir önceki gün olduğu gibi o gün de yaşlı adam çocuğu Çoban Peter’in kulübesinin önünde indirdi ve şöyle söyledi: “Şimdi içeri gir ve akşam olunca gene geri gel.” Sonra örtüyü kızağa koydu ve evin etrafında dolaşmaya başladı.</st></p>
			<p><st c="17850">Heidi kapıyı açıp odaya dalar dalmaz, köşeden Büyükanne bağırmaya başladı: “Çocuk geldi. </st><st c="17940">İşte çocuk!” Sevinçten ipi bıraktı, çıkrığı durdurdu ve iki kolunu da çocuğa doğru uzattı. </st><st c="18031">Heidi ona doğru koştu, hemen alçak sandalyeyi yanına getirdi, üstüne oturdu ve Büyükanne’ye bir sürü şey anlatmaya, ona sorular sormaya başladı. </st><st c="18176">Ama birdenbire evde büyük bir gürültü koptu. </st><st c="18221">Büyükanne korkudan hoplayıp neredeyse çıkrığı deviriyordu. </st><st c="18280">Titreyerek haykırdı: “Ah, Tanrım, işte oldu, evimiz yıkılıyor.” Heidi onun koluna yapışıp sakinleştirmeye çalıştı. </st><st c="18395">“Hayır, hayır Bü</st><span epub:type="pagebreak" title="78" id="page78"></span><st c="18411">yükanne, korkma, bu Büyükbaba. </st><st c="18443">Sen artık korkup durma diye çekiçle her şeyi sağlamlaştırıyor.”</st></p>
			<p><st c="18506">“Ah, bu da mı olacaktı! </st><st c="18531">Böyle bir şey mümkün mü! </st><st c="18556">Tanrım demek bizi tamamen unutmamış!” diye haykırdı Büyükanne. </st><st c="18619">“Duydun mu Brigitte, onun ne olduğunu fark ettin mi? </st><st c="18672">Şaşılacak şey, bir çekiç sesi! </st><st c="18703">Dışarı çık Brigitte, eğer o Alm-Öhi ise, ona bir dakika içeri gelmesini, teşekkür etmek istediğimi söyle.”</st></p>
			<p><st c="18809">Brigitte dışarı çıktı. </st><st c="18833">O sırada Alm-Öhi büyük bir güçle duvara yeni çiviler çakıyordu, Brigitte ona doğru yaklaştı: “Size iyi akşamlar dilerim Öhi, annemin de selamı var. </st><st c="18981">Böyle bir iyilik yaptığınız için size teşekkür borçluyuz. </st><st c="19039">Annem size içeride bizzat teşekkür etmek istiyor. </st><st c="19089">Kimse bizim için böyle bir şey yapmadı. </st><st c="19129">Bilin istedim ki...”</st></p>
			<p><st c="19149">“Kısa kes,” diyerek sözünü kesti yaşlı adam. </st><st c="19195">“Alm-Öhi hakkında ne düşündüğünüzü biliyorum. </st><st c="19241">Evine dön, ben nereyi tamir edeceğimi biliyorum.”</st></p>
			<p><st c="19290">Brigitte söylenenleri yaptı, çünkü Öhi’nin öyle bir tarzı vardı ki, kolay kolay itiraza yer bırakmazdı. </st><st c="19395">Küçük evin etrafında çekiç sesleri çıkararak döndü, sonra dar merdivenden çatının başladığı yere kadar çıktı, çekiçle vurmaya devam etti, ta ki yanında getirdiği tüm çiviler tükenene kadar. </st><st c="19585">Çoktan karanlık çökmüştü, merdivenden aşağı inip, kızağını keçi ağılının arkasından çıkarırken, Heidi de kapıdan dışarı çıktı. </st><st c="19712">Dünkü gibi kızı sarmalayarak kucakladı, kızağı arkasından çekerek yürümeye başladı. </st><st c="19796">Kız kızakta otursaydı, üstündeki örtü açılır ve böylece do</st><span epub:type="pagebreak" title="79" id="page79"></span><st c="19854">nabilirdi. </st><st c="19866">Büyükbaba bunu biliyordu ve bu yüzden çocuğu kollarının arasında sıcacık tuttu.</st></p>
			<p><st c="19945">Kış böyle geçiyordu. </st><st c="19967">Gözleri görmeyen Büyükanne’nin acılarla geçen hayatına uzun yıllar sonra bir sevinç ışığı düşmüştü, artık günleri birbirini takip edercesine uzun ve karanlık değildi, onu mutlu edebilecek bir şey vardı. </st><st c="20170">Sabahın ilk saatlerinden itibaren onun tıpış tıpış adımlarına kulak kesilir, sonra kapı açılır ve gerçekten de çocuk içeriye uçarak girer, o ise her seferinde sevinç içinde “Tanrıya şükürler olsun! </st><st c="20368">Gene geldi!” derdi. </st><st c="20388">Heidi yanına oturur, onunla çene çalar, Büyükanne’nin hoşuna gideceğini bildiği şeyleri anlatırdı, saatler öyle çabuk geçerdi ki, kadın fark etmezdi. </st><st c="20538">Heidi yanındayken bir kez olsun “Brigitte, gün daha bitmedi mi?” diye sormazdı eskisi gibi, tam tersine Heidi kapıdan çıkar çıkmaz “Öğleden sonra ne kadar da çabuk geçti, değil mi Brigitte?” derdi. </st><st c="20736">O da annesine “Gerçekten öyle, sanki daha demin tabakları masadan kaldırdım,” diye karşılık verirdi. </st><st c="20837">Büyükanne konuşmaya devam ederdi: “Çocuğun gelmesi ne iyi oldu. </st><st c="20901">Tanrı, Alm-Öhi’nin merhametini baki kılsın. </st><st c="20945">Çocuğun sağlığı sıhhati nasıl Brigitte, nasıl görünüyor?” O ise her defasında aynı cevabı verirdi: “Kıpkırmızı bir elma gibi.”</st></p>
			<p><st c="21071">Heidi de yaşlı Büyükanne’ye büyük bir yakınlıkla bağlıydı. </st><st c="21131">Kadının gözlerini Büyükbaba’nın bile açamayacağı aklına geldikçe büyük bir üzüntü duyardı. </st><st c="21222">Büyükanne ise o yanında olduğu vakitler bundan </st><span epub:type="pagebreak" title="80" id="page80"></span><st c="21269">dolayı hiç üzüntü duymadığını söyler, Heidi de her güzel kış günü kızağa atlar gelirdi. </st><st c="21357">Büyükbaba her gün olmasa da ara sıra işine devam ediyor, eskiden olduğu gibi tek kelime etmiyordu. </st><st c="21456">Çekiç ve diğer gereçleriyle Çoban Peter’in evini dıştan iyice onardı. </st><st c="21526">Yaptıkları işe yaramıştı. </st><st c="21552">Artık evin içi gece boyunca gıcırdamıyordu. </st><st c="21596">Büyükanne eskiden bazı geceler hiç uyuyamadığını, Öhi’nin yaptıklarını hiç unutmayacağını söylüyordu.</st></p>
		</section>
	<div id="charCountTotal" value="21697"></div></body>
</html>
