<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Heidi</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter5">
		<section>
			<h1><span><st c="0">5</st></span><span><span epub:type="pagebreak" title="81" id="page81"></span><st c="2">Önce Bir, Sonra Başka Bir </st><br /><st c="28">Ziyaretçi Gelir, İşler Karışır</st></span></h1>
			<p><span><st c="58">K</st></span><st c="60">ış hızlı geçti, ondan daha hızlı geçen ise güzel yaz aylarıydı, daha sonra yeni bir kış başladı, fakat bu kış mevsimi de sona ermekteydi artık. </st><st c="204">Heidi gökteki kuşlar kadar mutlu mesuttu, yaklaşan bahara sevinmeden geçirdiği bir günü yoktu. </st><st c="299">Sıcak fön rüzgârı çam ağaçlarının arasından esecek, karlar eriyecek, sonra parlak güneş mavi ve sarı çiçekleri gene baştan çıkaracak ve en sonunda Heidi için dünyadaki en güzel şey olan otlak günleri geri gelecekti. </st><st c="515">Heidi şimdi sekiz yaşındaydı, Büyükbaba’dan işlerin püf noktalarını öğrenmişti. </st><st c="595">Keçilerle öyle güzel anlaşıyordu ki, Kuğucuk ve Ayıcık onun peşinden sadık köpek gibi geliyorlar, daha sesini duyar duymaz sevinçten melemeye başlıyorlar</st><span epub:type="pagebreak" title="82" id="page82"></span><st c="748">dı. </st><st c="753">Bu kış Peter, Dörfli’deki okulun müdüründen iki mektup getirdi, mektuplarda Alm-Öhi’nin bakmakta olduğu çocuğu okula göndermesi gerektiği, çocuğun yaşını doldurduğu, hatta geç bile kaldığı, geçen kış okula başlaması gerektiği yazıyordu. </st><st c="990">Öhi ikisinde de Peter’den müdüre kendisiyle bir şey konuşmak istiyorsa, onu evde beklediğini, çocuğu okula göndermeyeceğini söylemesini istedi. </st><st c="1134">Peter bu mesajları müdüre iletti.</st></p>
			<figure>
				<img src="image/img11.jpg" alt="Görsel 11" />
			</figure>
			<p><st c="1167">Mart güneşi yamaçlardaki karı eritmiş, vadinin dört bir yanından beyaz kardelenler başlarını uzatmış, dağlardaki köknarlar üstlerindeki karları yere dökmüş, rüzgâr dallarını sevinçle kıpırdatırken, </st><span epub:type="pagebreak" title="83" id="page83"></span><st c="1366">Heidi coşkuyla evin kapısından ağıla, oradan çamların altına, sonra ağaçların altının ne kadar yeşil olduğunu söylemek için içeriye, Büyükbaba’nın yanına gidiyor, vakit geçirmeden tekrar dışarıya çıkıyordu. </st><st c="1573">Çünkü her şeyin yeşile dönüşmesini, güzel yazın yeşiliyle ağacıyla Alplere yeniden uğramasını beklemeye dayanamıyordu.</st></p>
			<p><st c="1691">O güneşli mart pazarında Heidi yine sağa sola koşturup onuncu kez kapı eşiğinin üstünden uçarken, birdenbire korkudan neredeyse düşecekti. </st><st c="1831">Karşısına ciddi duruşlu, siyah giyimli, yaşlı bir adam çıkmıştı. </st><st c="1896">Çocuğun korktuğunu görünce ona gülümseyerek “Benden korkmamalısın, ben çocukları severim. </st><st c="1986">Elini ver bana! </st><st c="2002">Sen Heidi olmalısın. </st><st c="2023">Büyükbaban nerede?”</st></p>
			<p><st c="2042">“Masada oturuyor ve tahtadan yuvarlak kaşıklar yapıyor,” diye özetledi Heidi ve kapıyı yeniden açtı.</st></p>
			<p><st c="2143">Gelen, Dörfli’nin emektar rahibiydi, Öhi’yi aşağıda oturduğu zamanlardan tanıyordu, o zamanlar komşulardı. </st><st c="2251">Kulübeye girdi, önündeki ahşap işine eğilmiş yaşlı adama doğru yürüdü ve “Günaydın komşu,” dedi.</st></p>
			<p><st c="2347">Büyükbaba şaşkınlıkla kafasını kaldırdı, sonra o da ayağa kalkıp karşılık verdi: “Günaydın Rahip.” Sonrasında da sandalyesini adama doğru uzatıp devam etti: “Eğer tahta bir sandalye sizi rahatsız etmezse, buyrun oturun.”</st></p>
			<p><st c="2568">Rahip oturdu. </st><st c="2583">“Sizi uzun zamandır görmedim komşu,” dedi sonra.</st></p>
			<p><span epub:type="pagebreak" title="84" id="page84"></span><st c="2631">“Ben de sizi Rahip,” oldu cevap.</st></p>
			<p><st c="2664">“Sizinle bugün bir şeyi konuşmak üzere geldim,” diyerek konuya girdi. </st><st c="2735">“Sanırım konunun ne olduğunu tahmin ediyorsunuz. </st><st c="2784">Ne düşündüğünüzü, aklınızda ne olduğunu anlamak için buraya geldim.”</st></p>
			<p><st c="2852">Rahip susup kapıda duran, içeriyi dikkatle izleyen Heidi’ye baktı.</st></p>
			<p><st c="2919">“Heidi, keçilere git,” dedi Büyükbaba. </st><st c="2959">“Yanına biraz da tuz alabilirsin. </st><st c="2993">Ben gelene kadar yanlarında kal.”</st></p>
			<p><st c="3026">Heidi hemen gözden kayboldu.</st></p>
			<p><st c="3055">Rahip birden “Çocuk bu kış, hatta geçen kış okula başlamalıydı,” dedi. </st><st c="3127">“Öğretmen sizi bu konuda uyarmış, siz ona cevap vermemişsiniz. </st><st c="3190">Çocukla ilgili ne yapacaksınız, nedir planınız?”</st></p>
			<p><st c="3238">Adamın cevabı “Çocuğu okula göndermeyeceğim, budur planım,” oldu.</st></p>
			<p><st c="3304">Rahip tahta sırada kollarını bağdaştırıp uzlaşmaz şekilde duran Öhi’ye şaşkınlıkla bakıyordu.</st></p>
			<p><st c="3398">Bu kez “Peki çocuk ileride ne yapacak?” diye sordu.</st></p>
			<p><st c="3450">“Hiçbir şey, büyüyüp serpilecek, keçilerle ve kuşlarla birlikte; onların yanında mutlu, onlardan kötülük de öğrenmiyor.”</st></p>
			<p><st c="3571">“Ama çocuk keçi ya da kuş değil, o bir insan evladı. </st><st c="3625">Şu an sınıftaki arkadaşlarından kötülük öğrenmiyor olabilir, gelgelelim iyilik de öğrendiği söylenemez. </st><st c="3729">Ama bir şeyler öğrenmeli artık. </st><st c="3761">Zamanı geldi. </st><st c="3775">Buraya geldim, çünkü bunları vaktiyle söyle</st><span epub:type="pagebreak" title="85" id="page85"></span><st c="3818">mek istedim. </st><st c="3832">Artık bu yaz planınızı yapıp kendinizi hazırlayınız. </st><st c="3885">Bu çocuğun ders görmeden geçirdiği son kıştı. </st><st c="3931">Bir sonraki kış okula gidecek, hem de her gün.”</st></p>
			<p><st c="3978">“Öyle olmayacak Rahip,” dedi yaşlı adam ikna olmaz bir biçimde.</st></p>
			<p><st c="4042">Rahip biraz öfkeli bir şekilde “Siz böyle mantıksız davranışınızda inat ederken, sizi mantığa davet edecek hiçbir yol olmadığını mı düşünüyorsunuz cidden?” dedi. </st><st c="4205">“Dünyanın birçok yerine gittiniz, birçok şey görme, öğrenme fırsatınız oldu, ben sizden daha olgun davranışlar beklerdim işin açıkçası, komşu.”</st></p>
			<p><st c="4348">“Öyle mi?” dedi yaşlı adam. </st><st c="4377">Ses tonu hiç de sakin olmadığını ele veriyordu. </st><st c="4425">“Gerçekten de Rahip Bey, bir sonraki kışın sabah ayazında fırtına ve kar altında böyle narin bir çocuğu dağdan aşağıya, iki saatlik mesafeye yollayacağımı, sonra da akşam gene geri gelmesini bekleyeceğimi mi düşünüyor? </st><st c="4644">Havanın çıldırdığı vakit, bizim gibiler bile rüzgâr ve kar içinde boğulurken, böyle bir çocuk ne yapabilir? </st><st c="4752">Belki Rahip Bey annesi Adelheid’ı hatırlar. </st><st c="4796">Annesi uyurgezerdi, kriz geçirirdi, bırakayım da çocuk da bu zorluklardan dolayı aynı hastalığa mı yakalansın? </st><st c="4907">Eğer birisi gelip beni zorlamaya kalkarsa tüm mahkemeleri dolaşırım onunla, sonra görürüm beni bir daha zorlayabiliyorlar mı bakalım?”</st></p>
			<p><st c="5041">“Çok haklısın komşu,” dedi Rahip dostça. </st><st c="5083">“Çocuğu her gün buradan okula göndermeniz mümkün değil. </st><st c="5139">Ama görüyorum ki, çocuğu seviyorsunuz, o </st><span epub:type="pagebreak" title="86" id="page86"></span><st c="5180">zaman onun için bir şey yapın, yıllar önce yapmanız gereken bir şeyi, yeniden Dörfli’ye, aşağıya gelin. </st><st c="5284">Buradaki yaşam nedir Allah aşkına, yalnızsınız, insana ve Tanrıya sırtınızı dönmüşsünüz! </st><st c="5373">Burada başınıza bir şey gelse, kim size yardım edebilir? </st><st c="5430">Zaten kış boyunca burada nasıl donmadığınızı, çocuğun nasıl hayatta kaldığını hâlâ anlayabilmiş değilim.”</st></p>
			<p><st c="5535">“Çocukta genç kanı var, ayrıca iyi de bir örtüsü var. </st><st c="5590">Bunu Rahip Bey’e söylemek isterim. </st><st c="5625">Bir şey daha var. </st><st c="5643">Nerede odun var ve odunu toplamak için hangi zaman en iyisi bunu bilirim. </st><st c="5717">Rahip Bey isterse depoma göz atabilir, kış boyunca kulübemde ateş hiç sönmez. </st><st c="5795">Rahip Bey’in söylediği aşağıya taşınma mevzusuna gelince, bu bana göre değil. </st><st c="5873">Oradaki insanlar beni umursamıyor, ben de onları umursamıyorum. </st><st c="5937">Böyle birbirinden uzakta, herkes mutlu.”</st></p>
			<p><st c="5977">“Hayır, hayır, mutlu değilsiniz. </st><st c="6011">Neyin eksikliğini çektiğinizi biliyorum,” dedi Rahip kalpten gelen bir sesle. </st><st c="6089">Aşağıdaki insanların umursamaması meselesi sizin düşündüğünüz kadar kötü değil. </st><st c="6169">İnanın bana. </st><st c="6182">Komşu, Tanrı ile barışmaya çalış, ondan gerekiyorsa af dile, sonra gel ve insanların seni ne kadar farklı görmeye başladığını, seni ne kadar sevdiklerini gör.”</st></p>
			<p><st c="6341">Rahip ayağa kalktı, yaşlı adama elini uzattı ve bir kez daha gönülden şunları söyledi: “Önümüzdeki kış yeniden aramıza gelmenizi, yeniden eski, iyi komşular olmamızı bekliyorum. </st><st c="6520">Size karşı zor kullanırlarsa bundan çok büyük üzüntü duyarım. </st><st c="6582">Şimdi bana söz verin, aşağı geleceksiniz ve Tanrıyla, in</st><span epub:type="pagebreak" title="87" id="page87"></span><st c="6638">sanlarla barışık bir şekilde bizimle beraber yaşayacaksınız.”</st></p>
			<p><st c="6700">Alm-Öhi rahibin elini tuttu ve kararlı, sert bir tonda konuştu: “Rahip, benim iyiliğimi istiyorsunuz. </st><st c="6803">Ama sizin benden beklediğinizi yapmayacağım. </st><st c="6848">Son kararım ve bu karardan da dönmeyeceğim. </st><st c="6892">Çocuğu yollamayacağım, kendim de inmeyeceğim.”</st></p>
			<p><st c="6938">“O zaman Tanrı yardımcınız olsun,” dedi Rahip ve üzgün bir şekilde kapıdan çıkıp dağdan aşağıya doğru yola koyuldu.</st></p>
			<p><st c="7054">Alm-Öhi’nin keyfi kaçmıştı. </st><st c="7083">Heidi öğleden sonra “Büyükanne’ye gidelim mi?” deyince, kısa bir yanıt verdi: “Bugün değil.” Tüm gün boyunca konuşmadı ve ertesi gün Heidi “Büyükanne’ye bugün gidelim mi?” diye sorunca, hem kelimeleri hem tonlamayı kısa tuttu ve şöyle dedi: “Bakarız.” Ama henüz öğle yemeğinde kullandıkları kâseler yeni kaldırılmıştı ki kapıdan içeri yeni bir ziyaretçi girdi, bu gelen Dete Teyze’ydi. </st><st c="7469">Başında tüylü güzel bir şapka, üstünde de yerde ne varsa süpüren bir elbise vardı. </st><st c="7552">Öhi onu tepeden tırnağa inceledi, ama tek kelime etmedi. </st><st c="7609">Dete Teyze ise sıcak bir konuşma yapmaya niyetliydi, övgü dolu sözcüklerle başladı ve Heidi’nin ne kadar iyi göründüğünü, yolda görse onu tanıyamayacağını ve Büyükbaba’nın ona çok iyi baktığının hemen anlaşıldığını söyledi. </st><st c="7833">Yine de her zaman çocuğu geri almayı düşünmüştü, çünkü ufaklık Büyükbaba’ya ayak bağı olabilirdi, fakat o zamanlar elinden başka bir şey gelmemişti. </st><st c="7982">Ama </st><span epub:type="pagebreak" title="88" id="page88"></span><st c="7986">çocuğu nereye bırakabileceğini gece gündüz düşünmüş, sonunda da bulmuştu. </st><st c="8060">Öyle inanılmaz bir şey ayarlamıştı ki Heidi’nin tüm talihi tersine dönebilirdi. </st><st c="8140">Dete bunları söyledikten sonra gerçek mevzuya geldi. </st><st c="8193">Yüz binlerce kişinin başına gelmeyecek kadar güzel bir olay diyerek anlatmaya başladı. </st><st c="8280">Çalıştığı ailenin çok zengin akrabaları vardı. </st><st c="8327">Frankfurt’un en güzel evinde oturan bu insanların kızları tekerlekli sandalyeye mahkûmdu, kız felçliydi, tam sağlıklı sayılmazdı, hep yalnızdı, dersleri için eve bir öğretmen geliyordu. </st><st c="8513">Kız o kadar sıkılıyordu ki evde bir oyun arkadaşı olsa hiç fena olmazdı. </st><st c="8586">Dete konuyu çalıştığı evin kâhya kadınından duymuştu. </st><st c="8640">Kendi ev sahipleri vicdanlı kişilerdi, hasta kıza bir oyun arkadaşı bulup onu mutlu etmek istiyorlardı. </st><st c="8744">Kâhya kadın onlara temiz, etraftaki sıradan çocuklardan farklı birini aradıklarını söylemişti. </st><st c="8839">Tabii ki o an kendisinin aklına hemen Heidi gelmiş, derhal yukarı çıkmış, kadına Heidi ve karakterinden öyle bir bahsetmişti ki kadın oracıkta kabul etmişti. </st><st c="8997">Şimdi Heidi’nin önündeki fırsat çok büyüktü. </st><st c="9042">Bir kere o evde yaşamaya başladıktan sonra, ailenin kızının başına bir şey gelebilirdi. </st><st c="9130">Aile eğer çocuksuz kalmayı arzu etmezse, işte o zaman müthiş bir şans olurdu bu. </st><st c="9211">Düşündüğü şey her an olabilirdi, çünkü çocuk çok zayıftı.</st></p>
			<p><st c="9268">“Yakında bitirecek misin?” diye kesti onu Öhi. </st><st c="9316">Arada tek bir sözcük bile sarf etmemişti.</st></p>
			<p><st c="9357">“Of!” diye karşılık verdi Dete ve kafasını yukarı </st><span epub:type="pagebreak" title="89" id="page89"></span><st c="9408">kaldırdı. </st><st c="9418">“Size sanki çok sıradan şeyler söylemişçesine bir tavır takınıyorsunuz, tüm Prättigau’da size getirdiğim müjdeyi duyup da Tanrıya şükretmeyecek tek bir insan yok.”</st></p>
			<p><st c="9581">“Kime vereceksen ver müjdeyi, ben istemiyorum,” dedi Öhi kuru bir sesle.</st></p>
			<p><st c="9654">Fakat Dete konuşmaya yıldırım hızıyla devam etti: “Peki, öyle olsun, ama o zaman ben neler yapacağımı size söyleyeyim: Çocuk şu an sekiz yaşında ve okula gitmiyor. </st><st c="9819">Onun bir şey öğrenmesini istemiyorsunuz, okula gitmesin, kiliseye gitmesin. </st><st c="9895">Tüm bunları bana aşağıda, Dörfli’de anlattılar. </st><st c="9943">O benim tek kız kardeşimin çocuğu. </st><st c="9978">Ona karşı sorumluluklarım var, ne halde olduğu beni ilgilendiriyor. </st><st c="10046">Heidi’nin önünde böyle bir fırsat varken, ona engel olan kişi kimseyi umursamayan, kimsenin iyiliğini istemeyen biridir. </st><st c="10167">Ama ben bu işi yanınıza bırakmam, herkes benim tarafımda, aşağıda. </st><st c="10234">Dörfli’de bir Allahın kulu yok ki size karşı benim yanımda olmasın. </st><st c="10302">Bu iş mahkemeye giderse son duanızı edin Öhi. </st><st c="10348">Çünkü mahkemeye bir kere düştükten sonra, sizin duymak istemediğiniz bazı şeyler yeniden ısıtılacak, kimsenin hatırlamadığı defterler en baştan açılacak.”</st></p>
			<p><st c="10502">“Sus,” diye gürledi Öhi. </st><st c="10528">Gözlerinden ateş çıkıyordu. </st><st c="10556">“Al kızı ve mahvet! </st><st c="10576">Ama sakın bir daha onu alıp da karşıma çıkma. </st><st c="10622">Seni bir daha bugünkü gibi tüylü şapka başında, böyle sözler ağzında görmek istemiyorum!”</st></p>
			<p><st c="10711">Öhi büyük adımlar atarak odadan dışarı çıktı.</st></p>
			<p><span epub:type="pagebreak" title="90" id="page90"></span><st c="10757">“Büyükbaba’yı kızdırdın,” dedi Heidi ve siyah gözleriyle teyzeye hiç de dostça olmayan bir bakış attı.</st></p>
			<p><st c="10860">“Kızgınlığı geçecek, hadi gidelim,” diye üsteledi teyze, “Kıyafetlerin nerede?”</st></p>
			<p><st c="10940">“Ben gelmiyorum,” dedi Heidi.</st></p>
			<figure>
				<img src="image/img12.jpg" alt="Görsel 12" />
			</figure>
			<p><st c="10970">Teyze “Ne diyorsun sen?” derken hiddetlendi. </st><st c="11016">Sonra sesinin tonunu yumuşattı biraz ve yarı şaka, yarı ciddi konuşmaya devam etti: “Hadi, hadi, şimdi anlamayacaksın, ama her şey daha iyi olacak, </st><span epub:type="pagebreak" title="91" id="page91"></span><st c="11164">hem de hiç beklemediğin kadar.” Sonra dolaba gitti, Heidi’nin kıyafetlerini çıkardı ve toplamaya başladı. </st><st c="11270">“Hadi artık, şapkanı al, pek güzel değil, ama şimdilik idare eder, tak haydi, yola koyulmamız lazım.”</st></p>
			<p><st c="11371">“Ben gelmiyorum,” diye tekrarladı Heidi.</st></p>
			<p><st c="11412">“Aptallık etme. </st><st c="11429">Keçi gibi inat etmenin sırası mı? </st><st c="11463">Burada kalınca her şeyi keçilerden öğrenmişsin. </st><st c="11511">Ama anla lütfen, Büyükbaba kızdı, sen de duydun dediklerini, gözüm sizi görmesin dedi. </st><st c="11598">Senin benimle gelmeni istiyor, gelmezsen daha çok kızar. </st><st c="11655">Frankfurt’un ne kadar güzel olduğunu bilmiyorsun, bak orada neler neler göreceksin, hoşuna gitmezse yeniden buraya dönebilirsin. </st><st c="11784">O zamana kadar Büyükbaba’nın kızgınlığı geçer.”</st></p>
			<p><st c="11831">“Bu akşam geri dönebilir miyim?” diye sordu Heidi.</st></p>
			<p><st c="11882">“Aman ne diyorsun sen. </st><st c="11906">Hadi artık! </st><st c="11918">Dedim ya, ne zaman istersen eve dönebilirsin. </st><st c="11964">Bugün Maienfeld’e inmemiz lazım, yarın sabah erkenden trene bineceğiz. </st><st c="12035">Sonra istersen geri dönebilirsin, uçuyormuş gibi hızlı gidiyor trenler.”</st></p>
			<p><st c="12107">Dete Teyze kıyafet bohçasını kolunun üstüne aldı, Heidi’nin elini tuttu, birlikte dağdan aşağı indiler.</st></p>
			<p><st c="12211">Otlak zamanı henüz gelmediği için Peter, Dörfli’deki okula gidiyordu ya da daha doğrusu gitmesi gerekiyordu. </st><st c="12321">Ama bugün kafa tatili yapmıştı, çünkü okula gitmenin, okuma yazma öğrenmenin bir işe yaramadığını, biraz dolaşmanın, daha büyük bir değnek aramanın işe yarayacağını düşünüyordu. </st><span epub:type="pagebreak" title="92" id="page92"></span><st c="12499">Yan taraftan kulübesine doğru günün kazancıyla birlikte ilerliyordu. </st><st c="12568">Günün kazancı olarak koltukaltında koca bir demet fındık sopası tutuyordu. </st><st c="12643">Birden durdu, ona doğru gelenler vardı, yanına gelene kadar onlara bakmaya devam etti, sonra da “Nereye gidiyorsun?” diye sordu.</st></p>
			<p><st c="12771">“Teyzemle hemen Frankfurt’a gitmem lazım,” diye cevapladı Heidi. </st><st c="12837">“Ama önce Büyükanne’yi görmem gerek. </st><st c="12874">Beni bekliyor.”</st></p>
			<p><st c="12889">“Hayır, hayır, olmaz, geç kaldık,” dedi teyze aceleyle ve kurtulmaya çalışan Heidi’yi elinden sıkıca kavradı. </st><st c="13000">“Eve tekrar döndüğünde gidebilirsin, hadi şimdi!” Böylece teyze, Heidi’yi daha sertçe çekti ve bırakmadı. </st><st c="13106">Çünkü çocuk içeri girerse onunla gitmek istemeyebilir, Büyükanne ona yardım edebilir diye düşündü. </st><st c="13205">Peter kulübeden içeri girdi ve getirdiği tüm sopaları hışımla masaya fırlattı, her yer zangır zangır titredi, Büyükanne korkuyla sıçradı ve bir çığlık attı. </st><st c="13362">Peter’in nefes almaya ihtiyacı vardı.</st></p>
			<p><st c="13399">“Ne oldu? </st><st c="13410">Ne oldu?” diye bağırdı korkuyla Büyükanne, masada oturan ve yere kapaklanmaktan son anda kurtulan anne doğuştan gelen sabrıyla “Nen var Petercik; niye böyle öfkelisin?” diye sordu.</st></p>
			<p><st c="13590">“Çünkü Heidi’yi götürdü,” diye açıkladı Peter.</st></p>
			<p><st c="13637">“Kim? </st><st c="13644">Kim? </st><st c="13649">Nereye Petercik, nereye?” diye soruyordu şimdi de Büyükanne, korkusu henüz geçmemişti. </st><st c="13736">Ama hemen anlamıştı neler döndüğünü, çünkü kızı kısa bir süre önce teyzenin Alm-Öhi’ye doğru gittiğini söylemişti. </st><st c="13851">Aceleyle titreyerek pencereyi </st><span epub:type="pagebreak" title="93" id="page93"></span><st c="13881">açtı ve yalvarırcasına bağırdı: “Teyzesi, teyzesi, çocuğu bizden alma! </st><st c="13952">Heidi’yi bizden alma!”</st></p>
			<p><st c="13974">Yoldakiler sesi duydu, teyze ne söylediğini anlamış olmalıydı, çünkü çocuğu daha sıkı tutup koşmaya başladı. </st><st c="14084">Heidi ayak diredi ve dedi ki “Büyükanne çağırıyor, ona gitmek istiyorum.”</st></p>
			<p><st c="14157">Ama teyze bunu istemiyordu ve çocuğa daha hızlı yürümelerini, yoksa yarın yola çıkamayacaklarını, Frankfurt’u görüp beğenmezse, hemen eve dönebileceğini, o zaman Büyükanne’yi sevindirecek bir hediye getirebileceğini söyleyerek onu sakinleştirmeye çalışıyordu. </st><st c="14418">Bu fikir Heidi’nin hoşuna gitmişti. </st><st c="14454">Karşı koymadan yürümeye başladı.</st></p>
			<p><st c="14486">“Büyükanne’ye yanımda ne getirebilirim?” diye sordu bir süre sonra.</st></p>
			<p><st c="14554">“Güzel bir şey,” dedi teyzesi. </st><st c="14586">“Çok güzel, yumuşacık beyaz ekmekçiklere sevinir, o sert, siyah ekmekleri artık yiyemiyordur.”</st></p>
			<p><st c="14680">“Evet, onları hep Peter’e veriyordu ve diyordu ki ‘Bunlar bana sert geliyor.’ Evet, kendi gözlerimle gördüm,” diye onayladı Heidi. </st><st c="14812">“O zaman hemen gidelim Dete Teyze. </st><st c="14847">Belki bugün bile Frankfurt’a varırız, ben hemen ekmekçiklerle dönmek istiyorum.”</st></p>
			<p><st c="14927">Heidi koşmaya başladı, Teyze elindeki bohçayla ona yetişemiyordu. </st><st c="14994">Ama bu işin bu kadar çabuk hallolmasından dolayı keyifliydi, şimdiden Dörfli’nin dışındaki ilk evleri görmüşlerdi. </st><st c="15109">Orada da bazı konuşmalar, sorular olabilir, bunlar Heidi’yi vazgeçirebilirdi. </st><st c="15187">O da hemen koşmaya başladı ve çocuğu elin</st><span epub:type="pagebreak" title="94" id="page94"></span><st c="15228">den sıkıca yakaladı, herkes onun çocuğu yakalamak için ne kadar acele etmek zorunda kaldığını düşünecekti. </st><st c="15336">Pencerelerden, kapılardan yönelen tüm soruları, seslenişleri aynı şekilde yanıtladı: “Görüyorsunuz ya, duramıyorum, çocuk acele ediyor, daha yolumuz uzun.”</st></p>
			<p><st c="15491">“Çocuğu yanında mı götürüyorsun?” “Alm-Öhi’den mi kaçıyor?” “Hayatta olması büyük mucize.” “Hem de yanakları al al.” Her yerden sesler geliyordu, Teyze geç kalmadan orayı arkada bırakıp kimseye bir açıklama yapmak zorunda kalmadığı için memnundu. </st><st c="15739">Heidi de tek kelime etmeden büyük bir hevesle koşturuyordu.</st></p>
			<p><st c="15798">Alm-Öhi aşağı inip Dörfli’den geçtiği günlerde eskisinden daha sert bir yüz ifadesi takınmaya başlamıştı. </st><st c="15905">Hiç kimseyi selamlamıyor; sırtında peynir tekerleği, elinde kocaman değneği ve ortadan birleşmiş kalın kaşlarıyla öyle korkunç görünüyordu ki, kadınlar küçük çocuklarına “Dikkat et! </st><st c="16087">Alm-Öhi’nin yolundan çekil, sana bir şey yapabilir!” demek zorunda hissediyorlardı.</st></p>
			<p><st c="16170">Yaşlı adam Dörfli’de kimseyle görüşmüyordu. </st><st c="16215">Hiç durmadan köyün içinden geçip vadinin aşağı tarafına, peynir satıp ekmek ve et aldığı yere iniyordu. </st><st c="16319">O gider gitmez Dörfli’de insanlar gruplar halinde toplanıyor, Alm-Öhi’nin gittikçe daha yabani göründüğünü, artık tek bir insanın bile selamını almadığını konuşuyor, sonra birbirlerine çocuğun onun elinden kurtulmasının büyük bir şans olduğunu, çocu</st><span epub:type="pagebreak" title="95" id="page95"></span><st c="16568">ğun adam peşindeymişçesine nasıl da kaçtığını anlatıyorlardı. </st><st c="16631">Sadece gözleri görmeyen Büyükanne, Alm-Öhi’ye destek oluyor, bir şey ördürmek için ya da daha önce örülmüşleri almak için yukarıya çıkanlara Alm-Öhi’nin çocuğa ne kadar iyi ve itinalı baktığını, adamın onlar ve kızı için neler yaptığını, evi onardığını, onun yardımı olmasa evin çoktan çökeceğini söylüyordu. </st><st c="16940">Bu anlatılanlar da Dörfli’ye iniyor, ancak bunları duyanların çoğu Büyükanne’nin kavramak için fazla yaşlı olduğunu, doğru düzgün anlamadığını, artık iyi göremediği için iyi de duyamayacağını söylüyordu.</st></p>
			<p><st c="17143">Alm-Öhi artık Çoban Peterlere gitmiyordu, kulübeyi sağlamlaştırması iyi olmuştu, çünkü bir başkası el sürene kadar uzun zaman geçecekti. </st><st c="17281">Büyükanne günlerini sızlanmayla geçirmeye yeniden başlamıştı. </st><st c="17343">Bir günü bile dertli dertli şunları söylemeden geçmiyordu: “Ah, tüm güzellikler ile mutluluğumuz çocukla birlikte gitti. </st><st c="17464">Günler bomboş şimdi. </st><st c="17485">Ölmeden önce son bir kez Heidi’nin sesini duyabilsem keşke!”</st></p>
		</section>
	<div id="charCountTotal" value="17545"></div></body>
</html>
