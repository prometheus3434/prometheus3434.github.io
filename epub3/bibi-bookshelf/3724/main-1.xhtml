<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a><span class="calibre2">“KANATLARI GÜMÜŞ .</span></p>
<p class="calibre1">ece, derlenip toparlandı. Koluna taktığı serinliğiyle doğrul</p><div class="calibre4"><img src="main-5.png" alt="" class="calibre12"/></div>
<p class="calibre1">du usulca. Koyu lacivert karanlık önce tepelerden, ardından kuytudaki sokaklardan yürüyüp uzaklaştı.</p>
<p class="calibre1">Karanlığın kuşları yorgun kanatlarını kavuşturdular. Nar gibi kızardı dünyanın bir ucu. Denize kızamık şekerleri düştü. “Şahane Dünya Pavyonu" ki Basmane’nin en şahanesidir, kapattı kapılarını. Darbukacı, “Kordon Zeybeği" tımbırtısını çala çala Tene-keli Mahallenin yolunu tuttu.</p>
<p class="calibre1">Sabah, o güzelim kadın kokusu sonbaharın inatçılığına rağmen şehrin üzerinde dolanmaya başladı.</p>
<p class="calibre1">Dışarıdaki bütün bu olan bitene inat Dikran’ı yine de guguklu saati uyandırdı. Gıcırdayan kapaktan fırlayan tahta kuş, yayın ucunda yukarı aşağı salınıp kararmış halkasından kurtuluverdi. Taklacı güvercinler gibi odanın boşluğunda döndü. Dikran’ın ayak ucuna düştü.</p>
<p class="calibre1">Yorgun ihtiyar gözlerini aralayıp zayıf ışığın sızdığı penceresine baktı. Parmaklarıyla tahta kuşu nevresimin üzerinde yuvarladı. Dışarıdan ekmek arabası geçti. Pencereye konan serçelerin tıpırtısı duyuldu. Hayat gözünü yine açıyordu işte.</p>
<p class="calibre1">Doğruldu. Yaşlı kemiklerini kütürdeterek yerlerine oturttu. Başucundaki sehpada yüz üstü duran gözlüğünü taktı. Dünya gözüyle bir kez daha baktı odasına.</p>
<p class="calibre1">Kalkıp radyonun yeşil kulağını çevirdi.</p>
<p class="calibre1">“Ye, iç, gül, eğlen dostlar / Esenlikler sizin dostlar..."</p>
<p class="calibre1">Kanun ve kemanın kıvrak sesi serinliği itip odayı dolduruverdi.</p>
<p class="calibre1">Dikran her sabah olduğu gibi yaşadığına şükretti. Aynada badem bıyıklannı düzeltti, kırlaşan sakallannı aldı. Kel kafasını yeşil tüpten sıktığı arka kremiyle ovdu.</p>
<p class="calibre1">İki lokma atıştırdı ayaküstü. Kırıntılan avcuna doldurup pencereden savurdu. Jilet gibi ütülü gömleği, siyah yeleği ve balıksırtı ağarmış ceketiyle odanın ortasında dolandı biraz. Evet hazırdı.</p>
<p class="calibre1">Bahçeye çıktığında az önce attığı ekmekleri gagalayan kum-rulan gördü. Arka bahçeye dolandı. Yapraklarının çoğunu dökmüş iğde ve kiraz ağaçlarının hemen ardındaki uzun tahta barakayı izledi. Beş büyük adım uzunluğundaki bu derme çatmalığı yaratan ellerine baktı. Ardından bakışları dama takıldı. Yağmur vakti geliyordu. Kolundaki saati çevirdi. Vakti azalıyordu. Bugün de bekleyebilirdi çatı.</p>
<p class="calibre1">Çıktığı sokak hâlâ boştu. Yaylanarak yürüdü. Küllükte eşinen kırçıllı tavukları geçti. Bakkal Yusuf pirinç çuvallarını kıçın kıçın dışan çıkarıyordu. Fötr şapkasını çıkarıp selamladı sakallı adamı.</p>
<p class="calibre1">“Dikran Amca, erkencisin yine..."</p>
<p class="calibre1">Gülümsedi. Ellerini “ne yaparsın" der gibi iki yana açtı.</p>
<p class="calibre1">“Hayat beklemez, değil mi Amca? Sinema da beklemez..."</p>
<p class="calibre1">Dikran bakkalın lafını bitirmesini beklemeden yoluna devam etti. Çamurlu top sahasına girdi bir uçtan. Yerde krampon eskileri ve zemini bozmuş ayak izleri birbirleri üzerine abanmış ölüler gibi karmakanşıktılar. Anayola çıktığında ter bastı keline.</p>
<p class="calibre1">“Koca gâvur yaşlanıyorsun."</p>
<p class="calibre1">Dolmuş sırasında bekleşenlerin arasından geçti. Yorgun kadın ve erkek nefesleri şimdi uzak atölyelere, fabrikalara, merdiven altı çay ocaklarına taşınacaktı. Şehrin kenar insanlan hayatı ve umutsuzluğu yeniden yaratmak için aşağıya, düzlüklere gidiyorlardı.</p>
<p class="calibre1">Daha uzaktaki yamulmuş otobüs durağına vardığında dizlerindeki ağrı içine sokulmaya başlamıştı. Cebindeki abonman biletini kontrol etti. Yamuk direğe yaslandı. Kalabalık artıyordu.</p>
<p class="calibre1">Arka arkaya iki belediye otobüsü yavaşladı. Havalı kapılardan çıkan tıslar tozları uçuşturdu. Binen inenden çok oldu. Yine de eksilmedi durakta insan.</p>
<p class="calibre1">Dikran boynunu uzatıp yeni gelenlere bakıyordu. Uykulu insan kokuları arasında dönüp duruyordu. Sonunda dayandığı yerden doğruldu. Gözleri yavaşladı, büyüdü.</p>
<p class="calibre1">İki kafadar, on beşlerinde ya var ya yoklar omuz omuza yolu geçip durağa girdiler. Birisinin bıyıkları iyice terlemiş. Esmer teni güneş lekeleri içinde. Kısa olanı daha it sanki. Yere yakın kıçı ve yakaları ipliklenmiş kırmızı gömleğiyle sabahın ayazına aldırmadan, kollar hafif kanat olmuş halde diğerini takip ediyordu.</p>
<p class="calibre1">“Zeki, para var mı be?”</p>
<p class="calibre1">“Yürü lan, her sabah aynı kemane. Yok artık."</p>
<p class="calibre1">“Ya tamam bugün haftalık alıyoruz. Vallahi bundan sonra ben alırım."</p>
<p class="calibre1">Zeki, kırmızı gömleğinin cebine elini atıp durağın yanında bekleyen simitçiye gitti. Dört boyoz, iki yumurta sardırdı. Sadesinden. Yağlı çörekler sarı kağıdı hemen lekeledi.</p>
<p class="calibre1">“Rıfat, karabiber istiyor muydun sen?”</p>
<p class="calibre1">“Yok" dedi eliyle öbürü. Yan yana durdular sonra. Aç karnına sigara yaktılar. Yanlarından geçen kızlara üfürdüler mavi dumanlarını. O yaşlarda hayat yine de güldürür ya adamı, güldüler çaktırmadan.</p>
<p class="calibre1">Dikran omuzlarının ardından her hareketlerini, yaylanıp konuşmalarını, ayıpçı şakalarını atlamadan takip ediyordu. Usulca, sanki gelen arabalara binmek ister gibi etraflarında dolandı. Yan gözle baştan ayağa süzdü.</p>
<p class="calibre1">Tabelasında “Gümrük" yazan belediye otobüsü yaklaştığında bekleyenler dalgalandı. Yaşlı adam gençlerin ardından bindi. Sallandılar. Güneşin camdan düşen kenarları içeriyi ısıtıyordu.</p>
<p class="calibre1">Ayakta, derisi tutmaktan kararmış kayışlara asıldılar. Dikran boşalan arkaya doğru ilerledi. Tam arkalarından geçerken usulca süründü, kokladı. İki adım atıp yine yanlarında durdu.</p>
<p class="calibre1">“Pazara Inciraltı’na gidelim mi?"</p>
<p class="calibre1">“Bayram geliyor oğlum. Bırakmazlar. Mesaisi, otu, boku..."</p>
<p class="calibre1">Su gibi aktı duraklar. Havalı kapılar her açıldığında yolcular eksildi. Sabahın henüz çiğnenmemiş taze kokusu girdi içeriye. Camdan ötede sokaklar kıvrıldı. Canlanan şehrin koşturması büyüdü. Üst üste konmuş, birbirine dayanmış, renkleri yanındaki-ne kaymış evleri geçtiler. Çöp bidonlarına tünemiş kediler, koşturan yakalı öğrenciler, şarampollerden havalanıp uçuşan gazete kâğıtları hızla kaçtı önlerinden.</p>
<p class="calibre1">Tepelerden inen ışık hayatın yinelenen sofrasını Dikran’ın önüne döktü. Gözleri ona her gün başka görünen bu perdeye yeniden tutuldu.</p>
<p class="calibre1">Yorgun otobüsün aştığı tepeden denizi gördüler. Uçuk mavi su, kocaman, sırları pullanmış bir ayna gibi parladı. En erkenci vapur beyaz çizgisiyle avuç içindeki Körfez’i çiziyordu.</p>
<p class="calibre1">“Kayık olsaydım," diye düşündü Dikran. Suyun en üstünde kayardı şimdi.</p>
<p class="calibre1">Çapa olsa bütün balıkları bilirdi. Onların ardı sıra dalan karabatakları tanırdı. Akşam çekselerdi onu ıslak kütüklerin üstüne. Sabah yine tepesinden huzmelerle inen ışığa, gelin telleri gibi başına bulanan güneşe açsaydı gözlerini. Misinalara dolansay-dı isteye isteye. Sonra bir gün ipinden kurtulsa, ya da bıkkın balıkçı bırakıverseydi onu Kokaryalı’mn açığına. Havradan kaçan kızlar dalardı belki yanına. Kimse yüzüne bakmasa bile midyeler bulurdu onu.</p>
<p class="calibre1">Ah bu hayatı istediği gibi kesip biçemiyordu işte. Halbuki eteğinde bin bir ışığı, planı, öyküsü vardı. istediği kareleri arka arkaya bağlamak elinde olsaydı keşke. Evde bekleyen kızılcıklı votkası geldi aklına. Rabbinden bütün bunların rövanşını alırdı ya şimdi vakti yoktu dönmeye.</p>
<p class="calibre1">“Hem şimdi bu çocuklar..."</p>
<p class="calibre1">Çocuklar? Yanındaki boşluğu fark etti. inmişlerdi. Kapanmak üzere olan kapıya doğru atladı. Güç bela sıyırdı kendini. Yokuştan aşağıya inen kalabalığın arasına karıştı. İkiçeşmelik, sabahçı sakinleriyle omuz omuzaydı. Ara sokaklarda camlarını açmış kadınlar, evlerinin önünü süpüren kız çocukları, seyyara çıkan muşamba kaplı arabalar ortalığı inletiyordu. Daha çok erkeklerin seçildiği yürüyüş kolu Kemeraltı’nın arka sokaklarına doğru dağılıyordu.</p>
<p class="calibre1">Yığılı kaldırım taşlarının üstüne çıkıp ilerisini taradı kısık gözleriyle. inen ışığa karşı eline aldığı fötr şapkasını siper edip yeniden baktı. Kırmızı gömleğin lekesini tanıdı. Hızlandı o tarafa doğru.</p>
<p class="calibre1">İki kafadar camlan sinek lekeleriyle dolu çay ocağının dışrn da sıcak çaylarım üfleye üfleye içiyorlardı. Dikran karşı kaldırım da durdu. Gazetecinin önünde. Saatkule’li bir kartpostal aldı clı-ne.</p>
<p class="calibre1">“Rıfat baksana ya, şu moruk otobüste de yanımızda değil miydi?"</p>
<p class="calibre1">Rıfat, yaşlı adama değil yoldan geçen kızlara takıldı. Esen rüzgârdan mıdır, bilinmez, çiçek kokulan doldurdu ortalığı. Kavgacı bıldırcın sürüsü gibi taş duvarları sese boğan kızlar, üç katlı eski ahşap binaya girip kayboldu. Bardaklarını bırakan oğlanlar gülerek arkalarından gittiler.</p>
<p class="calibre1">Dikran durduğu kaldırımdan ilerleyip eski hanın kapısına baktı. Karanlık. Arap harfli, kararmış teneke plaka çakılı yüksek kapının altından geçip içeriye girdi. Dizi dizi küçük dükkânlar kapılarını yeni açıyorlardı. Baharat çuvalları, incik boncuk satanlar, yeşil kaplı namaz hocası kitapları, imamesi parlayan tespihler, arkaya doğru yün ve pamuk dolu denkleri tokmaklayan yorgancılar. Karmaşa etrafını sarıverdi.</p>
<p class="calibre1">Ortaya doğru loşluk açıldı. Yukarıdan düşen ışık, kirli meydanı aydınlatıyordu. Başını kaldırdı. Binanın cam kubbesini, kubbenin camlarına başlarını dayamış, kaçmaya hazır uçan balonları gördü. İkinci kattaki hareketlilik çekti onu. Tırabzanlara dayanıp merdivenleri aştı.</p>
<p class="calibre1">Dikran’ı felaket bir zavallılık karşıladı adımlarının sonunda.</p>
<p class="calibre1">Kir içinde koridorlar. Duvarları yıkılıp genişletilmiş kocaman boşluktu burası.</p>
<p class="calibre1">Genç işçiler büyük naylon çuvalları elleriyle yarıp demir arabalara boca ediyorlardı. Ardından gıcırdayan tekerlekleri bir ucu hanın ışıklı boşluğuna dayanan musluklu borunun yanına kadar itiyorlardı. Tahta oturakların üzerine çökmüş diğerleri, arabalardan aldıkları balonların büzük ağızlarını musluklara dayıyor ve metal kulakları çeviriyorlardı. Çelik borunun deliklerinden süzülen ağır kokulu gazla şişen balonlar canlanıyor, uçmak için çırpınmaya başlıyordu. Bu kez borunun diğer yanında ayakta duran çocuklar çevik hareketlerle şişen balonları boğazlarında yakalayıp kendi etraflarında iki tur attırdıktan sonra bellerinden çektikleri uzun iplerle bağlıyor, ellerinden bırakıyorlardı.</p>
<p class="calibre1">Biraz önce yaşlı kadınların pörsümüş göğüsleri gibi hareketsiz yatan balonlar onların elinde yeniden doğuyordu. Yavaş yavaş göğe doğru süzülüyor, hanın kirli camlı ışıklığının altında birikiyorlardı. İş üredikçe cam görünmez olmaya başlıyor, uçan balonlar panik halde birbirlerini itiyor, kıpırdayıp duruyorlardı. işte o zaman çocuklardan birisi ışıklığın hemen altındaki asma kata demir bir merdivenden çıkıp sarkan iplere uzanıyor ve uçan balon demetleri yapıyordu. Elinde biriktirdiği iplerin ucuna belinden sarkan demir ağırlıkları bağlayıp bırakıyordu. Arkadaşlarından çırpına çırpına ayrılan balonlar süzülerek hanın giriş katının boşluğuna iniyordu. Aşağıda bekleyen gölge onları bodruma indiriyordu. Kim bilir ne zaman gün ışığına çıkacaklar, hangi çocuğun elinden kurtulup gerçek gökyüzüne uçacaklardı.</p>
<p class="calibre1">“Gaz bitiyoooor..."</p>
<p class="calibre1">Uzun borunun başında duran başı bağlı kız arkasını dönmeden bağırdı.</p>
<p class="calibre1">Duvarları yıkık katın rutubetten kararmış köşesinde bir hareketlenme oldu. Dikran kendinden geçmiş, yürüyen bir hayalet gibi oraya doğru ilerledi. En dipte büyük kazanı gördü. Gri şişko metal üste doğru inceliyor, küt ağzına kelepçeyle sıkılaştırıl-mış dirsek boru homurdanıyordu. Birisi önünden çelik bilyeli tekerlekler üzerinde yürüyen büyükçe bir kovayla geçti. Kazanın önünde durdu.</p>
<p class="calibre1">“Açıyoruuuum...”</p>
<p class="calibre1">Kazanın üstünü zorlayarak açmadan önce ağzını burnunu paçavrayla kapattı. Kapağı itti. Sert bir koku kapladı ortalığı. Bi-rileri öksürdü. Dikran’ın boğazı yandı, yine de ayrılmadı durduğu yerden. Çocuk kovadaki parlak alüminyum plakaları, çiğ talaşları boca etti. Kazanda fokurdayan kostikten tiz bir çığlık duyuldu. Aynı anda kapağı sertçe itti. Pis gaz yine de doldurdu ortalığı.</p>
<p class="calibre1">ihtiyar adam arkasını dönüp uzaklaşmak istedi, ama ensesinden kavrayan el engel oldu ona.</p>
<p class="calibre1">“Sen kimsin ya?”</p>
<p class="calibre1">Takip ettiği iki genç karşısındaydı.</p>
<p class="calibre1">“Maliyeci misin sen?”</p>
<p class="calibre1">Kırmızı gömlekli olanı sertçe silkti adamı.</p>
<p class="calibre1">“Yok lan, sapık bu herif. Sabahtan beri izliyor bizi...”</p>
<p class="calibre1">“Sapık" lafı bomba gibi düştü ikinci kata. İşini bırakan kızlı erkekli kalabalık oraya doğru dolmaya başladı. Dikkati dağılan çocuklardan birkaçı musluğun ağzında unuttukları balonları ellerinde patlattılar. Gürültü koptu. Işıklıktaki çocuk demir ağırlığı asma kattan onlara doğru fırlattı. Kıyamet yerine döndü ortalık. Saçı, kaşları, kirpikleri bembeyaz bir çocuk zıplayıp Dik-ran’m fötr şapkasını kaptı. Paniğe kapılan adam sıçrayıp kenetli ellerden kurtuldu. Ama her yanı doluydu. Birisi kaçış yolunu kapatmak için demir arabayı önüne sürdü. Kıl payı kurtuldu tekerleklerden.</p>
<p class="calibre1">Üstüne ayakkabı, terlik, çakmak yağmaya başladı. Deli gibi merdivenlere ulaştı. Birden dengesini yitirip duvardaki elektrik panosunun yarı açık kapağına çarptı. Ortalık önce kıvılcıma boğuldu. Havayı yırtan küt patlama sesinin ardından atan sigortalar bir an ışıkların titremesine neden oldu. Ardından koyu karanlık kapladı her şeyi. Küfürler, bağırışlar, hain gülüşler. ..</p>
<p class="calibre1">Dikran şeytan uğuldamasına dönen çığlıkların arasından sıyrılıp alt kata düşercesine indi. Yukarıya doğru ne olduğunu anlamak için koşturan kalabalığın arasından kurtulup sokağa attı kendini. Soluk soluğa koştu.</p>
<p class="calibre1">Durduğunda yüreği daraltan nefesinin altında iki büklüm oldu. Kaldırıma çöküp ellerinin arasına gömdü başını.</p>
<p class="calibre1">“Allahım ne zor meslek benimkisi."</p>
<p class="calibre1">Bir zaman bekledi. Yağmurun ilk tıpırtıları içindeki karanlığı savurdu. Etrafında aceleye karışan koşar adımlara baktı bir süre. Eski çarşı saçakların altına çekilmiş onu izliyordu. Yakalarını kaldırdı. Ah fötrü olsaydı keşke.</p>
<p class="calibre1">“Şapkacılar Sokağına mı gitsem" diye düşündü. Ama bir tepe daha tırmanamazdı şimdi. Titreyen dizlerini üzmek istemedi.</p>
<p class="calibre1">Erken giden gün alçalana kadar dolaştı orada burada. Adil Lokantası’na gitti. Ciğer sarma söyledi kendine. Üstüne bir tek rakı attı. İyice sakinleşti. Otobüse bindi. Şehrin ışıkları sarı damlara düşmeye başlamıştı.</p>
<p class="calibre1">Dikran evin arka kapısından adımını attığında karanlığın altında bekleşen gölgeleri fark etti. Saatine baktı. Duvar dibine çökmüş kadın kalabalığı onu görünce ayaklandı. Çekirdek çitle-yen çocuklardan birkaçı ellerini çırptı.</p>
<p class="calibre1">Önde yaşlı adam hep beraber arka bahçeye, tahta barakaya vardıklarında sesler azaldı. Telle tutturulmuş kapıyı açan Dik-ran’ın ardından içeriye aktılar. Kadınlar içerideki uzun tahta sıralara oturmadan önce eteklerinde, koyunlarında taşıdıklarını girişteki masanın üzerine bıraktılar. Kimisi yarım yufka ekmeği, üç beş ceviz, ipe dizilmiş patlıcan kurusu, kimisi bir avuç kuru incir bırakıyordu. Çocuklardan birisi ağzından çıkardığı çikletini atıp annesinin yanına kaçtı.</p>
<p class="calibre1">Girecek kimse kalmayınca Dikran kapıyı kapattı. Elektrik düğmesini çevirdi. Tavanda yanan kirli ampul söndü. Onun yerine tam karşıda limon sandıklarıyla bir karış yerden yükselmiş yamuk sekiyi aydınlatan lamba yandı.</p>
<p class="calibre1">Yükseltiye çıkan Dikran oturduğu kocaman siyah minderin altından siyah kutuyu çekip aldı. Açtı. Işığın altında yanan klarnetini sevdi önce. Ardından gırtlağını temizledi. Hâlâ kıkırdayan çocuklar ihtiyar teyzelerin azarlayıcı çimdikleriyle sustular.</p>
<p class="calibre1">“Bugünkü filmimizin adı; ‘Baloncu Şakir’in Hazin Aşkı’.”</p>
<p class="calibre1">Nefesini ayarladı. Ağır ağır asıldı. Hüzünlü bir giriş çaldı. Dalından zamansız düşen akasya yaprakları gibi titretti dinleyenleri. Alçalıp çırpınan sesi tahta barakayı doldurdu.</p>
<p class="calibre1">Dikran klarnetine zaman zaman ara verip öyküsünü dillendiriyordu.</p>
<p class="calibre1">“Şakir yoksul çocuk. Uçan balon satar. Bizim mahalleleri arşınlar gün boyu. Mavi, kırmızı, beyaz, lacivert balonları elinde neşeli kuşlar gibi çırpınır ..."</p>
<p class="calibre1">Balonları mutludur ya Şakir’in kalbi? Dikran’ın kalbi gibi buruktur. Tozlu ayakkabısına benzer içi. Nereye gideceğini, nasıl uçacağını bilemez. Bakışlarının yarısı yukarılardaki beyazlardadır, yarısı bileğine sarılı tutsak bulutlarda.</p>
<p class="calibre1">“Hayatın adaleti var mıdır? Vardır elbet. Şakir imalathanede ki kıza tutkundur. Her gün deli gibi koşturur. Satamadığı balonları kendisi koyuverir. Uçup gitsinler ister. Göçmen kızın beyaz ağzı gibi asılsınlar gökyüzüne. Sonra soluğu onun yanında alır. Kalbi kırık değirmen taşları gibi dönerken, gözleri kızın maviliklerine takılıyken yeni balonlarını alır..."</p>
<p class="calibre1">Dikran’ın kâh klarnetini dolduran nefesi, kâh gözleri kapalı söylediği sözler tahta barakayı inletti. Onu dinleyenleri hep başka rüyalara düşürdü. Kaç kişi varsa o kadar farklı resmi oldu hikâyesinin. Hele kostik kazanına düşen kızın çığlığını, cam kubbeyi yıkan ağlamasını, onun eriyen, gaza karışan soluğunu anlatırken kimisi beyaz yaşmağını kimi de anasının elini sıktı.</p>
<p class="calibre1">“Şakir fakir oğlan. Elleri gibi yüreği de boşa çıktı o sabah. Yüz değil bin balon istedi. Gözleri nazar boncuğu damlası gibi kızın ruhunu tutan bin balon aldı. Ucunu boynuna bağladı. Bıraktı kendini. Uçtular. Göçmen kızın kirli soluğu, Şakir’in bükük boynu, uçtular da bu adı unutulası şehrin göğünde kayboldular..."</p>
<p class="calibre1">Yaşlı adam gözlerini açtığında boşalan içerisini gördü. İzleyicileri geldikleri gibi kaynaşarak gidiyorlardı. Arkalarından yürüdü. Girişteki masada yığılı öte beriyi eteğine doldurdu. Kapıyı kapattı. Barakanın girişinde yamuk, birbirine uyumsuz harflerle yazılmış tabelaya baktı: Kuruçeşme Halk Sineması.</p>
<p class="calibre1">Bir elinde klarneti evine doğru yürüdü.</p>
<p class="calibre1">Dikran işte, namı diğer Makinist Dikran. Kırk yıl izbe, ışık salan küçük odalardan, makaralardan, gıcırdayan makinelerden, kesilmiş filmlerden, atılmış parçalardan sonra Ferah Sinemasından emekli. Şimdi kendi filmlerini çekiyor. Çektiklerini anlatıyor. Kimin umurunda. Kimsenin elbette.</p>
<p class="calibre1">O her gün, gördüğü, bildiği hayan yeniden bozuyor, karelere ayırıyor. Ardından yeniden bir araya getiriyor. Sinema da bu değil mi zaten.</p>
<p class="calibre1">Dikran, “kanatları gümüş, küçük bir kuş" işte.</p>
<p class="calibre1">Kasım 2003, Buca</p>
<p class="calibre1"><a id="bookmark1"></a><span class="calibre2">SESİM VAR</span></p>
<p class="calibre1">Deneme. .. Bir, ki. .. Ses...</p>
<p class="calibre1">Bugün Cumartesi. Soğuk ama yine de güzel bir gün. Bit Pazarından çıkalı yarım saat oluyor. Kemeraltı’nm deli kalabalığına girmeden, arka sokaklardan yürüyerek buraya indim. Deniz kenarındaki bankta oturuyorum şimdi. Denizin kokusu beni sakinleştiriyor. Hem de yalnız kalabiliyorum. Soğuk kendini gösterdiğinden beri kimse gelmiyor bu tarafa. Aman ne güzel. Başka türlü nasıl konuşabilirim ki?</p>
<p class="calibre1">Pazarlık yapmayı oldum olası beceremem. “Uhud Elektronik" yazıyordu galiba tabelada. Mendebur adam. Hacı takkesini de takmış kafaya.</p>
<p class="calibre1">“Olmaz güzel evladım. Bu paraya vallahi zarar ederim,” diye tutturdu. Sonunda saydım eline lane tin. Biraz da bana kaldı. Aslında sinemaya gidebilirdim. Ama canım hiç çekmiyor. Yürürken burnuma götürdüm, yanık plastik gibi kokuyor sanki. Belki de rafın altındaki o siyah torbada uzun sürede durduğundan bu koku sinmiştir. Hacı titreyen elleriyle açmıştı poşeti. Örümcek gibi kıllı parmaklanyla uzun uzun uğraştı. Sonra düğü mün gelmişine geçmişine küfredip cebinden çıkardığı çakıyla uçuruverdi boğumu.</p>
<p class="calibre1">“Al bakalım. Birinci sınıf. Gâvur malı. Vallahi sıfır kilometredir. Hiç kullanılmamış.”</p>
<p class="calibre1">Üfledi beyaz tozu. Nefesine tükürüğü de karıştı. !çim kalktı biraz. Ceketinin koluyla sildi kalanları.</p>
<p class="calibre1">“Bakma akşam pazarı. Yoksa satmam bu fiyata. Alıcısı boldur.”</p>
<p class="calibre1">Ulan tam sopalık herif. Kim alır senden ses kayıt cihazını? Parası olan gider adam gibi mağazasından bulur. Sanki biz senin çalıntı mal sattığını bilmiyoruz.</p>
<p class="calibre1">“Hah içinde kaseti de var. O da müessesemizin ikramı olsun sana.”</p>
<p class="calibre1">Aman Hacı bir daha gülme! Çarşının lagar kapağı açıldı sanki. Yarısı aşınmış koyu dişlerine sarı, yeşil çaputlar bağlamışlar. ihtiyarın ağzı türbe önü gibi. Pas kesmiş dilini yatır saymışlar. Başım döndü o an. Ölü görmeye gelemem hiç. Hacının ölmüş dili. Onu hemen gömmeli.</p>
<p class="calibre1">“Beni hemen kömün...”</p>
<p class="calibre1">Ah Haydar’ı hatırladım. Bitli Haydar. Eli hep apış arasında gezerdi. Sıra arkadaşım. Pis Haydar. Anası kovalardı mahallede elinde maşrapayla. Öldürsen yıkanmaz.</p>
<p class="calibre1">“Tutun. Tutun şu ırzı kırığı. Ali aşkına kolundan kanadından yapışın.”</p>
<p class="calibre1">iki üç kişi çökerdik ümüğüne. Hatçe Teyze anca öyle yıkardı onu. Sonra ıslak kediler gibi iğde ağacının altında titrerdi Haydar. Yemin billah ederdi bizi doğrayacağına. Ah Haydar, nereden hatırladım şimdi seni.</p>
<p class="calibre1">Evlerinin kömürlüğünde bulmuşlar onu. Okula gelmemişti o sabah. Kimse umursamadı zaten. Öğretmen “yok” bile yazmadı.</p>
<p class="calibre1">“127 Haydar Temircan..."</p>
<p class="calibre1">Tıs. Kafasını kaldırmadı. Başkası olsa sorar, “Nerede arkadaşınız?” diye. Ama Haydar bu. Hem bitli hem fakir. Akşama doğru eve giderken çığlıklara koştum. Çatının uzun dilmesine geçirmiş çamaşır ipinin ucunu. Boğazı morarmış Haydar’m. Ayakları yeri hafifçe sürümüş. Koşar gibi duruyordu. Çantasının üzerine koyduğu yarısı yırtık çizgili dosya kağıdına “Beni hemen kö-mün..." yazmış. Hemen gömmediler onu. Polisler geldi, resmi adamlar geldi. Fotoğraflarını çektiler. Anası yalvardı da indirmediler ipten. Haydar’ın boyu uzadı. Yere dokunan bacakları hafifçe dizlerinden kırıldı. Sonra Haydar’ı kesip biçmişler. Teyzem söyledi. Teyzem ölü yıkar. Aslında kadınları yıkar ama mahallenin imamı çocuğu öyle görünce sararmış.</p>
<p class="calibre1">“Allah affetsin ama ben elimi süremem. Açtıkları yerleri kapatmamışlar. Çingen bohçası gibi bırakmışlar Sabiyi" demiş.</p>
<p class="calibre1">Beni bakkala saldılar. Paketlerce pamuk aldım. Teyzem Hay dar’ın boş yerlerini doldurmuş. Yıllarca kadının elini öpemedim. Haydar'ın akan beynine dokundu diye.</p>
<p class="calibre1">“O da müessesemizin ikramı olsun sana."</p>
<p class="calibre1">Neymiş bu ikram diye baktım az önce. “Dünden Bugüne Hakkı Bulut Klasikleri-!" Vay vay, Hacı Yatmazın verdiğine bak. Baştan fark etse kaseti de ayrı satardı kara dinli. Usta başı paso Hakkı Bulut dinler. “İkimiz Bir Fidanın Güller Açan Dalıyız" sabah açılış şarkısıdır. Makinelerin sustuğu mola zamanlarında “Ben Köylüyüm", “Gönül’’, “Ben Buyum" döner durur teybin içinde. Ha bir de “Falcı" var. Hepimize söyletir.</p>
<p class="calibre1">“Bağırın lan yavşaklar. Hayatımın şarkısı bu."</p>
<p class="calibre1">Bir falcı bularak açtım ellerimi Avuçlarıma bakıp bakıp Boynunu büktü.</p>
<p class="calibre1">Söyle be falcı Çekinme dedim.</p>
<p class="calibre1">Biliyorsun zaten dedi Bahtın kara senin belli.</p>
<p class="calibre1">Yazmış bunu Mevla’m sana,</p>
<p class="calibre1">Değişmez hiçbir yönü.</p>
<p class="calibre1">Şimdi bu kasede konuşuyorum işte. Belki de Haydar’ı Fal-cı’nın üstüne çekmişimdir. Oh olsun Usta Başı Remzi’ye. Bu da böylece sana girsin.</p>
<p class="calibre1">Remzi, ağabeyimin yaşıtı. İki sene oluyor askerden geleli. Sanat Okulu mezunu diye ustabaşı yaptılar onu. Piç Remzi! Elinde kontrol kalemi gün boyu gezer. En çok da benim makinenin başına uğrar.</p>
<p class="calibre1">“Ulan Şahin, şakaya gelmez bu alet. Dalgınlığa düşersen alır kolunu. Benimki gibi kolay girer zor çıkar ha!"</p>
<p class="calibre1">Üçüncü preste çalışıyorum ben. Büyük yeşil olanda. Banttan gelen düz alüminyum levhayı alır, presin yuvasına yerleştiririm. Kırmızı düğmeye basınca ağır kalıp puflayarak düşer. Rezistanslardan akan elektriğin yakıcı sıcaklığı ve presin ağırlığı düz levhaya şekil verir. Kalıba göre kimi zaman lavabo kimi zaman da tırtırlı yıkama yüzeyleri çıkar. Hop çıkanı alır sağdan akan banda bırakırım. Hepsi bu işte. Tüm hayatım bu canavarın başında geçer gider. Hırslanırım bazen. Küfreder gibi çalışırım. Hızımdan ölmek isterim.</p>
<p class="calibre1">“Levhayı kaldır, yuvaya yerleştir, kırmızıya bas, pis kokuyu çek içine, yansın gâvurun metali, pres yukarı, pis hayat dışarı... değişmez hiçbir yönü...”</p>
<p class="calibre1">Adi makine arızalanır ikide bir. O zaman sigortayı indirip, presi emniyete almak ve içine bakmak gerekir. Hani sirklerde aslanın ağzına kafayı sokar ya palyaçolar. Onun gibi bir şey işte. Eğilirim pis kokan dişlerin arasına. Yapamazsam Remzi'yi çağırmam gerekir. O daha kötü. Bulaşık suyu gibi sırnaşır bana it oğlu it. Bir keresinde yine aletin içine sarkmıştım. Ellerim dışarıda gövdem içeride. Makatını delindi sanki. Acıdan sıçradım, kafamı çarptım prese. Remzi o haldeyken yetişmiş. Kontrol kalemini dürtmüş arkama.</p>
<p class="calibre1">“Ulan senin yedi sülaleni. .." Atladım üstüne. Araya girdiler.</p>
<p class="calibre1">“Valla billa ışığı yandı kalemin. Bakın tornavida nasıl ısınmış. Senin ateşini almalı oğlum,” diye güldü. Kıpkırmızı olmuşum. Gene konuşamadım. İçim düğümlendi. Ne zaman hırslansam dilim tutuluyor.</p>
<p class="calibre1">Remzi arkadaşlarının arasında giderken hâlâ konuşuyordu.</p>
<p class="calibre1">“Duymuştum ben bunun yalama olduğunu. Kalfası benim asker arkadaşım...”</p>
<p class="calibre1">Kalfam ya. Senin asker arkadaşın da o kadar olur işte. ilkokul sona giderken babam okul çıkışı takılayım diye Şahin Tepesi Berber Salonu’na vermişti beni. Metin kalfaydı o zamanlar. Fasulye sınğı, zayıf. Kürek gibi ayaklan vardı. Kendine uygun ayakkabı zor bulurdu. Bir akşam, bayram önüydü işimiz geç bitmişti.</p>
<p class="calibre1">“Gel" dedi. “Seni Çakır'a götüreceğim."</p>
<p class="calibre1">Çakır aşağı sokakta boş bir evde yaşar. Çakır delidir. Elinde komşu kadınların çayla doldurduğu pis kavanozuyla gezer ortalıkta. Anladım ne yapacağ;ını.</p>
<p class="calibre1">“Yok babam kızar, geç kaldım," dediysem de dinletemedim.</p>
<p class="calibre1">“Attırırım lan işten seni, ‘para çalıyor’ derim valla."</p>
<p class="calibre1">Bakkaldan peynir, zeytin, ekmek aldık. Çakır bizi görüncc içeri girdi. Arka odalardan birine geçtik. Kmk pencerelerden ay ışığı sızıyordu. Metin gazete kâğıdını yırttı. Çakır hemen donunu indirip diz çöktü.</p>
<p class="calibre1">“Ellerini tut lan, döner ısırır falan bu deli."</p>
<p class="calibre1">Çakır'ın gözlerini gördüm. Bana maviyle yeşil arası baktı durdu. içeriye düşen ışık gözlerinde yanıyordu sanki. iki ateş böceği gelip çukurlarına yerleşmiş gibiydi. Metin hızlandı. Ona çarptıkça ortalığa kötü bir koku yayıldı. Bok koku...</p>
<p class="calibre1">Kasetin ön yüzü bitmiş. “Dünden Bugüne Hakkı Bulut." Konuşuyorum işte. içim beton gibidir benim. Hiç susmasam böyle keşke. Üstüme gelene şarjör boşaltır gibi konuşsam. Kırsam. Kıymık kıymık söksem. Paslanmış demirlere tutunmuş parçaları ufalasam. Boş binaları yıkarlar ya hani. Dinamitleri dizerler kolonlara. “Üç, iki, bir, ateş...” İskambil kâğıtları gibi yıkılır katlar. işte öyle yıksam içimi. Tozların ardından gün ışığı gelecek sanki. Kendimi bildim bileli ardından baktığım perdeler yırtılacak o zaman. Güneş batıyor. Güneşle gidebilsem buralardan. Yoksa yarın pazar, yarından sonra yine canavarın başındayım. Alıcı kuşlar gibi Remzi yine tepemde.</p>
<p class="calibre1">“En esaslı iş benimkidir. Elektriğin dilinden anlarım ben. Nerede ark yapmış, nerede kısa devre var. Hangi makine kaçak ya-</p>
<p class="calibre1">par. Bana düzgün bir kontrol kalemi verin güneşi tamir edeyim.” Ustabaşı Remzi. Yalım gibi çarpıyor içimi.</p>
<p class="calibre1">“içim koptu sanki. Kalbim, midem, bağırsaklarım ayrıldı birbirinden. Kıvıl kıvıl yandım.”</p>
<p class="calibre1">Günler sonra ağabeyimi görüyordum. Lavabonun başında keçe gibi olmuş saçlarına su döktüm.</p>
<p class="calibre1">“Sonra insan nasıl susuyor bir bilsen. Dilin damağın kavruluyor. Ama vermiyorlar ölürsün diye."</p>
<p class="calibre1">Ağabeyimin içi parçalanmıştı sanki. O akşam hiç susmadı. “En çok hayalarıma verdiklerinde ağladım. Bir daha elektriğin düğmesine bile dokunmam.”</p>
<p class="calibre1">Sonra sustu. Aynen benim gibi. içi katılaştı herhalde. Hâlâ da susuyor. Hatta babam odun sobasında tüm kitaplarını gözünün önünde yakarken bile kılı kıpırdamadı.</p>
<p class="calibre1">Ağabeyime aklım ermez. Zaten bana ne. Kendi derdime düşmüşüm ben. Güneş gitti işte. Ayaz çıkar şimdi. Yarından sonra iş var. Gece mesaisi de cabası. Remzi bir de. Düğümün üstüne düğüm. Eve gitmeli üşümeye başladım.</p>
<p class="calibre1">Bugün Cumartesi. Hava soğuk. Geçen haftadan daha da soğuk. Ama olsun. Sanki yatsam burada dokunmayacakmış gibi geliyor. Biraz önce yağmur yağıyordu. Vapur iskelesine girdim. Dindi şimdi. Yine aynı banka oturdum. Islak bank Olsun dinine yanayım. Güneş uzakta olsa yeter bana.</p>
<p class="calibre1">“Hakkı Bulut”</p>
<p class="calibre1">Herhalde şimdi “Çare Sensin"in üstündeyim. Kasetin üçüncü şarkısı. Hatırlayamadım sözlerini. Aman bana ne. Usta başı Remzi bilir. Ya da “bilirdi" mi demeliyim.</p>
<p class="calibre1">Çarşamba akşamı yine mesaiye kaldım. Patron deli gibi iş almış.</p>
<p class="calibre1">“Aman çocuklar. Yetiştirelim, mesaileri ödemeyen adidir.” Hadi lan, kim inanır. Ama inanmış gibi görüneceksin tabii. Yemekten sonra tekrar başladım. Kollanın tutmuyor. Sık sık duruyorum. Boynumu kütletip tekrar canavarın ağzına yemini sürüyorum. <sup class="calibre9">Ö</sup>nce patron gitti.</p>
<p class="calibre1">“Hadi göreyim sizi. Yarına bitsin iş.”</p>
<p class="calibre1">Sonra Remzi arazi oldu. Asma kattaki büroya geçip postu serdi. Uyu yavrum uyu. Piç Remzi!</p>
<p class="calibre1">Gözlerim karıncalandı bir an. Presi durdurup helaya gittim. Dönüşte sola saptım. Remzi’nin odasına. Elbise dolabının altında takım çantası durur hep. Hani şu kat kat açılanlardan. Her bir rafında vidalar, sigorta telleri, kırık dübel uçları. En üstte duruyor işte. Kontrol kalemi. Kıçıma değdirmişti bunu. Gel bakalım soğuk şey. Sen Remzi'nin sağ kolusun, öyle mi? Remzi seninle güneşi bile tamir edermiş ha. Çirkef maşası seni!</p>
<p class="calibre1">Ertesi gün oldu, iş gene dağlar gibi. Ama gece yarım yamalak uyumuşum. Yatak içime işledi sanki. Demirden yaylar çivi gibi bedenimi tırtıkladı. Hayaller arasında canavarımı besliyorum.</p>
<p class="calibre1">“Levhayı kaldır, yuvaya yerleştir, kırmızıya bas, pis kokuyu çek içine, yansın gâvurun metali, pres yukarı, pis hayat dışarı... değişmez hiçbir yönü ...”</p>
<p class="calibre1">Aniden bir kopma sesi geldi. Sanki birinin içi kütürdeyerek koptu. Kalbi, bağırsakları kese kağıdı gibi ayrıldı. Işıklar alçaldı, yükseldi. Kısıldı tekrar yerine geldi. Ardından temelli gitti. içerisini bir loşluk aldı. Salonun başından çığlıklar yükseldi.</p>
<p class="calibre1">“içim kırıldı az biraz,” diye düşümdüm o an. Hava girdi sanki. Betonumun çatırdayan gözenekleri serinledi. Çapaklarını aralandı. Öyle hissettim.</p>
<p class="calibre1">Herkesin koştuğu yere ben de seğirttim. Remzi. Ustabaşı Remzi. Piç olanı.</p>
<p class="calibre1">“Açılın, şalteri indirsin birisi.”</p>
<p class="calibre1">“Gitti anacığım kül oldu çocuk."</p>
<p class="calibre1">Sanayinin doktorunu çağırdılar. Remzi’nin sağ kolu omzuna kadar kararmış. Dizleri hafifçe kıvrılmış. Aynen Haydar gibi. Ama o yerde. Gözlerinden kan sızıyordu. Rüzgârı gerçekten hissettim içimde. Remzi’nin gömlek cebinde kontrol kalemi duruyor. Metal kıskacıyla tutturmuş onu kumaşa. Remzi bir numaralı presin içinden savrulmuş.</p>
<p class="calibre1">Polisler geldi. Resmi adamlar geldi. Sağı solu incelediler. Sonra Remzi’yi bir poşetin içine koyup gittiler. Patronu da götürdüler beraberlerinde.</p>
<p class="calibre1">Akşama döndü. Sövmekten kafası kalkmadı uzun süre.</p>
<p class="calibre1">“Ulan salak oğlu salak. Bozuk kontrol kalemiyle ne çalışırsın? işin gücü itlik. Benim de başımı yaktın.”</p>
<p class="calibre1">Sonra, “Aman çocuklar” dedi. “iş beklemez. Mesaileri ödemeyen...”</p>
<p class="calibre1">Dedim ya ferahladım sanki biraz. Ama hâlâ demirden bir lokma içimde. Onu iter miyim bağırsaklarıma? Atar mıyım çatlaya çatlaya dışarıya?</p>
<p class="calibre1">Güneş batıyor yine.</p>
<p class="calibre1">“Dünden Bugüne Hakkı Bulut Klasikleri-1”</p>
<p class="calibre1">Hangi şarkının üstündeyim şimdi acaba. “Ben Buyum” belki de. Bitiremeyeceğim galiba. Birazdan güneş gidecek. Kaseti çıkarıp denize atacağım. Tam da Selçuk Vapuru yanaşırken. Pervanelerin suyu altüst ettiği, dipteki kumu çamuru kaldırdığı yere. Yeni bir kaset almam gerek. Ta ki içim açılana kadar konuşacağ<sup class="calibre9">ım</sup>.</p>
<p class="calibre1">Sesim var benim, “değişmez hiçbir yönü."</p>
<p class="calibre1">Aralık 2002, Buca</p>
<p class="calibre1"><a id="bookmark2"></a><span class="calibre2">“ÇIRAK” ARANIYOR. .</span></p>
<p class="calibre1">ana ilk adımımı attığımda sanırım on iki yaşındaydım.</p>
<p class="calibre1">Büyük çarşının derin sokaklarını geçip, ışık dahil tüm dünyayı yutacak gibi duran o kemerli kapıya vardığımızda, babamın eline daha da sıkı sarıldığımı hatırlıyorum.</p>
<p class="calibre1">Kapının azameti bizi ezmiş gibiydi. O ana kadar yürüdüğümüz uzun mesafenin verdiği huzurlu durgunluk, içimizden çekilip alınmıştı sanki.</p>
<p class="calibre1">Düşer gibi girdik içeriye. Gözlerimizin loşluğa alışmasını bekledik bir süre.</p>
<p class="calibre1">Siyah kültler önce kahverengileşti ardından şekle kavuştu. Boşluğun iki yanında uzanan kapılar belirdi. Ardından kapılara çıkmış, çıplak göğüslerini kirli iş önlükleriyle kapamış adamları gördüm.</p>
<p class="calibre1">Sesler donmuş gibiydi.</p>
<p class="calibre1">Koyu derinliğe doğru ilerledik. Adımlarımız yarısı dökülmüş ikonalarla dolu tavanda yankılanırken hâlâ bizi izliyorlardı.</p>
<p class="calibre1">Kor kızıllığıyla cehennemleri görünen odaların önünden geçtiğimizi hatırlıyorum.</p>
<p class="calibre1">Koridorun sonuna yaklaştığımızda, duran zaman aniden çözüldü. <sup class="calibre9">Ö</sup>rse inen kuvvetli çekiç sesleri, el tornalarının vızıltısı,</p>
<p class="calibre1">suya düşen kor demirin acı çığlığı ortalığı doldurdu.</p>
<p class="calibre1">Her şey kendi ritmine kavuşmuştu.</p>
<p class="calibre1">Hanın son odasına girdik. Babam tahta oturağı işaret etti. Ben çökerken, ilerleyip kayboldu.</p>
<p class="calibre1">Aniden ortaya çıkan sarman bir kedi ayaklarıma yaslandı. Kabarttığı sırtını aşan dik kuyruğuyla usulca kucağıma atladı. Mır mır bıyıklarıyla dudaklarımı gıdıkladı. Rahatlamıştım. Sıktığım dişlerimin çözüldüğünü, yavaşlayan kanımın tekrar yürüdüğünü hissettim.</p>
<p class="calibre1">Az sonra içeriden ayak sesleri duyuldu. Babam ve yanındaki dev bana doğru yürüyordu. Ayağa kalktım. Babam kulağıma eğilip “Akşama görüşürüz, yollarda çok oyalanma,” dedi.</p>
<p class="calibre1">Kalakalmıştım. Yutkunmak istedim ama ağzımın içindeki çöl rüzgârları buna izin vermedi.</p>
<p class="calibre1">Kara adam eliyle onu izlememi istedi. iç odaya vardık. Demirden omurgasıyla uzanan tezgâhın başına çöktü.</p>
<p class="calibre1">Yüzüne bu kez bakabilmiştim. Beyaza kesmiş kıvırcık saçları omuzlarına doğru iniyordu. Kara teninde beliren koyu lekeler, alnında artan çizgilerle bölünmüş gibiydi.</p>
<p class="calibre1">Sertçe inen boynunu ve iri omuzlarını gerdi, arkaya doğru yaslandı. İri dudaklarını büzüp cebinden bir sigara çıkarttı. Yaktığı kibriti parmaklarının arasında ezip söndürdü. Gözlerimi kocaman açmış olmalıyım ki bembeyaz dişlerini ortaya çıkaran gülümsemesi aramıza düşüverdi.</p>
<p class="calibre1">“Merak etme evlat, ateş ona yakın olana dokunmaz.”</p>
<p class="calibre1">Odanın içini tüm ayrıntılarıyla hatırlıyorum. Uzun tezgâh masasına boy boy cendereler raptedilmişti. Eğeler, irili ufaklı çekiçler, onlarca perçin ve demir parçası dağınık halde duruyordu. Duvarı kaplayan takım tablasının sonunda çerçevelenmiş eski bir fotoğraf göze çarpıyordu.</p>
<p class="calibre1">Fotoğrafa doğru yürüdüm.</p>
<p class="calibre1">Şaha kalkmış kül rengi kısrağın üzerinde bir asker görülüyordu. Siyah konçlu çizmelerini dizlerine kadar çekmiş ve üzengilerine dayanarak doğrulmuş adamın elinde tuttuğu kısa kamçısı güneşte parlıyordu.</p>
<p class="calibre1">“Nasıl çok yaşlanmış mıyım?” dedi arkamdaki ses. “Ben ordunun son süvarisiydim. Bu fotoğrafı da atımın vurulmasından önce çektirmiştim.”</p>
<p class="calibre1">O sırada odanın sonundaki diğer kapı aniden açıldı. Güçlü bir adam çıplak omuzlarına yerleştirdiği tahta kasayla içeriye dalıverdi. Bizi görünce bir an yavaşladı ve koca zencinin gözlerine baktı. Yanlış zamanda geldiğini anlamıştı. Yükünü omuzlarında tekrar tartıp geriye döndü. Geldiği gibi çabucak kayboldu.</p>
<p class="calibre1">Odadaki yumuşayan hava birden soğumuştu. Adamın yüzü eski sertliğine döndü.</p>
<p class="calibre1">“Bana Zanos Usta derler. Bu hanın ağasıyım. Şimdi ilk işine başla bakalım. Dışarıda ibrik ve süpürge var. Hanı boydan boya sula, sonra da süpür. Bunu her sabah ve akşam iş bitimi yapacaksın. Hadi uğurlar ola," dedi.</p>
<p class="calibre1">Tezgâha dönüp işine başladı.</p>
<p class="calibre1">Çekiç seslerini arkamda bırakıp dışarı çıktım.</p>
<p class="calibre1">Han loşluğuyla yine sessizlik içindeydi. Kimse kalmamıştı.</p>
<p class="calibre1">Kapılan ardına dek açık odalara ürkek serçeler gibi baktım. Bazılarında tuğla ve toprak karışımı büyük ocaklar vardı. Nar gibi sıcaklığını hala koruyan bu eritme potalarının önlerine uzun şişler, sapı tahtadan demir maşalar dizilmişti. Kendinden geçmiş kızıl koru tava getirdikleri örsler gri çapaklarla doluydu. Havada asılı ağır metal kokusu genzimi yakmıştı.</p>
<p class="calibre1">Gezintimi bitirince, uzun koridoru boylu boyunca ıslayıp inatçı çalı süpürgesiyle süpürdüm. işim bittiğinde parmaklarım sızlamıştı.</p>
<p class="calibre1">Ustanın kapısının önüne oturup beklemeye başladım. Sarman yine aniden ortaya çıkıverdi. Kuyruğunu kısa pantolonlu ayaklarıma sürüp mızıldandı.</p>
<p class="calibre1">Beklemekten sıkılıp bu garip yerden gitmeye karar verdim.</p>
<p class="calibre1">Hanın o müthiş kapısından dışarıya adımımı atmaya hazırlanırken omzumu bir el yakaladı.</p>
<p class="calibre1">“Evlat, sabah hanın yolunu bulabilecek misin?”</p>
<p class="calibre1">Kalbim yerinden fırlayacak gibi oldu. Ama insan öyle kolayca ölmüyordu. Hele korkudan ölmek daha da zordu.</p>
<p class="calibre1">Çıraklığımın ilk günü bitmişti.</p>
<p class="calibre1">Eve vardığımda babamı her zamanki yerinde buldum. Evin hayatına serili kilime çökmüş, nar içi dolu tabağının yanına yarıladığı rakısını dikmişti.</p>
<p class="calibre1">“Merak etme onlar seni bulurlar," dedi.</p>
<p class="calibre1">Anlamamıştım ama babama soru sorulmayacağını daha o yaşımda biliyordum.</p>
<p class="calibre1">Sabah çabuk oldu.</p>
<p class="calibre1">Karantina’daki ahşap evimizden annemin elime tutuşturduğu sefer tasıyla ayrıldığımda günün ilk vapuru Göztepe’ye doğru yollanıyordu.</p>
<p class="calibre1">Babamla bir gün önce geçtiğimiz yollardan yürümeye başladım. Musevi Mahallesini geçip Asansör’den üst sokağa çıktım. Büyük Çarşı'ya girdiğimde işlerine giden, dükkânlarının ağır ke-penklerini açan, birbiriyle laflayan insan kalabalığının içine girmiştim.</p>
<p class="calibre1">Sabah börekçilerinin titreyen buğuları uzun sokakların daralan duvarlarına sinip gökyüzüne uçuyordu. Çıngıraklarıyla seyyar satıcılar, esrarlı kokuların yükseldiği aktarlar, sırtlarına yükledikleri kaba deri denklerini titreyen bacaklarıyla saraçhanelere taşıyan hamallar, balık tezgâhları, kuşbazlar ve ışıkta süzülen toz üstüme yağıyordu.</p>
<p class="calibre1">Turşucular çarşısını boydan boya geçerken sirke ve sarımsa-ğın kışkırtıcı kokusu elbirliği yapıp damağımı sızlattı. Sırayla dokumacıları ve lehimcileri geçtim.</p>
<p class="calibre1">Kalabalık ve keşmekeş giderek içimi kaldırmaya başlamıştı. Vücuduma çarpan denkler ve insan hızlarıyla sersemliyordum.</p>
<p class="calibre1">Bir süre sonra hafızama kaydettiğim tüm nirengi noktaları birbirine girmeye başladı. Her köşe bir öncekinin aynısı başka bir yola ve köşeye açılıyordu.</p>
<p class="calibre1">Ağır taşları ve eski düşleriyle kımıldayan bir labirentin içine düşmüştüm. Sanki tüm çarşı her adımımı önceden tahmin ediyor ve benden önce hamlesini yapıp yolumu yeniden karıştırıyordu.</p>
<p class="calibre1">Çaresiz koşturmalarını işe yaramadı.</p>
<p class="calibre1">Gün çarşının üzerinde yükselirken teslim bayrağını çektim; kaybolmuştum.</p>
<p class="calibre1">Dizlerimi aşan yorgunluk hissi son direnç kalelerimi de sarstı. Yosun tutmuş oturaklarıyla eski bir şadırvana oturup ağlamaya başladım.</p>
<p class="calibre1">Yüzümü yalayan tuz beni sakinleştirdi. Az sonra iç çekişlerim uzadı, durdu.</p>
<p class="calibre1">Önümden geçen arabalarına kendilerini koşmuş tekerlekli hamalları izledim bir süre. Kalkıp içlerinden birini durdurdum.</p>
<p class="calibre1">“Ben bir han arıyorum."</p>
<p class="calibre1">Saçı sakalına karışmış ihtiyar inler gibi konuştu;</p>
<p class="calibre1">“Bu çarşıda yüzlercesi var. Adı ne aradığın yerin."</p>
<p class="calibre1">“Adını bilmiyorum. Üzerinden zincirlerin sarktığı kocaman bir kapısı vardı.”</p>
<p class="calibre1">Yorgun adam düşündü. Kafasından bildiği han kapılarını geçiriyordu sanırım.</p>
<p class="calibre1">“Zanos Usta’nın Hanı aradığım yer."</p>
<p class="calibre1">Yaşlı hamalın yüzü dalgalanır gibi oldu. Düşmüş hatları gerildi, kan yürüdü bakışlarına. Arabasının kollarını kavrayıp tekerlekleri sürümeye başladı. İki adım atmıştı ki, durup bana döndü. "Evlat geldiğin gibi evine dön. Kimseye de bir şey sorma,” dedi ve devam etti.</p>
<p class="calibre1">Dönmeye ben de razıydım ama ilk günden pes etmeyi kendime yediremiyordum. Hem babama bu durumu nasıl açıklayabilirdim?</p>
<p class="calibre1">Asırlık şadırvanın içine yanaştım. Tunç musluklardan kıvrılarak akan suyla iç yangınımı biraz olsun hafifletmek istiyordum. Tam da o anda omzuma uzanan bir elin baskısıyla sıçradım. Yıldırım hızıyla arkama döndüğümde demir isiyle grileşmiş önlüğünü boynuna asmış, kel kafası yaz güneşinde ayna gibi parlayan adamı yanı başımda gördüm. Şaşkınlıktan kapatamadığım çeşmeye uzanıp avucuna doldurduğu suyu ensesine boca etti. Islak parmaklarıyla kalın bıyıklarını sıvazladı, büyük bir beceriyle kabarttı ve uçlarına doğru burarak uzun bir hilalin asi kıvrımları gibi uzattı. Yerde duran büyük su testisini omzuna aldı ve bana dönüp “Hadi gidiyoruz,” dedi.</p>
<p class="calibre1">Babamın dediği olmuştu. Beni bulmuşlardı.</p>
<p class="calibre1">Şadırvanın yükseldiği meydana çıkan yollardan birine saptık. Sonra yönümüzü deniz kokusuna doğru ayarladık. Daha yüz adım olmamıştı ki, Hanın demir kapısı belirdi. Şaşkınlıktan içim kaynıyordu. Çünkü bu sokakları sabahtan beri en azından on kez turlamıştım.</p>
<p class="calibre1">Uzun adımlarıyla arayı açan adam kapıda beni bekledi. Birlikte içeriye girdiğimizde gözlerim yine karardı. Loşluğa alıştığımda Zanos Ağa'yı kollarını kavuşturmuş bana gülümseyerek bakarken buldum. Hanın odalarından yükselen çekiç sesleri ortalığı inletiyordu.</p>
<p class="calibre1">“Odama git. Orada iş elbiselerin var. Sonra şu birinci odaya gel,” dedi.</p>
<p class="calibre1">Az sonra kalın kaputtan kaba iplerle dikilmiş boyuma denk tulumu giymiştim. ince kollarım ve önlüğün düşen yanlarının örtemediği göğsümün neredeyse tümü açıktaydı.</p>
<p class="calibre1">Odaya girdiğimde sıcak hava, boynu bükük önlüğümün örtemediği yerleri kalın diliyle yaladı. Odanın köşesinde, cehenneminde alevler kaynayan ocağın açık ağzı görülüyordu. Ve her adımda hanın içinde saklı güneşe biraz daha yaklaşıyordum.</p>
<p class="calibre1">Şadırvanda karşılaştığım adam elinde tuttuğu uzun maşayı alevlerin içine daldırırken diğer eliyle körüğe asılıyordu. Vücudunun her kasılmasında odanın yarı karanlığı geri çekiliyor, siluetlerimiz isli duvarda büyüyordu.</p>
<p class="calibre1">Ateşi yeterince cesaretlendirdiğine inanmış olmalı ki uzun maşasını değiştirdi. Bu kez sapında makasa benzer idare boğumu olan demir çubuğu aldı. Pütürlü haznenin kapağını becerikli hareketlerle açtığında özünden dışarıya doğru kızıllığı azalan sıvı, etrafındaki havayı titreterek kalıba akıverdi.</p>
<p class="calibre1">Adam hızla katılaşan kütleyi biraz bekletip demir aletin ucuyla örsün üzerine yerleştirdi ve maşanın tutma ucunu bana uzattı.</p>
<p class="calibre1">“Sıkı tut,” dedi.</p>
<p class="calibre1">Kollarım titremeye başlamıştı. O anda odaya Zanos Usta girdi. Kirli suyuyla titreyen havuza ellerini daldırdı. Ardından yerde duran ağır çekici sol eliyle tarttı. Belinde uzanan kuşağından çıkarttığı bir avuç tozu örsün üzerinde ışığını yitiren korun üstüne saçtı. Odayı kaplayan ağır kükürt kokusuyla beraber ayaklarımda yürüyen karıncalar ordusu dizlerime doğru tırmanmaya başladı.</p>
<p class="calibre1">Zanos Usta'nın iri çekici örse inmeye başladı. Her vuruşta çıkan ses, vücudumu sarsmakla kalmıyor, zayıf surlarımı her defasında daha çok yaralıyordu.</p>
<p class="calibre1">Bir süre sonra yaşlı usta kendi ritmini bulmaya başladı. Seri iki darbenin ardından daha yavaş bir vuruş geliyor ama onu la kip eden hamle odanın duvarlarını titretiyordu.</p>
<p class="calibre1">Ardından Zanos'la birlikte han örs dövmeye başladı. Arlık lııı büyülü delikte tek bir vuruş çınlıyordu. Dalga dalga yükselen sr, bin yıllık taşları ayaklandmyor, hırsla dönen hortumun içine tüm ruhumuzu ve ıslaklığımızı çekiyordu.</p>
<p class="calibre1">Korkudan kıstığını gözlerimi açtığımda Zanos'un kızarmış çekicinin her inişinde, sıçrayan kıvılcımların yanan yıldız parçaları gibi üstüme yağdığını gördüm. Alev yalımları, katılaşmış kollarıma, çıplak göğsüme, saçlarıma saldırıyordu. Hiç acı hissetmiyordum ama yanan derimin kokusu genzimi doldurmaya başlamıştı. Son vuruşla birlikte tüm vücudum kızıllığın içinde kalıverdi. Korkuyla elimdeki uzun maşayı fırlattım ve kaçmaya başladım. Çığlıklarımın yankısı ensemde beni izliyordu.</p>
<p class="calibre1">Gözümü Zanos Usta'nın odasında açtım. Doğrulup vücuduma baktım. Sert kaputtan giysim alev toplarıyla delik deşik olmuştu ama hiçbir yerimde yanık izi yoktu.</p>
<p class="calibre1">“Sana söylemiştim. Ateş ona yakın olanı yakmaz."</p>
<p class="calibre1">Zanos yaşlı bir dağ gibi arkamda yükseliyordu. Cebinden çıkardığı mendiliyle terini sildi. Çöktüğü demir tezgâhın yanında derin bir iç geçirdikten sonra eli yine tütününe gitti.</p>
<p class="calibre1">“Duvardaki fotoğrafı görüyor musun evlat?”</p>
<p class="calibre1">İçim hızla kasıldı. Çünkü dünkü fotoğraf değildi bu. Dikişsiz gömleğinden görünen çıplak siyahiliyle bir adam gülümsüyordu. Kıvırcık karası saçlarının önü leke gibi beyaza durmuştu.</p>
<p class="calibre1">“O benim dedemdir. Hayaller içinde hatırlıyorum onu. Ama bilekleri, şimdi bile aklımın en unutamadığım yerlerine kazınmış duruyor. Kolları ve ayaklarında kemiklerine kadar işlemiş pranga ve zincir izleri vardı."</p>
<p class="calibre1">Ayağa kalkıp masanın altında istiflenmiş tahta kasalardan birini çekti. Çivilenmiş kapağı yırtarcasına kanırttı ve içine daldırdığı elini hızla geri çekti. Önüne düşen şangırtıdan ürküp geri çekildim. Boğum boğum zincirler, kemerli sırtlarıyla parlayan kalın asma kilitler, perçinleri sıkılmış pranga uçları kıvranan solucanlar gibi önümde uzanıyordu.</p>
<p class="calibre1">"Dedemden bana kalan tek şey bunlar. Babamdan sonra dünyanın birinci kilit ve zincir ustası benim. Demirin en nazlı filiziyle, kömürün en hararetlisini buluştururum. Ruhumun en yalçın yanıyla döverim koru. Sonuç işte burada. En babayiğit dev kıra-maz, parçalayamaz pençelerimi. Yaptığım her demir baklaya kendimi de işlerim.”</p>
<p class="calibre1">Ayağa kalkıp masaya dayandı. Devam etti.</p>
<p class="calibre1">“Evlat, bu bizim yazgımız. Dedem zincir ve kilidin içinden geliyordu. Demire tutsak olması onun sırrına ermesini de sağladı aynı zamanda. lki yanı keskin bıçak gibidir hayatımız. Zincirlenen de zincirleyen de bizim ruhumuzun iki yarım elmasıdır."</p>
<p class="calibre1">Masaya dönüp işine yeniden koyulduğunda gitmem gerektiğini anladım.</p>
<p class="calibre1">Ustanın çekiç sesleri bu kez de beni uğurluyordu.</p>
<p class="calibre1">Odadan çıktığımda Hanı yine sessizliğe düşmüş buldum. Kimseler yoktu.</p>
<p class="calibre1">İbriği doldurup ortalığı süpürdüm. Kükürt kokusu hâlâ dağılmamıştı.</p>
<p class="calibre1">Kapıdan çıkarken sarman kedi yorgun ayaklanma süründü. Eğilip kollanma aldım onu. Birlikte geriye döndük. Sabah kıvrımlarına beni hapseden çarşı, bu kez önümde çözülüp açıldı.</p>
<p class="calibre1">O akşam babam eve dönmedi. Annemle beraber sabaha kadar Körfez'i izledik. Evin hayatına sinen rakı kokusu seyrelirken, gün beyaz suların üzerinde doğdu.</p>
<p class="calibre1">Öğlene doğru babamın ikiye bölünmüş cesedini getirdiler.</p>
<p class="calibre1">Annem kanlı gardiyan üniformasını yıkadı. Ceplerine ıhlamur yaprakları koyup evin tek gömme dolabına kaldırdı.</p>
<p class="calibre1">Ben bir daha asla çarşıya dönmedim. Hanı aramadım. Ömrümün kalanını Zanos Usta’dan kaçmakla geçireceğime yemin ettim. Ama Sarman ertesi gün kayboldu. Geriye döndüğünden eminim. Şimdi geriye kalan tek korkum babamın bana son söylediği sözler.</p>
<p class="calibre1">Ekim 2002</p>
</body>
</html>
