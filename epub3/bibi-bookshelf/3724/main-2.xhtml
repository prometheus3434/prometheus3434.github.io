<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a><span class="calibre2">IZMlR POSTASI’NIN ADAMLARI</span></p>
<p class="calibre1">Eski ceviz, belinden en az yirmi yıl önce çatal yapıp uzattığı yorgun kolunu yanı başındaki istasyon binasının kiremitlerine dayamış, son yapraklarından sıyrılmayı bekliyordu. Kış kapısına gelip dayanmıştı. Sabahlan dalgacı kargalardan ve ürkek serçe sürülerinden başka uğrayanı yoktu. Üzerinde kalan birkaç kurtlu meyvesi de, eli kulağında yere düşmek üzere zayıf saplarında sallanıyordu.</p>
<p class="calibre1">Kınalı gövdesi, o bekleyenlerin, gidenlerin, kirli mendilli yolcuların el koyup sırtlarını dinlendirdikleri, dibinde cigaralarını söndürdükleri yaşlı bedeni, zamanının sonunu bilmeden orta yerde geriniyordu.</p>
<p class="calibre1">Az ilerisindeki eğik boyunlu çeşmeden yosunlu yalağa sızan ince sular cevizi yıllarca kudurtmuştu. Katmer katmer açmış, silkinmiş, her bahar dar gelen kazağını biraz daha çatırdatmış ve şimdi neredeyse bir dönümlük alana hükmeden bir gölgeye dönmüştü.</p>
<p class="calibre1">Ama bir gram et bin ayıp örter. İnsanı sersemleten kokusuyla yeşil damarlı yapraklarından uzakken kocamışlığı biraz daha ortaya çıkıyordu. Egzamalı bacaklarını sıvamış, külünü sararmış parmağıyla yeni beliren rüzgârlara vermiş bekliyordu. Olsun. Ne fark eder ki? Kim bilecek, kim bakacak da görecekti onun bu hallerini? Zaten etrafını saran kocaman efkâr bulutunun arasında yitip gidiyordu.</p>
<p class="calibre1">Misal, şu tabela... Boyası çatlamış, grisi uçmuş, giriş kapısının hemen üstünde çivilerinden sıkılmış "Akhisar Tren Garı" yazısı. Ya da istasyon şefinin camında geçen bahar açmış ama şimdi kuru gövdesinde toz pamuklarının biriktiği, dibinde bilet tırtıklarının yığıldığı aslanağzı saksısı. İçeride kararmış bekleme oturakları. Oturakların dibindeki aşınmış döşemeler. Duvarda hava akını ikaz renklerini gösteren sivil savunma afişleri. Onların yanında lacivert mürekkeple düşülmüş tarife çizelgeleri. Bilet gişesinin dayanmaktan parlamış pervazı. Pervazın altında ters çevril miş çöp tenekesine tünemiş tekirin mırıltılı rüyası. Yolcuların k:ı saba kokan ayak sesleri. Seslerin vurup durduğu lokomoıil' :ıı malı, Rus malı kocaman duvar saati. Saatin geriye sarıp duran tik takları.</p>
<p class="calibre1">Daha mı? Neler neler, geçmiş arefeler, bayramlar, milyon kez inip kalkmış tantanlar, gelmiş kışlar, gitmiş zemheriler, sergen çatlatan sıcaklar, hatta yıllar oluyor Cerci Reşat’ın yarılmış karnından gelen kanlı zırıltılar.</p>
<p class="calibre1">İşte hepsi bir çırpıda dökülüveren bütün bu unutulmuşluk-lar arasında ihtiyar cevizin kim farkına varırdı ki? Tutun, birisi vardı. Bununla da kalmıyor iş. Bunları oturup dökecek haylaz bir yazar lazım ki, o da bu istasyon da bulunmaz. Haç olsun diye bile geçmez buralardan.</p>
<p class="calibre1">Neyse, bu lakırdılar aslında fanilerin bileceği naneler değil. Çünkü hayatta bir Huda’nın bir de Devlet Demir Yolları’nın işine karışılmaz. Zira ıskalanan yaşamlarla, rötar yapmış trenler bir elmanın iki yarısı gibidir.</p>
<p class="calibre1">Evet, aynen de öyledir. inanmazsanız bu çerçevesi kmk, eskimiş yağlıboya tablonun hemen köşesinde, yani cevizin istasyona uzak ucunda duran banka bakın. Daha doğrusu, bankta oturan iki adamı işaret ediyorum.</p>
<p class="calibre1">Kırk yıl geçince karı koca birbirine benzermiş derler ya, bir o kadarlık yarenlikten sonra birbirlerinin hem aynası hem de ahretliği olmuşlardı. Bakmayın sırt verip oturduklarına. Küslükten değil de çok beklemekten bu dar halleri.</p>
<p class="calibre1">Kirli yağmurluğuna sarınmış, Hayati marka kasketini dizine oturtmuş olanının adı Fethi’dir. Mirasyedi derler onun için, ama yalandır aslında. Belki de hayatı boyunca çalışmadığı içindir, kim bilir?</p>
<p class="calibre1">Eğer çandaki büyük odasında yaşadığı, diğer iki katını bekâr öğretmenlere, havacı astsubaylara üç kuruşa kiraladığı eski konağı soruyorsanız, bu varlık adamı eşek kulağı gibi ne uzatır ne de kısaltır. Tapu Müdürü babasının mübadelede giden bir Rum saraçtan “hap edip" üstüne yazdırdığı ahşap binaya taşındıklarında ortalık aylarca çalkalanmıştı. Ama çok geçmeden kınalı saçlı anasının dediği çıktı ve “ahlarla" gelen mal onları da güldürmedi. Babasının seneyi devriyesi geldiğinde annesini gömeli iki gün oluyordu.</p>
<p class="calibre1">Koca evde yapayalnız kalmıştı. Babadan kalan üç beş kuruş para suyunu çekince büyük yağhanede ikinci kâtip olarak işe başladı. Çabuk sıkıldı. Daha sonra Havuzlu Çarşı'da el kadar bir aralıkta gazete bayii devraldı. Sabahları erken kalkmak zor gelince boş raflara Gripin, kekik suyu, karın ağrısına birebir kurutulmuş ayva danası bağları, mevsimine göre içi kımıl kımıl sülük dolu eski ispirto şişeleri dizdi.</p>
<p class="calibre1">Sonra kokuculuğa merak saldı. İçinde türlü esansların çalka-landığı, kararmış ahşap çerçeveli, kirli aynalı, koltuk altına bile sığacak zavallı bir koku sandığına dükkânı devretti. Pazarları dolaştı, köylere gitti, cumaları çarşı camilerinde “fıs fıs" yaptı.</p>
<p class="calibre1">Kokular tükenince İzmir’e, Kemeraltı'na gidip tedarik etmesi gerekti. Gerekti ama bu işi de bırakmak daha kolayına geldi.</p>
<p class="calibre1">Onca aylaklığına ve konağın aşınan ahşap örtüsüne aldırmadan komşu teyzelerin onu baş göz etme sevdası iyice ayyuka çıktığında imdadına celp kağıdı yetişiverdi. Güle oynaya askere gitti Fethi. Daralmaktan, bayram çatapatı gibi patlamaktan kurtulmuştu bu el kadar yerde.</p>
<p class="calibre1">Ama iyi ki de askere gitmişti. İyi ki de Saros Körfezi’nin en sonuna bakan eski süvari kışlasına teslim olmuştu. Çünkü orada, o saatten sonra ömrünün yarım elması olacak adamla karşılaşmıştı. Laz Osman’la yani. İşte şimdi onun hemen yancağızında, üç kat içine kaçmış gözleri ve yarısı beyaz bıyığıyla oturan adem oğlundan bahsediyorum.</p>
<p class="calibre1">Fethi, düzgün el yazısının yüzü suyu hürmetine kaptığı kırmızı “onbaşı" kazığını çarşıcı üniformasına diktirmek için bölüğün terzihanesine girdiği gün Laz’ı görmüştü.</p>
<p class="calibre1">Yerden bir selam verdi önce. Zira cebinde pek az parası vardı. Alttan alıp biraz tertip muhabbeti yapınca işi bedavaya getireceğini düşünmüştü. Ne de olsa o gün Gelibolu’ya inecek, Haki-mefendi Hamamı'na gidip bir güzel keselenecekti. Yani derdi günü kese parasını daha nizamiyeden çıkmadan kaptırmamaktı.</p>
<p class="calibre1">Ama Fethi o gün hiç dışarı çıkmadı. Akşama kadar Laz Osman’ın yamuk ağzına asılı olan gülümsemesinin altında, ufacık bölük terzihanesinde oturdu. Bu adam neredeyse hiç konuşmuyordu. Uç uca eklediği sigarasını arada kül tablasına indirip ha bire dikiş makinesini pedallıyor, son hızla yırtık yazlık çadırları, bozulmuş ekmek torbalarını, yeşil asker elbiselerini, bölük astsubayının bilmem kaç tane yakalığını dikip duruyordu.</p>
<p class="calibre1">Ertesi gün yine geldi Fethi. İspirto ocağında subay odasından aşırılmış bir külah kahveyi pişirip içtiler. Akşam içtimasından sonra telleri aşıp uçsuz bucaksız ayçiçeği tarlasının kahverengi toprağına oturdular.</p>
<p class="calibre1">Yemekhanede, yan yana taşındıkları yatakhanede, çarşı izinlerinde çaktırmadan indikleri mahzenden bozma zuladan meyhanelerde Fethi bardaktan boşalırcasına konuşurken Laz Osman durmadan gülümsüyordu.</p>
<p class="calibre1">Gece ile gündüzün iç içe geçmesi gibi, birinin suskunluğu diğerinin durmayan çenesini tamamladı. Tek kişi olmuşlardı sanki.</p>
<p class="calibre1">Dahası var. Fethi’nin delik cebinin doyuramadığı gırtlağı, Laz sayesinde şenlenmişti. Kabiliyet her yerde altın bilezikti. Asker söküğü, subay paçası derken koynundaki cüzdanına giren kuruşlar ikisini de gül gibi geçindirir olmuştu. Helvayı ortadan bölüp aynı limonla ezdiler sizin anlayacağınız.</p>
<p class="calibre1">Teskereyi aldıkları gün tahta bavullarıyla aynı otobüse bindiler. Doğru Akhisar’a.</p>
<p class="calibre1">Eski konağın bir odasına Laz yerleşti. Bodrumda yıllardır toz içinde duran, Rum saracın satmaya fırsat bulamadığı fiyakalı koşum takımlarını satıp elden düşme bir dikiş makinesi aldılar. Osman yaman terziydi ama suskunluğu gitgide azıp sonunda dilsizliğe kadar varmıştı. Neyse ki Fethi'nin çenesi gelen müşterileri eylemeye yetiyordu.</p>
<p class="calibre1">Durgun sular gibi akan zamanları, Feriye'nin hayatlarına girmesine kadar pek iyi geçti aslında.</p>
<p class="calibre1">Feriye güzel kadındı. Konağın arka bahçe duvarına dayalı tek katlı evde kocasıyla yaşardı. Erik ağaçlarına gerdiği iplere çamaşırlarını asarken başı açık olurdu hep. Dalgalı sarı saçlarını bilek gibi örer, ensesinden koynuna doğru akıtırdı.</p>
<p class="calibre1">Cerci Reşat’ın istasyon önünde beyaza kesmiş ölüsünü bulduklarında iki aylık gebeydi Feriye. Taşlara vurdu başını. Ağlamaktan kirpikleri döküldü. Haftasına da çocuğunu düşürdü. Katili bulunmadı garibin. Düşmanı da yoktu. Daha doğrusu düşmanını kimse bilemedi.</p>
<p class="calibre1">Birkaç ay sonra Laz Osman yarı delirmiş Feriye'yi alıp iki parça eşyasıyla konağa getirdiğinde herkes rahatlamıştı. Ortada kalmış bir dulun başı bağlanmıştı sonuçta. Eh Laz yakışıklı sayılmazdı, üstelik hayli büyüktü yaşı, suskunluğu da cabası. Ama kadın açlıktan ve yalnızlıktan kurtulmuştu. Belki de yiten aklı sıcak bir yatakta geri gelirdi.</p>
<p class="calibre1">Ama mahalleye inen bu “iyi oldu" havası Fethi’ye hiç bulaşmadı. Önce terzi dükkânının kararmış ahşap tezgâhının üzerinde duran pırıl pırıl makası fark etti. Son moda, parmak yerleri boğumlu, eli nasırlaştırmayan bu yeni çeliği garipsedi. Dükkâna düşen akşamüzeri ışığı, makasın cilalı yüzeyinden yansıyıp tavana nohut kadar düşüyordu.</p>
<p class="calibre1">İçi koptu Fethi'nin. Yine de konduramadı aklına gelenleri. Ortalığın altını üstüne getirdi. Çekmeceleri boşalttı. Kumaş pırtıklarıyla dolu çöpü döktü, eşeledi. Laz Osman’ın kulağının arkasına sıkıştırdığı kalemine ve yüzünden düşürmediği gülümsemesine eşlik eden eski makası bulamadı bir türlü.</p>
<p class="calibre1">Oysa Laz kaç kere tavsayan cıvatası yüzünden kumaşın en dökümlü yerinde açılıveren o Bursa işi alete ağlar gibi bakmıştı da Fethi bir koşu demirciye gitmişti.</p>
<p class="calibre1">Akşam çöktüğünde Osman’ın kapısına vardı. Yüzünün yeşili karanlıkta bile seçiliyor olmalıydı ki Laz kapıyı açar açmaz başını eğdi. Ardından uzun paltosunu giyip eşiğe çıktı. Gecenin sessizliğinde istasyona yürüdüler. Cevizi geçip şimdi oturdukları yere çöktüler.</p>
<p class="calibre1">Fethi ağzım açmadan ağlamaya başladı. İçini çeke çeke, kirli yakası ıslanana dek zırladı. Laz, cebinden çıkardığı mendile attığı düğümleri çözüp eski makası aralarına koydu ve o güne kadar ki en uzun, en çaresiz konuşmasına başladı.</p>
<p class="calibre1">Her şeyin başı, sonu Feriye idi. Geceler boyunca onları ayıran duvarın üzerinden bakışmalarını, sabaha karşı soğuk yataklarına dönerlerken döktükleri gözyaşlarını anlattı. Kadın gözleriyle her gece ona yalvarmıştı. Laz kendini yastıkların altına, kat kat yorganlara sardıkça Feriye gelip soymuştu onu.</p>
<p class="calibre1">“Bana bak," demişti. “Beni gör de çıkar bu kuyudan.” Yetmemiş rüyalarına girmişti. Hangi kapıyı açsa, kapasa, hangi köşeye kaçsa karşısına çıkmıştı. Dizlerine kadar sıvanmıştı. Kıymık gibi içine girip, san iltihaplarla akmıştı.</p>
<p class="calibre1">Yan uykulu, deli koşmasıyla geçen gecelerin sabahında yine Feriye açmıştı gözkapaklarını. Memelerinin süte varmış kokusuyla uyandırmıştı Laz’ı.</p>
<p class="calibre1">Bütün bunlar yetmezmiş gibi, Feriye silik hayaliyle gündüz vakti üstelik, Laz’ın makasının önüne yatmış, dikiş yüzüğünün içinden çıkmış, iğnelerini toplayan mıknatısı olmuştu. Mezurasını açtığında Feriye’nin sesi kara santimlerle uzamıştı: “Al beni. Kurtar içimden.”</p>
<p class="calibre1">Sonunda Osman’ın gidip gelen aklı kilitlenip kalıvermiş, kapkara donmuştu. Tüm çıkar yolları bir kör tapanın dibinde bitmişti.</p>
<p class="calibre1">Fethi, o gece, kanı kurumuş eski makası Soma kömürü taşıyan bir tren katarının karanlığına attı.</p>
<p class="calibre1">Kalktılar, yan yana geri döndüler.</p>
<p class="calibre1">Haftasına Feriye sır oldu. Mahallenin kadınları, “Reşat’a doyamadı. Gitti kendini Şarlak'taki kör kuyuya attı,” dediler. Ama ben biliyorum, İzmir Postası’nın son vagonuna bindi. Fethi yemin aldı ağzımdan. Gece olsa da bilmez miyim onun o sarı saçlarını?</p>
<p class="calibre1">Laz Osman bu gidişten sonra dükkânı boşladı. Bir ucu beyaz bıyığını bıraktı. Her öğleden sonra istasyona, trenden inenlere bakmaya geldi. Ardından Fethi de alıştı bu bekleyişe. Yıllarca cevizin altında iki heykel gibi eskidiler.</p>
<p class="calibre1">Bu akşam da oradalar. Ama siz göremeyeceksiniz, birazdan gidecekler. iki yanlarında iki eski çanta, avuçlarında ikinci mevki biletleri. İzmir Postası’nı bekliyorlar. Az kaldı vakitleri. Son tantanm çam duyuluyor. Birazdan burada olur tren.</p>
<p class="calibre1">Laz, Feriye'yi bulmayı umacak, Fethi de bu rüzgârın esintisine kaptıracak kendini.</p>
<p class="calibre1">Ben gişeyi kapatacağım. Çekmecedeki bilet paralarını sayıp demir dolaba kilitleyeceğim. Siz bütün bu olanları bilmeden evlerinize, ocaklarınıza çekileceksiniz. Ama onların bize değmeden akan hayatları İzmir Postası’nın fırfırlı ışığı gibi sazların, gece kuşlarının arasında akıp gidecek.</p>
<p class="calibre1">Eski ceviz gerinecek. Yarının rüyasını şimdiden görecek.</p>
<p class="calibre1">Şubat 2004, Buca</p>
<p class="calibre1"><a id="bookmark1"></a><span class="calibre2">AŞKIM MİTHATPAŞA’NIN EN KISA FİLMİ. ..</span></p>
<p class="calibre1">Zorla çektim misinayı. Taşa takıldı sandım önce. Ama asıldıkça kurtulur gibi oldu. Ardından esnemesine bakınca, “Hah ahtapot belası bu,” dedim içimden. Dipte ağır ağır sürükledim. Parmaklarım sızladı. Bela mıydı ne?</p>
<p class="calibre1">“Hayır olsa bana takılmaz zaten.”</p>
<p class="calibre1">Sığa yaklaştıkça parladı suyun altı. Parelendi ışık. Kırıklığından anladım.</p>
<p class="calibre1">“Ha siktir... Bisiklet tekerleği.”</p>
<p class="calibre1">Güldü yanımdakiler. Fariğ Usta sızlayan ayağını güneşe uzatıp kırçıllı sakalını sıvazladı. Hevesim kırılmasın diye yüzünü sakladı galiba. Babanın üzerine çökmüş ihtiyar sigarasını düşürdü kucağına. Sarı dişleri göründü kahkahasından.</p>
<p class="calibre1">Çektim iskeleye. Metali parıldadı, siyah etinden sular süzüldü. İğne, subapa yakın bir yerden gömülmüştü. İnce çubuklara dolanan misinaya baktım. Mümkünü yok çözülmez.</p>
<p class="calibre1">Fariğ Usta tırnak makasını uzatıp kopardı sert ipi.</p>
<p class="calibre1">“İğnen var mı başka?"</p>
<p class="calibre1">“Yok valla. Bu sonuncuydu."</p>
<p class="calibre1">thtiyara döndü.</p>
<p class="calibre1">“Himmet, iğne versene çocuğa..."</p>
<p class="calibre1">İhtiyar, babanın üzerinden doğrulup okkalı bir “nah" çekti.</p>
<p class="calibre1">“Ulan yerli gâvur, yaralı parmağa işemezsin zaten...”</p>
<p class="calibre1">Denize baktık beraber. Usta, oltasını tarttı. Tek eliyle kibritinden çektiği çöpün kıçını dişlerinin arasına yerleştirdi. Ayağını değiştirdi. Bir martı geçti önümüzden.</p>
<p class="calibre1">“Fariğ Abi, olta?”</p>
<p class="calibre1">Elerini açtı iki yana.</p>
<p class="calibre1">Doğru. Adam ne yapsın?</p>
<p class="calibre1">Martı yine geçti.</p>
<p class="calibre1">“Anam avradını. .. Sen de mi eğleniyorsun benimle?”</p>
<p class="calibre1">Olta kutusunu topladım. Islak gazetenin içinde güneşlenen mamunlan külahın içine attım. Dağılmış kurşunları plastik yuvaya doldurdum. Misinanın kalan boşluğunu aldım.</p>
<p class="calibre1">“Abi kutu senin olsun. Benim iğnem kalmadı zaten."</p>
<p class="calibre1">Fariğ Usta kibriti denize tükürdü. “İyi” dercesine boynunu büktü.</p>
<p class="calibre1">Tekerleği kaldırıp elimle sürmeye başladım. Islak kauçuk kıçına vurdukça hızlandı. Adımlarım sıklaştı. Tırısa kalktım. Önde tekerlek arkada ben. Babaya doğru dörtnala olduk. Tam ihtiyarın arkasından geçerken bağırıverdim, “GÜMMM."</p>
<p class="calibre1">“Ananı..."</p>
<p class="calibre1">Yaşlı balıkçı korkudan zıpladı bağdaş kurduğu yerden. Dengesini kaybetti. Elinde düzgün tutmaya çalıştığı misinasıyla kapaklandı arka üstü. Hasır siperlikli şapkası ayaklarımın ucuna doğru yuvarlandı.</p>
<p class="calibre1">Kopacak gürültüye yakalanmamak için dehledim yeniden tekerleğimi. Arkamdaki ses kesilmişti. Durup baktım. İhtiyar dizlerinin üstüne çökmüş hızlı hızlı oltasını çekiyordu.</p>
<p class="calibre1">“Gel anam babam, gel kuzum..."</p>
<p class="calibre1">Hay anasını sattığım şansına bak. Moruk ağır ağır çekiyor.</p>
<p class="calibre1">Devam ettim. Kediler kaçtı önümden. Tombul kıçlı kurum güvercinleri havalandı. Tekerleği döndürdükçe açıldım. Ayaklarımdaki ağrı düştü. Nefesim coştu. Işık çarptım gölgelere. Dünya yanımdan hızla geçiyordu.</p>
<p class="calibre1">“Uçuyorum lan, uçuyorum...”</p>
<p class="calibre1">Döndü tekerlek. Ben arkada mutlu haylaz. Tellere sarılmış salyalı yosunlar çözüldü. Islak tırtırlarının arasına ince kayırlar doldu.</p>
<p class="calibre1">Pazar çantalarını oflaya puflaya taşıyan iki kadının arasından yıldırım gibi geçtim.</p>
<p class="calibre1">“Değmesin ablalar. .."</p>
<p class="calibre1">“Git ablana sok o tekerleği... A deliye bak..."</p>
<p class="calibre1">Hâkimefendi Camii’ne kadar kesmedim hızımı. Sonra zınk diye durdum. Kalabalık yeşil demirli kapıdan boşaldı. En önde yeşil tabut. Altında adamlar. Avlu boşaldı. Gidip şadırvandan su içtim. Kucağımda tekerlek.</p>
<p class="calibre1">Tıkırtılara doğruldum. Aaa, midyeci Prenses. Takmış takıştırmış yine. Gözlerine sürme çekmiş. Tablası başında yürüyor.</p>
<p class="calibre1">Seslendim içerden.</p>
<p class="calibre1">“Prenses, bekle kız..."</p>
<p class="calibre1">Ah o şaşı gözlerini yerim senin.</p>
<p class="calibre1">‘Taze mi bunlar?"</p>
<p class="calibre1">“Elbet. Yeni doldurdum parmaklarımla."</p>
<p class="calibre1">Uzun parmaklarını uzattı. Bileklerindeki yalancı bilezikler şakırdadı. Koltukaltından gördüm memesinin pembeliğini.</p>
<p class="calibre1">“Hani sen araba alacağım kendime, boynum kopuyor tablanın altında, diyordun ya.”</p>
<p class="calibre1">Kırpıştırdı gözlerini. Her şeyi de unutuyordu bu kız.</p>
<p class="calibre1">“Al sana tekerlek."</p>
<p class="calibre1">“N’apem be bunu? Araba olmaz ki tekiyle.”</p>
<p class="calibre1">“Canım eşini de buluruz.”</p>
<p class="calibre1">İttim tekerleği. Diziyle tuttu.</p>
<p class="calibre1">“Biraz midye verirsin artık. Ta iskeleden taşıdım senin için.”</p>
<p class="calibre1">“Eh, al on tane.”</p>
<p class="calibre1">Tablayı önüme koydu. Beyaz kasap kağıdı sermişti zemine. Üstünde yağıyla parlayan kara inci gibi derya kuzuları. Limonlu iç pilav koktu burnuma.</p>
<p class="calibre1">“Bir, iki, üç, dört, iki, üç, dört, beş, dört, beş, altı..."</p>
<p class="calibre1">“Kandırma ha. Çok alma gene..."</p>
<p class="calibre1">Ulan bir saymayı öğrenemedi şu fakir.</p>
<p class="calibre1">“...sekiz, dokuz... Bak on dedin, dokuz aldım."</p>
<p class="calibre1">“On alsaydın ya. Taşımışsın ta iskeleden bu yana."</p>
<p class="calibre1">“Onuncu da öpücük olsun be Prenses."</p>
<p class="calibre1">Hemen gözlerini kapatıp dudaklarını uzattı. Ah, ne saf bu kız</p>
<p class="calibre1">be.</p>
<p class="calibre1">Şap memelerinden öpüverdim. Mis koktu iç pilavı gibi.</p>
<p class="calibre1">“Git eşek herif. Kandırıyorsun sen beni."</p>
<p class="calibre1">Bastım geriye. Koşarken yedim üç beş midyeyi. Pirinçleri döküldü çenemden. Ağzım burnum yağa bulandı. Deniz kokusu rüzgarla karışıp saçlarıma dolandı.</p>
<p class="calibre1">İskeleye kadar topukladım. Paslı korkuluklar çıktı karşıma. Ne zamandır açılmayan turnikeler. Hopladım üzerlerinden. Uzaktan Fariğ Usta göründü. Takımları toplamış aksayan ayağıyla yürüyordu. Yorgun penguenler gibi yalpalıyordu. Hep ayağı yüzünden. “Ah keseceğim bu dinsizi ama fırtınayı, tufanı biliyor namussuz,” derdi. Hakikaten de balıkçılar hava azıcık kaşını yıktı mı ona bakarlardı.</p>
<p class="calibre1">“Ne oldu be Usta? Erkencisin."</p>
<p class="calibre1">“Balık falan yok. Çöpe dönmüş burası. Baksana..."</p>
<p class="calibre1">Parmağıyla iskele babasını gösterdi. ihtiyar adam oturmuş yeni iğne takıyordu. Yanında çipil bir bisiklet tekerleği.</p>
<p class="calibre1">“Allah” dedim içimden. “Diğer tekini tutmuş moruk.”</p>
<p class="calibre1">Yanaştım yanına aksinin. Dişlerini arasına aldığı misinayı sıkıyordu. Açıkta kalan ucunu muhtar çakmağıyla yaktı. Toparlanan ucu üfeledi. Beni görünce homurdandı için için.</p>
<p class="calibre1">“Amca sana midye getirdim. Kusura bakma. Şaka yaptıydım.”</p>
<p class="calibre1">Baktı ellerime. Acıkmış garip. Anladım. Ama yine oltasına döndü. Usulca kağıdı bıraktım yanına. Yan gözüyle bakıyordu ya, konduramıyordu elini uzatmaya.</p>
<p class="calibre1">“Tekerleği versene bana."</p>
<p class="calibre1">Eliyle itti. Yuvarlandı, geldi yanıma ıslak şey.</p>
<p class="calibre1">Bastım tokadı kıçına kauçuğun. Hoop rüzgar gibi uçtuk geriy<sup class="calibre9">e</sup>.</p>
<p class="calibre1">Ah Prenses nerededir şimdi? Kemeraltı'na varmadan yetişme-li ona.</p>
<p class="calibre1">Alacağım ulan bu kızı. Kaburga dolmasından ziyade midye yapıyor. Paşalar gibi yaşatır beni. Tutacağım kolundan götüreceğim Kale'deki konduya.</p>
<p class="calibre1">Ah Prenses neredesin? Koyduysan bul şimdi fakiri.</p>
<p class="calibre1">Ekim 2003</p>
<p class="calibre1"><a id="bookmark2"></a><span class="calibre2">PİŞİ</span></p>
<p class="calibre1">Aşağıdan kokusu geldi önce. Gözlerimi açmadan gülümsedim.</p>
<p class="calibre1">Üzerimde asma gölgesi. Bir geliyor, gene geçiyor. Esinti usulca koynumda. Nasıl hoşuma gidiyor hayat. Kemiklerim genişliyor güneşle.</p>
<p class="calibre1">“Şimdi çay da vardır yanında.»</p>
<p class="calibre1">Şıngır mıngır bir İzmir; ağız dolusu karanfil uyuşukluğu sanki. Dilimin ucu falan hep pelteleşmiş. “Uçmak” bu kadar güzel olmamıştı hiç.</p>
<p class="calibre1">Böyle içmeden çakırkeyfine düşmeyi çok seviyorum. Hava içimi çarpıyor. İnat ya, yine de açmıyorum gözlerimi. İstiyorum ki her şeyi iç şavkımla göreyim. Aşağıdan arabalar geçsin, çiçekli etekleriyle hafif tüylü kızlar tıkırdasın, Zangoç’un torunu incir kasasına diktiği arap saçının dallanna nazar boncuğu taksın.</p>
<p class="calibre1">Ben “ha" deyince her istediğim olur zaten. Şimdi, evet şu anda, hatta gözlerimi açmadan parmağımı kaldırıyorum. Evet, koydum noktayı. Selçuk Vapuru’nun köpüklerinde kaybolmuş olabilir, sular durulsun görürsünüz. işte tam orasını, o bir avuç suyu, tuzlu, acı ama hafif suyu bu şehrin omzu çökmüş çocuklarına bırakıyorum. Oradan bir çizgi çekiyorum. Hafif yay. Kemankeşlerin en sevdiğinden. Durdum. Kırık babanın oradan nişan alabilirsiniz. Süngüsü düşen gitsin oraya, elini yüzünü yıkasın. Derya üstünde derya goncası sanki.</p>
<p class="calibre1">Sonra kaleye doğru dönüyorum. Kıçımı Körfeze veriyorum yani. En güzel mazgaldaki sanki beş bin yıldır güneşle pişmiş en sert taşa dokunuyorum. Abanoz renkli kesme dil “tık" içeriye düşüyor. Kalenin bedeni sürünerek, gıcırdayarak açılıyor. işte gizli geçit. Doğru güllaçhaneye. içiniz mi çekti.? Doya doya yiyin.</p>
<p class="calibre1">isteyene horoz şekeri de var. Hisar Camii orada işte. Minareler eridi eriyecek. Koşan yetişir.</p>
<p class="calibre1">Bu şehir, kirpiklerime düşen bu mor çevre benim nasıl olsa.</p>
<p class="calibre1">Tamam gözlerimi açma vakti. Annemin elinde Kıbrıslı tepsi. Tepeleme pişi. Nar gibi kızarmış. Cızırtıları üstlerinde hâlâ. Çayı dolduruyor. Yastığımı düzeltiyorum. Ayak parmaklarımın arasından Körfez görünüyor.</p>
<p class="calibre1">“Üzülmüyorsun değil mi oğlum?"</p>
<p class="calibre1">“Yok anne. Vallahi üzülmüyorum."</p>
<p class="calibre1">Çay dolduruyor. Ne zaman ağlamaklı olsam pişi yapar annem. Anlıyor kadın. Halbuki gözlerimi de sıkı sıkı kapatıyorum.</p>
<p class="calibre1">“O iş olmaz bu iş olur. Aç mezarı yok bu dünyada genç mezarı var...”</p>
<p class="calibre1">Ayağımı değiştiriyorum. Yahu sanki bu parmaklarım daha ayrık. Bak şimdi sandal geçti. Arkasında ip gibi ağları.</p>
<p class="calibre1">“Boş ver anne. Mevsimi gelsin manda satacağım zaten."</p>
<p class="calibre1">“Ne mandası?”</p>
<p class="calibre1">“Uçan manda."</p>
<p class="calibre1">“Uçan ne?”</p>
<p class="calibre1">“Varyant’ta Nazire teyzemin evi var ya hani.”</p>
<p class="calibre1">“Var."</p>
<p class="calibre1">“Onun bahçesi de var.”</p>
<p class="calibre1">“El kadar. Evet bildim.”</p>
<p class="calibre1">“Geçen gün, hani işten atıldığım hafta sonu, gittim bir avuç savurdum toprağa. Sonbaharda çıkarlar. Rüzgârlar başlayınca da bağlarım kuyruklarına ipi. Götürür bayram yerinde satarım."</p>
<p class="calibre1">Annem iki saniye yüzüme bakıyor. Sonra yastığı, üstünde</p>
<p class="calibre1">Mekke yolunda hacı develeri baskılı olanı kafama geçiriyor. “Oğlum sen benimle neden eğleniyorsun? Ayıp değil mi?" “Çalışmak ayıp mı ya anne? Alnımın teri."</p>
<p class="calibre1">Bir pişi daha atıyorum ağzıma. Divanda annem ve ben. Körfeze bakıyoruz. Aç değiliz, açık değiliz. Mülkümüz bir gıdım iyimserlik. Aşağıda, çıkmazın sonunda halı yıkıyor kadınlar. Bağrışıyorlar</p>
<p class="calibre1">“Çok sövüyor bunlar."</p>
<p class="calibre1">“Nasıl anladın anne?"</p>
<p class="calibre1">“Canım yirmi yıldır yan yanayız. Öğrendik iki kelime Kürtçe-yi de.”</p>
<p class="calibre1">Gene susuyoruz. Çayım bitiyor. Bardak parmaklarımdan yağ kapmış.</p>
<p class="calibre1">“Anne ya, hani tatillerde Araplı Camisine giderdim ya." “Kuran öğrenmeye.”</p>
<p class="calibre1">“Evet. Keşke devam etseydim. Şimdiye müezzin çıkmıştım. Hem müezzinleri işten atmazlar."</p>
<p class="calibre1">Annem içini çekiyor. Belli gülecek ama kıyamıyor bana da. Karşımıza kucak kucak bulut geliyor. Ben Hur’un arabaları. Atlar dört nala. Sonra bozuluyor şekilleri.</p>
<p class="calibre1">“Akşama kapama yapayım mı? Şöyle baharatlı, fiyakalı pilav-</p>
<p class="calibre1">lı."</p>
<p class="calibre1">Dönüp sedire uzanıyorum. Başımın altına hacılı yastığı koyuyor. Gözlerim düşüyor. Belli uyuyacağım. Hem bu şehir benim değil mi? Filmini de çekerim, hikâyesini de yazarım.</p>
<p class="calibre1">Annem Kıbrıslı tepsisini kaldırıyor. Sesi geliyor kulağıma. Ensemde asma gölgesi. Uyuşukluğu yüreğime kadar inmiş...</p>
<p class="calibre1">Aralık 2003, İzmir</p>
<p class="calibre1"><a id="bookmark3"></a><span class="calibre2">BİR ALABROS ÖYKÜ</span></p>
<p class="calibre1">“Bu oğlanın tıraş vakti gelmiş."</p>
<p class="calibre1">Dedemin bu lafıyla ebedi ıstırabım yeniden başlardı. ibram Bey, dilinde ıslık; “Bir incecik yolum da gider Gördes’e/ Ilgıt ılgıt kanım damlar mor fese”; kahverengi pantolonunu ütüler, ardından da sakız beyazı gömleğini. ince kravatını titreyen elleriyle bağlar. Fötrünü düzeltir şavklı ayna önünde. Her şey hazırdır artık. Eli elimde yola düşeriz.</p>
<p class="calibre1">“Dede ya, kestirmesek saçlarımı. Tatil geldi zaten."</p>
<p class="calibre1">“Olur mu efem. Kısa saç adama kuwet verir. Hem bak sana ne anlatacağım ...”</p>
<p class="calibre1">Ah dedem, yüzüncü kez anlatır aynı hikâyeyi.</p>
<p class="calibre1">“Babam, yani senin büyükdeden...”</p>
<p class="calibre1">Büyükdedem Çanakkale’den sonra doğru çöle gitmiş. Vatandır orası da diye. Kum, fırtına, kurşun, ölüm her yandan yağarmış.</p>
<p class="calibre1">Benim derdim günüm saçlarım. Yahu bir kere de kestirmesek, şöyle koşarken rüzgârı hissetsem. Efil efil dalgalansa.</p>
<p class="calibre1">“ingilizler uçaklarla çikolata atarlarmış siperlere. Aç ya bizimkiler. Postallarını kemiriyorlar. Maksat teslim almak Âli Osmanlının askerini."</p>
<p class="calibre1">Hay Allah, Kulalı’nın oğlanları boy boy dizilmişler sokağa, yine kafaya saracaklar beni.</p>
<p class="calibre1">“Şiit len Ahmet, anam öğlene mücver yapcek. Gel seni de rendelesin..."</p>
<p class="calibre1">Ulan kabak anana benzer. Dedem bırakmaz ki bir güzel pataklayayım herzeleri.</p>
<p class="calibre1">“Yok canım, kabak kestirmiyoruz. Alabros modeli. Gençliğimde de modaydı.”</p>
<p class="calibre1">lyi de canım dedecim senin gençliği altmış yıl önceydi. Kestirmesem saçları. Hem tatil de...</p>
<p class="calibre1">“Ha nerde kalmıştık. Babam döndü eve. Tanıyamadım ben. On yıl geçmiş neredeyse. Saç sakal karışmış, çökmüş adam. Bu kez de Yunan geldi.”</p>
<p class="calibre1">Büyük dedem yine yollarda. Çapraz fişek, filinta boynunda. Atının sağrısında mavi çevresi. Kalpağı yağ gibi yanar güneşin altında.</p>
<p class="calibre1">Gözüm camların kırık aksinde. Ne güzel de uzamıştılar. Şöyle elimi atınca geriye tarıyordum. Saç bu, başka şeye benzer mi?</p>
<p class="calibre1">“Bir sabah, günün buğusu henüz kalkmamışken çarşıya inmişler...”</p>
<p class="calibre1">Tütün rejisinin kapısına bir tekme. Altınlar doğru Ankara’ya. Biz de doğru Berber Mustafa’ya. Kapıda karşılar her zamanki gibi. İçerisi sabun kokar. Her yer ayna. Lavabonun demirinde mıknatıs, üzerinde toplu iğneler, çatal iğneler. Radyo cızırdar. Yurttan güzel türküler; “Ayva attım yuvarlandı/ Gitti beşiğe dayandı/ Bebek uykudan uyandı. .. "</p>
<p class="calibre1">“Güzel amcacım, toplayalım mı enseyi?"</p>
<p class="calibre1">Önce dedem her zamanki gibi. Sıra bana da gelecek elbette. Camın ötesinde havuzlu çarşı insanla dolmaya başlar. Esnaf süz-gülü yağ tenekeleriyle ıslar mekânının önünü. Bizimkiler derin sohbette.</p>
<p class="calibre1">“Yok bu tütünden bize hayır, beyamcacım. On beş balya yaptık, kız kızan. Tekel üç kuruş verdi. Tüccarı bekleyelim derken, hap ettiler, hup ettiler yine baş fiyattan aşağıya kapattılar..."</p>
<p class="calibre1">Çaktırmadan kaçsam, doğru eve yüz geri. Kulalı’nm oğlanlarını alsam elime.</p>
<p class="calibre1">“Kestirmedim işte. Bakın ulan, lepiska gibi saçlarım..."</p>
<p class="calibre1">“Oğlan alabros değil mi amcacım?"</p>
<p class="calibre1">Dedem gülümseyerek tutar kollarımdan, kaldırır usulca. Berber koltuğunun kollarına suntadan bir kapak yerleştirir Berber Mustafa. Küçük olmak külliyen bela işte. Gözlerimi kaparım. Gitti gider güzellerim. Yaprak gibi dökülüyorlar önüme.</p>
<p class="calibre1">“Gene bekleriz amcacım. Allah selamet versin...”</p>
<p class="calibre1">Yok dede ya, olmaz artık. Bak tatil boyunca bir daha kesi i r-mem ha. Yine Mohikanlar’a döndüm.</p>
<p class="calibre1">“Bak efem, bu hayat çok fenadır. Şu altıncı dükkânını göm yor musun? Bunun babası Yunan zamanı bizi ihbar ettiydi. ll;ı bam dağda çete diye, dayımı dayaktan çıldırttılar. Sonra ne oklıı? Zaferden sonra bunlar bir numaralı Halk Partili oldular. Sonra da Adaletçi. Hey gidi oku kırık dünya ...”</p>
<p class="calibre1">Dedem yine de güler dünyanın bu haline. Eli elimde geri döneriz. Oram buram kaşınır. Ensemde berber pudrasının kokusu. Leylekler süzülür üzerimizden.</p>
<p class="calibre1">“Bak efem, bilir misin, yine böyle leylekler uçardı o zamanlar..."</p>
<p class="calibre1">Leylekler uçardı. Onu bilirdim de hayatın geçeceğini bilmezdim. Her şeyi anlattın bana. Bir bunu belletmemiştin. Leylekler uçar, dedeler göçer. Bir daha geri gelmezler. Ama gelsen keşke. Ben vallahi razıyım hem alabros tıraşa hem Berber Mustafa'ya...</p>
<p class="calibre1">Aralık 2003</p>
<p class="calibre1"><a id="bookmark4"></a><span class="calibre2">HlSARALTI TEŞKİLATI</span></p>
<p class="calibre1">Ş imdi anlatacağım dedemin hikâyesidir.</p>
<p class="calibre1">Aslında sadece dedemin değil tabii. Onun merkezinde bulunduğu Hisaraltı Teşkilatının öyküsü demek daha doğru olacak.</p>
<p class="calibre1">Dedem Kâzım Nami ile birlikte Kasap Numan, Deli Osman ve Emekli Zabıt Kâtibi Hüzzam Bey'den oluşan Hisaraltı adıyla müstesna bu gizli şamataya katıldığımda daha on yaşındaydım. O zamanlar etrafımda dönenlerin ne olduğunu tam kavrayama-sam da, dedemle birlikte olmak, onun çevresinde estirdiği efsunlu rüzgârlara karışmak beni tarifsiz mutlu ediyordu.</p>
<p class="calibre1">O, bir insanın sahip olmak isteyeceği en mükemmel dedeydi kuşkusuz. Diğer büyükbabalar torunlarını oyun bahçelerinde ya da dizlerinde hoplatırken, dedem Kâzım Nami bana yaşamım boyunca dövme gibi göğsümde taşıyacağım başka bir şey armağan etmişti; İhtiras!</p>
<p class="calibre1">Şimdi orta yaşımı çoktan devirmiş bir adam olarak öfkemde, kavgamda ve aşklarımda hâlâ içimi süpüren buğday rüzgârları taşıyorsam bunun müsebbibi sevgili dedemdir. Düşlerimi parça parça eden her kırılmadan sonra tekrar ayağa kalkabiliyorsam, penceremdeki sardunyayı her şeye rağmen unutmuyorsam, dedemin yanında sürgün verdiğim içindir. Onun tüm huysuzluğuna rağmen bana verdiği soluk içimi hâlâ ısıtıyor.</p>
<p class="calibre1">O, kuşkusuz babam, annem ve etrafımızdaki diğer insanlar için delilik sınırında gezen bir ihtiyardı. Zaten yaşamı boyunca özellikle de son dönemlerinde yaptıklarına bakıldığında bunu herkes söyleyebilirdi. Ama şimdi düşündüğümde kaçıklık damgasının aslında onu gölgeleyen müthiş bir perde olduğunu anlıyorum.</p>
<p class="calibre1">Kâzım Nami, hayatın durmaz akıntısının ortasında yükselen taşlığa çıkarak altından aldırmazca akan nehre işeyen bir adamdı kısacası. O, sonunda unutulacağını bile bile yine de kolunu dirseğine kadar sıyırıp feleğe “nah” çekmişti. En güzeli de bunu bana öğretmişti.</p>
<p class="calibre1">Aslına bakarsanız on yaşına kadar dedem benim için evde ve sokakta ikide bir arbede çıkaran huysuz ihtiyarın tekiydi. Eveı, bana her zaman yumuşak davranmıştı. Daha yürümeyi öğrenir öğrenmez, babamdan yiyeceğim tokattan kurtulmak için onun güvenli sularına tornistan yapmanın avantajını keşfetmiştim. Herhangi bir yaramazlık durumunda üstüme hışımla yürüyen büyükler dedemin alnında akan Arnavut damarının kızarmasını görür görmez yelkenleri suya indirirlerdi.</p>
<p class="calibre1">“Vre cibilliyetsizler, el kadar çucuğa mı gücünüz yetiyor. Dağılın bakayım burada Komitacı Ruhi’nin kelamı geçer."</p>
<p class="calibre1">Dedemin öfkesinin adı bilinmez Balkan dağlarında vurulan babasından geçtiğine dair dinlediğim tüm hikâyeler doğruydu sanırım. Zaman zaman odasında asılı duvar halısının önünde ağladığını duyardım. Gün doğumunu anlatan kızıllığın önünde lacivert baldırı çıplak elbisesi ve boynunda çapraz fişekliğiyle dimdik duran eşkıyanın resmedildiği bu duvar halısı onun en sevdiği eşyaydı. Galiba orada bir eli boz atının kıçında, yüzündeki mahcup gülümsemesiyle yükselen adamı babasına benzetirdi.</p>
<p class="calibre1">“Kalk vre Kara Ruhi. Kalk da kurtar dara düşmüş bu can pareni.”</p>
<p class="calibre1">Dedim ya, önceleri Kâzım Nami delidoluluğu bir yana bırakılırsa, sonucunda dedeydi benim için. Ama on yaşına bastığım o Mayıs günü Körfez’e bakan terasımızda her şey değişti.</p>
<p class="calibre1">O yıl sıcaklar erken bastırmıştı. Okuldan gelir gelmez annemin buzla doldurduğu limonata sürahisinin dibine darı ekmiş, şişen göbeğimin üstünde mırıldanan kedimiz Hüsran'ın sarı gıdısını okşuyordum. Dedemin gür sesi camları titretti.</p>
<p class="calibre1">“Ulan Haluk neredesin? Haylaz çucuk, sana dedim!”</p>
<p class="calibre1">Dedem bekletilemezdi. Fırladığım gibi yanına vardım.</p>
<p class="calibre1">Yüzünü denize dönmüş, arkasına bağladığı güçlü parmaklarını açıp kaparken buldum onu. Pamuklu yensiz gömleği rüzgârda dalgalanıyordu.</p>
<p class="calibre1">“Haluk artık büyüdün. Ama büyümek adam olmak için yetmez. Yetseydi, şimdi senin yerine baban olacak o hıyarla konuşuyor olurdum. Posta Müdürü oldum diye gerim gerim yürüyor mahallede. Nah kokmuş dolma. Höt desen gömer kafasını kuma."</p>
<p class="calibre1">Yanıma geldi. Güçlü kollarıyla beni havalandırıp terasın beton korkuluğunun üstüne kondurdu.</p>
<p class="calibre1">Aşağıya baktım. Çok yüksekti. Kolumu sıkıca tuttuğunda ona döndüm. Derin mavi gözleriyle bana bakıyordu. Tel tel savrulan beyaz saçları, kemerli kartal burnunun bitiminden itibaren yüzünde genişleyen pırasa bıyıklarıyla içimdeki korku bulutunu gülümseyerek uzağa üfürdü.</p>
<p class="calibre1">“Şu mahalleye bak Haluk. Burada oturanları kırk senedir tanırım ben. Çoğunun anasını babasını ben indirdim çukura. Aşağıda her gün bir öncesinin tekrarı gibi akan hayat aslında göründüğü gibi değildir. Şunu unutma çucuk hiçbir şey göründüğü gibi değildir be.”</p>
<p class="calibre1">Tekrar mahallemize baktığımı hatırlıyorum. Karantina'nın yoksul Çürükçüoğlu Sokağına. Şimdi o evlerin çoğunun yerinde çirkin apartmanlar yükseliyor. Ama o yıllarda sokağımızın iki yanı işlemeli perdelerin meltemde dalgalandığı yorgun evlerle doluydu. Eski şose boyunca sıra sıra dikilmiş dut ağaçlarını anımsıyorum. Ama galiba bu eskiyen huzur son demlerini yaşıyordu. Çünkü her şey çok hızlı değişmeye başlamıştı.</p>
<p class="calibre1">“Haluk bugün senin için büyük bir gün olacak. Artık beni gölgem gibi izleyeceksin."</p>
<p class="calibre1">Ben hâlâ manzaraya takılı kalmıştım. Aşağıda Bakkal İbrahim’in dükkânı önünde çember çeviren çocuklar susuz çeşmeye doğru koşturuyorlardı. Sokağın başladığı noktada yükselen kavak ağacına yaslanmış iki genç kız yokuştan koşar adım çıkan liselilere bakıp birbirlerinin çiçekli eteklerini çekiştiriyorlardı.</p>
<p class="calibre1">“Ulan, sana dedim kara lahana.”</p>
<p class="calibre1">Enseme inen şaplakla kendime geldim.</p>
<p class="calibre1">“Çucuk bir daha konuşurken kulağını benden ayırma. Anladın mı be?"</p>
<p class="calibre1">“Anladım dede. Valla billa anladım.”</p>
<p class="calibre1">“Aferin. Şimdi talim zamanı. Rahat. Hazır ol. Geriye dön. Yerinde say, marş!”</p>
<p class="calibre1">Bu ikimizin de en sevdiği oyunlardan biriydi. Dedemle havalar ısınır ısınmaz terasa çıkar ve bıkana kadar sağa çark, sola çark, yerinde say, selam ver manevraları ve künye okuma talimleri yapardık. Tabii en sonunda ev haklı gürültümüzden isyan eder, önce annem arkasından babam ıkına sıkına dedemin huzuruna çıkardı. Bu şamatayı bitirmemiz için yalvarırlardı. Dedem her defasında duymazlıktan gelir, en sonunda, “Babacım vallahi komşular çok şikâyetçi. Bak etrafa ayıp oluyor," sözlerinin ardından delirirdi.</p>
<p class="calibre1">“Ha vre, konu komşunun da cibiliyetini sikerim. Burada köçek mi oynatıyoruz, kerhane mi işletiyoruz? Kim, neden rahatsız oluyor?"</p>
<p class="calibre1">Bu laflar tabii ki volkanın ilk patlamaları olurdu. Yani kesinlikle arkası gelirdi.</p>
<p class="calibre1">Dedem bir zıplayışta teras korkuluğunun üstüne çıkar, elinde bir kılıç gibi savurduğu bastonuyla, “Var mı ulan benden şikâyeti olan? Toprağına sıçtıklarım ses versenize,” diye avazı çıktığı kadar bağırırdı. Bu hengâme genelde babamın dedemi belinden kavradığı gibi aşağıya, odasına indirmesiyle biterdi.</p>
<p class="calibre1">Ama o gün bu sıralamada değişiklik olmuştu. Ben yine terasın ucuna doğru uygun adım yürürken, dedemin komut veren davudi sesi önce alçaldı sonunda durdu. Şaşkınlıkla arkama döndüğümde onun hemen yanımızdaki eski taş eve doğru baktığını gördüm. Çivit mavisi ahşap perdelerini açan Madam Pi pervazın açıklığına sardunya saksısını yerleştiriyordu.</p>
<p class="calibre1">Güzelim İzmir güneşinin kırık ışıkları önce beyaz bileklerini ardından geniş gerdanını sonsuz bir kumsal gibi doldurmuştu. Arkasında topladığı sarı saçlarını tutan firketeyi yavaşça sıyırdığında düşen perçemlerin sessiz gürültüsü bize kadar geldi. Madam Pi, sardunyanın ona doğru uzanan yaprağını her ölümlünün son nefesinde yüzünde hissetmek isteyeceği bir zarafetle öptüğünde dedemin göğsünün kabardığını hissettim. Hem de ona bakmadan anladım bunu. Madam Pi dünyamıza düştüğü gibi kayboldu. Dalgalanan beyaz perdelerinin arasında evine doğru çekildi.</p>
<p class="calibre1">İşte o an dedem derince aldığı nefesini kuvvetli bir narayla geri verdi.</p>
<p class="calibre1">“Kalk beeeee Kara Ruhi. Can paren dardadır. Yoksulun vurulmuştur bir buzlu bademe. Ben de onun incecik kabuğunu sıyırıp ferah beyazlığını dişlemeden gidersem bu dünyadan, bu çarkı kırık cihan beni...”</p>
<p class="calibre1">Yine olan olmuş, aklı çıkan babam terasa zor yetişmişti.</p>
<p class="calibre1">“Aman baba ne yapıyorsun? Vallahi düşeceksin."</p>
<p class="calibre1">“Bırak lan beni, kara lahana. Bırak ki uçayım fırtına kanatlarımla, uçayım da varayım şu Adalının dalma”</p>
<p class="calibre1">“Dur baba. Bitirdin sen beni ya. Çırpınma artık.”</p>
<p class="calibre1">O gün galiba ben de Madam Pi'ye âşık oldum. Oysa hayatımıza gireli daha birkaç yıl olan bu garip kadın şimdiye kadar dikkatimi hiç böylesine çekmemişti. Kim bilir kaç kez onun arap sabunu kokan merdivenli eşiğinde oynamış, kaç kez pazar çantasını, bakkal paketlerini taşımıştım. Demek ki, içimdeki setin yıkılması için onu bu ışık banyosunun altında görmem gerekiyormuş.</p>
<p class="calibre1">Annemin terasa telaşlı koşuşuyla düştüğüm hülyadan uyanabildim.</p>
<p class="calibre1">“Oğlum koş, dedenin arkadaşlarını çağır, baban zapt edemiyor. İyice delilendi.”</p>
<p class="calibre1">Dedemin arkadaşlarını çağırmak! Bunun kadar güzel ne olabilirdi ki? Geriye kadrosu tamamlanmış bir Küçük Asya komedyasını izlemek kalacaktı.</p>
<p class="calibre1">Merdivenlerden aşağıya yıldırım gibi inerken dedemin odasından gelen sesler dalga dalga evimizi dolduruyordu.</p>
<p class="calibre1">“Gün doğdu hep uyandık ! Siperleri doldurduk. .. ”</p>
<p class="calibre1">“Babacım yeter artık, bak kalbin tutacak yine.”</p>
<p class="calibre1">‘Tutmazsa sikeyim böyle kalbi be çucuk. ..”</p>
<p class="calibre1">Dedemin ekibini toplamanın en kolay yolu Deli Osman’a ulaşmaktı. O ne yapar eder diğerlerini eliyle koymuş gibi bulurdu. Ben de öyle yaptım. Hemen iki ev sonraki boş arsaya koştum. Tam da düşündüğüm gibi Deli Osman oradaydı. Sökülmüş lastik yerlerinden ağaç kütükler üzerinde yükselen hurda Ford'un içinde uyuyordu.</p>
<p class="calibre1">“Osman Amca uyan. Dedem yine köpürdü. Babamlar sizi çağırıyor.”</p>
<p class="calibre1">"Ne? Kâzım Nami Ağabeyimiz'in başı dertte midir? Atla hemen yola çıkalım.”</p>
<p class="calibre1">“Osman Amca hadi sallanma ya, diğerlerini de bulmamız lazım.”</p>
<p class="calibre1">Galiba Osman Amca’ya delilik gidip gelen bir hadiseydi. Bir anlık sigorta telinin sıyrılması gibi bir şey işte.</p>
<p class="calibre1">“Ha, tamam ben onları bulup getiririm. Sen eve git şimdi.” Dönüşte Madam Pi'nin evinin önünde kalakaldım. Çünkü ardına kadar açık kapısının önündeki mermer sekiye çökmüş büyük bir iştahla elindeki badem ezmesini yiyordu. Beni gördüğünde ayağa kalktı. Yanıma yaylanarak yürürken zaman ağır çekimde akmaya başlamıştı. Kurabiye biçimindeki ezmeyi ortadan bölüp dişlenmiş olan yansını bana uzattı. O anda rüzgârın bana getirdiği kokusunun ne olduğunu yıllar sonra öğrenecektim. Madam Pi uzun gölgesini sakız ağaçlarının altında dinlendiriyor olmalıydı.</p>
<p class="calibre1">Ardından kapattığı kapının sesi bile beni kendime getirmemişti ki yanımdan geçen gürültülü adımlar etrafımı saran tülleri çekip aldı benden.</p>
<p class="calibre1">Önde Deli Osman ardında koca göbeğiyle Kasap Numan ve asla kravatsız ve fötr şapkasız sokağa çıkmayan Hüzzam Bey söylenerek bizim eve doğru koşuyorlardı.</p>
<p class="calibre1">Onlara katıldım.</p>
<p class="calibre1">Dedemin kapısına vardığımızda sıkıntılı yüzüyle koridorda volta adan babamı Hüzzam Bey, “Sıtkı Bey evladım, siz içinizi ferah tutun şimdi sakinleşir," diyerek uzaklaştırdı.</p>
<p class="calibre1">Boyumu aşan gövdelerin arasından kedi gibi odaya sızdığımda, dedemi yine duvar halısının önünde buldum. Bizi görünce etekleri güllü divana çöküp eliyle kapıyı kapatmamı işaret etti. Sakinleşmişti. Uzun uzun bıyıklarını sıvazladı.</p>
<p class="calibre1">Derince bir soluk alıp ‘Toplantımızı bu gün burada yapalım," dedi.</p>
<p class="calibre1">Hüzzam Amca, “Hadi Haluk evladım çık dışarı, biz dedenle biraz laflayacağız,” diyerek omzuma dokunmuştu ki, dedemin “Durun, artık O da bizimle olacak," lafıyla herkes donup kaldı.</p>
<p class="calibre1">Oturduğu yerden iri göbeğini hoplatan Kasap Numan, “Aman Kâzım Nami sen ne diyorsun bir damla çocuk bu,” diye doğruldu.</p>
<p class="calibre1">“ister damla olsun ister derya. Bakın bir ayağımız çukurda. Koyun kadar ömrümüz kaldı şunun şurasında. Yarın osururken canımızı teslim etmeyeceğimizi kim garanti eder? Birinin bayrağı taşıması gerek. Hem o benim hamurumdan geliyor.”</p>
<p class="calibre1">Hüzzam Bey yine her zamanki sakinliğiyle ortalığı yatıştırdı.</p>
<p class="calibre1">‘Tamam Kâzım Beyciğim sizin dediğiniz gibi olsun."</p>
<p class="calibre1">Nedense o gün konuşulanları pek hatırlamıyorum. Aklımda daha çok yetmişine çoktan merdiven dayamış bu garip adamları uzun uzun izlediğim kalmış.</p>
<p class="calibre1">Mahallenin tek kasabı Numan Amca’nın oğlu Kıbrıs Çıkart-ması’ndan dönmemişti. Dedemle ikisi o yazı bizim terasta geçirmişlerdi. Geceleri devirdikleri rakı şişelerinden sonra yıldızlara bakıp ağlarlardı. Numan Amca o günlerden sonra eskisi gibi şen şakrak bir adam olmadı. Ama yine de içindeki alevin güzel maviş gözlerine vurduğu anlar olurdu. Özellikle de arkadaşlarının yanında buna şahit olurdum.</p>
<p class="calibre1">Hüzzam Bey’i hiç değişmeyen şıklığıyla hatırlıyorum. Her da-imütülü, jilet gibi gömleğine uygun takım elbisesi, kravatı veko-lalı fötr şapkasıyla sokağın sonundaki evine uzun adımlarıyla yürürdü.</p>
<p class="calibre1">Deli Osman Amca ise, malum, her mahalle delisi gibi sevimli bir adamdı. Kalın ensesine denk pehlivan keliyle boş arsa maçlarımızın en sıkı kafa golcüsüydü.</p>
<p class="calibre1">Onları o gün sinemaya ilk giden bir çocuk gibi izledim. Zaten hepsinin de rüya kahramanlarından farkı yoktu. Alçak sesle birbirlerini dinliyorlar, dedemin yaptığı yorumlara kafa sallayarak onay veriyorlardı. Arada heyecanlanıp ayağa fırlayan Deli Osman, dedemin, “Osman vallahi beş parmak tatlısı geliyor ha!” uyarısına, “Emrin olur ağabeyciğim," sözleriyle boyun eğiyordu.</p>
<p class="calibre1">Toplantı dedemin, “Haftaya Hisaraltı’nda buluşalım" sözleriyle sona erdi.</p>
<p class="calibre1">Öykü, eteklerini Körfez’de yıkayan, geniş yapraklı asma yapraklarının kol kanat gerdiği Hisaraltı Kıraathanesi’nde devam edecekti.</p>
<p class="calibre1">Eğer bu şehirde zamanın insanı acıtmadan, tatlı salıntısıyla aktığı bir yer aranıyorsa işte orası Hisaraltı'dır. Hemen üstten geçen yolun karmaşa ve gürültüsünü bıçak gibi kesen taş merdiven, müdavimlerini kahvenin huzurlu gölgeliğine ulaştırır. Ucu topuzlu alçak demir parmaklıkların çevirdiği avluya serpiştirilmiş masaların üstüne bahar aylarında erik çiçekleri yağar. Ucu denize ulaşan bu açıklık şehrin sıcak günlerinde yüze çarpan bir avuç su gibidir. Ortalığı yosun kokusuna boğan lodoslu kısa kış günlerindeyse kestane renkli kapının ardında camları kaplayan buhar ve cam bardakların şıkırdayan sesi insanı daha da kuytuya çeker. Ortalığı dolduran kahve kokusu, rengi uçuklaşmış pulların tavla tahtasından yansıyan şakırtılarına karışır. Denize bakan pencerelerin ardındaki geniş aynalar içerisini gün ışığına boğardı.</p>
<p class="calibre1">işte tam bir hafta sonra bu can simitini andıran yere geldiğimizde dedemin ekibini bizi beklerken bulduk. Saygıyla ayağa kalkan Deli Osman, “Manga üç hazır mevcuduyla emir ve görüşlerinize hazırdır Nami Paşa Efendi!" diyerek sert selamını çakıverdi. Ayak ayak üstüne atmış Hüzzam Bey oturuşunu düzeltti. Kasap Numan ise göbeğini hoplatan kahkahasıyla bizi karşıladı. “Yahu Nami'cim, sen gelmeden Osman'ı çavuş yaptık da...”</p>
<p class="calibre1">Dedem, “Osman zevzekliği kes, vallahi geliyor beşparmak tatlısı,” cümlesiyle masaya çöktü. Çaylar geldi ardından. Hepimiz önümüzden akan lacivert sulara dalmıştık. Beyaz kuşaklarıyla denizin durgun yüzünü okşayan balıkçı motorları ve onların dipten taşıyıp getirdiği uzak kokular usul usul koynumuza doluyordu. Masamızın delik deşik olmuş çuha örtüsüne düşen akasya yaprakları, süregiden sessizliğimizin bitmesine neden oldu.</p>
<p class="calibre1">“Evet Beyler, mevzu neydi bu hafta?”</p>
<p class="calibre1">Hafif öksürüşüyle gırtlağını temizleyen Hüzzam Bey, dedemden sırayı alarak devam etti.</p>
<p class="calibre1">“Biliyorsunuz geçen hafta Mithatpaşa ilkokulu'nun Müdüründen bahsetmiştik. Bizim mahallenin çocuklarının büyük kısmı bu okula devam ediyor. Bu Seyit denilen Müdür olacak kalas yine birkaç çocuğu saçları uzun diye tüm okulun önünde dövmüş. Biz de geçen hafta kararlaştırdığımız gibi planımızı yürürlüğü koyduk.”</p>
<p class="calibre1">Çayından kocaman bir yudum alan dedem, “Evet sonuca gelelim,” dedi.</p>
<p class="calibre1">“Efendim, kararlaştırdığımız gibi ‘Bir daha çocuk döversen gelip senin başına sıçarız,’ notunu paketle birlikte Osman Bey Kardeşimiz adamın kapısının önüne bırakmış. Yalnız...”</p>
<p class="calibre1">Dedem yolunda gitmeyen bir şeyler olduğunu sezip ibiğini kaldırmaya başladı.</p>
<p class="calibre1">“E, ne oldu peki?”</p>
<p class="calibre1">Kasap Numan heyecanla atıldı. “Ne olacak. Bu deli yapacağını yapmış. Biz buna ‘sıç paketin içine, sonra da adamın kapısının önüne koy' demedik mi?"</p>
<p class="calibre1">“Dedik..."</p>
<p class="calibre1">“Bizim Osman gitmiş kapının önünde çatır çutur yapmaya kalkmış.”</p>
<p class="calibre1">Dedem Osman’ın ensesinden yakalayıp yüzünü yüzüne yapıştırdı.</p>
<p class="calibre1">“Yaaaa Allahın delisi. Anlat bakayım sen ne yaptın?!”</p>
<p class="calibre1">Dudaklarını bebek gibi büken Deli Osman fısıldayarak konuşmaya başladı.</p>
<p class="calibre1">“Vallahi ağabeyciğim bu gâvurun boku bekle bekle gelmedi. Hani isteyince olmaz ya. Ben de gittim adamın kapısına, çöm-düm bekledim. O akşam epey de turp yemiştim üstünüze afiyet...”</p>
<p class="calibre1">“Ya Allah ya Settar! E sonra salak çucuğum.”</p>
<p class="calibre1">“Yani senin anlayacağın beklenen emtia geldi sonunda gümrükten. Amma velakin biraz gürültülü oldu. Kundağı bozuk sahra topu gibi gürledim. Benim zart zurtlar biraz fazla ses çıkarmış olacak ki adam kapıya geldi."</p>
<p class="calibre1">Dedem iki elini ağzına götürüp “Nee yoksa gördüler mi seni?" diye inledi.</p>
<p class="calibre1">“Yok ağabeyciğim. Ben anahtar sesini duyunca turnam yelkeni toplayıp topukladım dakikasında.”</p>
<p class="calibre1">Birkaç saniye süren sessizlikten sonra masamız kahkahadan yıkılıyordu. Hatta göbeğine hâkim olamayan Kasap Numan az daha gerisin geri düşüyordu.</p>
<p class="calibre1">Az sonra herkes sakinleşti. Dedem yine her zamanki ciddiyetine büründü. “Neyse verilmiş sadakamız varmış. Osman’ı görselerdi de, ‘delidir istediği yere sıçar gariban’ deyip yırtardık. Ama bundan sonra azami dikkat istiyorum yaptığımız işlerde,” dedi.</p>
<p class="calibre1">Nitekim o günden sonra gizlilik en büyük silahımız oldu. Bırakılan notu anlamayan müdür olacak hergele için ertesi hafta daha manidar bir parti düzenledik. Dedemin verdiği parayla Kilise Sokağı'ndan aldığım içi temizlenmemiş kuzu işkembelerini doldurduğumuz torba Deli Osman'a emanet edildi. Her Cumartesi Tilkilik'deki ayakçı meyhanelerinden yandan çarklı vaziyette gelen okul müdürü, o akşam mahallenin koyu bir kuytuluğunda kubur faresine döndü. Bir ay kadar sonra da vali vekili bacanağını devreye sokup tayin oldu.</p>
<p class="calibre1">Elbette Hisaraltı macerası bununla kalmadı. Mevsimler değişirken güneşli havalarda bahçede, camlan şangırdatan lodoslu günlerde içeride kafa kafaya verip yeni haylazlıklar planlamaya devam ettik.</p>
<p class="calibre1">Mesela eski boş evleri mal sahipleriyle anlaşıp kundaklayan sonra da belediyeden ayarladığı izinle kat karşılığı apartman diken Gül Emlak ve avenesiyle uğraştık bir süre. Gece yarısı birkaç kez cam çerçeve indirmemiz yetmeyince, dedemin aklına başka bir yol geldi. “Çucuklar köpeğin hakkından daha taşaklı başka it gelir,” dedi ve elimden tuttuğu gibi Eşrefpaşa'ya götürdü beni. Dolmuş durağında ağarmış saçlarına kasketini yan düşürmüş asker arkadaşı Silvan’lı Hilmi'yi bulduk. Bir kahvede uzun süre fısır fısır konuştular. Üstünden on gün geçmeden Gül Emlak’ın sahibi iki ayağı alçıda, yarılmış kafası sargılar içinde evinde geçmiş olsun ziyaretçilerini kabul ediyordu. Biz de eşek değiliz ya, elimizde kolonya mahallelimize geçmiş olsuna gittik. Tabii önce Deli Osman İmbat Güzeli Kolonyası'nın esansını idrarıyla biraz değiştirdi. Nihayetinde mahalledeki yangınlar bıçak gibi kesilmiş oldu.</p>
<p class="calibre1">Galiba en büyük vurgunumuzu Bakkal İbrahim’in veresiye defterini ele geçirerek yaptık. Bakkal İbrahim mahallenin anasını ağlatan adamların başında geliyordu. Titreyen eliyle kirden kabarmış çizgili defterine üç liralık alışverişi on beş liraya düşmesinin yanında sıkışanlara faizle borç verirdi. Zamanla tanıdığımız insanların neredeyse tamamı bu adama borçlu duruma düşmüştü.</p>
<p class="calibre1">Yine dedemin planladığı müthiş bir tezgâhla bu maceradan da yüzümüzün akıyla çıktık. Bir öğleden sonra tam okul çıkışı saatinde yani mahalle insanla kaynarken dedem Bakkal İbrahim'in kapısının önünde durduk yere Deli Osman’a bastonuyla girişiverdi. Deli Osman'ın çığlıkları, Hüzzam Bey'in araya girmek için yaptığı hamleler, dedemin sövgüleri ortalığı toza buladı. Kavga seyretmeye bayılan mahalleli kadınlar, yakalarını çözmüş okullu çocuklar bu şamatayı daha da coşturdu. Arbededen dükkânına zarar geleceğini düşünen Bakkal İbrahim ağarmış mavi iş gömleğini savurarak dışarı fırladı.</p>
<p class="calibre1">“Aman Kâzım Bey, ne yaparsınız? Cam çerçeve inecek. Sakin olunuz."</p>
<p class="calibre1">Coşan dedem naralarıyla ortalığı yıkarken kavganın ortasına atlayan Bakkal İbrahim’e de karambole getirip çakmaya başlamıştı. İşte tam bu toz duman ve karmaşa içinde dükkânın arka kapısını kartal pençeleriyle kanırtan Kasap Numan’ın açtığı boşluktan içeri sıvışıverdim. Mutfağa sızmış bir kedi sessizliğinde süzülerek daha önce bana anlattıkları masaya ve onun tek çek-meceli gözüne ulaştım. Dışarıdaki gürültü devam ederken koy-numda Bakkal İbrahim’in kara defteriyle geldiğim gibi dışarı attım kendimi. Az sonra dedemin ateşlediği seyirlik oyun başladığı gibi aniden bitti. Dedem ve Deli Osman sarılıp öpüştüler ve etraflarım çeviren kalabalığı yarıp ortadan kayboldular.</p>
<p class="calibre1">Ertesi gün Hisaraltı’nda ganimetimiz olan veresiye defterini ve arasından çıkan borç senetlerini yaprak yaprak kâğıttan kayıt yapıp Körfez'in serin sularına bıraktık.</p>
<p class="calibre1">Mahallenin Düyun-u Umumiye’den kurtuluş haberi çabuk yayıldı. Akabinde Bakkal İbrahim’in sağ tarafına felç indi, dili bağlandı. Dedemin belki şifa verir diye benimle yolladığı veresiye defterinin içi boş kabı da işe yaramadı tabii. Adamcağız dükkânın önünde gün boyunca gelip geçene bir şeyler kekelemeye başladı.</p>
<p class="calibre1">Belki de olanların en güzel yam Madam Pi’nin de belini büken büyük borçtan kurtulmuş olmasıydı. Hiçbirimiz onun Bakkal İbrahim’e yakasını kaptırdığını bilmiyorduk. Hepimiz bırkaç yıl önce ölen büyükbabasının evine gelip yerleşen bu garip kadının zengin olduğunu düşünmüştük. Çünkü yıkılmak üzere olan eski evi onartmış, mahallenin ortasında açan bir papatya gibi güzelleştirmişti. Oysa bulduğumuz borç senetleri arasında en kallavi olanları ona aitti.</p>
<p class="calibre1">Dedemin elime tutuşturduğu ortadan yırtılmış senetleri Madam Pi’nin posta kutusuna attığımda hayatımın en mutlu gününü yaşadığımı sanmıştım. Ama yanılmışım. Ertesi gün kapımızın önünde gerdanını çapkınca kırmış sardunya saksısını bulduğumda havalara uçtuğumu hatırlıyorum. Galiba bir şekilde Madam Pi, olanlarda bizim parmağımız olduğunu anlamıştı.</p>
<p class="calibre1">Her şey biter. Elbette Hisaraltı Teşkilatı için de zamanın şaşmaz kuralı işledi. Kasap Numan bir kış günü dükkânında yığılıp kaldı. Hayatımda ilk kez dedemin ağladığını görüyordum. Uzun servileriyle uğultulu mezarda insan kalabalığı dağıldıktan sonra hepimiz Kasap Numan’ı gözyaşlarıyla uğurladık.</p>
<p class="calibre1">Çok geçmeden dedemi kaybettik. Kasap Numan'a sırayı bozduğu için adamakıllı kızgındı zaten. Ardından Hüzzam Bey topladığı tahta bavuluyla kimsenin bilmediği bir yere gitti. Yalnızlığa dayanamıyordu ve galiba buradan uzakta ölmek istiyordu. En son Deli Osman’la ben kalmıştık.</p>
<p class="calibre1">Madam Pi ise geldiği gibi kayboluverdi. Söylenenlere göre İsrail'e geri dönmüştü. Bıraktığı sardunyanın toprağını değiştirirken kucağıma düşen dövme demirden anahtarı hâla saklıyorum. Adım gibi biliyorum ki, demir parmaklıklı güzel kapısının anahtarı bu. Yıllarca cesaret edip o eve giremedim. İçeri süzüldüğüm-de sakız ağacı kokusuna bulanmış Madam Pi’yi bulamamak beni nedense hep korkuttu. Kim bilir belki bir gün o esrarlı kapıyı açarım...</p>
<p class="calibre1">Jubat 2002, Buca</p>
</body>
</html>
