<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="tur">
  <head>
    <title>19</title>
    <meta http-equiv="Content-Type" content="text/html; charset=utf-8" />
  

</head>
  <body>
   <div>
      <section id="Chapter19" epub:type="bodymatter chapter" role="doc-chapter" aria-labelledby="h125">
         <div id="title-block24">
            <h1 id="h125"><st c="0">19
   </st></h1>
         </div>
         <p id="p1578"><span><st c="4">Davis Sokak’taki
      </st></span><st c="21"> Anayasa Salonu ağzına kadar doluydu. </st><st c="58">Birkaç parti üyesinin koridorda ya da odanın arka tarafında durması gerekmişti. </st><st c="138">Birkaçı müzakereyi daha iyi görebilmek için pervazlara tünemişti.</st></p>
         <p id="p1579"><st c="203">Kısa listedeki iki aday Neville Simpson da Gregory Dunnett da sağlam konuşmalar yapmışlardı ama Fisher o anda Simpson’ın onun tercih ettiği adaydan daha üstün olduğunu hissediyordu. </st><st c="386">Londra’da avukat olan Simpson, Dunnett’tan birkaç yaş daha büyüktü, sağlam bir savaş geçmişi vardı ve daha önce Aneurin Bevan’a karşı Ebbw Vale’de bir seçime katılmıştı, o bölgede Muhafazakâr oylarını artırmıştı. </st><st c="599">Ama Mitchell, Fisher’a adamı utandırmaya yetecek kadar bilgi sağlamıştı. </st></p>
         <p id="p1580"><st c="672">Simpson ve Dunnett sahnedeki başkanın iki yanına oturmuşlardı, kurulsa ilk sıradaydı. </st><st c="758">Sör Giles Barrington’ın yerel İşçi Partisi’nde kapalı bir toplantıda güvenoyundan geçtiği haberi haftanın başında Fisher’ı sevindirmişti, gerçi bunun nedenini Virginia dışında kimseyle paylaşmadı. </st><st c="955">Barrington’ı karanlık İşçi Partisi kurul salonundansa toplum içinde, genel seçim kampanyasında gözler üzerindeyken aşağılamayı planlıyordu. </st><st c="1095">Ama Dunnett, Muhafazakârların adayı olmazsa planı işe yaramazdı ve bu da hâlâ karara bağlanmamıştı.</st></p>
         <p id="p1581"><st c="1194">Başkan yerinden kalktı ve sevecenlikle aşağıda toplanmış kalabalığa gülümsedi. </st><st c="1274">Konuşmaya başlamadan önce kendine özgü açılışını yaparak öksürdü.</st></p>
         <p id="p1582"><st c="1339">“Soruları istemeden önce bunun benim başkanlık ettiğim son toplantı olduğunu bilmenizi isterim. </st><st c="1436">Bence birlik genel seçimlere yeni bir adayla ve yeni bir başkanla girmeli, tercihen benden çok daha genç olan biriyle.” Bir an duraksadı, birileri onu vazgeçirmeye çalışır mı diye bekledi ama kimse bunu yapmadı, başkan gönülsüzce devam etti.</st></p>
         <p id="p1583"><st c="1677">“Şimdi bir sonraki seçimde davamız uğruna savaşacak adamı seçmeden önceki toplantının son aşamasına giriyoruz. </st><st c="1789">Üyeler sorularını doğrudan iki müstakbel adaya sorma fırsatı bulacak.”</st></p>
         <p id="p1584"><st c="1859">Uzun bir adam salonun arka taraflarından ayağa fırladı ve daha Bill Hawkins söz vermeden konuşmaya başladı.</st></p>
         <p id="p1585"><st c="1967">“Başkanım, iki adaya da kazanırlarsa seçim bölgesinde oturup oturmayacaklarını sorabilir miyim?”</st></p>
         <p id="p1586"><st c="2064">İlk önce Simpson cevap verdi. </st><st c="2095">“Seçim bölgesinde kesinlikle bir ev alacağım,” dedi, “ama Avam Kamarası’nda yaşamayı umuyorum.”</st></p>
         <p id="p1587"><st c="2190">Bu yorum kahkahalarla ve hafif alkışlarla karşılandı.</st></p>
         <p id="p1588"><st c="2244">“Geçen hafta bir emlakçıyı ziyaret ettim,” diye karşılık verdi Dunnett, “beklentiyle değil ama beni seçmeniz umuduyla.”</st></p>
         <p id="p1589"><st c="2364">Alkışlar Fisher’a kalabalığın eşit dağıldığını düşündürdü.</st></p>
         <p id="p1590"><st c="2423">Başkan üçüncü sıradaki bir kadını işaret etti, bu kadın, birliğin her toplantısında kesin soru sorardı, bu yüzden onu önceden aradan çıkarmaya karar vermişti.</st></p>
         <p id="p1591"><st c="2582">“Biriniz başarılı bir avukat, diğeriniz de sigortacı, seçimler yaklaşırken bu önemli koltuğu dolduracak zamanı ayırabilecek misiniz?”</st></p>
         <p id="p1592"><st c="2716">“Seçilirsem akşam Londra’ya dönmeyeceğim,” dedi Dunnett. </st><st c="2774">“Uyanık olduğum her bir saati bu koltuğu kazanmaya ve Giles Barrington’ı tamamen ortadan kaldırmaya harcayacağım.”</st></p>
         <p id="p1593"><st c="2888">Bu sefer alkış daha uzun sürdü ve Fisher ilk kez rahatladı.</st></p>
         <p id="p1594"><st c="2948">“Mesele ne kadar zaman harcadığın değil,” dedi Simpson, “o zamanı nasıl harcadığın. </st><st c="3033">Daha önce güçlü bir rakip karşısında genel bir seçime çıktım, o yüzden neyle karşı karşıya olduğumu biliyorum. </st><st c="3144">Hızlı öğrenen ve öğrendiklerini Giles Barrington’ı yenip Muhafazakâr Parti’ye koltuğu kazanacak birini seçmeniz önemli.”</st></p>
         <p id="p1595"><st c="3264">Fisher, Simpson’ı yarıştan atmak için Dunnett’ın biraz yardıma ihtiyacı olabileceğini hissetmeye başlıyordu. </st><st c="3374">Başkan sözü ünlü bir iş insanına verdi.</st></p>
         <p id="p1596"><st c="3413">“Sizce Winston Churchill’den sonra partimizin lideri olarak seçilecek en doğru kişi kim olur?”</st></p>
         <p id="p1597"><st c="3508">“Koltuğunun boş olduğunu bilmiyordum,” dedi Simpson, bu cevabı kahkaha ve daha çok alkışla karşılandı, sonra daha ciddi bir sesle ekledi, “Bu yüzyılın en iyi başbakanını gerçekten iyi bir nedenimiz olmadıkça değiştirmeyi düşünmekle aptallık ederiz.”</st></p>
         <p id="p1598"><st c="3758">Alkış sağır ediciydi, Dunnett’ın sesini duyurabilmesi biraz uzun sürdü.</st></p>
         <p id="p1599"><st c="3830">“Sanırım Bay Churchill zamanı geldiğinde onun tercih edeceği kişinin seçkin ve çok sevilen dışişleri bakanımız Sör Anthony Eden olduğunu açıkça belirtti. </st><st c="3985">O, Bay Churchill için yeterliyse benim için de yeterli.”</st></p>
         <p id="p1600"><st c="4041">Alkışlar o kadar da sağır edici değildi.</st></p>
         <p id="p1601"><st c="4082">Sonraki otuz dakika boyunca sorular peş peşe ve hızla gelmeye devam ederken Fisher, Simpson’ın yerini sağlamlaştırdığını hissetti. </st><st c="4214">Ancak Fisher son üç sorunun kendi adayına yarayacağına emindi, sırf iki soruyu kendisi ayarladığından değil, başkanın son soruyu kendisine sormasını da ayarladığındandı. </st></p>
         <p id="p1602"><st c="4384">Bill Hawkins saatine baktı.</st></p>
         <p id="p1603"><st c="4411">“Bence üç soruluk daha vaktimiz var.” Durmaksızın onunla göz göze gelmeye çalışan arkadaki bir adamı işaret etti. </st><st c="4526">Fisher gülümsedi.</st></p>
         <p id="p1604"><st c="4543">“İki aday önerilen yeni boşanma yasaları hakkındaki fikirlerini paylaşabilirler mi?”</st></p>
         <p id="p1605"><st c="4628">Herkes nefeslerini tuttu, peşinden odadaki birkaç kişi bu sorunun sahnedeki iki adaydansa Sör Giles Barrington’a yöneltildiğinden şüphelendiği için beklenti dolu fısıltılar yükseldi.</st></p>
         <p id="p1606"><st c="4811">“Eskimiş ve açıkça yenilenmesi gereken boşanma yasalarımızdan kesinlikle hiç hoşlanmıyorum,” dedi avukat. </st><st c="4918">“Ama umarım bu konu bu seçim bölgesinde seçim kampanyasına yön vermez çünkü Barrington’ı hakkıyla yenmeyi, dedikodu ve imalara güvenmek zorunda kalmamayı tercih ederim.”</st></p>
         <p id="p1607"><st c="5087">Fisher merkezin Simpson’ı neden gelecekte kabine bakanı olarak görebildiğini gayet kolay anlıyordu ama aynı zamanda yerel üyelerin duymak istediği cevabın bu olmadığını da biliyordu.</st></p>
         <p id="p1608"><st c="5270">Dunnett hemen dinleyicilerin tepkisini ölçtü ve “Bay Simpson’ın dediklerinin çoğuna katılsam da bence Bristol Docklands seçmenleri Barrington’ın evlilik durumunu oy sandığına gitmeden önce öğrenmeli, sonra değil.”</st></p>
         <p id="p1609"><st c="5484">Alkışlar kesinlikle Dunnett’tan yanaydı.</st></p>
         <p id="p1610"><st c="5525">Başkan ön sıranın ortalarında oturan Peter Maynard’a söz verdi.</st></p>
         <p id="p1611"><st c="5589">“Biz bu seçim bölgesinde parlamento üyesinden daha fazlasını arıyoruz,” dedi Maynard, hazırlanmış bir metni okuyarak. </st><st c="5708">“Daha ziyade bir ortaklık, takım arıyoruz. </st><st c="5751">İki aday da eşlerini, genel seçimlere hazırlık sürecinde seçim bölgesinde onları desteklerken düzenli olarak göreceğimizi teyit edebilir mi? </st><st c="5892">Çünkü Leydi Barrington’ı bir süredir göremiyoruz.”</st></p>
         <p id="p1612"><st c="5942">Peter sorusuyla alkış alan ilk kişi oldu.</st></p>
         <p id="p1613"><st c="5984">“Eşim şimdiden yanımda,” dedi Dunnett, ikinci sırada oturan çekici, genç bir kadını işaret ederek, “kampanya boyunca da yanımda olacak. </st><st c="6121">Aslında eğer parlamento üyeniz olursam büyük ihtimalle benden çok Connie’yi göreceksiniz.”</st></p>
         <p id="p1614"><st c="6211">Fisher gülümsedi. </st><st c="6230">Bu sorunun Dunnett’ın güçlü yanına oynadığını biliyordu ve soru bir o kadar önemli olarak Simpson’ın da zayıf yanını ortaya çıkarıyordu. </st><st c="6367">Toplantıya katılmaları için onları davet eden mektupları gönderdiğinde bir zarfı Bay ve Bayan Dunnett’a, diğerini ise sadece N. </st><st c="6495">Simpson’a göndermişti.</st></p>
         <p id="p1615"><st c="6517">“Eşim Londra Ekonomi Okulu’nda öğretim üyesi,” dedi Simpson, “ama seçim bölgesini çoğu hafta sonu ve üniversite tatillerinde ziyaret edebilir.” Fisher oyları yavaş yavaş kaybettiğini hissedebiliyordu. </st><st c="6719">“Eminim gelecek nesilleri eğitmekten daha kutsal bir meslek olmadığı konusunda bana katılıyorsunuzdur.”</st></p>
         <p id="p1616"><st c="6822">Bunun peşinden gelen alkış, bir iki kişinin o okulun bunu yapmak için en iyi yer olduğuna pek de katılmadığını düşündürüyordu.</st></p>
         <p id="p1617"><st c="6949">“Ve son olarak,” dedi başkan, “yazmanımız Binbaşı Fisher’ın iki aday için de bir sorusu olduğunu biliyorum.”</st></p>
         <p id="p1618"><st c="7058">“Bu sabah </st><i><st c="7069">Daily Mail</st></i><st c="7079"> okudum,” dedi Fisher, “o yüzden büyük ihtimalle doğru değildir,” iki aday da mecburen güldüler, “Londra’daki Fulham Central da kısa listesini belirlemiş ve pazartesi müstakbel adaylarla görüşme yapılacakmış. </st><st c="7288">O kısa listede var mısınız ve varsanız o yarıştan biz bu akşam oy kullanmadan çekilmeyi düşünür müsünüz?”</st></p>
         <p id="p1619"><st c="7393">“Ben Fulham Central için başvuruda bulunmadım,” dedi Dunnett, “çünkü hep güneybatıdan bir koltuk temsil etmek istedim, eşimin doğup büyüdüğü ve bir aile kurmayı umduğumuz yerden.”</st></p>
         <p id="p1620"><st c="7573">Fisher başıyla onayladı. </st><st c="7599">Simpson alkışların dinmesini beklemek zorunda kaldı.</st></p>
         <p id="p1621"><st c="7651">“Ben Fulham Central’ın kısa listesindeyim binbaşı,” diye başladı, “ve geçerli bir nedenim yokken bu kadar kısa zamanda adımı çekmenin nezaketsiz kaçacağını düşünüyorum. </st><st c="7821">Ancak bu akşam seçilme şansına erişirsem çekilmek için daha iyi bir sebebim olamaz.”</st></p>
         <p id="p1622"><st c="7905">İyi kurtardı, diye düşündü Fisher peşinden gelen alkışı dinlerken. </st><st c="7973">Ama yeterince iyi bir kurtarış mıydı bu?</st></p>
         <p id="p1623"><st c="8013">Başkan yerinden kalktı. </st><st c="8038">“Eminim sadece değerli vakitlerini bu akşam bizimle olmaya ayırdıkları için değil, böylesi olağanüstü katkılarda bulundukları için iki adaya da teşekkür ederken hepiniz bana katılırsınız. </st><st c="8226">İkisinin de parlamento üyesi olacağına şüphem yok, ancak ne yazık ki biz sadece birini seçebiliriz.” Yine alkışlar yükseldi. </st><st c="8351">“Şimdi oylamaya geçiyoruz. </st><st c="8378">Nasıl ilerlemeyi düşündüğümü açıklayayım. </st><st c="8420">Üyeler salonun ön tarafına geçebilirse yazmanımız Binbaşı Fisher size oy pusulaları dağıtacak. </st><st c="8515">Seçtiğiniz adayın isminin yanına bir çarpı koyduktan sonra lütfen oy pusulanızı oy sandığına atın. </st><st c="8614">Sayım tamamlandıktan ve yazmanla ben belgeleri kontrol ettikten sonra, ki bu uzun sürmez, önümüzdeki seçimlerde Bristol Docklands’te Muhafazakâr Partiyi temsil etmek üzere hangi adayın seçildiğini duyuracağım.”</st></p>
         <p id="p1624"><st c="8824">Üyeler düzgün bir sıra oluşturdu ve Fisher üç yüzün üzerinde oy pusulası dağıttı. </st><st c="8907">Son oylar verildkten sonra başkan bir görevliden oy sandığını sahnenin arkasındaki özel odaya götürmesini istedi.</st></p>
         <p id="p1625"><st c="9020">Birkaç dakika sonra başkan ve yazman odaya girdiklerinde oy sandığını masanın ortasında buldular, görevli tarafından korunuyordu. </st><st c="9151">Birbirinin karşısına konmuş iki ahşap sandalyeye oturdular. </st><st c="9211">Görevli odadan ayrılmadan önce oy sandığının kilidini açtı ve kapıyı arkasından kapattı.</st></p>
         <p id="p1626"><st c="9299">Başkan kapının kapandığını duyunca ayağa kalkıp sandığı açtı ve oy pusulalarını masaya devirdi. </st><st c="9396">Geri oturduğunda Fisher’a, “Nasıl ilerlemek istersin?” diye sordu.</st></p>
         <p id="p1627"><st c="9462">“Bence siz Simpson’ın oylarını sayın, ben de Dunnett’ınkileri.”</st></p>
         <p id="p1628"><st c="9526">Başkan başıyla onayladı ve oyları incelemeye başladılar. </st><st c="9584">Fisher Simpson’ın büyük ihtimalle yirmi otuz fark oyla kazanacağını hemen fark etti. </st><st c="9669">Sabırlı olup doğru anı beklemesi gerektiğini anladı. </st><st c="9722">Doğru an başkan oy sandığını yere koyup oy pusulası bırakmadığını kontrol etmek için eğildiğinde geldi. </st><st c="9826">Bu hareket sadece birkaç saniyesini almıştı ama Fisher’a ceketinin cebine uzanıp o öğleden sonra daha erken saatlerde Dunnett’tan yana işaretlediği bir avuç oy pusulasını gizlice çıkaracak zaman yaratmıştı, bu aynanın önde birkaç kez çalıştığı bir hareketti. </st><st c="10085">Ustalıkla oyları kendi yığınına ekledi, yeteceklerinden emin değildi.</st></p>
         <p id="p1629"><st c="10154">“Eee,” dedi Fisher başını kaldırarak, “Simpson’ın kaç oyu var?”</st></p>
         <p id="p1630"><st c="10218">“Yüz altmış sekiz,” diye cevap verdi başkan. </st><st c="10264">“Dunnett’ın kaç var?”</st></p>
         <p id="p1631"><st c="10285">“Yüz yetmiş üç.”</st></p>
         <p id="p1632"><st c="10302">Başkan şaşırmıştı.</st></p>
         <p id="p1633"><st c="10321">“Oylar bu kadar yakın olduğu için belki sonrasında yeniden oylama istenmemesi için tekrar kontrol etmek akıllıca olur.”</st></p>
         <p id="p1634"><st c="10441">“Sana daha fazla katılamazdım,” dedi başkan. </st><st c="10487">“Yer değiştirelim mi?”</st></p>
         <p id="p1635"><st c="10509">Değiştirdiler ve ikinci kez saymaya başladılar.</st></p>
         <p id="p1636"><st c="10557">Birkaç dakika sonra başkan, “Çok doğru Fisher. </st><st c="10605">Yüz yetmiş üç Dunnett’a.”</st></p>
         <p id="p1637"><st c="10630">“Ben de sizin saydığınıza katılıyorum başkan. </st><st c="10677">Yüz altmış sekiz oy Simpson’a.”</st></p>
         <p id="p1638"><st c="10708">“Biliyor musun, odada o kadar insan olduğunu düşünmezdim.”</st></p>
         <p id="p1639"><st c="10767">“Arkada ayakta duran bayağı kalabalık bir grup vardı,” dedi Fisher. </st><st c="10836">“Koridorda oturan birkaç grup da.”</st></p>
         <p id="p1640"><st c="10870">“Nedeni bu olmalı,” dedi başkan. </st><st c="10904">“Ama aramızda kalsın, sana söylemeye çekinmiyorum, oğlum, ben oyumu Simpson’a vermiştim.”</st></p>
         <p id="p1641"><st c="10993">“Ben de,” dedi Fisher. </st><st c="11017">“Ama işte demokrasi bu.”</st></p>
         <p id="p1642"><st c="11041">Başkan güldü. </st><st c="11056">“Eh, sanırım geri dönüp millet huzursuzlanmadan sonuçları bildirsek iyi olur.”</st></p>
         <p id="p1643"><st c="11134">“Belki sadece kazananı açıklayıp ne kadar ucu ucuna olduğunu söylememek daha doğru olur başkan? </st><st c="11231">Sonuçta şimdi hepimizin birliğin seçtiği adayı desteklemesi gerekiyor. </st><st c="11302">Raporları yazarken tam sayıları da kaydederim.”</st></p>
         <p id="p1644"><st c="11349">“İyi düşündün Fisher.”</st></p>
         <p id="decoration43"><st c="11372">___________
   </st></p>
         <p id="p1645"><st c="11385">“Pazar gecesi bu kadar geç saatte aradığım için üzgünüm Leydi Virginia ama bir şey oldu ve bundan faydalanacaksak yetkinizle hemen harekete geçmemiz lazım.”</st></p>
         <p id="p1646"><st c="11541">“Bu önemli bir şey çıksa iyi olur,” dedi uykulu bir ses.</st></p>
         <p id="p1647"><st c="11598">“Sör William Travers’ın, Barrington’ın yöneticisinin–”</st></p>
         <p id="p1648"><st c="11653">“William Travers’ın kim olduğunu biliyorum.”</st></p>
         <p id="p1649"><st c="11698">“–birkaç saat önce kalp krizinden öldüğünü öğrendim.”</st></p>
         <p id="p1650"><st c="11752">“Bu iyi haber mi kötü haber mi?” diye sordu aniden uyanan bir ses.</st></p>
         <p id="p1651"><st c="11819">“Kesinlikle iyi çünkü basın bunun haberini aldığı anda hisse fiyatları kesin düşecek, bu yüzden aradım, başlamak için sadece birkaç saatimiz var.”</st></p>
         <p id="p1652"><st c="11966">“Sanıyorum yeniden hisselerimi satmak istiyorsun?”</st></p>
         <p id="p1653"><st c="12017">“Evet, istiyorum. </st><st c="12036">Geçen sefer ne kadar iyi bir kâr elde ettiğinizi hatırlatmama gerek yoktur eminim, hem de şirketin imajına zarar verdiğinizi.”</st></p>
         <p id="p1654"><st c="12162">“Ama yeniden satarsam hisselerin yükselmesi ihtimali var mı?”</st></p>
         <p id="p1655"><st c="12224">“Halka açık bir şirketin yöneticisi ölürse Leydi Virginia, hele de kalp krizinden, hisselerin gidebileceği tek bir yön vardır.”</st></p>
         <p id="p1656"><st c="12352">“O zaman yap gitsin, sat.”</st></p>
      </section>
   </div>
<div id="charCountTotal" value="12379"></div></body>
</html>
