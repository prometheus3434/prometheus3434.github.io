<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="tur">
  <head>
    <title>40</title>
    <meta http-equiv="Content-Type" content="text/html; charset=utf-8" />
  

</head>
  <body>
   <div>
      <section id="Chapter40" epub:type="bodymatter chapter" role="doc-chapter" aria-labelledby="h150">
         <div id="title-block50">
            <h1 id="h150"><st c="0">40
   </st></h1>
         </div>
         <p id="p3337"><span><st c="4">“Bu bildiriyi dün
      </st></span><st c="22"> sabah Philip Matthews’dan aldım, Arjantin’deki büyükelçimizden,” dedi meclis başkanı, masanın etrafında oturan herkese birer kopya vererek. </st><st c="162">“Lütfen dikkatlice okuyun.”</st></p>
         <p id="p3338"><st c="189">Sör Alan telgraf makinesinden Buenos Aires’ten gelen on altı sayfalık bildiriyi aldıktan sonra sabahın geri kalanını her paragrafı dikkatlice kontrol ederek geçirmişti. </st><st c="359">Aradığı şeyin Prenses Margaret’ın şehri resmi ziyareti sırasında yaşanan önemsiz şeylerin arasında gizli olduğunu biliyordu.</st></p>
         <p id="p3339"><st c="483">Büyükelçinin Martinez’i neden bahçe partisine davet ettiğini anlayamamıştı, Prenses Hazretleriyle tanıştırıldığını öğrenince daha da şaşırmıştı. </st><st c="629">Matthews’un protokolleri bu şekilde delmek için iyi bir nedeni olduğunu düşündü ve gelecekte bir zaman, bu olayı herkese anımsatacak bir fotoğrafın, gazete kupürleri kütüphanelerinde arşivlenmediğini umdu.</st></p>
         <p id="p3340"><st c="834">Öğleden hemen önce Sör Alan aradığı paragrafı buldu. </st><st c="888">Sekreterinden öğlen randevusunu iptal etmesini istedi. </st><st c="943">Büyükelçi şöyle yazmıştı:</st></p>
         <div id="epigraph3" epub:type="epigraph" role="doc-epigraph"></div>
         <p id="p3341"><i><st c="968">Majesteleri Lord’s’taki ilk test kriket maçının sonuçları hakkında beni bilgilendirdi,. </st><st c="1057">Kaptan Peter May ne kadar büyük bir çaba göstermiş, son dakikada yok yere çıkarılması yazık olmuş.</st></i></p>
         <div id="epigraph4" epub:type="epigraph" role="doc-epigraph"></div>
         <p id="p3342"><i></i></p>
         <p id="p3343"><st c="1155">Sör Alan başını kaldırıp kendini bildiriye kaptırmış olan Harry Clifton’a gülümsedi. </st></p>
         <p id="caption1"><i><st c="1241">Arthur Barrington’ın 23 Haziran Pazar günü ikinci test maçı için Southampton’a döndüğünü duyduğuma sevindim, çünkü 8’in üzerinde bir averajla İngiltere için büyük bir fark yaratabilir.</st></i></p>
         <p id="p3344"><st c="1425">Sör Alan okumaya devam etmeden önce Arthur, Pazar, Southampton ve 8 rakamının altını çizmişti.</st></p>
         <div id="epigraph5" epub:type="epigraph" role="doc-epigraph"></div>
         <p id="p3345"><i><st c="1520">Ancak Prenses Hazretleri, Tate’in 5 numara olarak ekleneceğini söyleyince şaşırdım, ama bana bunu ona söyleyenin kriket hakemi John Rothenstein olduğuna dair güvence verdi, bu da beni biraz düşündürdü.</st></i></p>
         <div id="epigraph6" epub:type="epigraph" role="doc-epigraph"></div>
         <p id="p3346"><st c="1722">Kabine sekreteri okumaya devam etmeden önce Tate, 5 numara ve Rothenstein’ın altını çizdi. </st></p>
         <div id="epigraph7" epub:type="epigraph" role="doc-epigraph"></div>
         <p id="p3347"><i><st c="1814">Londra’ya Auguste ayında döneceğim, Millbank’taki son test maçını izlemeye yetişeceğim, umalım da o zamana kadar dokuzluk seriyi kazanmış olalım. </st><st c="1960">Bu arada o sahadan iki tonluk silindirle geçmeleri gerekiyor.</st></i></p>
         <div id="epigraph8" epub:type="epigraph" role="doc-epigraph"></div>
         <p id="p3348"><st c="2021">Sör Alan bu sefer Auguste, Millbank, dokuzluk seri ve iki tonun altını çizmişti. </st><st c="2103">Shrewsbury’deyken kriketle daha çok ilgilenmiş olmayı diliyordu ama o zamanlar su sporlarıyla uğraşanlardandı. </st><st c="2214">Ancak masanın sonunda oturan Sör Giles, Oxford’da en üst düzey oyuncu anlamına gelen kriket mavi ceketini kazanmıştı, sopaya çarpan topun inceliklerinin birazdan ona açıklanacağına emindi.</st></p>
         <p id="p3349"><st c="2402">Sör Alan herkesin bildiriyi okumayı bitirdiğini görünce sevindi, gerçi Bayan Clifton hâlâ notlar alıyordu.</st></p>
         <p id="p3350"><st c="2509">“Sanırım Buenos Aires’teki adamımızın bize anlatmaya çalıştıklarının çoğunu çözdüm ama hâlâ algılayamadığım ince nokta var. </st><st c="2634">Örneğin Arthur Barrington konusunda yardıma ihtiyacım var çünkü ben bile test maçlarının en büyük vurucusunun adının Ken olduğunu biliyorum.”</st></p>
         <p id="p3351"><st c="2775">“Sebastian’ın ikinci adı Arthur,” dedi Harry. </st><st c="2822">“Yani 23 Haziran Pazar günü Southampton’a varacağını varsayabiliriz, zira test maçları asla pazar günü oynanmaz ve Southampton’da test sahası yok.”</st></p>
         <p id="p3352"><st c="2969">Kabine sekreteri başıyla onayladı.</st></p>
         <p id="p3353"><st c="3004">“Sekiz de para olmalı, büyükelçi sekiz milyon sterlin kaçırdığını düşünüyor olmalı,” diye önerdi Giles masanın diğer ucundan, “çünkü Ken Barrington’ın test averajı ellinin üzerinde.”</st></p>
         <p id="p3354"><st c="3187">“Çok iyi,” dedi Sör Alan not alarak. </st><st c="3225">“Ama Matthews’un ağustos yerine neden Auguste yazdığını açıklayamıyorum.”</st></p>
         <p id="p3355"><st c="3298">“Bir de Tate,” dedi Giles. </st><st c="3326">“Çünkü Maurice Tate İngiltere için dokuz numarayla oynuyordu, kesinlikle beş numarayla değil.”</st></p>
         <p id="p3356"><st c="3420">“O benim de kafamı karıştırdı,” dedi Sör Alan. </st><st c="3468">“Ama bana bu yanlış yazımı açıklayabilecek olan var mı?”</st></p>
         <p id="p3357"><st c="3524">“Sanırım ben açıklayabilirim,” dedi Emma. </st><st c="3567">“Kızım Jessica bir ressam, onun bana birçok heykeltıraşın çalışmalarından dokuz tane yaptığını söylediğini hatırlıyorum, sonra bu çalışmalar damgalanıp numaralandırılıyor. </st><st c="3739">Auguste da sanatçının kimliğini gösteriyor.”</st></p>
         <p id="p3358"><st c="3783">“Ben hâlâ anlamadım,” dedi Sör Alan, masadaki diğer yüzlerdeki ifadelere bakılırsa yalnız olmadığı da ortadaydı.</st></p>
         <p id="p3359"><st c="3896">“Renoir ya da Rodin olmalı,” dedi Emma. </st><st c="3937">“Sekiz milyon sterlini yağlı boya tabloya saklamak mümkün olmayacağına göre sanırım parayı Auguste Rodin’in iki tonluk bir heykeline saklı halde bulacaksınız.”</st></p>
         <p id="p3360"><st c="4096">“Millbank’teki Tate Galeri’nin müdürü Sör John Rothenstein’ın bana hangi heykel olduğunu söyleyebileceğini mi ima ediyor?”</st></p>
         <p id="p3361"><st c="4219">“Bize zaten söylemiş bunu,” dedi Emma muzaffer bir tavırla. </st><st c="4280">“Altını çizmediğiniz kelimelerden biri, Sör Alan.” Emma sırıtmadan duramadı. </st><st c="4357">“Rahmetli annem bunu benden çok önce fark ederdi, ölüm döşeğindeyken bile.”</st></p>
         <p id="p3362"><st c="4432">Harry de Giles da gülümsediler.</st></p>
         <p id="p3363"><st c="4464">“Hangi kelimenin altını çizmeyi unutmuşum Bayan Clifton?”</st></p>
         <p id="p3364"><st c="4522">Emma bu sorunun cevabını verdikten sonra kabine sekreteri yanındaki telefonu alıp, “Tate’teki John Rothenstein’ı arayıp bu akşam galeri kapandıktan sonra onu görmemiz için bir randevu ayarlayın,” dedi.</st></p>
         <p id="p3365"><st c="4724">Sör Alan telefonu kapatıp Emma’ya gülümsedi. </st><st c="4770">“Her zaman devlet işlerine daha çok kadın çalışan alınması gerektiğini savunmuşumdur.”</st></p>
         <p id="p3366"><st c="4856">“Umarım Sör Alan, </st><i><st c="4875">daha çok</st></i><st c="4883"> ve </st><i><st c="4887">kadın</st></i><st c="4892"> kelimelerinin altını çizersiniz.”</st></p>
         <p id="decoration94"><st c="4926">___________
   </st></p>
         <p id="p3367"><st c="4939">Sebastian </st><i><st c="4949">Queen Mary</st></i><st c="4959">’nin üst güvertesinde durdu ve Buenos Aires uzakta kaybolup bir mimarın çizim tahtasındaki hafif şehir hatları gibi görünene dek korkuluklara yaslandı.</st></p>
         <p id="p3368"><st c="5111">Beechcroft’tan uzaklaştırma aldığından beri geçen kısa zamanda çok fazla şey olmuştu, gerçi babasının neden sırf ona Cambridge’deki yerini kaybetmediğini söylemek için onca yolu geldiğini anlamıyordu. </st><st c="5313">Belli ki Don Pedro’yu tanıyan büyükelçiye telefon etmek daha kolay olmaz mıydı? </st><st c="5393">Hem neden büyükelçi ona pasaportunu bizzat kendisi vermişti, halbuki Becky danışma masasında verebilirdi? </st><st c="5499">Daha da tuhafı büyükelçi neden ikinci adını bilmek istemişti? </st><st c="5561">Buenos Aires gözden kaybolduğunda hâlâ bu soruların yanıtını bulamamıştı. </st><st c="5635">Belki babası ona gereken cevapları verirdi.</st></p>
         <p id="p3369"><st c="5678">Düşüncelerini geleceğe yöneltti. </st><st c="5712">İlk yapması gereken, ki bunun karşılığını çoktan gayet güzel bir biçimde almıştı, Don Pedro’nun heykelinin kolayca gümrükten geçmesini sağlamaktı, Sotheby’s heykeli alana dek limandan ayrılmayı düşünmüyordu.</st></p>
         <p id="p3370"><st c="5919">Ama o zamana dek rahatlayıp yolculuğun tadını çıkarmaya karar verdi. </st><i><st c="5989">Officers and Gentlemen</st></i><st c="6011">’ın son birkaç sayfasını okumak niyetindeydi, ilk cildini geminin kütüphanesinde bulmayı umuyordu.</st></p>
         <p id="p3371"><st c="6110">Şimdi eve dönüş yolundayken Cambridge’deki ilk yılında annesini etkileyecek ne başarabileceğini düşünmeye biraz zaman ayırması gerektiğini hissediyordu. </st><st c="6264">Neden olduğu onca sıkıntının ardından hiç değilse bunu yapmalıydı.</st></p>
         <p id="decoration95"><st c="6330">___________
   </st></p>
         <p id="p3372"><st c="6343">“</st><i><st c="6344">Düşünen Adam</st></i><st c="6356">,” dedi Tate Galeri’nin müdürü Sör John Rothenstein, “çoğu eleştirmen tarafından Rodin’in en ikonik işlerinden biri olarak görülür. </st><st c="6488">İlk olarak </st><i><st c="6499">Cehennem Kapıları</st></i><st c="6516">’nın bir parçası olarak tasarlanmış ve başta adı </st><i><st c="6566">Şair</st></i><st c="6570"> konmuştu, sanatçı kahramanı Dante’ye saygısını sunmak istiyordu. </st><st c="6636">Sanatçının eserle bağı böyle olunca üstat Meudon’da, bu bronzdan dökümün altına gömüldü.”</st></p>
         <p id="p3373"><st c="6725">Sör Alan büyük heykelin etrafında dolaşmaya devam etti. </st><st c="6782">“Yanlışsam düzeltin Sör John ama bu ilk başta dökümü yapılan dokuz heykelin beşincisi mi?”</st></p>
         <p id="p3374"><st c="6872">“Evet, öyle Sör Alan. </st><st c="6895">Rodin’in en çok rağbet gören çalışmaları o hayattayken Alexis Rudier tarafından Paris’teki dökümhanesinde dökümü yapılanlar. </st><st c="7020">Rodin’in ölümünden sonra, benim fikrimce ne yazık ki, Fransız hükümeti başka bir dökümhanede sınırlı sayıda heykelin dökülmesine izin verdi ama büyük koleksiyoncular bunların o yaşarken dökülenlerle aynı özgünlüğe sahip olmadığını düşünüyor.”</st></p>
         <p id="p3375"><st c="7262">“Dokuz orijinal dökümün şimdi nerede olduğu biliniyor mu?”</st></p>
         <p id="p3376"><st c="7321">“Ah, evet,” dedi müdür. </st><st c="7346">“Bunun dışında üçü Paris’te; Louvre, Musée Rodin ve Meudan’da. </st><st c="7409">Bir tane de New York’ta Metropolitan Müzesi’nde var, bir tanesi Leningrad’da Ermitaj Müzesi’nde, üç tanesi de özel koleksiyonerlerin elinde.”</st></p>
         <p id="p3377"><st c="7550">“Bu üçünün kimlerde olduğu biliniyor mu?”</st></p>
         <p id="p3378"><st c="7592">“Bir tanesi Baron de Rothschild’ın koleksiyonunda, bir diğeri Paul Mellon’da. </st><st c="7671">Diğerinin nerede olduğu muamma. </st><st c="7703">Kesin olarak bildiğimiz tek şey, o hayattayken döküldüğü ve Marlborough Galeri tarafından on sene önce özel bir koleksiyonere satıldığı. </st><st c="7840">Ancak bu muamma gelecek hafta sonunda ortadan kalkabilir.”</st></p>
         <p id="p3379"><st c="7898">“Anladığımdan emin değilim Sör John.”</st></p>
         <p id="p3380"><st c="7936">“Pazartesi akşamı </st><i><st c="7955">Düşünen Adam</st></i><st c="7967">’ın 1902’de yapılan bir dökümü Sotheby’s’de müzayedeye çıkıyor.”</st></p>
         <p id="p3381"><st c="8032">“Peki bu heykelin sahibi kim?” diye sordu Sör Alan masumca.</st></p>
         <p id="p3382"><st c="8092">“Hiçbir fikrim yok,” diye itiraf etti Rothenstein. </st><st c="8144">“Sotheby’s kataloğunda sadece bir beyefendinin malı olarak listelenmiş.”</st></p>
         <p id="p3383"><st c="8216">Kabine sekreteri bu fikir karşısında gülümsedi ama “Peki bu ne anlama geliyor?” demekle yetindi.</st></p>
         <p id="p3384"><st c="8313">“Satıcının isimsiz kalmak istediğini gösteriyor. </st><st c="8363">Genelde zor zamanlardan geçtiğini ve aile yadigârlarından birini elden çıkarmak zorunda kaldığını kabul etmek istemeyen bir aristokrat çıkar böyleleri.”</st></p>
         <p id="p3385"><st c="8515">“Sizce bu parça ne kadar toplar?”</st></p>
         <p id="p3386"><st c="8549">“Tahmin etmesi zor çünkü bu kadar önemli bir Rodin parçası yıllardır yok piyasada. </st><st c="8633">Ama yüz bin sterlinden daha azına giderse şaşırırım.”</st></p>
         <p id="p3387"><st c="8686">“Acemi biri bununla,” dedi Sör Alan önündeki bronz heykele hayranlıkla bakarak, “Sotheby’s’de satılığa çıkacak olan arasındaki farkı anlayabilir mi?”</st></p>
         <p id="p3388"><st c="8836">“Aralarında bir fark yok,” dedi müdür, “sadece döküm numaraları farklı. </st><st c="8909">Onun dışında birebir aynılar.”</st></p>
         <p id="p3389"><st c="8939">Kabine sekreteri </st><i><st c="8957">Düşünen Adam</st></i><st c="8969">’ın etrafında birkaç kez daha dolaştı, sonra adamın üzerinde oturduğu devasa tümseğe vurdu. </st><st c="9062">Martinez’in sekiz milyon sterlini nereye gizlediğinden şüphesi yoktu. </st><st c="9132">Bir adım geri çekilip bronz dökümün ahşap kaidesine daha dikkatlice baktı. </st><st c="9207">“Dokuz döküm de aynı tip kaideye mi sabitlenmiştir?”</st></p>
         <p id="p3390"><st c="9259">“Tam olarak aynı değillerdir ama sanırım benzerlerdir. </st><st c="9315">Her galeri ya da koleksiyonerin heykelin nasıl sergilenmesi gerektiğine dair bir fikri vardır. </st><st c="9410">Biz basit meşe bir kaide seçtik, etrafındakilerle uyum içinde olacağını düşündük.”</st></p>
         <p id="p3391"><st c="9492">“Peki kaide heykele nasıl bağlanıyor?”</st></p>
         <p id="p3392"><st c="9531">“Bu boyutlarda bir bronz için normalde heykelin altının iç kısmına dört küçük çelik conta takılır. </st><st c="9631">Her birinin içine bir delik açılmış olur, buradan bir cıvata ve silindir geçirilebilir. </st><st c="9719">Sonra tek yapman gereken kaideye dört delik açıp onu kelebek vidalarla heykelin altına sabitlemektir. </st><st c="9821">Düzgün herhangi bir marangoz bu işi yapabilir.”</st></p>
         <p id="p3393"><st c="9868">“Yani kaidesini çıkarmak istesen tek yapman gereken kelebek vidaları açmak, öyle mi? </st><st c="9954">Sonra da kaide heykelden hemen ayrılacak?”</st></p>
         <p id="p3394"><st c="9996">“Evet, sanırım öyle,” dedi Sör John. </st><st c="10034">“Ama kim bunu neden yapmak istesin ki?”</st></p>
         <p id="p3395"><st c="10073">“Gerçekten neden,” dedi meclis başkanı, hafiften gülümsemesini tutmadan. </st><st c="10147">Sadece Martinez’in parayı nereye sakladığını değil, İngiltere’ye nasıl sokmaya çalışacağını da öğrenmişti. </st><st c="10254">Daha da önemlisi sahte beş sterlinlerden oluşan sekiz milyon sterlini kimse neyin peşinde olduğunu anlamadan nasıl geri almayı planladığını da anlamıştı.</st></p>
         <p id="p3396"><st c="10407">“Zeki adam,” dedi içi boş bronza son kez vururken.</st></p>
         <p id="p3397"><st c="10458">“Bir dâhi,” dedi müdür.</st></p>
         <p id="p3398"><st c="10482">“Eh, o kadar abartmayalım,” dedi Sör Alan. </st><st c="10526">Ama zaten iki ayrı kişiden bahsediyorlardı.</st></p>
      </section>
   </div>
<div id="charCountTotal" value="10569"></div></body>
</html>
