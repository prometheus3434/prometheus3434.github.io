<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="tur">
  <head>
    <title>34</title>
    <meta http-equiv="Content-Type" content="text/html; charset=utf-8" />
  

</head>
  <body>
   <div>
      <section id="Chapter34" epub:type="bodymatter chapter" role="doc-chapter" aria-labelledby="h143">
         <div id="title-block42">
            <h1 id="h143"><st c="0">34
   </st></h1>
         </div>
         <p id="p2915"><span><st c="4">“İyi günler Sör Alan,”
      </st></span><st c="27"> dedi Giles üçünü meclis başkanının ofisine aldıklarında. </st><st c="84">“Sizi kız kardeşim Emma ve eniştem Harry Clifton’la tanıştırabilir miyim?”</st></p>
         <p id="p2916"><st c="158">Sör Alan Redmayne, Harry ve Emma’nın elini sıkıp Bay Hugh Spencer’ı tanıştırdı.</st></p>
         <p id="p2917"><st c="238">“Bay Spencer Hazine Bakanlığı’nda müsteşar,” diye açıkladı. </st><st c="299">“Neden burada olduğunu anlayacaksınız.”</st></p>
         <p id="p2918"><st c="338">Hepsi odanın ortasındaki yuvarlak bir masaya oturdular.</st></p>
         <p id="p2919"><st c="394">“Bu toplantının çok ciddi bir meseleyi tartışmak için yapıldığının farkındayım,” dedi Sör Alan, “ama başlamadan önce Bay Clifton, William Warwick serisinin hevesli bir takipçisi olduğumu söylemek istiyorum. </st><st c="602">Son kitabınız yatağın eşime ait olan tarafında, yani ne yazık ki o son sayfayı çevirene dek benim okuma iznim yok.</st></p>
         <p id="p2920"><st c="716">“Çok naziksiniz efendim.”</st></p>
         <p id="p2921"><st c="742">“Sizi neden bu kadar kısa süre içinde görmemiz gerektiğini açıklayarak başlayayım,” dedi Sör Alan, ses tonu değişmişti. </st><st c="863">“Sizi temin ederim Bay ve Bayan Clifton oğlunuzun refahı konusunda en az sizin kadar endişeliyiz, bizim yaklaşımımız sizinkinden farklı olsa bile. </st><st c="1010">Hükümetin yaklaşımı,” diye devam etti, “Don Pedro Martinez adında bir adam etrafında şekilleniyor, adamın o kadar çok işte parmağı var ki artık özel olarak ona bakan bir ekip var. </st><st c="1190">Bay Martinez, Eaton Meydanı’nda oturan, Shillingford’da yazlığı, üç gemi hattı, Windsor Great Park’taki Guards Polo Kulübü’nde bakılan bir dizi polo atı ve Ascot’ta at bakım yeri olan Arjantinli bir vatandaş. </st><st c="1399">Sezon boyunca hep Londra’ya geliyor, onun büyükbaş hayvan baronu olduğunu düşünen geniş bir arkadaş ve iş çevresi var. </st><st c="1518">Buna neden inanmasınlar ki? </st><st c="1546">Arjantin’de bir milyon iki yüz bin dönümlük arazisi ve üzerinde otlanan beş yüz bin civarı büyükbaş hayvanı var. </st><st c="1659">Bu ona gayet güzel kazanç sağlasa da aslında alçak planlarını gizlemek içn kullandığı bir paravandan başka bir şey değil.”</st></p>
         <p id="p2922"><st c="1781">“Ne peki bu planlar?” diye sordu Giles.</st></p>
         <p id="p2923"><st c="1821">“Açıkça söylemek gerekirse Sör Giles, adam uluslararası bir dolandırıcı. </st><st c="1895">Moriarty onun yanında kilise korosundaki çocuk gibi kalır. </st><st c="1954">İzin verin size Bay Martinez hakkında bildiklerimizi biraz daha anlatayım, sonrasında tüm sorularınızı memnuniyetle cevaplayacağım. </st><st c="2086">Yollarımız ilk kez 1935’te, ben Milli Savunma Bakanlığı’na bağlı özel görevdeyken kesişti. </st><st c="2177">Onun Almanya’yla iş yaptığını öğrendim. </st><st c="2217">Schutzstaffel’in</st><span id="rw-ref-note-16"><a href="s058-Notes-01.xhtml#rw-num-note-16" role="doc-noteref" epub:type="noteref"><st c="2233">16</st></a></span><st c="2236"> başı Heinrich Himmler’le yakın bir ilişki kurmuştu, Hitler’le de en az üç kez görüştüğünü biliyoruz. </st><st c="2338">Savaş sırasında Almanlara eksik olan her türlü hammaddeyi sağlayarak bir servet kazandı, bu süreçte hâlâ Eaton Meydanı’nda yaşıyordu.</st></p>
         <p id="p2924"><st c="2471">“Neden onu tutuklamadınız?” diye sordu Giles.</st></p>
         <p id="p2925"><st c="2517">“Amaçlarımıza uygun düşen onu tutuklamamaktı,” dedi Sör Alan. </st><st c="2580">“İngiltere’deki bağlantılarının kim olduğunu ve neyin peşinde olduklarını öğrenmek istiyorduk. </st><st c="2675">Savaş bitince Martinez Arjantin’e döndü ve büyükbaş çiftliği ticareti yapmaya devam etti. </st><st c="2765">Hatta Müttefikler şehre girdikten sonra bir daha Berlin’e hiç gitmedi. </st><st c="2836">Ülkesini düzenli olarak ziyaret etmeye devam etti. </st><st c="2887">Hatta üç oğlunu da İngiliz devlet okullarına gönderdi, kızı da şu anda Roedean’da.”</st></p>
         <p id="p2926"><st c="2970">“Böldüğüm için kusura bakmayın,” dedi Emma, “ama Sebastian’ın tüm bunlarla ne ilgisi var?”</st></p>
         <p id="p2927"><st c="3061">“Bir ilgisi yoktu Bayan Clifton, geçen haftaya dek, hiç habersiz Eaton Meydanı kırk dört numaranın kapısında belirene ve arkadaşı Bruno onu kalmaya davet edene dek.”</st></p>
         <p id="p2928"><st c="3227">“Bruno’yla iki kez karşılaştım,” dedi Harry, “onun çok tatlı bir genç adam olduğunu düşünmüştüm.”</st></p>
         <p id="p2929"><st c="3325">“Öyle olduğuna eminim,” dedi Sör Alan. </st><st c="3365">“Bu da Martinez’in İngiltere’yi seven, düzgün bir aile babası olduğu imajını güçlendiriyor. </st><st c="3457">Ancak oğlunuz, Don Pedro’yla ikinci karşılaşmasında farkında olmadan emniyet teşkilatımızın yıllardır üzerinde çalıştığı bir operasyona dahil oldu.”</st></p>
         <p id="p2930"><st c="3605">“İkinci karşılaşması mı?” diye sordu Giles.</st></p>
         <p id="p2931"><st c="3649">“18 Haziran 1954’te,” dedi Sör Alan notlarına bakarak, “Martinez, Sebastian’ı Beechcroft hanında Bruno’nun on beşinci yaş gününü kutlamaya çağırdı.”</st></p>
         <p id="p2932"><st c="3798">“Martinez’i bu kadar yakından izliyorsunuz yani?” dedi Giles.</st></p>
         <p id="p2933"><st c="3860">“Kesinlikle öyle yapıyoruz.” Kabine sekreteri önündeki kâğıtların arasından kahverengi bir zarf çıkardı, içinden iki tane beş sterlinlik banknot çıkardı ve masaya koydu. </st><st c="4031">“Bay Martinez cuma akşamı oğlunuza bu iki banknotu verdi.”</st></p>
         <p id="p2934"><st c="4089">“Ama bu Sebastian’ın hayatı boyunca eline geçen paradan çok daha fazlası,” dedi Emma. </st><st c="4176">“Biz ona haftada sadece iki şilin harçlık veriyoruz.”</st></p>
         <p id="p2935"><st c="4229">“Sanırım Martinez böylesi bir paranın genç adamın başını döndürmek için haydi haydi yeterli olduğunun farkındadır. </st><st c="4345">Sonra bunu koz olarak kullanıp Sebastian’ı çocuğun en savunmaz olduğunu bildiği anda Buenos Aires’e giderken ona eşlik etmeye davet etti.”</st></p>
         <p id="p2936"><st c="4483">“Martinez’in oğluma verdiği rastgele iki banknotu siz nasıl elinize geçirdiniz?” diye sordu Harry.</st></p>
         <p id="p2937"><st c="4582">“Rastgele değiller,” dedi Hazine’den gelen adam ilk kez konuşarak. </st><st c="4650">“Geçtiğimiz sekiz yıl içinde bunlardan on binin üzerinde topladık, polisin güvenilir kaynak dediği biri tarafından sağlanan bilgiler sayesinde.”</st></p>
         <p id="p2938"><st c="4794">“Güvenilir kaynak kim?” diye sordu Giles.</st></p>
         <p id="p2939"><st c="4836">“SS askeri Binbaşı Bernhard Krüger’i duydunuz mu hiç?” diye sordu Spencer.</st></p>
         <p id="p2940"><st c="4911">Bunun ardından gelen sessizlik hiçbirinin duymadığını gösteriyordu. </st></p>
         <p id="p2941"><st c="4980">“Binbaşı Krüger her işin altından kalkabilen, zeki bir adam, SS’ye katılmadan önce Berlin’de polis müfettişiydi. </st><st c="5093">Kendini sahte karşıtı ekibin başında buldu. </st><st c="5137">İngiltere, Almanya’ya savaş ilan edince Himmler’i Nazilerin İngiliz ekonomisini İngiltere’yi kusursuz beş sterlinlik banknotlarla doldurarak bozmanın mümkün olduğuna ikna etti, ama ancak amiri olduğu Sachsenhausen toplama kampından en iyi matbaacıları ve bakır oymacıları seçmesine müsaade edilirse. </st><st c="5437">En büyük başarılı hareketi de usta kalpazan Salomon Smolianoff’u da aralarına almak oldu, Berlin polis kuvvetlerindeyken bu adamı en az üç kez tutuklamış ve hapse göndermişti. </st><st c="5613">Smolianoff da aralarına katılınca Krüger’in takımı yirmi yedi milyon tane beş sterlinlik banknot bastı, değeri yüz otuz beş milyon sterlindi.”</st></p>
         <p id="p2942"><st c="5755">Harry nefesini tutma inceliğini gösterdi.</st></p>
         <p id="p2943"><st c="5797">“1945’te bir zaman, Müttefikler Berlin’de ilerlemeye başladığında Hitler matbaaların yok edilmesi emrini verdi, yok edildiklerine inanmak için birçok sebebimiz var. </st><st c="5963">Ancak Almanya teslim olmadan birkaç hafta önce Krüger Almanya-İsviçre sınırını sahne banknotlarla dolu bir çantayla aşmaya çalışırken yakalandı. </st><st c="6108">Berlin’in İngiliz kısmında hapiste iki sene geçirdi.</st></p>
         <p id="p2944"><st c="6160">“Ona ilgimiz burada kesilebilirdi, tabii İngiltere Bankası bize Krüger’in çantasında bulunan paraların gerçek olduğunu bildirip tehlike çanlarını çalmasaydı. </st><st c="6319">Bankanın o zamanki müdürü dünya üzerinde kimsenin İngiliz beş sterlinini kopyalayamayacağını ve hiçbir şeyin onu aksine ikna edemeyeceğini iddia ediyordu. </st><st c="6474">Krüger’e bu banknotlardan kaçının piyasaya karıştığını sorduk ama o bize bu bilgiyi vermeden önce becerikli bir biçimde salıverilmesinin şartlarını görüştü, Don Pedro Martinez’i de pazarlık kozu olarak kullandı.”</st></p>
         <p id="p2945"><st c="6686">Bay Spencer duraksayıp bir yudum su içti, kimse sözünü bölmedi.</st></p>
         <p id="p2946"><st c="6750">“Yedi yıllık cezasının sadece üç senesi boyunca hapiste yattıktan sonra Krüger’ı salıveren bir anlaşma yapıldı, tabii öncesinde bizi savaşın sonlarına doğru Martinez’in Himmler’le yirmi milyon sterlin değerinde sahne beş sterlinlik banknotu Almanya’dan çıkarıp bir şekilde Arjantin’e götürmek ve yeni emirleri beklemek üzere anlaştığı konusunda bilgilendirdi. </st><st c="7111">Bu Sherman tanktan Rus denizaltısına Almanya’ya her şeyi sokmuş bir adam için hiç de zor bir iş değildi.</st></p>
         <p id="p2947"><st c="7215">“Bir senelik cezası karşılığında Krüger bize Himmler’in, aralarında büyük ihtimalle Hitler’in kendisinin de olduğu özenle seçilmiş önde gelen bir avuç Nazi liderlerinin bir şekilde Buenos Aires’e ulaşıp kaderlerinden kaçmayı umduklarını anlattı, hayatlarının geri kalanını İngiltere Bankası’nı aptal yerine koyarak geçireceklerdi.</st></p>
         <p id="p2948"><st c="7546">“Ancak Himmler ve dostlarının Arjantin’e gidemeyeceği anlaşılınca,” diye devam etti Spencer, “Martinez elinden çıkarması gereken yirmi milyon sterlinlik sahte parayla kalakaldı. </st><st c="7725">Kolay bir iş değildi. </st><st c="7747">Başta Krüger’in hikâyesini kendi paçasını kurtarmak için uydurduğu bir palavra sayıp umursamadım ama sonra yıllar geçtikçe ve Martinez ne zaman İngiltere’ye gelse ya da oğlu Luis ne zaman Monte Carlo’da kumar oynasa piyasada daha fazla sahte beş sterlinlik banknot belirince gerçek bir sorunumuz olduğunu anladım. </st><st c="8061">Sebastian iki banknotundan birini Savile Row’dan oda tutmak için harcadığında ve kimse paranın gerçek olmadığını söylemediğinde bu bir kez daha kanıtlandı.”</st></p>
         <p id="p2949"><st c="8217">“İki yıl kadar yakın bir zaman önce,” diye araya girdi Sör Alan, “İngiltere Bankası’nın duruşuna olan hayal kırıklığımı Bay Churchill’e ifade ettim. </st><st c="8367">Zeki ve basit bir çözümle yeni bir beş sterlinlik banknotun mümkün olduğunca hızlı bir biçimde piyasaya sürülmesine dair emir verdi. </st><st c="8500">Tabii ki yeni parayı piyasaya sürmek tek gecede olacak iş değildi, İngiltere Bankası sonunda yeni bir beş sterlin banknotu basma planını duyurduğunda Martinez’e de devasa sahte hazinesini elden çıkarmak için zamanının azaldığını bildirmiş oldular.”</st></p>
         <p id="p2950"><st c="8748">“Sonra İngiltere Bankası’ndaki şarlatanlar,” diye yeniden konuşmaya başladı Bay Spencer öfkeyle, “31 Aralık 1957’den önce bankaya getirilen tüm beş sterlinlik banknotların yenileriyle değiştirileceğini duyurdu. </st><st c="8960">Yani Martinez’in tek yapması gereken sahte olanları İngiltere Bankası memnuniyetle onları yasallarıyla değiştireceği zaman İngiltere’ye sokmaktı. </st><st c="9106">Geçtiğimiz on yılda Martinez’in beş on milyon sterlin arası bir kısmını elinden çıkarabildiğini tahmin ediyoruz ama bu, elinde hâlâ Arjantin’de saklı sekiz, belki dokuz milyon olduğu anlamına geliyor. </st><st c="9307">İngiltere Bankası’nın duruşunu değiştirmek için yapabileceğimiz hiçbir şey olmadığını anlayınca geçen senenin bütçesine, sadece Martinez’in işini daha da zora sokma amacıyla yeni bir şart ekledik. </st><st c="9504">Geçen nisan ayında, İngiltere’ye bin sterlinden daha fazla nakit para getirmek yasadışı ilan edildi. </st><st c="9605">Yakın zamanda da tecrübe ederek ne kendisinin ne de onunla ilgili kişilerin Avrupa’da hiçbir sınırdan gümrük bavullarını almadan geçemediğini öğrendi.”</st></p>
         <p id="p2951"><st c="9756">“Ama bu Sebastian’ın Buenos Aires’te ne işi olduğunu açıklamıyor,” dedi Harry.</st></p>
         <p id="p2952"><st c="9835">“Oğlunuzun Martinez’in ağına düştüğüne inanmak için geçerli nedenlerimiz var Bay Clifton,” dedi Spencer. </st><st c="9941">“Don Pedro’nun onu kalan son sekiz dokuz milyon sterlini İngiltere’ye sokmak için kullanacağını düşünüyoruz. </st><st c="10050">Ama bunu nasıl ve nerede yapacağını bilmiyoruz.”</st></p>
         <p id="p2953"><st c="10098">“O zaman Sebastian büyük bir tehlike altında olmalı?” dedi Emma doğrudan meclis başkanına bakarak.</st></p>
         <p id="p2954"><st c="10197">“Evet ve hayır,” dedi Sör Alan. </st><st c="10230">“Martinez’in onun Arjantin’e gitmesini istemesinin asıl nedenini öğrenmediği sürece saçının bir teline bile zarar gelmez. </st><st c="10352">Ama Buenos Aires’teyken gerçekleri tesadüfen anlarsa, söylenenlere göre parlak zekâlı, uyanık bir genç, onu anında elçiliğin güvenli sınırlarına almakta tereddüt etmeyeceğiz.”</st></p>
         <p id="p2955"><st c="10527">“Neden bunu gemiden indiği anda yapmıyorsunuz?” diye sordu Emma. </st><st c="10593">“Oğlumuz bizim için herhangi birinin on milyon sterlininden bin kat daha değerli,” diye ekledi destek almak için Harry’ye bakarak.</st></p>
         <p id="p2956"><st c="10723">“Çünkü bu Martinez’in neyin peşinde olduğunu bildiğimiz konusunda gözünü açmasına neden olur,” dedi Spencer.</st></p>
         <p id="p2957"><st c="10832">“Ama Seb’in kontrol edemediğiniz bir satranç tablasında piyon olup kurban gitme riski var.”</st></p>
         <p id="p2958"><st c="10924">“Neler döndüğünden haberdar olmadığı sürece böyle bir şey olmayacak. </st><st c="10994">Martinez’in oğlunuzun yardımı olmadan o kadar miktarda parayı taşıyamayacağına eminiz. </st><st c="11081">Sebastian neler yapmayı planladığını öğrenmek için tek şansımız.”</st></p>
         <p id="p2959"><st c="11146">“On yedi yaşında o,” dedi Emma çaresizce.</st></p>
         <p id="p2960"><st c="11188">“Cinayetten tutuklandığında eşinizin olduğundan ya da Askerî Nişan kazandığında Sör Giles’ın olduğundan daha küçük bir yaşta değil.”</st></p>
         <p id="p2961"><st c="11321">“Onlar tamamen farklı şartlar altındaydı,” diye ısrar etti Emma.</st></p>
         <p id="p2962"><st c="11386">“Düşman aynı,” dedi Sör Alan.</st></p>
         <p id="p2963"><st c="11416">“Seb’in elinden gelen her biçimde yardımcı olmak isteyeceğiniz biliyoruz,” dedi Harry karısının elini tutarak, “ama konu bu değil. </st><st c="11548">Çok büyük bir risk var ortada.”</st></p>
         <p id="p2964"><st c="11579">“Tabii ki haklısınız,” dedi meclis başkanı, “gemiden indiği anda gözetime alınmasını istediğinizi söylerseniz anında emir göndereceğim. </st><st c="11716">Ama,” diye ekledi Emma bu fikri onaylayamadan önce, “bir plan yapmamız gerekiyor. </st><st c="11798">Ancak bu plan siz işbirliği yapmazsanız başarılı olamaz.”</st></p>
         <p id="p2965"><st c="11855">İtiraz etmelerini bekledi ama üç misafiri sessiz kaldı.</st></p>
         <p id="p2966"><st c="11911">“</st><i><st c="11913">South America</st></i><st c="11926"> Buenos Aires’e beş gün sonra varacak,” diye devam etti Sör Alan. </st><st c="11992">“Planımızın başarılı olması için gemi limana varmadan büyükelçiye mesajımızı iletmemiz gerekiyor.”</st></p>
         <p id="p2967"><st c="12090">“Neden telefon etmiyorsunuz?” diye sordu Giles.</st></p>
         <p id="p2968"><st c="12138">“Keşke bu kadar kolay olsaydı. </st><st c="12170">Buenos Aires’teki uluslararası telefon santrali on iki kadın tarafından işletiliyor, her biri Martinez’in paralı çalışanı. </st><st c="12293">Aynı şey telgraflar için de geçerli. </st><st c="12330">İşleri onu ilgilendirebilecek, politikacılar, bankacılar, iş adamları, hatta polis operasyonları hakkında her türlü bilgiyi toplamak, bu bilgileri kendi lehine kullanıp daha da fazla para kazanabilsin diye. </st><st c="12537">Telefonda adının geçmesi bile her tarafa alarm göndermelerine yeter, oğlu Diego’ya dakikalar içinde haber gider. </st><st c="12650">Aslında bu durumdan faydalandığımız zamanlar oldu, Martinez’e yanlış bilgiler verdik ama şu durumda bunu yapmak çok riskli olur.”</st></p>
         <p id="p2969"><st c="12779">“Sör Alan,” dedi müsteşar, “lütfen Bay ve Bayan Clifton’a aklımızda ne olduğunu anlatın ve bırakalım kararlarını versinler.”</st></p>
      </section>
   </div>
<div id="charCountTotal" value="12904"></div></body>
</html>
