<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="tur">
  <head>
    <title>6</title>
    <meta http-equiv="Content-Type" content="text/html; charset=utf-8" />
  

</head>
  <body>
   <div>
      <section id="Chapter6" epub:type="bodymatter chapter" role="doc-chapter" aria-labelledby="h110">
         <div id="title-block9">
            <h1 id="h110"><st c="0">6
   </st></h1>
         </div>
         <p id="p552"><span><st c="3">Kapıyı beyaz kolalı
      </st></span><st c="23"> yakası olan koyu mavi üniforma giymiş bir kadın açtı. </st><st c="77">“Ben müdireyim,” diye açıkladı.</st></p>
         <p id="p553"><st c="108">Harry onunla el sıkıştı, sonra eşini ve oğlunu tanıttı.</st></p>
         <p id="p554"><st c="164">“Neden ofisime gelmiyorsunuz,” dedi, “kızlarla tanışmadan önce biraz sohbet edebiliriz böylece.”</st></p>
         <p id="p555"><st c="261">Müdire üçünü renkli resimlerin yapıştırıldığı bir koridordan geçirdi.</st></p>
         <p id="p556"><st c="331">“Bunu sevdim,” dedi Sebastian, bir resmin önünde durarak ama müdire cevap vermedi, belli ki çocukların görülebilmesine ama duyulmamasına inanıyordu.</st></p>
         <p id="p557"><st c="480">Üçü birden onun peşinden ofise girdiler. </st></p>
         <p id="p558"><st c="522">Kapı kapanınca Harry müdireye hepsinin bu ziyareti nasıl iple çektiklerini anlattı.</st></p>
         <p id="p559"><st c="605">“Çocuklar da öyle,” diye cevap verdi müdire. </st><st c="651">“Ama önce yurdun kurallarından birkaçını açıklamalıyım çünkü en çok değer verdiğim şey çocukların refahı.”</st></p>
         <p id="p560"><st c="757">“Tabii ki,” dedi Harry. </st><st c="782">“Sizi dinliyoruz.”</st></p>
         <p id="p561"><st c="800">“İlgi gösterdiğiniz üç kız, Sandra, Sophie ve Jessica şu anda resim dersindeler, bu onları diğer çocuklarla iletişim halinde görmeniz için bir fırsat yaratacak. </st><st c="962">Onlara katıldığımızda işlerine devam etmelerine izin vermemiz önemli, kendilerini bir yarışta gibi hissetmemeliler. </st><st c="1078">Öyle hissederlerse bunun sonu ancak gözyaşıyla biter ve uzun vadeli etkileri de olabilir. </st><st c="1168">Bir kez reddedildiler zaten, bu deneyimi yeniden hatırlamalarına gerek yok. </st><st c="1244">Çocuklar etrafta yürüyen aileler gördüklerinde onların evlat edinmeyi düşündüğünü zaten biliyorlar. </st><st c="1344">Başka neden burada olsunlar ki? </st><st c="1376">Bilmemeleri gereken, aralarından sadece iki üçünü değerlendirdiğiniz. </st><st c="1446">Tabii üç kızla tanıştıktan sonra kararınızı vermek için yine de Taunton ve Exeter’deki yurtlarımızı ziyaret edebilirsiniz.”</st></p>
         <p id="p562"><st c="1569">Harry müdireye çoktan karar verdiklerini söylemek isterdi, gerçi son kararı verenin Sebastian’mış gibi görünmesini umuyorlardı.</st></p>
         <p id="p563"><st c="1697">“Resim dersine girmeye hazır mıyız?”</st></p>
         <p id="p564"><st c="1734">“Evet,” dedi Sebastian yerinden sıçrayıp kapıya koşarak.</st></p>
         <p id="p565"><st c="1791">“Kimin kim olduğunu nasıl bileceğiz?” dedi Emma yerinden yavaşça kalkarak.</st></p>
         <p id="p566"><st c="1866">Müdire kaşlarını çatıp Sebastian’a baktı, sonra, “Çocuklardan birkaçını size tanıtacağım, böylece hiçbiri kendini dışarıda kalmış gibi hissetmez. </st><st c="2013">Onların yanına gitmeden önce sormanız gereken başka bir soru var mı?" </st><st c="2083">dedi.</st></p>
         <p id="p567"><st c="2088">Harry, Sebastian’ın on tane soru sormamasına, kapının yanında durup sadece sabırla onları beklemesine şaşırıyordu. </st><st c="2204">Koridorda gerisingeri resim dersine doğru yürürlerken Sebastian önleri sıra koştu.</st></p>
         <p id="p568"><st c="2286">Müdire sınıfın kapısını açtı, içeri girip sessizce sınıfın arka tarafında durdular. </st><st c="2371">Müdire, görevli öğretmene başıyla selam verdi, öğretmen, “Çocuklar, misafirlerimiz var,” dedi.</st></p>
         <p id="p569"><st c="2465">“Tünaydın Bay ve Bayan Clifton,” dediler hep bir ağızdan, birkaçı etrafına bakındı, diğerleriyse resimlerine devam etti.</st></p>
         <p id="p570"><st c="2586">“Tünaydın,” dedi Harry ve Emma. </st><st c="2619">Sebastian ondan hiç beklenmeyecek biçimde sessiz kaldı.</st></p>
         <p id="p571"><st c="2674">Harry çocukların çoğunun başlarını eğik tuttuğunu, bastırılmış gibi durduklarını fark etti. </st><st c="2767">Öne çıkıp bir çocuğun futbol maçı çizmesini izledi. </st><st c="2819">Belli ki Bristol takımını tutuyordu, bu Harry’yi gülümsetti.</st></p>
         <p id="p572"><st c="2879">Emma bir ördek resmine bakıyormuş gibi davrandı, yoksa bir kedi miydi, bir yandan da çocuklardan hangisinin Jessica olduğunu anlamaya çalışıyordu ama hâlâ hiçbir fikir edinememişken müdire yanına gelip, “Bu Sandra,” dedi.</st></p>
         <p id="p573"><st c="3101">“Ne güzel bir resim Sandra,” dedi Emma. </st><st c="3142">Kızın yüzünde kocaman bir gülümseme belirdi, Sebastian da eğilip resme yakından baktı.</st></p>
         <p id="p574"><st c="3228">Harry yanlarına gelip Sandra’yla konuşmaya başladı, bu sırada Emma ve Sebastian da Sophie’yle tanıştı.</st></p>
         <p id="p575"><st c="3331">“Bu bir deve,” dedi kız güvenle, ikisi daha ne olduğunu soramadan.</st></p>
         <p id="p576"><st c="3398">“Tek hörgüçlü mü, çift hörgüçlü mü?” diye sordu Sebastian.</st></p>
         <p id="p577"><st c="3457">“Çift,” diye cevap verdi kız bir o kadar güvenle.</st></p>
         <p id="p578"><st c="3507">“Ama tek bir hörgücü var,” dedi Sebastian.</st></p>
         <p id="p579"><st c="3550">Sophie gülümsedi ve hemen hayvana bir hörgüç daha çizdi. </st><st c="3608">“Hangi okula gidiyorsun?” diye sordu.</st></p>
         <p id="p580"><st c="3645">“Eylülde St. </st><st c="3659">Bede’s’e gideceğim,” diye cevap verdi Sebastian. </st></p>
         <p id="p581"><st c="3708">Harry’nin bir gözü oğlunun üzerindeydi, belli ki Sophie’yle iyi anlaşıyordu, Harry onun çoktan karar vermiş olmasından korktu ama derken aniden Sebastian dikkatini oğlanlardan birinin resmine çevirdi, tam o sırada müdire Harry’yi Jessica’yla tanıştırdı. </st><st c="3962">Ama Jessica kendini işine öyle bir kaptırmıştı ki başını bile kaldırmadı. </st><st c="4036">Harry ne kadar çabalasa da hiçbir şey kızın dikkatini dağıtamıyordu. </st><st c="4105">Utangaç mıydı, hatta taş mı kesilmişti? </st><st c="4145">Harry hiç anlayamıyordu.</st></p>
         <p id="p582"><st c="4169">Harry, devesi hakkında Emma’yla konuşan Sophie’ye döndü. </st><st c="4227">Kız ona tek hörgüç mü, çift hörgüç mü tercih ettiğini sordu. </st><st c="4288">Harry cevabını düşünürken Emma, Sophie’nin yanından ayrıldı ve Jessica’yla tanışmaya gitti ama Harry gibi o da kızın ağzından hiç laf alamadı. </st><st c="4431">Tüm bu konunun bir felaketle sonuçlanıp Jessica’nın Avustralya’ya gideceğini, Sophie’nin de onlarda kalacağını düşünmeye başladı.</st></p>
         <p id="p583"><st c="4560">Emma onun yanından uzaklaşıp adı Tommy olan bir çocukla patlayan volkan resmi hakkında konuşmaya başladı. </st><st c="4667">Çocuğun kâğıdının büyük bir kısmı koyu kırmızı alevlerle kaplıydı. </st><st c="4734">Çocuk tuvalini daha da fazla kırmızı boyayla kaplarken Emma, Freud’un bu çocuğu evlat edinmek isteyeceğini düşündü.</st></p>
         <p id="p584"><st c="4849">Karşıya bakınca Sebastian’ın dikkatle kızın Nuh’un Gemisi çizimine bakarken Jessica’yla konuştuğunu gördü.</st></p>
         <p id="p585"><st c="4956">Başını kaldırmasa da en azından Sebastian’ı dinliyor gibi görünüyordu. </st><st c="5028">Sebastian, Jessica’nın yanından ayrıldı, Sandra ve Sophie’nin resimlerine bir kez daha baktı, sonra gidip kapının yanında durdu.</st></p>
         <p id="p586"><st c="5156">Birkaç dakika sonra müdire bir bardak çay içmek için ofisine dönmeyi önerdi.</st></p>
         <p id="p587"><st c="5233">Üç bardak çay koyduktan ve her birine Bath Oliver kurabiyelerinden ikram ettikten sonra, “Son kararınızı vermeden önce eve gitmek, biraz düşünmek ve belki daha sonra geri gelmek ya da diğer yurtlarımızdan birini ziyaret etmek isterseniz sizi anlarız,” dedi.</st></p>
         <p id="p588"><st c="5491">Harry kararlılıkla sessiz kaldı, Sebastian fikrini açık edecek mi diye bekliyordu.</st></p>
         <p id="p589"><st c="5574">“Bence üç kız da çok hoştu,” dedi Emma, “aralarında bir seçim yapmayı çok zor buluyorum.”</st></p>
         <p id="p590"><st c="5664">“Ben de,” dedi Harry. </st><st c="5687">“Belki de sizin önerinize uymalıyız, eve dönüp bunu aramızda konuşmalı ve sonra size nasıl hissettiğimizi haber vermeliyiz.”</st></p>
         <p id="p591"><st c="5811">“Ama hepimiz aynı kızı istiyorsak bu tamamen zaman kaybı olur,” dedi Sebastian büyümüş de küçülmüş bir çocuğun mantığıyla.</st></p>
         <p id="p592"><st c="5934">“Bu kararını verdiğin anlamına mı geliyor?” diye sordu babası, Sebastian tercihini açıkladıktan sonra o ve Emma’nın ona farklı bir tercihle üstünlük sağlayabileceğinin farkındaydı ama bunun Jessica’nın Barrington Evi’ndeki hayatına başlaması için en iyi yol olmadığını da kabul ediyordu.</st></p>
         <p id="p593"><st c="6222">“Karar vermeden önce,” dedi müdire, “belki de üç çocuk hakkında da biraz bilgi vermeliyim. </st><st c="6314">Sandra açık ara en kolayca kontrol altında tutulabilecek çocuk. </st><st c="6378">Sophie daha sosyal ama biraz kafası dağınık biri.”</st></p>
         <p id="p594"><st c="6428">“Peki ya Jessica?” diye sordu Harry.</st></p>
         <p id="p595"><st c="6465">“Şüphesiz kızlar arasında en yetenekli olan o ama kendine ait bir dünyada yaşıyor, kolayca arkadaş edinemiyor. </st><st c="6577">Üçü arasında Sandra’nın size uyacağını düşünüyorum.”</st></p>
         <p id="p596"><st c="6629">Harry, Sebastian’ın çatık kaşlarının yerini asık bir suratın almasını izledi. </st><st c="6708">Taktik değiştirdi.</st></p>
         <p id="p597"><st c="6726">“Evet, sanırım size katılıyorum müdire hanım,” dedi Harry. </st><st c="6786">“Tercihim Sandra.”</st></p>
         <p id="p598"><st c="6804">“Ben kararsızım,” dedi Emma. </st><st c="6834">“Sophie’yi sevdim, neşeli ve eğlenceli.”</st></p>
         <p id="p599"><st c="6874">Emma ve Harry hızlıca bakıştılar. </st><st c="6909">“Karar sende Seb. </st><st c="6927">Sandra mı yoksa Sophie mi?” diye sordu Harry.</st></p>
         <p id="p600"><st c="6972">“İkisi de değil. </st><st c="6990">Bence Jessica,” dedi Sebastian, sonra yerinden fırlayıp odadan dışarı koştu, kapıyı ağzına kadar açık halde bıraktı.</st></p>
         <p id="p601"><st c="7106">Müdire masasının ardından kalktı. </st><st c="7141">Onun sorumlu olduğu çocuklardan biri olsa Sebastian’la kesin küçük bir konuşma yapardı.</st></p>
         <p id="p602"><st c="7228">“Henüz demokrasinin ne olduğunu anlayamıyor,” dedi Harry, durumu hafifletmeye çalışarak. </st><st c="7318">Müdire pek de ikna olmamış halde kapıya yöneldi. </st><st c="7367">Harry ve Emma koridor boyunca onun peşinden gittiler. </st><st c="7421">Müdire sınıfa girdiğinde gözlerine inanamadı; Jessica resmini yerinden çıkarmış Sebastian’a veriyordu.</st></p>
         <p id="p603"><st c="7523">“Karşılığında ona ne önerdin?” diye sordu Harry oğluna, Sebastian Nuh’un Gemisi’ne sarılmış halde yanından geçerken.</st></p>
         <p id="p604"><st c="7640">“Yarın öğleden sonra yemeğe gelirse en sevdiği yemeği yiyebileceğine söz verdim.”</st></p>
         <p id="p605"><st c="7722">“En sevdiği yemek neymiş peki?” diye sordu Emma.</st></p>
         <p id="p606"><st c="7771">“Tereyağı ve ahududu reçeliyle kaplı hamur kızartması.”</st></p>
         <p id="p607"><st c="7827">“Sizin için uygun mudur müdire hanım?” diye sordu Harry endişeyle.</st></p>
         <p id="p608"><st c="7894">“Evet ama belki üçünün de gelmesi daha iyi olur.”</st></p>
         <p id="p609"><st c="7944">“Hayır, teşekkürler müdire hanım,” dedi Emma. </st><st c="7991">“Jessica’nın gelmesi yeterli.”</st></p>
         <p id="p610"><st c="8021">“Nasıl isterseniz,” dedi müdire, şaşkınlığını gizleyemeden.</st></p>
         <p id="p611"><st c="8081">Barrington Evi’ne dönerlerken Harry, Sebastian’a neden Jessica’yı tercih ettiğini sordu.</st></p>
         <p id="p612"><st c="8170">“Sandra çok güzeldi,” dedi Sebastian, “Sophie de çok eğlenceli ama ay sonu gelmeden ikisiyle de sıkılırdım.”</st></p>
         <p id="p613"><st c="8279">“Peki ya Jessica?” diye sordu Emma.</st></p>
         <p id="p614"><st c="8315">“Bana seni hatırlattı anne.”</st></p>
         <p id="decoration16"><st c="8344">___________
   </st></p>
         <p id="p615"><st c="8357">Jessica yemeğe geldiğinde Sebastian ön kapının yanında duruyordu.</st></p>
         <p id="p616"><st c="8422">Jessica merdivenleri çıktı, bir eliyle müdirenin eline tutunuyor, diğeriyle resimlerinden birini tutuyordu.</st></p>
         <p id="p617"><st c="8530">“Beni izleyin,” dedi Sebastian ama Jessica olduğu yere yapıştırılmış gibi en üst basamakta kalakaldı. </st><st c="8633">Taş kesmiş gibiydi, Sebastian geri dönene kadar hiç kımıldamadı.</st></p>
         <p id="p618"><st c="8697">“Bu senin için,” dedi resmi vererek.</st></p>
         <p id="p619"><st c="8734">“Teşekkürler,” dedi Sebastian, Doktor Barnardo’nun koridorundaki duvarda gördüğü resmi tanımıştı. </st><st c="8833">“Eh, içeri girsen iyi olur, tüm hamur kızartmalarını tek başıma yiyemem.”</st></p>
         <p id="p620"><st c="8906">Jessica çekinerek içeri adımını attı ve ağzı açık kaldı. </st><st c="8964">Hamur kızartmalarını düşünmekten değil, her duvarda asılı olan çerçeveli, gerçek yağlı boya tabloları gördüğü içindi bu.</st></p>
         <p id="p621"><st c="9084">“Daha sonra bakarız,” diye söz verdi Sebastian, “yoksa yemekler soğur.”</st></p>
         <p id="p622"><st c="9156">Jessica oturma odasına girince Harry ve Emma, onu karşılamak için ayağa kalktılar ama Jessica bir kez daha gözlerini resimlerden ayıramıyordu. </st><st c="9300">Sonunda Sebastian’ın yanına, koltuğa oturdu ve özlem dolu bakışlarını cızırdayan bir yığın hamur kızartmasına çevirdi. </st><st c="9419">Ama Emma ona bir tabak, peşinden bir hamur kızartması, peşinden tereyağı ve peşinden de bir kâse ahududu reçeli verene kadar kımıldamadı.</st></p>
         <p id="p623"><st c="9556">Müdire, Jessica ilk ısırığını almak üzereyeken kaşlarını çattı.</st></p>
         <p id="p624"><st c="9620">“Teşekkürler Bayan Clifton,” dedi hemen Jessica. </st><st c="9670">İki hamuru daha yuttu, her seferinde, “Teşekkürler Bayan Clifton,” dedi.</st></p>
         <p id="p625"><st c="9742">Dördüncüyü, “Hayır, sağ olun, Bayan Clifton,” diyerek geri çevirdiğinde Emma bir tane daha yemek ister mi, yoksa müdire ona üç taneden daha fazlasını yememesini mi söyledi emin olamadı.</st></p>
         <p id="p626"><st c="9928">“Turner’ı duydun mu hiç?” diye sordu Sebastian, Jessica ikinci bardak portakallı sodasını bitirdiğinde. </st><st c="10033">Jessica başını eğip cevap vermedi. </st><st c="10068">Sebastian ayağa kalktı, onu elinden tuttu ve odadan dışarı çıkardı. </st><st c="10136">“Turner bayağı iyi aslında,” dedi, “ama senin kadar iyi değil.”</st></p>
         <p id="p627"><st c="10199">“İnanamıyorum,” dedi müdire kapı arkalarından kapanırken. </st><st c="10258">“Onu hiç bu kadar rahat görmedim.”</st></p>
         <p id="p628"><st c="10292">“Ama neredeyse tek kelime bile etmedi,” dedi Harry.</st></p>
         <p id="p629"><st c="10344">“Bana inanın Bay Clifton, biraz önce Jessica’nın en neşeli haline tanıklık ettiniz.”</st></p>
         <p id="p630"><st c="10429">Emma güldü. </st><st c="10442">“Çok tatlı bir kız. </st><st c="10462">Ailemizin bir üyesi olma ihtimali varsa nasıl ilerlememiz gerekiyor?”</st></p>
         <p id="p631"><st c="10531">“Ne yazık ki uzun bir süreç bu,” dedi müdire, “her zaman mutlu sonla da bitmiyor. </st><st c="10614">Arada bir onu buraya davet ederek başlayabilirsiniz, iyi giderse hafta sonu izinlerini düşünebilirsiniz. </st><st c="10719">Ondan sonra geri dönüş yok çünkü boş umutlar yaratmamalıyız.”</st></p>
         <p id="p632"><st c="10780">“Sizin rehberliğinizde ilerleyeceğiz müdire hanım,” dedi Harry, “çünkü bunu kesinlikle denemek istiyoruz.”</st></p>
         <p id="p633"><st c="10887">“O zaman elimden geleni yapacağım,” diye cevap verdi müdire. </st><st c="10949">Üçüncü çayını içtiğinde, hatta ikinci bir hamuru yemeyi başardığında Harry ve Emma’nın onlardan beklenenler konusunda hiç şüpheleri kalmamıştı.</st></p>
         <p id="p634"><st c="11092">“Sebastian ve Jessica nereye gitmiş olabilir?” diye sordu Emma, müdire artık yola çıkmaları gerektiğini söylediğinde.</st></p>
         <p id="p635"><st c="11210">Harry, “Ben gidip bakayım,” dediği sırada iki çocuk koşturarak geri odaya girdi.</st></p>
         <p id="p636"><st c="11291">“Eve gitme zamanı genç hanım,” dedi müdire yerinden kalkarken. </st><st c="11355">“Sonuçta akşam yemeğine yetişmemiz gerek.”</st></p>
         <p id="p637"><st c="11397">Jessica, Sebastian’ın elini bırakmayı reddetti. </st><st c="11446">“Daha fazla yemek yemek istemiyorum,” dedi.</st></p>
         <p id="p638"><st c="11489">Müdire diyecek kelime bulamadı.</st></p>
         <p id="p639"><st c="11521">Harry, Jessica’yı girişe yönlendirdi ve montunu giymesine yardımcı oldu. </st><st c="11595">Müdire ön kapıdan çıktığında Jessica gözyaşlarına boğuldu.</st></p>
         <p id="p640"><st c="11653">“Ah, hayır,” dedi Emma. </st><st c="11678">“Ben de her şeyin çok iyi gittiğini sanmıştım.”</st></p>
         <p id="p641"><st c="11725">“Daha iyi gidemezdi,” diye fısıldadı müdire. </st><st c="11771">“Sadece ayrılmak istemediklerinde ağlıyorlar. </st><st c="11817">Tavsiyeme uyun, ikiniz de aynı fikirdeyseniz formları bir an önce doldurun.”</st></p>
         <p id="p642"><st c="11893">Jessica, müdirenin küçük Austin 7’sine binmeden önce arkasını dönüp el salladı, hâlâ yanaklarından aşağı gözyaşları akıyordu.</st></p>
         <p id="p643"><st c="12019">“İyi tercih Seb,” dedi Harry bir kolunu oğlunun omzuna atarak ve yolun sonunda kaybolana dek arabayı izlediler.</st></p>
         <p id="decoration17"><st c="12131">___________
   </st></p>
         <p id="p644"><st c="12144">Müdire, Barrington Evi’nden son kez çıkıp Doktor Barnardo’ya tek başına dönene dek beş ay daha geçti; kimsesiz, sahipsiz çocuklarından biri daha mutlu mesut yerleşmişti. </st><st c="12314">Eh, pek mutlu mesut değil çünkü çok geçmeden Harry ve Emma, Jessica’nın da en az Sebastian’ınkiler kadar emek isteyen sorunları olduğunu fark ettiler.</st></p>
         <p id="p645"><st c="12464">İkisi de hiç durup Jessica’nın daha önce hiç kendi odasında uyumadığını düşünmemişlerdi, Barrington Evi’ndeki ilk gecesinde odasının kapısını sonuna kadar açık bıraktı ve ağlayarak uykuya daldı. </st><st c="12660">Harry ve Emma o uyandıktan kısa bir süre sonra yatağa tırmanıp aralarına giren sıcak küçük bir şeye alıştılar. </st><st c="12771">Sebastian, ayıcığı Winston’la vedalaştığında ve eski dostunu Jessica’ya verdiğinde yatak ziyaretleri nadirleşti.</st></p>
         <p id="p646"><st c="12883">Jessica, Winston’a bayılıyordu, yeni ağabeyinin kibirle, “Ayıcığım olması için çok büyüdüm. </st><st c="12976">Sonuçta birkaç haftaya okula başlayacağım,” demesine rağmen Sebastian’dan sonra en sevdiği oydu.</st></p>
         <p id="p647"><st c="13072">Jessica onunla beraber St. </st><st c="13100">Bede’s’e gitmek istiyordu ama Harry ona kızlarla erkeklerin aynı okula gitmediğini açıkladı.</st></p>
         <p id="p648"><st c="13192">“Neden?” diye sordu Jessica.</st></p>
         <p id="p649"><st c="13221">“Sorulacak soru bu,” dedi Emma.</st></p>
         <p id="p650"><st c="13253">Dönemin ilk günü sonunda geldiğinde, Emma küçük adamına bakıp yılların nereye gittiğini düşündü. </st><st c="13351">Kırmızı bir ceket ve gri pazenden şort giymiş, kırmızı bir şapka takmıştı. </st><st c="13426">Ayakkabıları bile parlıyordu. </st><st c="13456">Eh, dönemin ilk günüydü. </st><st c="13481">Jessica kapıda durup, araba yolun sonunda kaybolup ön kapılardan çıkana dek el salladı. </st><st c="13569">Sonra en üst basamağa oturup Sebastian’ın dönmesini bekledi.</st></p>
         <p id="p651"><st c="13629">Sebastian okul yolculuğunda annesinin, ona ve babasına katılmamasını istemişti. </st><st c="13710">Harry nedenini sorduğunda, “Diğer çocukların annemin beni öptüğünü görmesini istemiyorum,” diye cevap verdi.</st></p>
         <p id="p652"><st c="13818">Harry, St. </st><st c="13830">Bede’s’deki ilk gününü hatırlamasa onu ikna ederdi. </st><st c="13882">O ve annesi Still House Yolu’ndan tramvaya binmişlerdi ve Harry önceki durakta inip son yüz metreyi yürümeyi istemişti, böylece diğer oğlanlar arabaları olmadığını anlamazdı. </st><st c="14057">Okul kapılarına elli metre kala da annesinin onu öpmesine izin vermesine rağmen hemen vedalaşıp onu orada öylece bırakmıştı. </st><st c="14182">St. </st><st c="14186">Bede’s’e ilk kez yaklaştığında gelecekteki sınıf arkadaşlarının faytonlar ve motorlu arabalarla okula bırakıldığını görmüştü, bir tanesi üniformalı bir şoförün sürdüğü Rolls-Royce’la bırakılmıştı.</st></p>
         <p id="p653"><st c="14382">Harry de evden uzakta geçirdiği ilk geceyi zor bulmuştu ama Jessica’nın aksine onun nedeni daha önce hiç başka çocuklarla aynı odada uyumamasıydı.</st></p>
         <p id="p654"><st c="14529">Ama alfabe ona nazik davranmıştı çünkü yatakhanede bir yanında Barrington bir yanında Deakins’le uyumaya başlamıştı. </st><st c="14647">Yatakhane başkanı konusunda o kadar şanslı değildi. </st><st c="14699">Alex Fisher ilk haftasının her akşamında onu terlikle dövmüştü, tek nedeni de Harry’nin bir liman işçisinin oğlu olması ve bu yüzden toprak sahibi birinin oğlu olan Fisher’la aynı okulda eğitim görmeyi hak etmemesiydi. </st><st c="14918">Harry bazen St. </st><st c="14934">Bede’s’ten mezun olduktan sonra Fisher’a ne olduğunu merak ediyordu. </st><st c="15003">Onunla Giles’ın savaş sırasında Tobruk’ta aynı alayda hizmet ederken yollarının kesiştiğini biliyordu, Fisher’ın hâlâ Bristol’da yaşadığını tahmin ediyordu çünkü geçenlerde St. </st><st c="15180">Bede’s’in Mezunlar Toplantısı’nda onunla konuşmaktan kaçınmıştı.</st></p>
         <p id="p655"><st c="15244">En azında Sebastian okula bir arabayla gidiyordu ve bir gündüzlü olarak Fisher gibi bir sorunla uğraşmayacaktı, her akşam Barrington Evi’ne dönecekti. </st><st c="15396">Böyleyken bile Harry oğlunun St. </st><st c="15429">Bede’s’i kendisinden daha kolay bulacağını sanmıyordu, tamamen başka nedenlerle olsa bile.</st></p>
         <p id="p656"><st c="15519">Harry okul kapılarının dışına park ettiğinde daha o el frenini çekemeden Sebastian arabadan dışarı atladı. </st><st c="15627">Harry oğlunun kapılardan içeri koşmasını ve kırmızı ceketler karmaşasının içinde kaybolmasını izledi, o karmaşanın içinde diğer yüz oğlandan ayırt edilmesi imkânsızdı. </st><st c="15795">Bir kez bile arkasına bakmadı. </st><st c="15826">Harry </st><i><st c="15832">eski düzen değişti, yenisine yer açtı</st></i><i><span id="rw-ref-note-1"><a href="s058-Notes-01.xhtml#rw-num-note-1" role="doc-noteref" epub:type="noteref"><st c="15869">1</st></a></span></i><st c="15871"> gerçeğini kabul etti.</st></p>
         <p id="p657"><st c="15893">Yavaşça geri Barrington Evi’ne sürdü ve son kitabının bir sonraki bölümünü düşünmeye başladı. </st><st c="15988">William Warwick’in terfi etmesinin zamanı gelmiş miydi?</st></p>
         <p id="p658"><st c="16043">Eve yaklaşınca en üst basamakta oturan Jessica’yı gördü. </st><st c="16101">Arabayı durdururken gülümsedi. </st><st c="16132">Ama Harry arabadan indiğinde Jessica’nın söylediği ilk şey, “Seb nerede?” oldu.</st></p>
         <p id="decoration18"><st c="16211">___________
   </st></p>
         <p id="p659"><st c="16224">Her gün, Sebastian okuldayken Jessica kendi dünyasına çekiliyordu. </st><st c="16291">Onun eve dönmesini beklerken zamanını Winston’a başka hayvanlar, Ayı Winnie, Bay Kurbağa, beyaz bir tavşan, Orlando adında sarman bir kedi ve saat yutan bir timsah hakkında hikâyeler okuyarak geçiriyordu.</st></p>
         <p id="p660"><st c="16495">Winston uykuya dalınca onu yatağına yatırıyor, sehpasına dönüp resim yapıyordu. </st><st c="16576">Durmaksızın. </st><st c="16589">Hatta Emma’nın bir zamanlar çocuk odası olarak gördüğü yer Jessica tarafından bir sanat stüdyosuna çevrilmişti. </st><st c="16701">Eline geçirebildiği her kâğıdı –ki bunlara Harry’nin eski kitap taslakları da dahildi (yenilerini kilit altında saklıyordu) – kalem, boya kalemi ya da boyayla kapladıktan sonra dikkatini odanın duvarlarını boyamaya çevirmişti.</st></p>
         <p id="p661"><st c="16927">Harry onun hevesini kırmak istemiyordu, hem de hiç ama Emma’ya, Barrington Evi’nin onların evi olmadığını hatırlattı, belki de Jessica çocuk odasından çıkıp evde daha ne kadar çok el değmemiş duvar olduğunu keşfetmeden Giles’a danışmalılardı.</st></p>
         <p id="p662"><st c="17170">Ama Giles, Barrington Evi’nin yeni sakininden öyle bir etkilenmişti ki tüm evin içini dışını yeniden boyasa da umurunda olmadığını söyledi.</st></p>
         <p id="p663"><st c="17310">“Tanrı aşkına ona cesaret verme,” diye yalvardı Emma. </st><st c="17365">“Sebastian ondan kendi odasını boyamasını istedi bile.”</st></p>
         <p id="p664"><st c="17420">“Peki ona gerçeği ne zaman söyleyeceksin?” diye sordu Giles akşam yemeğine oturduklarında.</st></p>
         <p id="p665"><st c="17511">“Şu anda ona söylememizi gerektiren bir neden göremiyoruz,” dedi Harry. </st><st c="17584">“Sonuçta Jessica sadece altı yaşında, daha yeni yerleşiyor buraya.”</st></p>
         <p id="p666"><st c="17651">“Eh, çok uzun süre beklemeyin,” diye uyardı onu Giles, “çünkü şimdiden seni ve Emma’yı ebeveyni, Seb’i ağabeyi olarak görüyor, bana Giles dayı diyor, gerçekteyse benim üvey kardeşim ve Seb’in teyzesi.”</st></p>
         <p id="p667"><st c="17853">Harry güldü. </st><st c="17867">“Bence bunu kavrayabilmesi için biraz zaman geçmesi gerek.”</st></p>
         <p id="p668"><st c="17926">“Umarım asla öğrenmek zorunda kalmaz,” dedi Emma. </st><st c="17977">“Unutmayın, tek bildiği gerçek anne babasının öldüğü. </st><st c="18031">Tüm gerçeği sadece biz üçümüz biliyorken bunu neden değiştirelim ki?”</st></p>
         <p id="p669"><st c="18100">“Sebastian’ı hafife alma. </st><st c="18127">Anlamaya başladı bile.”</st></p>
      </section>
   </div>
<div id="charCountTotal" value="18150"></div></body>
</html>
