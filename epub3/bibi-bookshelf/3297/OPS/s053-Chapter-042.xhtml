<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="tur">
  <head>
    <title>42</title>
    <meta http-equiv="Content-Type" content="text/html; charset=utf-8" />
  

</head>
  <body>
   <div>
      <section id="Chapter42" epub:type="bodymatter chapter" role="doc-chapter" aria-labelledby="h152">
         <div id="title-block52">
            <h1 id="h152"><st c="0">42
   </st></h1>
         </div>
         <p id="p3465"><span><st c="4">İlk parça o
      </st></span><st c="16"> akşam yediye kadar müzayedeye çıkmayacaktı ama müzayede evi büyük bir empresyonism satışının açılış gecesinde her zaman olduğu gibi belirlenen saatten çok önce ağzına kadar dolmuştu.</st></p>
         <p id="p3466"><st c="198">Üç yüz sandalye takım elbise giyen beyefendilerle doluydu, hanımefendilerin çoğu ise uzun gece elbiselerine bürünmüştü. </st><st c="319">Bir operanın açılış gecesine katılacak gibilerdi, gerçekten de bu gece Covent Garden’daki herhangi bir etkinlik kadar drama vadediyordu. </st><st c="456">Bir senaryo vardı ama en iyi replikler her zaman seyircilerden çıkıyordu.</st></p>
         <p id="p3467"><st c="529">Davetli misafirler birkaç kategoriye ayrılıyordu. </st><st c="580">Ciddi teklif verenler, genelde geç kalırlardı çünkü koltukları rezerve edilmiş olurdu ve ilk birkaç parçayla ilgilenmezlerdi, bu parçalar Shakespeare oyunlarındaki yan karakterler gibi sadece seyircinin kıvama gelmesi için vardı. </st><st c="810">Satıcılar ve galeri sahipleri, meslektaşlarıyla arka tarafta durmayı ve bir parça belirlenen fiyatına erişemeyip geri çekilmesi gerektiğinde zengin adamların masasından düşen ufak kırıntıları aralarında paylaşmayı tercih ederlerdi. </st><st c="1042">Sonra bir de bunu sosyal bir etkinlik gibi görenler vardı. </st><st c="1101">Teklif vermek gibi bir niyetleri yoktu, süper zenginlerin birbirilerine karşı gösterisini izlemeyi seviyorlardı.</st></p>
         <p id="p3468"><st c="1213">Son olarak bu türler arasında en ölümcül olanı vardı, kendi içinde kategorilere ayrılıyordu. </st><st c="1307">Kocalarının hiç ilgilerini çekmeyen objelere ne kadar para harcadıklarını izlemeye gelen, paralarını aynı sokaktaki başka dükkânlarda harcamayı tercih eden eşler. </st><st c="1470">Sonra sessiz kalan çünkü bir gün eşleri olmayı dileyen kız arkadaşlar. </st><st c="1541">Ve son olarak hayatta eşleri ve kız arkadaşları meydandan kaldırmaktan başka amacı olmayan sadece güzel kızlar.</st></p>
         <p id="p3469"><st c="1652">Ama hayattaki diğer her şey gibi bu sefer de istisnalar vardı. </st><st c="1716">Biri ülkesini temsil etmek üzere orada olan Sör Alan Redmayne’di. </st><st c="1782">Yirmi dokuz numaralı parça için teklif verecekti ama henüz ne kadar yukarı çıkacağına karar verememişti.</st></p>
         <p id="p3470"><st c="1886">Sör Alan batı yakası müzayede evlerine ve tuhaf geleneklerine yabancı değildi. </st><st c="1966">Yıllar içinde on sekizinci yüzyıl İngiliz suluboyalarından küçük bir koleksiyon oluşturmuştu ve arada bir de üstlerinin ülkeden çıkmasını istemedikleri bir resim ya da heykel için hükümet adına teklif veriyordu. </st><st c="2178">Ancak bu, büyük bir parça için teklif verdiği ve denizaşırı bir teklifin onunkini geçmesi umudu taşıdığı ilk seferdi.</st></p>
         <p id="p3471"><i><st c="2295">The Times</st></i><st c="2305"> o sabah Rodin’in </st><i><st c="2323">Düşünen Adam</st></i><st c="2335">’ının 100.000 sterline satılabileceğini öngörmüştü, Fransız ustanın herhangi bir parçası için rekordu bu. </st><st c="2442">Ancak </st><i><st c="2448">The Times</st></i><st c="2457">’ın bilmediği şey, Sör Alan’ın teklifi 100.000 sterlinin de üzerine çıkarmak istediğiydi çünkü ancak o zaman teklif vermeye devam eden son kişinin heykelin gerçek değerinin sekiz milyonun üzerinde olduğunu bilen Don Pedro Martinez olduğundan emin olabilirdi.</st></p>
         <p id="p3472"><st c="2716">Giles meclis başkanına cevap vermekten kaçınmaya çalıştığı o soruyu sormuştu: “Martinez’den daha çok teklif verirseniz heykeli ne yapacaksınız?”</st></p>
         <p id="p3473"><st c="2861">“İskoçya Ulusal Sanat Galerisi’ne gidecek,” diye cevap vermişti, “hükümet sanat alımı politikasının bir parçası bu. </st><st c="2978">Bunu anılarında yazabilirsin ama ben öldükten sonra.”</st></p>
         <p id="p3474"><st c="3031">“Peki haklı çıkarsanız?”</st></p>
         <p id="p3475"><st c="3056">“O zaman </st><i><st c="3066">benim</st></i><st c="3071"> anılarımda koca bir bölüm buna ayrılacak.”</st></p>
         <p id="p3476"><st c="3114">Sör Alan müzayede evine girdiğinde odanın sol arka köşesinde bir yere sıkışıverdi. </st><st c="3198">Daha erken saatte arayıp Bay Wilson’a yirmi dokuz numaralı parça için teklifte bulunacağını ve her zamanki yerinde oturacağını haber vermişti.</st></p>
         <p id="p3477"><st c="3340">Bay Wilson kürsüye çıkan beş basamağı tırmandığında büyük teklifçilerin çoğu yerlerini almıştı. </st><st c="3437">Müzayedecinin iki tarafında Sotheby’s çalışanlarından birer sıra vardı. </st><st c="3509">Çoğu bizzat katılamayan ya da etkinliğin gazına gelip niyetlendiklerinden çok daha büyük teklifler veren kişilerin yerine teklif koyacaklardı. </st><st c="3652">Odanın sol tarafında yüksek bir platformun üzerinde uzun bir masa vardı. </st><st c="3725">Bu masada müzayede evinin en deneyimli çalışanları oturuyordu. </st><st c="3788">Önlerinde bir dizi beyaz telefon vardı, bu telefonla müşterilerinin ilgilendiği parça satışa çıktığında fısıldayarak konuşacaklardı.</st></p>
         <p id="p3478"><st c="3920">Sör Alan odanın arka tarafındaki yerinden neredeyse tüm sandalyelerin dolduğunu görebiliyordu. </st><st c="4016">Ancak üçüncü sırada hâlâ büyük ihtimalle büyük bir müşteriye ayrılmış üç boş sandalye vardı. </st><st c="4109">Don Pedro Martinez’in iki yanına kimin oturacağını merak etti. </st><st c="4172">Kataloğun sayfalarını yirmi dokuz numaralı parçaya, Rodin’in </st><i><st c="4233">Düşünen Adam</st></i><st c="4245">’ına gelinceye dek çevirdi. </st><st c="4274">Martinez’in salona gelmek için yeterince zamanı vardı.</st></p>
         <p id="p3479"><st c="4328">Akşam tam yedide Bay Wilson müşterilerine bakıp Papa gibi sevecen bir tavırla gülümsedi. </st><st c="4418">Mikrofona vurup, “İyi akşamlar hanımlar ve beyler, Sotheby’s Empresyonizm satışına hoş geldiniz. </st><st c="4515">Bir numaralı parça,” diye duyurdu, görevlinin şövaleye doğru resmi koyup koymadığından emin olmak için sol tarafına baktı, “enfes bir Degas pastel resmi, Trocadero’da prova yapan iki balerin var resimde. </st><st c="4719">Beş bin sterlinle açıyorum. </st><st c="4747">Altı bin. </st><st c="4757">Yedi bin. </st><st c="4767">Sekiz bin…”</st></p>
         <p id="p3480"><st c="4778">Sör Alan ilk parçaların neredeyse hepsinin tahmin edilen değerlerini aşmasını ilgiyle izledi, </st><i><st c="4873">The Times</st></i><st c="4882">’ın o sabah tahmin ettiği üzere, savaştan sonra servet kazanmış ve sanata yatırımda bulunarak bu servetlerini gösteren yeni çeşit koleksiyonerlerin olduğunu kanıtlıyordu bu.</st></p>
         <p id="p3481"><st c="5056">Don Pedro Martinez on ikinci parçada salona girdi, yanında iki genç adam vardı. </st><st c="5137">Sör Alan Martinez’in küçük oğlu Bruno’yu tanıdı, diğerinin de Sebastian Clifton olduğunu varsaydı. </st><st c="5236">Sebastian’ın varlığı, onu Martinez’in paranın hâlâ heykelin içinde olduğundan emin hissettiğine ikna etmişti.</st></p>
         <p id="p3482"><st c="5345">Satıcılar ve galeri sahipleri aralarında Martinez’in yirmi sekiz numaralı parça </st><i><st c="5426">St Rémy’deki Akıl Hastanesinin Bahçesi</st></i><st c="5464"> tablosuyla mı yoksa yirmi dokuz numaralı parça Rodin’in </st><i><st c="5521">Düşünen Adam</st></i><st c="5533">’ıyla mı ilgileneceğini tartışıyorlardı.</st></p>
         <p id="p3483"><st c="5574">Sör Alan kendini her zaman baskı altında sakin ve kendine hâkim olabilen biri olarak görürdü ama o anda her bir yeni parça sahneye çıkarıldıkça kalp atışlarının hızlandığını hissediyordu. </st><st c="5763">Açık artırma </st><i><st c="5776">St Rémy’deki Akıl Hastanesinin Bahçesi</st></i><st c="5814"> tablosu için 80.000 sterlinden açıldığında ve tokmak sonunda 140.000 sterlinde indiğinde mendilini alıp alnını kuruladı.</st></p>
         <p id="p3484"><st c="5935">Çok beğendiği başyapıta bakmak için sayfayı çevirdi, ironik bir biçimde hâlâ teklifinin düşük kalmasını umuyordu.</st></p>
         <p id="p3485"><st c="6049">“Yirmi dokuz numaralı parça, Auguste Rodin’in </st><i><st c="6096">Düşünen Adam</st></i><st c="6108">’ı,” dedi Bay Wilson. </st><st c="6131">“Kataloğunuza bakarsanız bunun Alexis Rudier tarafından yapılmış bir döküm olduğunu görebilirsiniz. </st><st c="6231">Çalışma müzayede salonunun girişinde sergileniyor,” diye ekledi müzayedeci. </st><st c="6307">Birkaç baş o tarafa döndü, devasa bronz heykele hayranlıkla baktılar. </st><st c="6377">“Bu parçaya kayda değer bir ilgi gösterildi, bu yüzden açık artırmayı kırk bin sterlinden açıyorum. </st><st c="6477">Teşekkürler efendim,” dedi müzayedeci orta sırada tam onun önünde oturan adamı işaret ederek. </st><st c="6571">Birkaç baş daha döndü, bu sefer teklif verenin kim olduğunu görmeye çalışıyorlardı.</st></p>
         <p id="p3486"><st c="6654">Sör Alan hafif, neredeyse fark edilemez bir hareketle başını salladı.</st></p>
         <p id="p3487"><st c="6724">“Elli bin,” dedi müzayedeci, dikkatini ortada olan adama çevirmişti, adam yeniden elini kaldırmıştı. </st><st c="6826">“Altmış bin görüyorum.” Sör Alan’dan tarafa tek bir bakış atan Bay Wilson aynı hafif baş sallamayı gördü, sonra ortadaki adama döndü ve 80.000 sterlin önerdi ama hayal kırıklığı içinde çatılmış kaşlarla karşılaştı, peşinden adam başını sertçe iki tarafa salladı.</st></p>
         <p id="p3488"><st c="7088">“Yetmiş bin sterlin,” dedi yeniden Sör Alan’a bakarak, Sör Alan hafiften bir şüphenin aklını bulandırdığını hissediyordu. </st><st c="7211">Ama derken Bay Wilson sol tarafına bakıp, “Seksen bin. </st><st c="7266">Telefondan seksen bin sterlin teklif geldi.” Dikkatini anında geri Sör Alan’a çevirdi. </st><st c="7353">“Doksan bin?” diye mırıldandı.</st></p>
         <p id="p3489"><st c="7383">Sör Alan başıyla onayladı.</st></p>
         <p id="p3490"><st c="7410">Wilson dönüp telefona baktı, birkaç saniye sonra telefondaki el havaya kalktı. </st><st c="7490">“Yüz bin. </st><st c="7500">Yüz on bin?” diye sordu yeniden Sör Alan’a dönüp ona Cheshire kedisi gülümsemesiyle bakarak.</st></p>
         <p id="p3491"><st c="7592">Bunu riske atabilir miydi? </st><st c="7620">Kabine sekreteri hayatında ilk kez işini şansa bıraktı. </st><st c="7676">Başını sallayıp onayladı.</st></p>
         <p id="p3492"><st c="7701">“Yüz on bin sterlin teklif geldi,” dedi Wilson doğrudan telefonu kulağında tutan Sotheby’s çalışanına bakıp onun talimatlarını bekleyerek.</st></p>
         <p id="p3493"><st c="7840">Martinez ona karşı teklif verenin kim olduğunu öğrenebilmek için arkasını döndü.</st></p>
         <p id="p3494"><st c="7921">Fısıltı halindeki telefon konuşması bir süre daha devam etti. </st><st c="7984">Geçen her saniyede Sör Alan daha da geriliyordu. </st><st c="8033">Martinez’in onu oyuna getirip sekiz milyon sterlini bir şekilde ülkeye soktuğunu ve SAS’ın sahte paraları yakmış olabileceği ihtimalini düşünmemeye çalışıyordu. </st><st c="8194">Ona bir saat gibi gelen süre aslında yirmi saniye bile değildi. </st><st c="8258">Derken telefondaki adam birden elini havaya kaldırdı.</st></p>
         <p id="p3495"><st c="8311">“Telefondan yüz yirmi bin sterlin teklif geldi,” dedi Wilson, sesinin zafer kazanmış gibi çıkmaması için çabalayarak. </st><st c="8430">Dikkatini yeniden Sör Alan’a çevirdi, adam hiç kıpırdamadan durdu. </st><st c="8497">“Telefondan yüz yirmi bin sterlin teklif geldi,” diye tekrar etti. </st><st c="8564">“Yüz yirmi bin sterline bırakıyorum, bu son şansınız,” dedi doğrudan Sör Alan’a bakarak ama kabine sekreteri her zamanki bürokrat haline dönmüştü, yüzünde hiç ifade yoktu.</st></p>
         <p id="p3496"><st c="8735">“Yüz yirmi bin sterline satıldı,” dedi Wilson tokmağı güm diye vururken, telefondan teklif verene gülümseyerek.</st></p>
         <p id="p3497"><st c="8847">Sör Alan rahatlayarak iç çekti, Martinez’in yüzünde kendinden memnun bir sırıtış görünce özellikle sevinmişti çünkü Arjantinlinin içinde sekiz milyon sterlin olan kendi heykelini sadece 120.000 sterline aldığına inandığına ikna olmuştu. </st><st c="9085">Adam şüphesiz ertesi gün parasını almaya niyetliydi.</st></p>
         <p id="p3498"><st c="9137">Birkaç parça sonra Martinez üçüncü sıradaki yerinden kalkıp müzayedeyi hâlâ izliyorlar mı diye en ufak bir endişe duymadan insanların arasından ite kaka ilerledi. </st><st c="9301">Koridora ulaşınca yüzünde memnun bir ifadeyle çıkışa doğru yürüdü ve odadan çıkıp gözden kayboldu. </st><st c="9400">Onun peşinden ilerleyen iki genç adam utanma inceliğini göstermişlerdi.</st></p>
         <p id="p3499"><st c="9471">Sör Alan odadan sıvışmadan önce yarım düzine parçanın daha yeni sahiplerine kavuşmasını bekledi. </st><st c="9569">Bond Sokağı’na çıktığında öyle hoş bir akşam havası vardı ki Pall Mall’daki kulübüne yürümeye ve kendine istiridye ve bir kadeh şampanya ısmarlamaya karar verdi. </st><st c="9731">Zaferinin boş çıktığını öğrendiğinde Martinez’in yüzünü görebilmek için bir aylık maaşını verirdi.</st></p>
      </section>
   </div>
<div id="charCountTotal" value="9829"></div></body>
</html>
