<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="tur">
  <head>
    <title>33</title>
    <meta http-equiv="Content-Type" content="text/html; charset=utf-8" />
  

</head>
  <body>
   <div>
      <section id="Chapter33" epub:type="bodymatter chapter" role="doc-chapter" aria-labelledby="h142">
         <div id="title-block41">
            <h1 id="h142"><st c="0">33
   </st></h1>
         </div>
         <p id="p2770"><span><st c="3">Harry, Sebastian Cambridge’e
      </st></span><st c="32"> burs kazandığında duyduğu gururu hiçbir şeyin aşamayacağını düşünüyordu. </st><st c="105">Yanılmıştı. </st><st c="117">Karısının merdivenlerden platforma çıkıp Stanford Üniversitesi’nin rektörü Wallace Sterling’den </st><i><st c="213">summa cum laude</st></i><st c="228"> işletme diplomasını almasını izlerken bir o kadar gurur duymuştu.</st></p>
         <p id="p2771"><st c="294">Harry, Emma’nın Profesör Feldman’ın kendisi ve öğrencileri için belirlediği imkânsız derecede yüksek standartlara uymak için ne kadar çok fadakârlıkta bulunduğunu herkesten daha iyi biliyordu, üstelik profesör yıllar içinde açıkça belirttiği üzere Emma’dan bu standartlardan daha fazlasını bekliyordu.</st></p>
         <p id="p2772"><st c="596">Üzerinde lacivert cüppesiyle içten alkışlar eşliğinde sahneden inerken ondan önceki tüm öğrencilerin yaptığı gibi mezuniyet kepini neşeyle havaya savurdu, lisans günlerinin ardında kaldığının göstergesiydi bu. </st><st c="807">Annesinin, otuz altı yaşında bir İngiliz hanımefendisinin böyle bir davranışta bulunmasını nasıl karşılacağını ancak hayal edebilirdi, hem de insanların içinde.</st></p>
         <p id="p2773"><st c="967">Harry’nin bakışları eşinden seçkin işletme profesörüne kaydı, sahnede rektörden iki sandalye ötede oturuyordu. </st><st c="1079">Cyrus Feldman, söz konusu yıldız öğrencisi olduğunda hiç duygularını gizlemeye çalışmıyordu. </st><st c="1172">Emma’yı alkışlamak için ilk ayağa kalkan ve son oturan o oldu. </st><st c="1235">Harry sık sık karısının fark ettirmeden Pulitzer Ödüllülerden şirket yöneticilerine, güçlü adamları dize getirebilmesine şaşırıyordu, aynı ondan önce annesinin yaptığı gibi.</st></p>
         <p id="p2774"><st c="1408">Elizabeth kızıyla nasıl da gurur duyardı ama Harry’nin annesi kadar duyamazdı, çünkü Maisie de üniversiteden mezun olana kadar bir bu kadar acılı bir süreç geçirmişti.</st></p>
         <p id="p2775"><st c="1576">Harry ve Emma bir önceki gece akşam yemeğini Profesör Feldman ve cefakâr eşiyle yemişlerdi. </st><st c="1669">Feldman gözlerini Emma’dan alamamıştı, hatta Stanford’a dönüp onun kişisel gözetimi altında doktora tezini tamamlamasını önermişti.</st></p>
         <p id="p2776"><st c="1800">“Peki ya zavallı kocam ne olacak?” demişti Emma, Harry’nin koluna girerek.</st></p>
         <p id="p2777"><st c="1875">“İki seneliğine sensiz yaşamayı öğrenmesi gerekecek,” dedi Feldman, aklından neler geçirdiğini gizlemeye çabalamadan. </st><st c="1994">Bir sürü yiğit İngiliz erkeği, karısına böyle bir öneride bulunduğunu duysa Feldman’ın burnuna yumruğu indirirdi, Bayan Feldman’dan daha az hoşgörülü biri, ondan önceki üç eşinin yaptığı gibi boşanma işlemlerini başlattığı için suçlanamazdı. </st><st c="2236">Harry sadece gülümsedi ve Bayan Feldman da duymazdan geldi.</st></p>
         <p id="p2778"><st c="2295">Harry, Emma’nın hemen törenden sonra İngiltere’ye uçmaları önerisini kabul etmişti, çünkü Emma, Sebastian Beechcroft’tan dönmeden önce malikâneye varmak istiyordu. </st><st c="2460">Oğulları artık okullu bir çocuk değildi, lisans öğrencisi olmasına sadece üç ay vardı.</st></p>
         <p id="p2779"><st c="2546">Mezuniyet töreni bittiğinde Emma çimenlerde dolaşıp kutlama havasının tadını çıkardı, kendisi gibi uzak kıyılarda yaşarken yapayalnız saatlerini harcayan ve şimdi ilk kez buluşan diğer mezunlarla tanıştı. </st><st c="2752">Eşler tanıştırıldı, aile fotoğrafları gösterildi, adresler paylaşıldı.</st></p>
         <p id="p2780"><st c="2822">Saat altıda garsonlar sandalyeleri katlamaya, boşalan şampanya şişelerini toplamaya ve son boş tabakları almaya başlayınca Harry otele dönmelerini önerdi.</st></p>
         <p id="p2781"><st c="2977">Emma Fairmont’a dönüş yolu boyunca, bavullarını toplarken, taksiyle havaalanına giderken ve birinci sınıf bekleme salonunda uçuşlarını beklerken konuşmaya devam etti. </st><st c="3145">Uçağa binip, yerini bulup kemerini taktığı an gözlerini kapattı ve anında derin bir uykuya daldı.</st></p>
         <p id="decoration80"><st c="3242">___________
   </st></p>
         <p id="p2782"><st c="3255">“Tam orta yaşlılar gibi konuşuyorsun,” dedi Emma, Londra Havaalanı’ndan Barrington Malikânesi’ne doğru uzun araba yolculuklarına başladıklarında.</st></p>
         <p id="p2783"><st c="3400">“Orta yaşlıyım zaten,” dedi Harry. </st><st c="3436">“Otuz yedi yaşındayım, daha da kötüsü genç kadınlar bana efendim demeye başladı.”</st></p>
         <p id="p2784"><st c="3517">“Eh, ben kendimi orta yaşlı hissetmiyorum,” dedi Emma haritaya bakarak. </st><st c="3590">“Trafik ışıklarından sağa dön, Great Bath Yolu’na çıkmış olacaksın.”</st></p>
         <p id="p2785"><st c="3658">“Bunun nedeni hayatının yeni başlaması.”</st></p>
         <p id="p2786"><st c="3699">“Nasıl yani?”</st></p>
         <p id="p2787"><st c="3713">“Tam bu işte. </st><st c="3728">Lisansını yeni aldın, Barrington kuruluna alındın, ikisi de yeni bir hayata atılmanı sağladı. </st><st c="3822">Kabul edelim, yirmi yıl önce bu iki fırsat da mümkün değildi.”</st></p>
         <p id="p2788"><st c="3884">“Benim için mümkün olmalarının tek nedeni Cyrus Feldman ve Ross Buchanan’ın kadınlara eşitleri olarak davranma konusunda aydın insanlar olmaları. </st><st c="4031">Giles ve benim şirketin yüzde yirmi iki hissesine sahip olduğumuzu ve Giles’ın kurul üyesi olmaya en ufak ilgi göstermediğini de unutma.”</st></p>
         <p id="p2789"><st c="4168">“Durum böyle olabilir ama işi iyi yaptığın görülürse bu, diğer yöneticilerin de Ross’un izinden gitmeye ikna olmasına yardımcı olabilir.”</st></p>
         <p id="p2790"><st c="4306">“Kendini kandırma. </st><st c="4326">Yetkin kadınlara yetersiz erkeklerin yerine geçme fırsatı tanınması için daha on yıllar var.”</st></p>
         <p id="p2791"><st c="4419">“Eh, en azından Jessica için işlerin farklı olmasına dua edelim. </st><st c="4485">Okuldan çıktığında hayattaki tek amacının yemek yapmayı öğrenmek ve evlenecek uygun birini bulmak olmamasını umuyorum.”</st></p>
         <p id="p2792"><st c="4604">“Bunların benim hayattaki tek amacım olduğunu mu düşünüyordun?”</st></p>
         <p id="p2793"><st c="4668">“Öyleyse ikisinde de başarısız oldun,” dedi Harry. </st><st c="4720">“Hem unutma, beni on bir yaşındayken seçtin.”</st></p>
         <p id="p2794"><st c="4765">“On,” dedi Emma. </st><st c="4783">“Ama senin anlaman yedi yıl sürdü.”</st></p>
         <p id="p2795"><st c="4818">“Her neyse,” dedi Harry, “ikimiz de Oxford’a girdiğimiz ve Grace Cambridge’de öğretim görevlisi olduğu için Jessica’nın da izlemek isteyeceği yolun bu olduğunu varsaymamalıyız.”</st></p>
         <p id="p2796"><st c="4996">“Bu kadar yetenekliyken bunu neden yapsın ki? </st><st c="5043">Seb’in başardıklarına hayranlık duyduğunu biliyorum ama onun rol modelleri Barbara Hepworth ve Mary Cassatt adında biri, bu yüzden onun için başka nasıl alternatifler olabileceğini düşünüyordum.” Emma yeniden haritaya baktı. </st><st c="5268">“Yedi yüz metre sonra sağa dön. </st><st c="5300">Reading tabelası olmalı.”</st></p>
         <p id="p2797"><st c="5325">“İkiniz benim arkamdan neler çeviriyorsunuz?” diye sordu Harry.</st></p>
         <p id="p2798"><st c="5389">“Jessica yeterince iyiyse, ki resim öğretmeni beni bu konuda temin ediyor, okul onun Kraliyet Sanat Koleji’ne ya da Slade Güzel Sanatlar Üniversitesi’ne başvurmasını istiyor.”</st></p>
         <p id="p2799"><st c="5565">“Bayan Fielding de Slade’e gitmemiş miydi?”</st></p>
         <p id="p2800"><st c="5609">“Evet ve bana sık sık Jessica’nın on beş yaşında onun mezun olurkenki halinden çok daha iyi bir sanatçı olduğunu hatırlatıyor.”</st></p>
         <p id="p2801"><st c="5737">“Bu onun için biraz gurur kırıcı olmalı.”</st></p>
         <p id="p2802"><st c="5779">“Tipik erkek tepkisi. </st><st c="5802">Aslına bakarsan Bayan Fielding sadece Jessica’nın potansiyeline eriştiğini görmek istiyor. </st><st c="5893">Red Maids’ten Kraliyet Sanat Koleji’ni kazanan ilk kız olmasını istiyor.”</st></p>
         <p id="p2803"><st c="5966">“Çiftlemiş oluruz,” dedi Harry, “Seb de Beechcroft Abbey’den Cambridge’e burs kazanan ilk kişi.”</st></p>
         <p id="p2804"><st c="6063">“1922’den beri ilk,” diye düzeltti onu Emma. </st><st c="6109">“Gelecek kavşaktan sola dön.”</st></p>
         <p id="p2805"><st c="6138">“Barrington kurulunda seni seviyor olmalılar,” dedi Harry onun talimatlarına uyarken. </st><st c="6225">“Bu arada unuttuysan son kitabım haftaya çıkıyor.”</st></p>
         <p id="p2806"><st c="6275">“Reklamını yapman için seni ilginç bir yerlere gönderiyorlar mı?”</st></p>
         <p id="p2807"><st c="6341">“Cuma günü </st><i><st c="6353">Yorkshire Post</st></i><st c="6367"> edebiyat etkinliğinde konuşuyorum, bana söylediklerine göre o kadar çok bilet satılmış ki etkinliği yerel bir otelden York hipodromuna taşımaları gerekmiş.”</st></p>
         <p id="p2808"><st c="6524">Emma eğilip onu yanağından öptü. </st><st c="6558">“Tebrikler tatlım!”</st></p>
         <p id="p2809"><st c="6577">“Benimle bir ilgisi yok korkarım, tek konuşmacı ben değilim.”</st></p>
         <p id="p2810"><st c="6639">“Bana rakibinin adını ver de o adamı öldüreyim.”</st></p>
         <p id="p2811"><st c="6688">“</st><i><st c="6690">Kadının</st></i><st c="6697"> adı Agatha Christie.”</st></p>
         <p id="p2812"><st c="6719">“Peki William Warwick sonunda Hercule Poirot’ya meydan okuyacak mı?”</st></p>
         <p id="p2813"><st c="6788">“Henüz değil ne yazık ki. </st><st c="6815">Ama sonuçta Bayan Christie kırk dokuz roman yazdı, bense henüz beşinciyi bitirdim.”</st></p>
         <p id="p2814"><st c="6898">“Belki kırk dokuzuncunu yazdığında ona yetişirsin.”</st></p>
         <p id="p2815"><st c="6950">“Çok zor. </st><st c="6961">Eee, ben çoksatan listelerine girmeye çalışıp ülkede boş boş dolaşırken sen ne yapacaksın?”</st></p>
         <p id="p2816"><st c="7052">“Ross’a ofise uğrayıp onu pazartesi günü göreceğimi söyledim. </st><st c="7115">Onu </st><i><st c="7119">Buckingham</st></i><st c="7129">’ın inşasını durdurmaya ikna etmeye çalışıyorum.”</st></p>
         <p id="p2817"><st c="7179">“Ama neden ki?”</st></p>
         <p id="p2818"><st c="7195">“Yolcular hızla uçakları tercih etmeye başlamışken böylesi bir parayı yolcu hattına yatırma riskini almanın zamanı değil şimdi.”</st></p>
         <p id="p2819"><st c="7324">“Mantığını anlıyorum ama ben New York’a uçmaktansa gemiyle gitmeyi tercih ederim.”</st></p>
         <p id="p2820"><st c="7407">“Çünkü orta yaşlısın,” dedi Emma, onun bacağını okşayarak. </st><st c="7467">“Aynı zamanda Giles’a Barrington Evi’ne uğrayıp hafta sonu buraya geldiklerinde Marsden’in o ve Gwyneth için her şeyi hazır ettiğini kontrol edeceğime söz verdim.”</st></p>
         <p id="p2821"><st c="7630">“Marsden onlara gereken tüm hazırlıkları yapmıştır.”</st></p>
         <p id="p2822"><st c="7683">“Seneye altmış yaşında olacak, emekli olmayı düşündüğünü biliyorum.”</st></p>
         <p id="p2823"><st c="7752">“Onun yerini doldurmak kolay olmayacak,” dedi Harry, Bristol’a dair ilk tabelayı geçtikleri sırada.</st></p>
         <p id="p2824"><st c="7852">“Gwyneth onun yerine birini bulmak istemiyor. </st><st c="7899">Giles’ın yirminci yüzyılın ikinci yarısına geçmesinin tam zamanı olduğunu söylüyor.”</st></p>
         <p id="p2825"><st c="7983">“Aklında ne var?”</st></p>
         <p id="p2826"><st c="8001">“Bir sonraki seçimden sonra İşçi Partisi bir hükümetin gelebileceğini düşünüyor, Giles o zaman neredeyse kesinlikle bakan olacağından, Gwyneth onu bu göreve hazırlama niyetinde ve hizmetçiler tarafından şımartılmak buna dahil değil. </st><st c="8235">Gelecekte ona yardımcı olmasını istediği tek hizmetçiler, kamu görevlileri.”</st></p>
         <p id="p2827"><st c="8311">“Giles, Gwyneth’le tanıştığı için çok şanslı.”</st></p>
         <p id="p2828"><st c="8358">“Zavallı kıza evlilik teklif etmesinin zamanı gelmedi mi?”</st></p>
         <p id="p2829"><st c="8417">“Evet, geldi ama Giles hâlâ Virginia’yla yaşadıkları yüzünden yaralı, yeni bir bağlılık sözü vermeye hazır olduğunu sanmıyorum.”</st></p>
         <p id="p2830"><st c="8546">“Hazırlansa iyi olur çünkü Gwyneth gibi iyi kadınlara öyle sık rastlanmıyor,” dedi Emma dikkatini yeniden haritaya vererek.</st></p>
         <p id="p2831"><st c="8670">Harry hızlanıp bir kamyonu geçti. </st><st c="8705">“Seb’in artık liseli bir çocuk olmadığı fikrine hâlâ alışamıyorum.”</st></p>
         <p id="p2832"><st c="8772">“Evdeki ilk hafta sonu için bir şey planladın mı?”</st></p>
         <p id="p2833"><st c="8823">“Yarın onu Gloucestershire’la Blackheath’in oyununa stadyuma götürebileceğimi düşünüyordum.”</st></p>
         <p id="p2834"><st c="8916">Emma güldü. </st><st c="8929">“Bu karakterinin gelişmesine faydalı olur, kazandığından daha sık kaybeden bir takımı izlemek zorunda kalmak.”</st></p>
         <p id="p2835"><st c="9039">“Önümüzdeki hafta bir akşam, belki hep beraber Old Vic’e gidebiliriz,” diye ekledi Harry onun yorumunu duymazdan gelerek.</st></p>
         <p id="p2836"><st c="9161">“Hangi oyun var?”</st></p>
         <p id="p2837"><st c="9179">“</st><i><st c="9181">Hamlet</st></i><st c="9187">.”</st></p>
         <p id="p2838"><st c="9189">“Prensi kim oynuyor?”</st></p>
         <p id="p2839"><st c="9211">“Peter O’Toole adında genç bir oyuncu, Seb onun olay olduğunu söylüyor, artık bu ne demekse.”</st></p>
         <p id="p2840"><st c="9305">“Seb’in yazın buraya dönmesi harika olacak. </st><st c="9350">Belki Cambridge’e gitmeden önce onun için bir parti düzenlemeliyiz. </st><st c="9418">Kızlarla tanışmak için bir fırsatı olur.”</st></p>
         <p id="p2841"><st c="9459">“Kızlar için yeterince zamanı olacak. </st><st c="9498">Bence hükümetin askerlik hizmetini kaldırması çok yazık oldu. </st><st c="9560">Seb’den çok iyi asker olurdu, hem başka insanların sorumluluğunu almayı öğrenir, adam olurdu.”</st></p>
         <p id="p2842"><st c="9654">“Sen orta yaşlı da değilsin,” dedi Emma garaj yoluna girerlerken, “sen resmen tarih öncesinde kalmışsın.”</st></p>
         <p id="p2843"><st c="9760">Harry arabayı malikânenin önünde durdururken güldü, Jessica’nın merdivenlerde oturmuş onları beklediğini görünce sevindi.</st></p>
         <p id="p2844"><st c="9882">“Seb nerede?” arabadan inip Jessica’ya sarılırken Emma’nın sorduğu ilk soruydu.</st></p>
         <p id="p2845"><st c="9962">“Dün okuldan dönmedi. </st><st c="9985">Belki doğrudan Barrington Evi’ne gitmiş, geceyi Giles dayımla geçirmiştir.”</st></p>
         <p id="p2846"><st c="10060">“Giles’ın Londra’da olduğunu sanıyordum,” dedi Harry. </st><st c="10115">“Onu arayıp akşam yemeğinde bize katılırlar mı diye sorayım.”</st></p>
         <p id="p2847"><st c="10176">Harry merdivenleri çıkıp eve girdi. </st><st c="10213">Koridordaki telefonu alıp yerel bir numara çevirdi.</st></p>
         <p id="p2848"><st c="10264">Hatta Giles’ın sesini duyunca, “Biz döndük,” dedi.</st></p>
         <p id="p2849"><st c="10315">“Hoş geldniz Harry. </st><st c="10336">Amerika’da güzel zaman geçirdiniz mi?”</st></p>
         <p id="p2850"><st c="10374">“Daha güzel geçemezdi. </st><st c="10398">Emma tabii ki günün yıldızı oldu. </st><st c="10432">Sanırım Feldman onu beşinci karısı yapmak istiyor.”</st></p>
         <p id="p2851"><st c="10483">“Eh, büyük avantajları olurdu,” dedi Giles. </st><st c="10528">“İşin içinde o adam varsa uzun süreli bir bağlılık olamaz ve Kaliforniya’da olduğundan sonunda bayağı sağlıklı bir boşanma anlaşmasına varılır.”</st></p>
         <p id="p2852"><st c="10672">Harry güldü. </st><st c="10686">“Bu arada Seb yanında mı?”</st></p>
         <p id="p2853"><st c="10712">“Hayır, değil. </st><st c="10728">Hatta onu uzun zamandır görmedim. </st><st c="10762">Ama çok uzaklarda olamaz. </st><st c="10788">Neden okulu arayıp hâlâ orada mı diye sormuyorsun? </st><st c="10839">Nerede olduğunu öğrenince beni geri ara çünkü haberlerim var.”</st></p>
         <p id="p2854"><st c="10901">“Arayacağım,” dedi Harry. </st><st c="10928">Telefonu kapatıp telefon rehberinden müdürün numarasını aradı.</st></p>
         <p id="p2855"><st c="10990">“Endişelenme tatlım, o artık bana hatırlatıp durduğun üzere okullu bir çocuk değil,” dedi Emma’nın yüzündeki endişeli ifadeyi görünce. </st><st c="11126">“Basit bir açıklaması olduğuna eminim.” Beechcroft 117’yi aradı ve birinin cevap vermesini beklerken karısına sarıldı.</st></p>
         <p id="p2856"><st c="11244">“Ben Doktor Banks-Williams.”</st></p>
         <p id="p2857"><st c="11273">“Müdür bey, ben Harry Clifton. </st><st c="11305">Okul kapandıktan sonra sizi rahatsız ettiğim için üzgünüm ama oğlum Sebastian’ın nerede olabileceğine dair bir fikriniz var mı sormak istedim.”</st></p>
         <p id="p2858"><st c="11448">“Hiçbir fikrim yok Bay Clifton. </st><st c="11481">Bu haftanın başında uzaklaştırma aldığından beri onu görmedim.”</st></p>
         <p id="p2859"><st c="11544">“Uzaklaştırma mı?”</st></p>
         <p id="p2860"><st c="11563">“Korkarım evet Bay Clifton. </st><st c="11592">Ne yazık ki pek seçeneğim yoktu.”</st></p>
         <p id="p2861"><st c="11625">“Ama bunu hak edecek ne yaptı ki?”</st></p>
         <p id="p2862"><st c="11660">“Birkaç küçük suç işledi, sigara içmek de buna dahil.”</st></p>
         <p id="p2863"><st c="11715">“Peki büyük bir suç işledi mi?”</st></p>
         <p id="p2864"><st c="11747">“Çalışan bir görevliyle çalışma odasında içki içerken yakalandı.”</st></p>
         <p id="p2865"><st c="11813">“Ve bu uzaklaştırmayı hak eden bir şey olarak görülüyor, öyle mi?”</st></p>
         <p id="p2866"><st c="11880">“Dönemin son haftası olduğu için görmezden gelebilirdim ama ne yazık ki ikisinin de üzerinde bir şey yoktu.”</st></p>
         <p id="p2867"><st c="11989">Harry kahkahasını bastırdı, Emma’nın konuşmanın karşı tarafını duymamasına sevindi.</st></p>
         <p id="p2868"><st c="12073">“Ertesi gün karşıma geldiğinde ona biraz düşünüp taşındıktan ve yatakhane sorumlusuna danıştıktan sonra onu uzaklaştırmaktan başka seçeneğimin kalmadığını söyledim. </st><st c="12239">Sonra ona size iletmesini söylediğim bir mektup verdim. </st><st c="12295">Bunu yapmadığı ortada.”</st></p>
         <p id="p2869"><st c="12318">“Ama nerede olabilir ki?” diye sordu Harry ilk defa endişelenerek.</st></p>
         <p id="p2870"><st c="12385">“Hiçbir fikrim yok. </st><st c="12406">Size tek söyleyebileceğim, yatakhane sorumlusunun ona üçüncü sınıftan tek yönlü Temple Meads bileti aldığı, bunun onu son görüşüm olacağını varsaymıştım. </st><st c="12560">Ancak o akşamüstü mezunlar yemeğine katılmak için Londra’ya gitmem gerekiyordu ve şaşkınlık içinde onun da benimle aynı trende olduğunu gördüm.”</st></p>
         <p id="p2871"><st c="12704">“Neden Londra’ya gittiğini sordunuz mu?”</st></p>
         <p id="p2872"><st c="12745">“Sorardım,” dedi müdür ilgisizce, “beni görür görmez vagondan çıkmasaydı tabii.”</st></p>
         <p id="p2873"><st c="12826">“Bunu neden yapsın?”</st></p>
         <p id="p2874"><st c="12847">“Belki de sigara içtiği ve onu daha önce dönem bitmeden başka bir okul kuralını çiğnerse okuldan atılacağı konusunda uyardığım içindir. </st><st c="12984">Bunun aynı zamanda Cambridge’deki kayıt görevlisini arayıp bursunu geri çekmelerini önereceğim anlamına da geldiğini gayet iyi biliyordu.”</st></p>
         <p id="p2875"><st c="13122">“Bunu yaptınız mı?”</st></p>
         <p id="p2876"><st c="13142">“Hayır, yapmadım. </st><st c="13161">Bunun için eşime teşekkür edebilirsiniz. </st><st c="13202">Ben istediğimi yapsam okuldan atılır ve Cambridge’deki yerini de kaybederdi.”</st></p>
         <p id="p2877"><st c="13279">“Okul bölgesinde dahi değilken sigara içtiği için mi?”</st></p>
         <p id="p2878"><st c="13334">“Tek suçu bu değildi. </st><st c="13357">Aynı zamanda birinci sınıf bir bileti karşılayacak parası yokken birinci sınıf vagondaydı ve öncesinde yatakhane sorumlusuna doğrudan Bristol’a gideceği konusunda yalan söyledi. </st><st c="13535">Diğer suçlarının üzerine bir de bunlar, beni eski üniversitemde bir yer hak etmediğine ikna etmek için gayet yeterli. </st><st c="13653">Bu hoşgörümden pişmanlık duyacağıma şüphem yok.”</st></p>
         <p id="p2879"><st c="13701">“Ve bu onu son görüşünüz müydü?” dedi Harry, sakin kalmaya çalışarak.</st></p>
         <p id="p2880"><st c="13771">“Evet, umarım son olmuştur,” dedi müdür telefonu kapatmadan önce.</st></p>
         <p id="p2881"><st c="13837">Harry hattın diğer ucundan duyduklarını Emma’ya anlattı, sadece görevli kızla ilgili olayı atladı.</st></p>
         <p id="p2882"><st c="13936">“Ama şimdi nerede olabilir?” diye sordu Emma endişeyle.</st></p>
         <p id="p2883"><st c="13992">“Yapacağım ilk şey ne yapacağımıza karar vermeden önce Giles’ı arayıp olanları ona anlatmak.” Harry yine telefonu aldı, müdürün konuşmasını neredeyse kelimesi kelimesine aktarmak biraz uzun sürdü.</st></p>
         <p id="p2884"><st c="14189">Giles birkaç dakika sessiz kaldı. </st><st c="14224">“Banks-Williams onu trende bulduktan sonra Seb’in aklından geçenleri tahmin etmek o kadar zor değil.”</st></p>
         <p id="p2885"><st c="14325">“Eh, ben hiçbir şey anlamadım yaptıklarından,” dedi Harry.</st></p>
         <p id="p2886"><st c="14384">“Kendini onun yerine koy,” dedi Giles. </st><st c="14424">“Müdür onu izinsiz Londra’ya giderken ve sigara içerken gördüğü için okuldan atıldığını ve Cambridge’deki yerini kaybettiğini düşünmüştür. </st><st c="14563">Bence eve dönüp seninle ve Emma’yla yüzleşmekten korkmuş.</st></p>
         <p id="p2887"><st c="14620">“Eh, bu artık bir sorun değil, yine de onu bulup bunu söylememiz gerekiyor. </st><st c="14697">Doğrudan Londra’ya gelirsem Smith Meydanı’nda kalabilir miyim?”</st></p>
         <p id="p2888"><st c="14760">“Tabii ki kalabilirsin ama bu hiç mantıklı olmaz Harry. </st><st c="14817">Emma’yla malikânede kalmalısın. </st><st c="14849">Ben de Londra’ya giderim, böylece iki tarafa da bakmış oluruz.”</st></p>
         <p id="p2889"><st c="14912">“Ama hatırlarsan hafta sonunu Gwyneth’le beraber geçirecektiniz.”</st></p>
         <p id="p2890"><st c="14978">“Hatırlarsan Seb benim yeğenim.”</st></p>
         <p id="p2891"><st c="15011">“Teşekkürler,” dedi Harry.</st></p>
         <p id="p2892"><st c="15038">“Londra’ya varır varmaz ararım seni.”</st></p>
         <p id="p2893"><st c="15076">“Önemli haberlerin olduğunu söylemiştin?”</st></p>
         <p id="p2894"><st c="15118">“Önemli değil. </st><st c="15134">Eh, Seb’i bulmak kadar önemli değil.”</st></p>
         <p id="decoration81"><st c="15171">___________
   </st></p>
         <p id="p2895"><st c="15184">Giles o akşam Londra’ya gitti, Smith Meydanı’ndaki evine vardığında kâhyası Sebastian’ın onlarla iletişime geçmediğini doğruladı. </st></p>
         <p id="p2896"><st c="15314">Giles bu haberi Harry’ye verdikten sonra emniyet müdürlüğüne, yardımcı komisere telefon açtı. </st><st c="15408">Adam daha anlayışlı olamazdı ama Londra’da her gün altı çocuğun kaybolduğunun bildirildiğini ve çoğunun Sebastian’dan çok daha küçük olduğunu belirtti. </st><st c="15560">Bu, sekiz milyonluk nüfusu olan bir şehirde samanlıkta iğne aramaya benziyordu. </st><st c="15640">Ama Met bölgesindeki her karakola haber vereceğini söyledi.</st></p>
         <p id="p2897"><st c="15699">Harry ve Emma o gece geç saatlere kadar oturup Sebastian’ın büyükannesi Maisie’yi, teyzesi Grace’i, Deakins’i, Ross Buchanan’ı, Griff Haskins’i, hatta Bayan Parish’i aradılar, Sebastian herhangi biriyle iletişime geçti mi öğrenmeye çalışıyorlardı. </st><st c="15948">Ertesi gün Harry birkaç kez Giles ile konuştu ama Giles’ın bildirecek yeni bir şeyi yoktu. </st><st c="16039">Samanlıkta iğne aramak, diye tekrar etti.</st></p>
         <p id="p2898"><st c="16080">“Emma ne durumda?”</st></p>
         <p id="p2899"><st c="16099">“İyi değil. </st><st c="16112">Geçen her saatle beraber en kötü ihtimalleri düşünüp korkuyor.”</st></p>
         <p id="p2900"><st c="16175">“Ya Jessica?”</st></p>
         <p id="p2901"><st c="16189">“Teselli edilemez halde.”</st></p>
         <p id="p2902"><st c="16215">“Bir şey duyar duymaz arayacağım.”</st></p>
         <p id="decoration82"><st c="16250">___________
   </st></p>
         <p id="p2903"><st c="16263">Ertesi gün öğleden sonra Gile,s Avam Kamarası’ndan Harry’yi aradı ve ona Sebastian hakkında haberleri olduğu için onunla görüşmek isteyen bir kadını ziyaret etmeye Paddington’a gitmek üzere yolda olduğunu söyledi.</st></p>
         <p id="p2904"><st c="16476">Harry ve Emma telefonun başında oturup Giles’ın bir saat içinde yeniden aramasını beklediler ama o akşam yeniden aradığında saat dokuzu biraz geçiyordu.</st></p>
         <p id="p2905"><st c="16629">“Bana sapasağlam olduğunu söyle,” dedi Emma telefonu Harry’nin elinden kapıp.</st></p>
         <p id="p2906"><st c="16707">“Sapasağlam,” dedi Giles, “ama korkarım tek iyi haber bu. </st><st c="16766">Buenos Aires’e gidiyor.”</st></p>
         <p id="p2907"><st c="16790">“Ne diyorsun?” dedi Emma. </st><st c="16817">“Seb neden Buenos Aires’e gitmek istesin?”</st></p>
         <p id="p2908"><st c="16859">“Hiçbir fikrim yok. </st><st c="16880">Sana söyleyebileceğim tek şey</st><i><st c="16909"> South America</st></i><st c="16923"> gemisinde ve okul arkadaşlarından birinin babası olan Pedro Martinez adında biriyle beraber.”</st></p>
         <p id="p2909"><st c="17017">“Bruno,” dedi Emma. </st><st c="17038">“O da gemide mi?”</st></p>
         <p id="p2910"><st c="17055">“Hayır, olamaz, onu Eaton Meydanı’ndaki evlerinde gördüm.”</st></p>
         <p id="p2911"><st c="17114">“Hemen Londra’ya geliyoruz,” dedi Emma. </st><st c="17155">“Sonra sabah ilk iş Bruno’yu ziyaret edebiliriz.”</st></p>
         <p id="p2912"><st c="17204">“Bence bu şartlar altında bu pek akıllıca olmaz,” dedi Giles.</st></p>
         <p id="p2913"><st c="17266">“Neden?” diye sordu Emma.</st></p>
         <p id="p2914"><st c="17292">“Birkaç nedeni var, en önemlilerinden biri de biraz önce kabine sekreteri Sör Alan Redmayne’in beni araması. </st><st c="17402">Yarın sabah onda üçümüzün Downing Sokak’ta onunla görüşmemizi istedi. </st><st c="17472">Bunun bir tesadüf olduğunu sanmıyorum.”</st></p>
      </section>
   </div>
<div id="charCountTotal" value="17511"></div></body>
</html>
