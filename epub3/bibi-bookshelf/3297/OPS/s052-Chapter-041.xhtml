<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="tur">
  <head>
    <title>41</title>
    <meta http-equiv="Content-Type" content="text/html; charset=utf-8" />
  

</head>
  <body>
   <div>
      <section id="Chapter41" epub:type="bodymatter chapter" role="doc-chapter" aria-labelledby="h151">
         <div id="title-block51">
            <h1 id="h151"><st c="0">41
   </st></h1>
         </div>
         <p id="p3399"><span><st c="4">Beyaz Bedford kamyonetin
      </st></span><st c="29"> şoförü Piccadilly’de Green Park metro istasyonunun dışında durdu. </st><st c="95">Motorunu açık bırakıp farlarını iki kez yakıp söndürdü..</st></p>
         <p id="p3400"><st c="151">Asla geç kalmayan üç adam mesleklerine ait aletlerle metrodan çıktılar ve hızla kamyonetin arkasına yürüdüler, kapıların kilitli olmadığını biliyorlardı. </st><st c="306">Arka tarafa küçük bir maltız, bir benzin bidonu, bir alet çantası, merdiven, sarılı, kalın bir halat, bir kutu kibrit koyup komutanlarının yanına katıldılar.</st></p>
         <p id="p3401"><st c="463">Onlara bakan biri, ki pazar sabahı saat altıda bunu kimse yapmamıştı, onların esnaf olduğunu düşünürdü, Özel Hava Kuvvetleri’ne (SAS) katılmadan önce gerçekten de öylelerdi. </st><st c="638">Onbaşı Crann bir marangozdu, Astsubay Roberts bir dökümhane çalışanı, Yüzbaşı Hartley de yapı mühendisi.</st></p>
         <p id="p3402"><st c="742">“Günaydın beyler,” dedi Albay Scott-Hopkins üç adam kamyonete binince.</st></p>
         <p id="p3403"><st c="813">“Günaydın albayım,” diye cevap verdiler bir ağızdan, komutanları vitesi bire taktı ve Bedford kamyonet Southampton’a doğru yolculuğuna başladı.</st></p>
         <p id="decoration96"><st c="957">___________
   </st></p>
         <p id="p3404"><st c="970">Sebastian </st><i><st c="980">Queen Mary</st></i><st c="990"> daha yolcu rampasını indirmeden iki saat önce güverteye çıkmıştı. </st><st c="1057">İnen ilk kişiler arasındaydı, hızla gümrük ofisine ilerledi. </st><st c="1118">Kargo beyannamesini genç bir memura gösterdi, çocuk belgeyi kısaca inceleyip Sebastian’a daha dikkatli baktı.</st></p>
         <p id="p3405"><st c="1227">“Lütfen burada bekleyin,” dedi ve arka tarafta bir ofiste kayboldu. </st><st c="1296">Birkaç saniye sonra daha yaşlı bir adam göründü, üniformasının manşetlerinde üç gümüş çizgi vardı. </st><st c="1395">Sebastian’ın pasaportunu görmek istedi, fotoğrafı görünce geçiş iznini anında imzaladı.</st></p>
         <p id="p3406"><st c="1482">“İş arkadaşım size sandığın indirildiği yere kadar eşlik edecek Bay Clifton.”</st></p>
         <p id="p3407"><st c="1560">Sebastian ve genç memur, gümrük binasından çıktıklarında kancasını </st><i><st c="1628">Queen Mary</st></i><st c="1638">’nin güvertesine indiren bir vinç gördüler. </st><st c="1683">Yirmi dakika sonra çıkardığı ilk parça Sebastian’ın daha önce hiç görmediği ağır ahşap bir sandıktı. </st><st c="1784">Ağır ağır limana indirildi ve altı numaralı yükleme alanına bırakıldı.</st></p>
         <p id="p3408"><st c="1854">Bir grup liman çalışanı kancayı ve zincirleri sandığın etrafından çıkardılar, böylece kanca bir kez daha gidip yeni bir parça yükü çıkarabilecekti, bu sırada sandık da bekleyen bir forklift kamyonla kırk numaralı depoya taşınacaktı. </st><st c="2088">Tüm bu iş kırk üç dakika sürmüştü. </st><st c="2123">Genç memur Sebastian’dan ofise dönmesini istedi, tamamlanması gereken kâğıt işleri vardı.</st></p>
         <p id="decoration97"><st c="2212">___________
   </st></p>
         <p id="p3409"><st c="2225">Polis arabası sirenini açtı, Londra Southampton yolunda Sotheby’s kamyonetine yetişip onu geçti, şoföre en yakın müsait yere çekmesini işaret etti.</st></p>
         <p id="p3410"><st c="2372">Kamyonet duraklayınca iki memur polis arabasından indi. </st><st c="2429">İlki kamyonetin ön kısmına yaklaştı, iş arkadaşıysa arka tarafına gitti. </st><st c="2502">İkinci memur cebinden bir İsveç çakısı çıkardı, açıp bıçağını sertçe sol arka tekere sapladı. </st><st c="2596">Hava kaçırma sesi duyunca polis arabasına geri döndü.</st></p>
         <p id="p3411"><st c="2649">Kamyonet şoförü camını indirdi ve polise sorgulayıcı bir bakış attı. </st><st c="2719">“Hız limitini aştığımı sanmıyorum memur bey.”</st></p>
         <p id="p3412"><st c="2764">“Hayır aşmadınız beyefendi. </st><st c="2793">Ama sol arka tekerinizin patladığını bilmeniz gerektiğini düşündüm.”</st></p>
         <p id="p3413"><st c="2861">Şoför dışarı çıkıp kamyonetin arka tarafına yürüdü ve inanamayarak patlak lastiğe baktı.</st></p>
         <p id="p3414"><st c="2950">“Biliyor musunuz memur bey, hiç fark etmedim.”</st></p>
         <p id="p3415"><st c="2997">“Küçük patlaklarda hep öyle olur,” dedi memur beyaz bir Bedford kamyonet yanlarından geçerken. </st><st c="3093">Selam verip, “Yardımcı olabildiğimize sevindim beyefendi,” dedi, sonra da devriye arabasındaki meslektaşının yanına gidip arabayla uzaklaştı.</st></p>
         <p id="p3416"><st c="3234">Sotheby’s’in şoförü polisin yetki belgesini görmeyi istese adamın Rochester Row’daki Metropolitan Polis Teşkilatı’na bağlı olduğunu, dolayısıyla yetki bölgesinin kilometrelerce dışında olduğunu görürdü. </st><st c="3438">Ama Sör Alan’ın fark ettiği üzere SAS’ta onun altında çalışan, aynı zamanda Hampshire polis kuvvetlerinden olan, bir de pazar sabah kısa sürede çağrısına cevap verebilecek pek fazla kişi yoktu.</st></p>
         <p id="decoration98"><st c="3631">___________
   </st></p>
         <p id="p3417"><st c="3644">Don Pedro ve Diego arabayla Ministro Pistarini Uluslararası Havaalanı’na götürülmüştü. </st><st c="3731">Altı tane olan bavulları gümrükten kontrol edilmeden geçti, sonra Londra’ya giden bir BOAC uçağına bindiler.</st></p>
         <p id="p3418"><st c="3839">“Her zaman İngiliz uçaklarında seyahat etmeyi tercih ediyorum,” dedi Don Pedro hostese, hostes birinci sınıftaki yerlerini gösterirken.</st></p>
         <p id="p3419"><st c="3975">Boeing Stratocruiser 17.43’te programının sadece birkaç dakika gerisinde kalarak havalandı.</st></p>
         <p id="decoration99"><st c="4067">___________
   </st></p>
         <p id="p3420"><st c="4080">Beyaz Bedford kamyonetin şoförü limana atıldı ve doğrudan limanın uzakta kalan ucundaki kırk numaralı depoya yöneldi. </st><st c="4198">Kamyonetteki kimse Albay Scott-Hopkins’in tam olarak nereye gittiğini bilmesine şaşırmadı. </st><st c="4289">Sonuçta kırk sekiz saat önce bir keşif çalışması yapmıştı. </st><st c="4348">Albay detaylara önem veren bir adamdı; hiçbir şeyi şansa bırakmazdı.</st></p>
         <p id="p3421"><st c="4416">Kamyonet durduğunda anahtarı Yüzbaşı Hartley’ye verdi. </st><st c="4472">Yardımcısı arabadan çıkıp deponun çift kanatlı kapısını açtı. </st><st c="4534">Albay kamyoneti geniş binaya sürdü. </st><st c="4570">Önlerinde, zeminin ortasında, devasa ahşap bir sandık vardı.</st></p>
         <p id="p3422"><st c="4630">Mühendis kapıyı kilitlerken diğer üçü kamyonetin arkasından ekipmanlarını çıkardılar.</st></p>
         <p id="p3423"><st c="4716">Marangoz merdiveni sandığa yasladı ve tırmandı, çatal çekiçle kapağı yerinde tutan çivileri çıkarmaya başladı. </st><st c="4828">O işini sürdürürken albay deponun diğer ucuna yürüdü ve bir gece önceden oraya bırakılan küçük vincin kabinine geçip aracı sandığa doğru sürdü.</st></p>
         <p id="p3424"><st c="4971">Mühendis kamyonetin arkasından ağır halatı çıkardı, bir tarafını kement yapıp omzunun üzerinden fırlattı. </st><st c="5078">Geride durup görevlerini yerine getirmek üzere bekledi. </st><st c="5134">Sandığın tepesindeki kalın kapaktan tüm çivileri çıkarmak marangozun sekiz dakikasını aldı, bu görevi tamamladığında merdivenden geri indi ve kapağı yere koydu. </st><st c="5295">Mühendis merdivenin altında yerini aldı, halat hâlâ sol omzundan sarkıyordu. </st><st c="5372">En üst basamağa ulaştığında eğildi, kutunun içine girdi ve kalın ipi güvenli bir biçimde </st><i><st c="5461">Düşünen Adam</st></i><st c="5473">’ın her bir kolunun altından geçirdi. </st><st c="5512">O zincir kullanmayı tercih ederdi ama albay, heykele hiçbir şartta zarar gelmemesi gerektiğini özellikle vurgulamıştı.</st></p>
         <p id="p3425"><st c="5630">Mühendis ipin sağlamlığından emin olunca çifte camadan düğümü attı ve hazır olduğunu göstermek için kement kısmını havaya kaldırdı. </st><st c="5763">Albay vincin çelik zincirini ucundaki kanca açık sandığın birkaç santim üstüne gelene dek aşağı indirdi. </st><st c="5868">Mühendis kancayı alıp kementi taktı ve başparmağını havaya kaldırıp işaret verdi.</st></p>
         <p id="p3426"><st c="5949">Albay önce ipin boşunu aldı, sonra heykeli santim santim sandıktan çıkarmaya başladı. </st><st c="6036">Önce eğik baş göründü, çenesi elinin tersinin üzerindeydi, peşinden gövdesi ve kaslı bacakları göründü, sonunda </st><i><st c="6148">Düşünen Adam</st></i><st c="6160">’ın düşünerek üzerinde oturduğu devasa bronz tümsek çıktı. </st><st c="6220">Ortaya çıkan son şey bronz heykelin sabitlendiği ahşap kaideydi. </st><st c="6285">Sandığın tepesini aşınca albay, heykeli yavaşça yerden elli santim kadar yukarıda asılı kalıncaya dek aşağı indirdi.</st></p>
         <p id="p3427"><st c="6401">Dökümhane çalışanı sırtüstü yatıp heykelin altına kaydı ve dört kelebek vidayı inceledi. </st><st c="6491">Sonra alet çantasından pense aldı.</st></p>
         <p id="p3428"><st c="6525">“Lanet şeyi sabit tutun,” dedi.</st></p>
         <p id="p3429"><st c="6557">Heykeli sabit tutmak amacıyla mühendis </st><i><st c="6597">Düşünen Adam</st></i><st c="6609">’ın dizlerini tuttu, marangoz da arka tarafından destekledi. </st><st c="6671">Dökümcü ahşap tabanı yerinde tutan vidalardan ilkinin yarım santim, sonra bir yarım santim daha ve sonunda tamamen açılması için vücudundaki her bir kası sıkmak zorunda kaldı. </st><st c="6847">Bu hareketi üç kez daha tekrarladı, sonra aniden ahşap taban üzerine düştü.</st></p>
         <p id="p3430"><st c="6922">Ama üç iş arkadaşının dikkatini çeken bu değildi çünkü hemen bir sonraki an gıcır gıcır beş sterlinlik banknotlardan milyonlarca sterlin, heykelin içinden dışarı akıp onu gömdü.</st></p>
         <p id="p3431"><st c="7100">“Bu savaş maaşımı sonunda alabileceğim anlamına mı geliyor?” diye sordu marangoz, inanamayarak paradan oluşan dağa bakarken.</st></p>
         <p id="p3432"><st c="7225">Dökümcü homurdanarak para yığınının altından çıkarken albay alaycı bir biçimde gülümsemeden edemedi.</st></p>
         <p id="p3433"><st c="7326">“Korkarım hayır, Crann. </st><st c="7351">Emirler daha açık olamazdı,” dedi vinçten çıkarken. </st><st c="7403">“Bu banknotların her biri yok edilecek.” Bir SAS memurunun emre uymakta zorlandığı bir an varsa bu kesinlikle o andı.</st></p>
         <p id="p3434"><st c="7520">Mühendis benzin bidonunun kapağını açtı ve gönülsüzce maltızdaki kömürlere birkaç damla döktü. </st><st c="7616">Bir kibrit çakıp alevler havada dans ederken geri çekildi. </st><st c="7675">Albay başı çekip ilk 50.000 sterlini maltıza attı. </st><st c="7726">Biraz sonra diğer üçü istemeden de olsa ona katıldı, binlerce sterlini doymak bilmeyen alevlere attılar.</st></p>
         <p id="p3435"><st c="7830">Son banknot da yanıp kül olunca dört adam bir süre sessiz kalıp kül yığınını izledi, biraz önce ne yaptıklarını düşünmemeye çalışıyorlardı.</st></p>
         <p id="p3436"><st c="7970">Marangoz sessizliği bozdu. </st><st c="7998">“‘Parayı kül etmek’ deyimi yepyeni bir anlam kazandı.”</st></p>
         <p id="p3437"><st c="8052">Albay dışında hepsi güldü, albaysa sertçe, “Hadi işimize bakalım,” dedi.</st></p>
         <p id="p3438"><st c="8125">Dökümcü tekrar yere yatıp heykelin altına doğru kaydı. </st><st c="8181">Ağırlık çalışan biri gibi ahşap tabanı kaldırıp havada tuttu, mühendisle marangoz da küçük çelik çubukları heykelin altındaki dört deliğe geri soktular.</st></p>
         <p id="p3439"><st c="8333">“Sıkı tutun!” diye bağırdı dökümcü, mühendis ve marangoz tabanı kenarlarından tutarken o da dört kelebek vidayı geri yerlerine taktı, önce parmaklarıyla sıktı, sonra penseyle, sonunda hepsi sıkı bir biçimde yerlerine oturdu. </st><st c="8559">Daha sıkı olamayacaklarına kanaat getirince heykelin altından çıktı ve albaya başparmağını kaldırarak işaret verdi.</st></p>
         <p id="p3440"><st c="8674">Albay kabindeki kolu yukarı itti ve </st><i><st c="8711">Düşünen Adam</st></i><st c="8723">’ı açık sandığın birkaç santim üzerinde kalıncaya dek ağır ağır yukarı kaldırdı. </st><st c="8805">Albay heykeli nazikçe indirmeye başlayınca mühendis merdivene tırmandı, Yüzbaşı Hartley heykeli güvenli bir biçimde sandığın içinde yönlendirdi. </st><st c="8950">Halat </st><i><st c="8956">Düşünen Adam</st></i><st c="8968">’ın kollarının altından çözülünce mühendisin en üst basamaktaki yerini marangoz aldı ve ağır kapağı geri yerine sabitledi.</st></p>
         <p id="p3441"><st c="9091">“Hadi beyler, albay işine bakarken etrafı toparlayalım, böylece sonrasında boşa zaman harcamayız.”</st></p>
         <p id="p3442"><st c="9190">Üçü ateşi söndürmeye, yerleri süpürmeye, işi biten her şeyi kamyonetin arkasına taşımaya koyuldular.</st></p>
         <p id="p3443"><st c="9291">Merdiven, çekiç ve üç yedek çivi kamyonetin arkasına konan son eşyalardı. </st><st c="9366">Albay vinci gerisingeri tam olarak bulduğu yere koydu, bu sırada marangoz ve dökümcü kamyonete bindiler. </st><st c="9471">Mühendis deponun kapısının kilidini açtı ve albayı kamyoneti sürerek çıkması için kenara çekildi. </st><st c="9569">Yardımcısı kapıyı kilitleyip önde onun yanına oturana dek albay motoru kapatmadı.</st></p>
         <p id="p3444"><st c="9650">Albay gümrük binasına ulaşana dek liman boyu ağır ağır ilerledi. </st><st c="9716">Kamyonetten inip ofise girdi ve deponun anahtarını kolunda üç gümüş şerit olan memura verdi.</st></p>
         <p id="p3445"><st c="9808">“Teşekkürler Gareth,” dedi albay. </st><st c="9843">“Sör Alan’ın minnettar kalacağına ve ekimdeki yıllık yemeğimizde buluştuğumuzda bizzat teşekkür edeceğine şüphem yok.” Gümrük memuru Albay Scott-Hopkins ofisinden çıkarken selam durdu, albay tekrar beyaz Bedford kamyonetin direksiyonuna geçti, motoru çalıştırdı ve Londra’ya doğru yolculuğa başladı.</st></p>
         <p id="decoration100"><st c="10142">___________
   </st></p>
         <p id="p3446"><st c="10155">Sotheby’s kamyoneti yeni takılan tekeriyle limana planlanandan kırk dakika sonra vardı.</st></p>
         <p id="p3447"><st c="10242">Şoför kamyoneti kırk numaralı deponun dışında durdurduğunda almaya geldiği sandığın çevresinde iki düzine gümrük memuru görünce şaşırdı.</st></p>
         <p id="p3448"><st c="10379">Arkadaşına dönüp, “Bir şeyler dönüyor Bert,” dedi.</st></p>
         <p id="p3449"><st c="10430">Kamyonetten indiklerinde bir forklift devasa sandığı kaldırdı ve birkaç gümrük memurunun yardımıyla, Bert’e göre çok fazlalardı, kamyonetin arkasına yerleştirdi. </st><st c="10593">Normalde iki saat sürecek devirteslim, kâğıt işleri de dahil olmak üzere yirmi dakikada tamamlanmıştı.</st></p>
         <p id="p3450"><st c="10695">“O sandıkta ne olabilir ki?” dedi Bert uzaklaşırlarken.</st></p>
         <p id="p3451"><st c="10751">“Beni aştı,” dedi şoför. </st><st c="10777">“Ama şikâyetim yok çünkü şimdi </st><i><st c="10808">Henry Hall’s Guest Night</st></i><st c="10832"> programını dinleyecek vakitte dönebileceğiz.”</st></p>
         <p id="p3452"><st c="10878">Sebastian da tüm bu operasyonun bu kadar hızlı ve etkili bir biçimde yürütülmesine şaşırmıştı. </st><st c="10974">Heykelin aşırı değerli olduğunu ya da Don Pedro’nun Southampton’da da Buenos Aires’teki kadar nüfuz sahibi olduğunu varsaydı.</st></p>
         <p id="p3453"><st c="11099">Sebastian üç gümüş şeritli memura teşekkür ettikten sonra geri terminale döndü ve geriye kalmış, pasaport kontrolde bekleyen birkaç yolcuya katıldı. </st><st c="11249">Pasaportuna vurulan ilk damga onu gülümsetti ama bu gülümseme gelenler salonuna girip de anne babası tarafından karşılanınca gözyaşlarına dönüştü. </st><st c="11396">Onlara çok üzgün olduğunu söyledi, birkaç saniye sonra onlardan hiç ayrılmamış gibi hissetti. </st><st c="11490">Suçlamadılar, nutuk atmadılar, bu kendini daha da suçlu hissetmesine neden oldu.</st></p>
         <p id="p3454"><st c="11570">Bristol’a dönüş yolunda onlara anlatacak bir sürü şeyi vardı: Tibby, Janice, Bruno, Bay Martinez, Prenses Margaret, büyükelçi ve gümrük memuru hepsi hikâyeye girip çıktılar, ama Gabriella’dan bahsetmemeye karar verdi, o hikâyeyi Bruno’ya saklamıştı.</st></p>
         <p id="p3455"><st c="11820">Malikânenin kapılarından içeri girdiklerinde Sebastian’ın gördüğü ilk şey onlara doğru koşan Jessica’ydı.</st></p>
         <p id="p3456"><st c="11926">“Seni özleyeceğimi düşünmezdim,” dedi Sebastian arabadan inip ona sarılırken.</st></p>
         <p id="decoration101"><st c="12004">___________
   </st></p>
         <p id="p3457"><st c="12017">Sotheby’s kamyoneti saat yediyi biraz geçe Bond Sokağı’na girdi. </st><st c="12082">Şoför kaldırımda bekleyen beş altı hamal gördüğünde şaşırmadı. </st><st c="12145">Hepsi mesaiye kalmış olsa da eve gitmek için sabırsızlanıyorlardı.</st></p>
         <p id="p3458"><st c="12211">Empresyonizm Bölümü’nün müdürü Bay Dickens sandığın yol kenarından müzayede evindeki depoya taşınmasını yönetti. </st><st c="12325">Ahşap suntaların açılmasını ve talaşların süpürülmesini sabırla bekledi, böylece katalogdaki rakamın heykelin üzerindekiyle uyuşup uyuşmadığını kontrol edebilecekti. </st><st c="12491">Eğilip bakınca Auguste Rodin’in imzasının altına “6” rakamının kazındığını gördü. </st><st c="12573">Gülümsedi ve beyannameye bir tik attı.</st></p>
         <p id="p3459"><st c="12611">“Çok teşekkürler beyler,” dedi. </st><st c="12644">“Artık hepiniz eve gidebilirsiniz. </st><st c="12679">Kâğıt işlerini sabah hallederim.”</st></p>
         <p id="p3460"><st c="12712">Bay Dickens o gece binadan ayrılan son kişiydi, kapıları kilitleyip Green Park durağına doğru yürüdü. </st><st c="12815">Sokağın karşı tarafında bir antikacının girişinde duran adamı fark etmedi.</st></p>
         <p id="p3461"><st c="12889">Bay Dickens gözden kaybolunca adam gölgelerden çıkıp Curzon Sokak’taki en yakın telefon kulübesine yürüdü. </st><st c="12997">Dört penisi hazırdı ama zaten o hiçbir şeyi şansa bırakmazdı. </st><st c="13059">Ezbere bildiği bir numarayı aradı. </st><st c="13094">Hattın diğer ucunda bir ses duyduğunda A tuşuna basıp, “Boş bir düşünen adam, geceyi Bond Sokağı’nda geçiriyor efendim,” dedi.</st></p>
         <p id="p3462"><st c="13220">“Teşekkürler albay,” dedi Sör Alan, “halletmeni istediğim bir iş daha var. </st><st c="13296">İletişime geçeceğim.” Hat kesildi.</st></p>
         <p id="decoration102"><st c="13330">___________
   </st></p>
         <p id="p3463"><st c="13343">Buenos Aires’ten kalkan BOAC 714 numaralı uçuş ertesi sabah Londra Havaalanı’na indiğinde Don Pedro kendisinin ve Diego’nun tüm bavullarının aşırı gayretli birkaç gümrük memuru tarafından açılmasına, kontrol edilmesine ve bir kez daha kontrol edilmesine hiç şaşırmadı. </st><st c="13612">Sonunda son bavulun yanını da tebeşirle işaretlediklerinde, oğluyla beraber havaalanından çıktığı sırada Martinez gümrük memurlarında hafif bir hayal kırıklığı sezdi.</st></p>
         <p id="p3464"><st c="13778">Rolls-Royce’un arkasına yerleştiklerinde ve Eaton Meydanı’na doğru yola çıktıklarında Don Pedro Diego’ya dönüp, “İngilizler hakkında şunu bil yeter, hayal gücünden yoksunlar bunlar,” dedi.</st></p>
      </section>
   </div>
<div id="charCountTotal" value="13967"></div></body>
</html>
