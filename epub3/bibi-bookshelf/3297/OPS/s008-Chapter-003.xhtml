<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="tur">
  <head>
    <title>3</title>
    <meta http-equiv="Content-Type" content="text/html; charset=utf-8" />
  

</head>
  <body>
   <div>
      <section id="Chapter3" epub:type="bodymatter chapter" role="doc-chapter" aria-labelledby="h17">
         <div id="title-block6">
            <h1 id="h17"><st c="0">3
   </st></h1>
         </div>
         <p id="p229"><span><st c="3">“Bir İngiliz denizcisi
      </st></span><st c="26"> nasıl Gümüş Yıldız Madalyası’nı aldı ki?” diye sordu Idlewild’daki gümrük memuru Harry’nin giriş vizesini incelerken.</st></p>
         <p id="p230"><st c="143">“Uzun hikâye,” dedi Harry, ona New York’a ayak bastığı son seferde cinayetten tutuklandığını söylemenin akıllıca olmayacağını düşünerek. </st></p>
         <p id="p231"><st c="281">“Amerika’da güzel zaman geçirin.” Memur, Harry’nin elini sıktı.</st></p>
         <p id="p232"><st c="344">“Teşekkürler,” dedi Harry şaşkın görünmemeye çalışarak, gümrükten geçip bagaj alma alanına doğru tabelaları takip etti. </st><st c="465">Bavulunun görünmesini beklerken bir kez daha iniş talimatlarını kontrol etti. </st><st c="543">Viking’in pazarlama müdürü tarafından karşılanacaktı, adam onu oteline götürecek ve program hakkında bilgilendirecekti. </st><st c="663">İngiltere’de ne zaman bir şehri ziyaret etse yerel satış görevlisi tarafından karşılanırdı, o yüzden bir pazarlamacının ne olduğunu pek bilmiyordu.</st></p>
         <p id="p233"><st c="810">Eski bavulunu aldıktan sonra Harry gümrüğe yöneldi. </st><st c="863">Bir memur ondan bavulu açmasını istedi, üstünkörü inceledi, sonra bavulun kenarına tebeşirle koca bir çarpı çizip onu dışarı çıkardı. </st><st c="997">Harry yarım daire biçimindeki </st><i><st c="1027">New York’a Hoş Geldiniz</st></i><st c="1050"> tabelasının altından yürüdü, üzerinde de belediye başkanı William O’Dwyer’ın bir fotoğrafı vardı.</st></p>
         <p id="p234"><st c="1148">Gelen yolcu salonuna çıktığında isim tabelaları tutan bir grup üniformalı şoförle karşılaştı. </st><st c="1243">“Clifton” yazanı aradı, bulduğunda şoföre gülümseyip, “Benim,” dedi.</st></p>
         <p id="p235"><st c="1311">“Sizinle tanıştığıma sevindim Bay Clifton. </st><st c="1355">Ben Charlie.” Harry’nin ağır bavulunu küçük bir evrak çantası gibi kaldırdı. </st><st c="1432">“Bu da pazarlamacınız Natalie.”</st></p>
         <p id="p236"><st c="1463">Harry dönünce ona verilen talimatlarda sadece “N. </st><st c="1514">Redwood” olarak bahsedilen genç kadınla karşılaştı. </st><st c="1566">Kadın neredeyse onun kadar uzundu, modaya uygun kesilmiş sarı saçları, mavi gözleri vardı ve Harry’nin diş macunu reklamı panosu dışında, hayatında gördüğü en düz ve en beyaz dişlere sahipti.</st></p>
         <p id="p237"><st c="1757">“Sizinle tanıştığıma memnun oldum Bayan Redwood,” dedi onun elini sıkarak.</st></p>
         <p id="p238"><st c="1832">“Seninle tanışmak da güzel Harry,” diye cevap verdi kadın. </st><st c="1892">“Lütfen bana Natalie de,” diye ekledi kalabalıkta Charlie’nin peşinden giderlerken. </st><st c="1976">“Büyük hayranınım. </st><st c="1995">William Warwick’e bayılıyorum ve son kitabının yine çok başarılı olacağından şüphem yok.”</st></p>
         <p id="p239"><st c="2084">Kaldırıma ulaştıklarında Charlie, Harry’nin gördüğü en uzun limuzinin arka kapısını açtı. </st><st c="2175">Harry önce Natalie’nin binmesi için kenara çekildi.</st></p>
         <p id="p240"><st c="2226">“Ah, İngilizleri seviyorum,” dedi Natalie, Harry onun peşinden arabaya binerken, limuzin trafik akışına katılıp New York’a doğru ağır ağır ilerlemeye başladı. </st><st c="2386">“Önce oteline gideceğiz. </st><st c="2411">Sana Pierre’den yer ayırttım, on birinci katta bir süitin var. </st><st c="2474">Programında kendine gelip hazırlanmana yetecek kadar boşluk bıraktım, sonra öğle yemeğinde Harvard Club’da Bay Guinzburg’a katılacaksın. </st><st c="2611">Bu arada seninle tanışmak için sabırsızlanıyor.”</st></p>
         <p id="p241"><st c="2659">“Ben de onunla,” dedi Harry. </st><st c="2689">“İlk William Warwick romanım dışında hapishane günlüklerimi de yayımladı, ona borçlu olduğum çok şey var.”</st></p>
         <p id="p242"><st c="2795">“</st><i><st c="2797">Emek Olmadan</st></i><st c="2809"> romanınızın çoksatan listelerine girmesi için çok zaman ve para yatırımı yaptı ve benden sizi, bunu nasıl yapmayı planladığımız konusunda tam olarak bilgilendirmemi istedi.”</st></p>
         <p id="p243"><st c="2983">“Lütfen,” dedi Harry pencereden dışarı göz atıp son sefer, onu Pierre Hotel’de bir süite değil de bir hapihane hücresine götüren sarı bir hapishane arabasının arkasından gördüğü manzaranın tadını çıkararak.</st></p>
         <p id="p244"><st c="3190">Bir el bacağına dokundu. </st><st c="3216">“Bay Guinzburg ile görüşmenizden önce bakmamız gereken çok şey var.” Natalie ona kalın, mavi bir dosya verdi. </st><st c="3326">“Önce sana kitabını nasıl çoksatanlar listesine sokmaya çalışacağımızı açıklayayım, yöntemlerimiz sizin İngiltere’de kullandığınız yöntemlerden çok farklı.”</st></p>
         <p id="p245"><st c="3482">Harry dosyayı açtı ve odaklanmaya çalıştı. </st><st c="3526">Daha önce hiç elbisesi üzerine bu kadar oturan bir kadının yanına oturmamıştı.</st></p>
         <p id="p246"><st c="3604">“Amerika’da,” diye devam etti Natalie, “kitabının </st><i><st c="3655">New York Times</st></i><st c="3669"> çoksatanlar listesine girmesi için sadece üç haftası var. </st><st c="3728">Bu süre içinde ilk on beşe giremezsen kitapçılar </st><i><st c="3777">Emek Olmadan</st></i><st c="3789">’ın stoklarını toplayıp yayıncısına iade edecek.”</st></p>
         <p id="p247"><st c="3839">“Bu çok saçma,” dedi Harry. </st><st c="3868">“İngiltere’de bir kitapçı sipariş verdikten sonra yayıncının gözünde o kitap satılmış sayılır.”</st></p>
         <p id="p248"><st c="3963">“Kitapçılara bir satış ya da iade seçeneği sunmuyor musunuz?”</st></p>
         <p id="p249"><st c="4025">“Kesinlikle hayır,” dedi Harry, bu fikir onu şoke etmişti.</st></p>
         <p id="p250"><st c="4084">“Peki kitapları hâlâ indirim sunmadan sattığınız doğru mu?”</st></p>
         <p id="p251"><st c="4144">“Evet, tabii ki.”</st></p>
         <p id="p252"><st c="4162">“Eh, buradaki bir diğer büyük fark da bu çünkü ilk on beşe girersen kapak fiyatı otomatik olarak yarıya düşecek ve kitabın dükkânların arka taraflarına geçirilecek.”</st></p>
         <p id="p253"><st c="4328">“Neden? </st><st c="4337">Çoksatan bir kitabın görünür biçimde dükkânın önünde sergilenmesi gerekir, hatta camekânlarda ve kesinlikle indirim verilmez.”</st></p>
         <p id="p254"><st c="4463">“Reklamcı çocuklar bir müşteri özellikle bir çoksatan kitap almaya geldiğinde ve kitabı bulmak için dükkânın arka tarafına kadar gittiğinde, beş müşteriden birinin kasaya varana kadar iki kitap daha aldığını, üç kişiden birinin de başka bir kitap aldığını keşfettiğinden beri böyle değil.”</st></p>
         <p id="p255"><st c="4753">“Zekice ama bunun İngiltere’de yayılacağından pek emin değilim.”</st></p>
         <p id="p256"><st c="4818">“Bence an meselesi ama en azından şimdi neden kitabını mümkün olduğunca hızlı listeye sokmamız gerektiğini takdir edersin, fiyat bir kere yarıya düşünce birkaç hafta boyunca ilk on beşte kalabilirsin. </st><st c="5020">Hatta listeden çıkmak listeye girmekten daha zordur. </st><st c="5073">Ama başaramazsan </st><i><st c="5090">Emek Olmadan</st></i><st c="5102"> bugünden bir ay sonra kitap raflarından kaybolur ve biz de büyük miktarda para kaybetmiş oluruz.”</st></p>
         <p id="p257"><st c="5200">“Mesajı aldım,” dedi Harry limuzin yavaşça Brooklyn Köprüsü’nden geçip sarı taksiler ve puro içen şoförleriyle yeniden bir araya gelirken.</st></p>
         <p id="p258"><st c="5339">“İşi daha da zorlaştıran şu ki yirmi bir günde on yedi farklı şehre gitmemiz gerekiyor.”</st></p>
         <p id="p259"><st c="5428">“Biz mi?”</st></p>
         <p id="p260"><st c="5438">“Evet, tüm tur boyunca yanında olacağım,” dedi rahatça. </st><st c="5495">“Genelde New York’ta kalırım ve her bir şehirdeki pazarlamacının ziyaretçi yazarla ilgilenmesine müsaade ederim ama bu sefer öyle olmayacak çünkü Bay Guinzburg yanından ayrılmamam konusunda ısrarcı oldu.” Yeniden hafifçe onun bacağına dokundu ve sonra kucağındaki dosyanın sayfasını çevirdi.</st></p>
         <p id="p261"><st c="5786">Harry ona baktı, Natalie ona çapkın bir gülümseme sundu. </st><st c="5844">Onunla flört mü ediyordu? </st><st c="5870">Hayır, bu mümkün değildi. </st><st c="5896">Sonuçta daha yeni tanışmışlardı.</st></p>
         <p id="p262"><st c="5928">“Senin için çoktan birkaç büyük radyo kanalı ayarladım, </st><i><st c="5985">Matt Jacobs Show</st></i><st c="6001"> da var aralarında, her sabah on bir milyon kişi dinliyor onu. </st><st c="6064">Kitapları dükkânlardan çıkarmak konusunda Matt’ten daha etkili kimse yok.”</st></p>
         <p id="p263"><st c="6138">Harry’nin sormak istediği birkaç sorusu vardı ama Natalie taramalı tüfek gibiydi, ne zaman başını kaldırsa yeni bir kurşun atıyordu.</st></p>
         <p id="p264"><st c="6271">“Aklında olsun,” dedi nefes bile almadan, “büyük programların çoğu sana sadece birkaç dakika zaman ayıracak, sizin BBC gibi değil. </st><st c="6403">‘Derinlemesine’, anladıkları bir konsept değil. </st><st c="6451">Bu süre içinde kitabın adını mümkün olduğunca çok kez tekrar etmeyi unutma.”</st></p>
         <p id="p265"><st c="6527">Harry tur programının sayfalarını çevirmeye başladı. </st><st c="6581">Her gün yeni bir şehirde başlıyor gibiydi, sabahın erken saatlerinde bir radyo programına katılıyor, peşinden sayısız yayımlanan ve basılı röportaj geliyordu, sonra da havaalanına koşturuyorlardı.</st></p>
         <p id="p266"><st c="6777">“Tüm yazarların böyle bir muamele mi görüyor?”</st></p>
         <p id="p267"><st c="6824">“Kesinlikle hayır,” dedi Natalie, eli yine Harry’nin bacağındaydı. </st><st c="6892">“Bu da konuyu seninle ilgili en büyük sorunumuza getiriyor.”</st></p>
         <p id="p268"><st c="6952">“Benimle bir sorununuz mu var?”</st></p>
         <p id="p269"><st c="6984">“Kesinlikle var. </st><st c="7002">Muhabirlerin çoğu sana hapiste geçirdiğin dönemi ve bir İngilizin nasıl Gümüş Yıldız kazandığını sormak isteyecek ama konuyu hep kitaba döndürmelisin.”</st></p>
         <p id="p270"><st c="7153">“İngiltere’de bu yakışıksız sayılırdı.”</st></p>
         <p id="p271"><st c="7193">“Amerika’da seni çoksatan listesine sokacak şey yakışıksız davranmak.”</st></p>
         <p id="p272"><st c="7264">“Ama muhabirler kitaptan konuşmak istemez mi?”</st></p>
         <p id="p273"><st c="7311">“Harry hiçbirinin kitabı okumadığını varsaymalısın. </st><st c="7364">Her gün masalarına bir düzine yeni kitap geliyor, kitabın adından daha fazlasını okuyorlarsa kendini şanslı saymalısın. </st><st c="7484">Adını hatırlarlarsa bu da kâr. </st><st c="7515">Seni programlarına almayı sırf Gümüş Yıldız kazanmış eski bir dolandırıcı olduğundan kabul ettiler, bu yüzden bunları senin lehine kullanalım ve deli gibi kitabın reklamını yapalım,” dedi, limuzin Pierre Hotel’in önüne park ederken.</st></p>
         <p id="p274"><st c="7747">Harry, keşke İngiltere’de olsam, diye düşünüyordu.</st></p>
         <p id="p275"><st c="7798">Şoför dışarı fırlayıp kapıyı açtı, otelin kapı görevlisi arabaya doğru yürüyordu. </st><st c="7881">Natalie, Harry’yi otele soktu ve lobi boyunca resepsiyona doğru yönlendirdi, Harry’nin tek yapması gereken pasaportunu göstermek ve kayıt formunu imzalamaktı. </st><st c="8040">Natalie anlaşılan Lord’un önüne çıkacak şeyleri önceden hazırlamıştı.</st></p>
         <p id="p276"><st c="8109">“Pierre’e hoş geldiniz Bay Clifton,” dedi danışmadaki görevli ona büyük bir anahtar verirken.</st></p>
         <p id="p277"><st c="8203">“Lobide görüşmek üzere,” dedi Natalie saatine bakarak, “bir saat sonra. </st><st c="8276">Sonra limuzin seni Bay Guinzburg ile yemek yemek üzere Harvard Club’a götürecek.”</st></p>
         <p id="p278"><st c="8357">“Teşekkürler,” dedi Harry ve Natalie’nin lobiyi aşıp, dönen kapılardan kaybolarak sokağa çıkmasını izledi. </st><st c="8465">Gözlerini ondan ayıramayan tek erkek olmadığını da ister istemez fark etmişti.</st></p>
         <p id="p279"><st c="8543">Bir görevli ona on birinci kata kadar eşlik etti, süitini gösterdi ve her şeyin nasıl çalıştığını açıkladı. </st><st c="8652">Harry hiç hem bir küveti hem de bir duşu olan bir otelde kalmamıştı. </st><st c="8721">Bristol’a döndüğünde annesine tüm bunları anlatabilmek için notlar almaya karar verdi.</st></p>
         <p id="p280"><st c="8807">Harry’nin daha bavullarını açmadan yaptığı ilk şey yatağın yanındaki telefonu alıp doğrudan Emma’yla konuşmak için özel bildirimde bulunmak oldu.</st></p>
         <p id="p281"><st c="8953">“Sizi yaklaşık on beş dakika içinde geri arayacağım efendim,” dedi yurtdışı operatörü.</st></p>
         <p id="p282"><st c="9040">Harry duşta çok uzun süre kaldı, gördüğü en büyük havluyla kurulandı ve tam bavulunu açmaya başlamıştı ki telefon çaldı.</st></p>
         <p id="p283"><st c="9161">“Yurtdışı aramanız hatta efendim,” dedi operatör. </st><st c="9212">Duyduğu bir sonraki ses Emma’nındı.</st></p>
         <p id="p284"><st c="9247">“Sen misin tatlım? </st><st c="9267">Beni duyabiliyor musun?”</st></p>
         <p id="p285"><st c="9291">“Tabii ki tatlım,” dedi Harry gülümseyerek.</st></p>
         <p id="p286"><st c="9335">“Sesin şimdiden bir Amerikalı gibi geliyor. </st><st c="9380">Üç hafta sonra nasıl olacaksın hayal edemiyorum.”</st></p>
         <p id="p287"><st c="9429">“Bristol’a geri dönmeye çok hazır olurmuşum gibi geliyor, hele de kitap çoksatan listesine girmezse.”</st></p>
         <p id="p288"><st c="9531">“Girmezse ne olur?”</st></p>
         <p id="p289"><st c="9551">“Eve erken dönebilirim.”</st></p>
         <p id="p290"><st c="9576">“Bence çok iyi olur. </st><st c="9598">Peki nereden arıyorsun?”</st></p>
         <p id="p291"><st c="9622">“The Pierre, beni gördüğüm en büyük otel odasına yerleştirdiler. </st><st c="9688">Yatakta dört kişi uyuyabilir.”</st></p>
         <p id="p292"><st c="9718">“Dikkat et de tek bir kişi uyusun.”</st></p>
         <p id="p293"><st c="9754">“Havalandırma var ve banyoda radyo var. </st><st c="9795">Ama inanır mısın her şeyi nasıl açacağımı hâlâ çözemedim. </st><st c="9853">Kapatacağımı da.”</st></p>
         <p id="p294"><st c="9870">“Yanına Seb’i de almalıydın. </st><st c="9900">Şimdiye ustası olurdu.”</st></p>
         <p id="p295"><st c="9923">“Ya da parçalardı ve ben de tekrar bir araya getirmek zorunda kalırdım. </st><st c="9996">Peki oğlum nasıl?”</st></p>
         <p id="p296"><st c="10014">“İyi. </st><st c="10021">Aslında dadı yokken daha sakin görünüyor.”</st></p>
         <p id="p297"><st c="10063">“Sevindim. </st><st c="10075">Jessica Smith arayışın nasıl gidiyor?”</st></p>
         <p id="p298"><st c="10113">“Yavaş ama yarın öğleden sonra Doktor Barnardo’nun ofisine görüşmeye çağrıldım.”</st></p>
         <p id="p299"><st c="10194">“Kulağa ümit verici geliyor.”</st></p>
         <p id="p300"><st c="10224">“Sabah Bay Mitchell’la buluşacağım, ne söyleyeceğimi bileyim diye, belki daha da önemlisi ne söylemeyeceğimi bileyim diye.”</st></p>
         <p id="p301"><st c="10348">“İyi olacaksın Emma. </st><st c="10370">Sadece şunu unutma, çocukları iyi evlere yerleştirmek onların sorumluluğu. </st><st c="10445">Tek endişem senin ne yapmaya çalıştığını öğrendiğinde Seb’in nasıl bir tepki vereceği.”</st></p>
         <p id="p302"><st c="10532">“Biliyor bile. </st><st c="10548">Dün gece yatmadan hemen önce ona bu konuyu açtım ve şaşkınım ama bu fikri sevmiş gibiydi. </st><st c="10638">Ama işe Seb’i karıştırınca başka bir problem çıkıyor illa ki.”</st></p>
         <p id="p303"><st c="10700">“Bu sefer ne oldu?”</st></p>
         <p id="p304"><st c="10720">“Kimi seçeceğimiz konusunda söz sahibi olmayı bekliyor. </st><st c="10777">İyi haber şu ki kız kardeşi olmasını istiyor.”</st></p>
         <p id="p305"><st c="10823">“Jessica Smith’i sevmez de başka birine gönül verirse işler zorlaşabilir.”</st></p>
         <p id="p306"><st c="10898">“Böyle bir şey olursa ne yaparız bilmiyorum.”</st></p>
         <p id="p307"><st c="10944">“Bir şekilde onu, Jessica’nın kendi tercihi olduğuna ikna etmeliyiz.”</st></p>
         <p id="p308"><st c="11014">“Bunu nasıl yapmamızı önerirsin peki?”</st></p>
         <p id="p309"><st c="11053">“Düşüneceğim.”</st></p>
         <p id="p310"><st c="11068">“Onu hafife almaman gerektiğini unutma. </st><st c="11109">Öyle yaparsak ters tepebilir.”</st></p>
         <p id="p311"><st c="11139">“Bu konuyu geri döndüğümde konuşalım,” dedi Harry. </st><st c="11191">“Acele etmem gerekiyor tatlım, Harold Guinzburg ile öğle yemeği randevum var.”</st></p>
         <p id="p312"><st c="11269">“Ona sevgilerimi ilet ve unutma, o da hafife alamayacağın bir adam. </st><st c="11338">Aklıma gelmişken ona ne olduğunu sormayı unutma–”</st></p>
         <p id="p313"><st c="11387">“Unutmadım.”</st></p>
         <p id="p314"><st c="11400">“İyi şanslar tatlım,” dedi Emma, “ne yap ne et o çoksatanlar listesine gir!”</st></p>
         <p id="p315"><st c="11477">“Sen Natalie’den de betersin.”</st></p>
         <p id="p316"><st c="11508">“Natalie kim?”</st></p>
         <p id="p317"><st c="11523">“Bana dokunmadan duramayan çok çekici bir sarışın.”</st></p>
         <p id="p318"><st c="11575">“Amma hikâyecisin Harry Clifton.”</st></p>
         <p id="decoration8"><st c="11609">___________
   </st></p>
         <p id="p319"><st c="11622">Emma o akşam Profesör Cyrus Feldman’ın </st><i><st c="11661">İngiltere savaşı kazanarak barışı kaybetti mi?</st></i><st c="11707"> konulu konferansını dinlemek üzere üniversitenin konferans salonuna giren ilk kişilerdendi. </st></p>
         <p id="p320"><st c="11800">Ortalarda eğik sandalyelerden bir sıranın sonunda bir yere geçti. </st><st c="11866">Konuşma saati gelmeden çok önce salon ağzına kadar doldu, geç gelenlerin aralardaki merdivenlerde oturması gerekti, bir iki kişi de pencere pervazlarına tünedi.</st></p>
         <p id="p321"><st c="12026">İki Pulitzer Ödüllü profesör yanında üniversitenin rektör yardımcısıyla salona girdiği anda dinleyiciler bir alkış kopardı. </st><st c="12151">Herkes yerlerine geçtiğinde Sör Philip Morris misafirini tanıttı, Princeton’daki öğrencilik günlerinden Stanford’daki en genç profesör olmasına, geçen yıl aldığı ikinci Pulitzer Ödülü’ne, Feldman’ın seçkin kariyerinin kısa bir tarihini anlattı. </st><st c="12396">Bunu yine uzun bir alkışlama izledi. </st><st c="12433">Profesör Feldman yerinden kalkıp kürsüye ilerledi.</st></p>
         <p id="p322"><st c="12483">Daha konuşmaya başlamadan önce Emma’yı etkileyen ilk şey, Cyrus Feldman’ın ne kadar yakışıklı olduğuydu, bu aradığında Grace’in bahsetmeyi atladığı bir şeydi. </st><st c="12643">Boyu bir seksenden uzundu, gür kır saçları vardı ve yanık yüzü herkese hangi üniversitede ders verdiğini hatırlatıyordu. </st><st c="12764">Atletik yapısı yaşıyla çelişiyor ve insana spor salonunda da kütüphanede geçirdiği kadar zaman geçirdiğini düşündürüyordu.</st></p>
         <p id="p323"><st c="12886">Konuşmaya başladığı anda Emma, Feldman’ın o saf enerjisiyle büyülendi, saniyeler içinde salondaki herkesi hop oturup hop kalkacak hale getirmişti. </st><st c="13034">Öğrenciler telaşla ağzından çıkan her kelimeyi yazmaya başladı, Emma da yanında bir defter kalem getirmediğine pişmandı.</st></p>
         <p id="p324"><st c="13154">Notları olmadan konuşan profesör hızlıca bir konudan diğerine geçiyordu: Savaştan sonra Wall Street’in rolü, yeni dünyanın para birimi olarak dolar, petrolün yüzyılın ikinci yarısına ve bir ihtimal sonrasına hâkim olacak madde haline gelmesi, Uluslararası Para Fonu’nun gelecekteki rolü ve Amerika’nın altın standardına uymaya devam edip etmeyeceği.</st></p>
         <p id="p325"><st c="13504">Konuşması bittiğinde Emma’nın tek üzüntüsü onun ulaşım konusuna pek değinmemesiydi, sadece uçakların hem iş hem turizm anlamında yeni dünyanın düzenini nasıl değiştireceğinden şöyle bir bahsetmişti. </st><st c="13704">Ama işinde profesyonel olduğundan, dinleyicilerine bu konuda bir kitap yazdığını anımsattı. </st><st c="13796">Emma bir kopyasını almak için Noel’i beklemeyecekti. </st><st c="13849">Bu aklına Harry’yi getirdi, onun turunun da Amerika’da bu kadar iyi gitmesini umdu.</st></p>
         <p id="p326"><i><st c="13932">Yeni Dünya Düzeni</st></i><st c="13950"> kitabının bir kopyasını aldıktan sonra kitaplarını imzalatmak için bekleyenlerin oluşturduğu uzun bir kuyruğa girdi. </st><st c="14068">Sıranın başına geldiğinde ilk bölümü neredeyse bitirmişti ve İngiliz nakliyat endüstrisinin geleceği hakkında görüşlerini paylaşmak için birkaç dakikasını ona ayırır mı diye meraklanıyordu.</st></p>
         <p id="p327"><st c="14257">Kitabı masada onun önüne koydu ve profesör ona dostane bir tavırla gülümsedi.</st></p>
         <p id="p328"><st c="14335">“Kimin için imzalayayım?”</st></p>
         <p id="p329"><st c="14361">Emma şansını denemeye karar verdi. </st><st c="14397">“Emma Barrington.”</st></p>
         <p id="p330"><st c="14415">Profesör ona daha dikkatli baktı. </st><st c="14450">“Rahmetli Sör Walter Barrington’la bir bağınız var mı acaba?”</st></p>
         <p id="p331"><st c="14511">“Büyükbabamdı,” dedi Emma gururla.</st></p>
         <p id="p332"><st c="14546">“Yıllar önce onun, Amerika Birinci Dünya Savaşı’na girerse nakliyat endüstrisinin üstleneceği rol hakkında bir konuşmasını dinlemiştim. </st><st c="14683">O zamanlar öğrenciydim, bana bir saat içinde öğretmenlerimin koca bir dönemde yapabildiğinden daha fazlasını öğretmişti.”</st></p>
         <p id="p333"><st c="14804">“Bana da çok şey öğretti,” dedi Emma onun gülümsemesine karşılık vererek.</st></p>
         <p id="p334"><st c="14878">“Ona sormak istediğim çok fazla şey vardı,” diye ekledi Feldman, “ama o gece Washington’a dönen trene yetişmesi gerekiyordu, onu bir daha hiç görmedim.”</st></p>
         <p id="p335"><st c="15031">“Benim de size sormak istediğim çok fazla şey var,” dedi Emma. </st><st c="15095">“Aslında ‘sormaya ihtiyaç duyduğum’ demek daha doğru olur.”</st></p>
         <p id="p336"><st c="15154">Feldman bekleyen sıraya bir göz attı. </st><st c="15193">“Sanırım buradaki işim yarım saatten uzun sürmez, bu gece Washington’a giden trene yetişmek zorunda olmadığıma göre, belki ben ayrılmadan önce baş başa sohbet edebiliriz Bayan Barrington?”</st></p>
      </section>
   </div>
<div id="charCountTotal" value="15381"></div></body>
</html>
