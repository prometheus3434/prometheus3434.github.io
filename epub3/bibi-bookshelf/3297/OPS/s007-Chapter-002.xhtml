<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="tur">
  <head>
    <title>2</title>
    <meta http-equiv="Content-Type" content="text/html; charset=utf-8" />
  

</head>
  <body>
   <div>
      <section id="Chapter2" epub:type="bodymatter chapter" role="doc-chapter" aria-labelledby="h16">
         <div id="title-block5">
            <h1 id="h16"><st c="0">2
   </st></h1>
         </div>
         <p id="p85"><span><st c="3">Harry ve Emma
      </st></span><st c="17"> balaylarını Emma’nın rahmetli büyükbaba ve büyükannesi Lord ve Leydi Harvey’nin atadan kalma evi Mulgerie Şatosu’nda geçirmek üzere İskoçya’ya gittiler, tabii önce Sebastian’ı Elizabeth’e emanet ettiler.</st></p>
         <p id="p86"><st c="220">Bu şato Harry’nin Oxford’a gitmesinden hemen önce orada geçirdikleri bir yaza dair bir sürü mutlu anı taşıyordu. </st><st c="334">Gün içinde beraber tepelerde dolaşıyorlardı, güneş en yüksek dağın ardında kaybolmadan şatoya pek dönmüyorlardı. </st><st c="447">Akşam yemeğinin ardından, aşçı Bay Clifton’ın üç porsiyon et suyu sevdiğini hatırlıyordu, gürleyen şöminenin başına oturup Evelyn Waugh, Graham Greene ve Harry’nin en sevdiği P. </st><st c="625">G. </st><st c="628">Wodehouse okuyorlardı.</st></p>
         <p id="p87"><st c="650">İnsandan çok dağlarda ineklerle karşılaştıkları iki haftanın ardından gönülsüzce gerisingeri Bristol’a uzun bir yolculuğa çıktılar. </st><st c="783">Malikâneye huzurlu bir aile hayatı bulmayı umarak vardılar ama hiç de öyle bir şeyle karşılaşmadılar.</st></p>
         <p id="p88"><st c="884">Elizabeth, Sebastian’ı ondan almaları için sabırsızlandığını itiraf etti; uyku vaktinden önce gözyaşı neredeyse hiç eksik olmadı, diye anlattı onlara, Siyam kedisi Cleopatra sahibesinin kucağına atlayıp anında uyuyakaldığı sırada. </st><st c="1116">“Açıkçası tam da zamanında geldiniz,” diye ekledi. </st><st c="1167">“Geçtiğimiz iki haftada </st><i><st c="1191">The Times</st></i><st c="1200">’ın bulmacasını bir kere bile bitiremedim.”</st></p>
         <p id="p89"><st c="1244">Harry kayınvalidesine anlayışı için teşekkür etti, o ve Emma beş yaşındaki hiperaktif çocuklarını alıp Barrington Evi’ne döndüler.</st></p>
         <p id="decoration1"><st c="1375">___________
   </st></p>
         <p id="p90"><st c="1388">Harry ve Emma evlenmeden önce Giles parlamentonun aktif üyesi olarak görevlerini yerine getirmek için zamanının çoğunu Londra’da geçirdiğinden, Barrington Evi’ni kendi evleri gibi görmelerinde ısrar etmişti. </st><st c="1596">On bin kitaplık kütüphanesi, geniş parkları ve büyük ahırlarıyla burası onlar için idealdi. </st><st c="1688">Harry, William Warwick dedektif romanlarını huzurla yazabilir, Emma her gün at binebilir ve Sebastian geniş alanlarda oynayıp akşam yemeğine katılması için düzenli olarak eve tuhaf hayvanlar getirebilirdi.</st></p>
         <p id="p91"><st c="1893">Giles cuma akşamları yemekte onlara katılmak için sık sık arabayla Bristol’a gidiyordu. </st><st c="1982">Cumartesi sabahı seçmen araştırması yürütüyor, ardından temsilcisi Griff Haskins’le birkaç bardak bira içmek için liman çalışanları kulübüne uğruyordu. </st><st c="2134">Akşamüstü o ve Griff, Eastville Stadyumu’nda 10.000 seçmenine katılıyor, Bristol Rovers’ın kazandığından daha çok kez kaybetmesini izliyorlardı. </st><st c="2279">Giles cumartesi akşamüstlerini Bristol’ın ragbi oynamasını izlemeyi tercih ettiğini temsilcisine bile söylememişti, söyleseydi de Griff ona Memorial Stadyumu’ndaki kalabalığın nadiren iki bini aştığını ve onların da çoğunun sağcılara oy verdiğini hatırlatırdı.</st></p>
         <p id="p92"><st c="2539">Pazar sabahları Giles yanında Harry ve Emma’yla St. </st><st c="2592">Mary Redcliffe Kilisesi’nde dizlerinin üzerinde oluyordu. </st><st c="2650">Harry bunun Giles için sadece bir başka seçmen toplama görevi olduğunu varsayıyordu, zira okuldalarken Giles kiliseden kaçmak için hep bir bahane arardı. </st><st c="2804">Ancak kimse Giles’ın hızla özenli, çalışkan bir parlamento üyesi namı kazandığını inkâr edemezdi.</st></p>
         <p id="p93"><st c="2901">Derken aniden Giles’ın hafta sonu ziyaretleri nadirleşti. </st><st c="2960">Emma ne zaman bu konuyu ağabeyine açsa, Giles parlamento görevleriyle ilgili bir şeyler mırıldanıyordu. </st><st c="3064">Harry buna pek inanmıyordu, kayınbiraderinin seçmenler arasında uzun süre görünmemesinin bir sonraki seçimde rakibiyle arasındaki küçük farkı kapatmamasını umuyordu.</st></p>
         <p id="p94"><st c="3229">Bir cuma akşamı geçen birkaç ayda meşgul oluşunun asıl sebebini öğrendiler.</st></p>
         <p id="p95"><st c="3305">Hafta sonu Bristol’a geleceğini, cuma akşamı yemek vaktinde varacağını haber vermek için haftanın başında Emma’yı aramıştı. </st><st c="3430">Ancak yanında bir misafir getireceğinden bahsetmemişti.</st></p>
         <p id="p96"><st c="3485">Emma çoğu, tanımasına yetecek kadar uzun süre hayatlarında kalmasa da Giles’ın kız arkadaşlarından genelde hoşlanıyordu; hep çekici, genellikle biraz alık ve istisnasız ona tapan kızlar oluyorlardı. </st><st c="3685">Ama bu sefer durum öyle değildi.</st></p>
         <p id="p97"><st c="3717">Giles cuma akşamı Virginia’yı onunla tanıştırdığında Emma ağabeyinin bu kadında ne görebildiğini anlamayıp şaşırmıştı. </st><st c="3837">Emma onun güzel ve çevresi geniş biri olduğunu kabul ediyordu. </st><st c="3900">Aslına bakılırsa Virginia onlara (1934 yılında) Güzellik Kraliçesi seçildiğini birden çok kez, Fenwick Kontu’nun kızı olduğunu da daha yemeğe oturmadan üç kez hatırlatmıştı.</st></p>
         <p id="p98"><st c="4073">Emma tüm bunları sadece küstahlıktan sayıp umursamayabilirdi, Virginia tabağındakilerle oynayıp yemek sırasında Giles’a duyabileceklerini bildiği bir ses tonuyla, Gloucestershire’da düzgün aşçı bulmak çok zor olmalı, diye fısıldamasaydı tabii. </st><st c="4318">Giles Emma’yı şaşırtarak bu gözlemler karşısında sadece gülümsemiş, ona bir kez olsun karşı çıkmamıştı. </st><st c="4422">Emma tam pişman olacağını bildiği bir şey söylemek üzereyken Virginia bu uzun günün ardından çok yorgun olduğunu ve odasına çekilmek istediğini açıkladı.</st></p>
         <p id="p99"><st c="4575">O ayağa kalkıp bir adım arkasında Giles’la yola düştüğünde Emma da oturma odasına geçip kendine koca bir bardak viski doldurdu ve en yakın koltuğa yığıldı.</st></p>
         <p id="p100"><st c="4731">“Annem, Leydi Virginia’yla ne yapacak Tanrı bilir.”</st></p>
         <p id="p101"><st c="4783">Harry gülümsedi. </st><st c="4801">“Elizabeth’in ne düşündüğünün pek bir önemi olmayacak, içimde Virginia’nın da Giles’ın diğer kız arkadaşları kadar aramızda olacağına dair bir his var.”</st></p>
         <p id="p102"><st c="4953">“Ben pek emin değilim,” dedi Emma. </st><st c="4989">“Kafamı karıştıran neden Giles’la ilgilendiği, çünkü ona âşık olmadığı ortada.”</st></p>
         <p id="decoration2"><st c="5068">___________
   </st></p>
         <p id="p103"><st c="5081">Giles ve Virginia, pazar günü öğle yemeğinden sonra akşamüstü Londra’ya geri döndüklerinde Emma bundan çok daha acil sorunlarla uğraşmak zorunda olduğundan, Fenwick Kontu’nun kızını hemen unuttu. </st><st c="5277">Bir dadı daha istifasını vermişti, yatağında bir kirpi bulunca bunun son damla olduğunu söylemişti. </st><st c="5377">Harry zavallı kadına karşı biraz anlayış besliyordu.</st></p>
         <p id="p104"><st c="5429">“Tek çocuk olması da iyi değil,” dedi Emma o akşam oğullarını uyutmayı sonunda başardığında. </st><st c="5523">“Oynayacak kimsenin olmaması pek eğlenceli değildir.”</st></p>
         <p id="p105"><st c="5576">“Bu beni hiç endişelendirmedi,” dedi Harry başını kitabından kaldırmadan.</st></p>
         <p id="p106"><st c="5650">“Annen St. </st><st c="5662">Bede’s okuluna gitmeden önce senin de ele avuca sığmaz bir çocuk olduğunu anlattı ama zaten sen onun yaşındayken limanda evde geçirdiğinden daha fazla zaman geçiriyormuşsun.”</st></p>
         <p id="p107"><st c="5836">“Eh, onun da St. </st><st c="5854">Bede’s’e başlamasına çok kalmadı.”</st></p>
         <p id="p108"><st c="5888">“Peki bu sırada ne yapmamı bekliyorsun? </st><st c="5929">Onu her sabah limana mı bırakayım?”</st></p>
         <p id="p109"><st c="5964">“Fena fikir değil.”</st></p>
         <p id="p110"><st c="5984">“Bu konuyu ciddiye al, tatlım. </st><st c="6016">İhtiyar Jack için olmasa hâlâ orada olurdun.”</st></p>
         <p id="p111"><st c="6061">“Doğru,” dedi Harry kadehini o büyük adama kaldırırken. </st><st c="6118">“Ama bu konuda ne yapabiliriz ki?”</st></p>
         <p id="p112"><st c="6152">Emma’nın cevap vermesi o kadar uzun sürdü ki Harry onun uykuya dalıp dalmadığını merak etti. </st><st c="6246">“Belki de yeni bir çocuğumuzun olmasının vakti gelmiştir.”</st></p>
         <p id="p113"><st c="6304">Harry o kadar şaşırmıştı ki kitabını kapatıp dikkatle karısına baktı, onu doğru duyduğundan emin değildi. </st><st c="6411">“Ama bu konuda anlaştığımızı...”</st></p>
         <p id="p114"><st c="6443">“Evet. </st><st c="6451">Fikrimi değiştirmedim ama evlatlık almayı düşünmemek için bir sebep yok ortada.”</st></p>
         <p id="p115"><st c="6531">“Nereden çıktı bu tatlım?”</st></p>
         <p id="p116"><st c="6558">“Öldüğü gece,” –Emma asla öldürüldüğü diyemiyordu– “babamın ofisinde bulunan küçük kızı ve onun babamın kızı olabileceğini düşünmeden edemiyorum.”</st></p>
         <p id="p117"><st c="6705">“Ama buna dair bir kanıt yok. </st><st c="6736">Hem zaten bunca zaman sonra onun nerede olduğunu nasıl bulacağını bilmiyorum.”</st></p>
         <p id="p118"><st c="6814">“Tanınmış bir dedektif yazara danışmayı düşünüyordum, ona danışacaktım.”</st></p>
         <p id="p119"><st c="6887">Harry konuşmadan önce dikkatlice düşündü. </st><st c="6930">“William Warwick büyük ihtimalle Derek Mitchell’ın izini bulmanı önerirdi.”</st></p>
         <p id="p120"><st c="7005">“Ama Mitchell’ın babam için çalıştığını ve pek de bizim yararımıza hareket etmediğini unutmuş olamazsın.”</st></p>
         <p id="p121"><st c="7111">“Doğru,” dedi Harry, “tam da bu yüzden ona danışırdım. </st><st c="7167">Sonuçta olan biten her şeyi, tüm sırları bilen tek kişi o.”</st></p>
         <p id="decoration3"><st c="7226">___________
   </st></p>
         <p id="p122"><st c="7239">Grand Hotel’de buluşmaya karar verdiler. </st><st c="7280">Emma birkaç dakika erken vardı ve holün köşesinde kimsenin onları duymayacağı bir yer seçti. </st><st c="7373">Beklerken ona sormayı planladığı soruların üzerinden geçti.</st></p>
         <p id="p123"><st c="7432">Bay Mitchell saat dördü vurduğunda hole girdi. </st><st c="7480">Emma onu son gördüğünden beri biraz kilo alsa ve saçları daha da kırlaşsa da kendine has topallaması hâlâ ana özelliğiydi. </st><st c="7603">Emma’nın düşündüğü ilk şey, özel dedektiften çok banka müdürü gibi göründüğüydü. </st><st c="7684">O belli ki Emma’yı tanımıştı çünkü doğrudan ona yönelmişti.</st></p>
         <p id="p124"><st c="7743">“Sizi yeniden görmek güzel Bayan Clifton,” deyiverdi.</st></p>
         <p id="p125"><st c="7797">“Lütfen oturun,” dedi Emma, onun da kendisi kadar gergin olup olmadığını merak ederek. </st><st c="7885">Doğrudan konuya girmeye karar verdi. </st><st c="7922">“Sizi görmek istedim Bay Mitchell çünkü özel bir dedektifin yardımına ihtiyacım var.”</st></p>
         <p id="p126"><st c="8007">Mitchell koltuğunda huzursuz bir halde kıpırdandı.</st></p>
         <p id="p127"><st c="8058">“Son karşılaştığımızda babamın size olan borcunun kalanını kapatacağıma söz vermiştim.” Bu Harry’nin önerisiydi. </st><st c="8172">Mitchell’ın onu işe almak konusunda ciddi olduğunu anlamasını sağlayacağını söylemişti. </st><st c="8260">Emma çantasını açtı, bir zarf çıkarıp Mitchell’a verdi.</st></p>
         <p id="p128"><st c="8315">“Teşekkürler,” dedi Mitchell, buna şaşırmıştı.</st></p>
         <p id="p129"><st c="8362">Emma devam etti, “Hatırlarsınız, son görüştüğümüzde babamın ofisinde, hasır sepette bulunan bebek hakkında konuşmuştuk. </st><st c="8483">Sizin de bildiğiniz üzere davayla ilgilenen Başmüfettiş Blakemore eşime küçük kızın yerel merciler tarafından bakıma alındığını söylemişti.”</st></p>
         <p id="p130"><st c="8623">“Kimsenin onu almak için öne çıkmadığını varsayarsak, bu standart prosedür.”</st></p>
         <p id="p131"><st c="8700">“Evet, o kadarını öğrendim ve daha dün belediyede o dairenin yetkilisiyle konuştum ama yetkili bana küçük kızın şimdi nerede olabileceğine dair herhangi bir ayrıntı vermeyi reddetti.”</st></p>
         <p id="p132"><st c="8884">“Bu soruşturmanın ardından dava hâkiminin verdiği talimat olmalı, çocuğu meraklı gazetecilerden korumak için. </st><st c="8995">Kızın nerede olduğunu bulmanın başka yolları da var.”</st></p>
         <p id="p133"><st c="9048">“Bunu duyduğuma sevindim.” Emma duraksadı. </st><st c="9092">“Ama o yola girmeden önce, küçük kızın babamın çocuğu olduğundan emin olmam gerekiyor.”</st></p>
         <p id="p134"><st c="9179">“Sizi temin ederim Bayan Clifton, bu konuda hiçbir şüphe yok.”</st></p>
         <p id="p135"><st c="9242">“Nasıl bu kadar emin olabilirsin?”</st></p>
         <p id="p136"><st c="9277">“Size tüm detayları verebilirim ama biraz rahatsız olabilirsiniz.”</st></p>
         <p id="p137"><st c="9344">“Bay Mitchell, bana babam hakkında anlatacağınız hiçbir şeyin beni şaşırtabileceğini sanmıyorum.”</st></p>
         <p id="p138"><st c="9442">Mitchell birkaç saniye boyunca sessiz kaldı. </st><st c="9488">Sonunda, “Sör Hugo için çalıştığım dönemde, sizin de bildiğiniz üzere Londra’ya taşındı.”</st></p>
         <p id="p139"><st c="9577">“Düğün günümde kaçtı demek daha doğru olur.”</st></p>
         <p id="p140"><st c="9622">Mitchell yorum yapmadı. </st><st c="9647">“Bir sene kadar sonra Lowndes Meydanı’nda Bayan Olga Piotrovska’yla yaşamaya başladı.”</st></p>
         <p id="p141"><st c="9733">“Büyükbabam onun tüm parasını kesmişken bunu nasıl karşıladı?”</st></p>
         <p id="p142"><st c="9796">“Karşılamadı. </st><st c="9811">Açıkça söylemek gerekirse sadece Bayan Piotrovska’yla beraber yaşamıyordu, onun parasıyla yaşıyordu.”</st></p>
         <p id="p143"><st c="9912">“Bana bu hanım hakkında bilgi verebilir misiniz?”</st></p>
         <p id="p144"><st c="9962">“Bir sürü şey anlatabilirim. </st><st c="9992">Polonya doğumlu, ailesi tutuklandıktan kısa süre sonra 1941’de Varşova’dan kaçmış.”</st></p>
         <p id="p145"><st c="10075">“Suçları neymiş?”</st></p>
         <p id="p146"><st c="10093">“Yahudi olmak,” dedi Mitchell duygusuzca. </st><st c="10136">“Ailenin varlığının bir kısmıyla beraber sınırı aşmayı başarmış ve Londra’ya gelip Lowndes Meydanı’nda bir ev kiralamış. </st><st c="10257">Kısa süre sonra da ortak bir arkadaş tarafından verilen bir partide babanızla tanışmış. </st><st c="10345">Babanız hanımla birkaç hafta flörtleşmiş ve onun evine taşınmış, boşanma süreci tamamlanınca evleneceklerine dair söz vermiş.”</st></p>
         <p id="p147"><st c="10471">“Hiçbir şeyin beni şaşırtmayacağını söylemiştim. </st><st c="10521">Yanılmışım.”</st></p>
         <p id="p148"><st c="10533">“Daha da fenalaşıyor,” dedi Mitchell. </st><st c="10572">“Büyükbabanız ölünce Sör Hugo, Bayan Piotrovska’yı anında terk etti ve mirasına sahip çıkmak ve Barrington’ların nakliye şirketinin yönetim kurulu başkanı olarak görev almak için Bristol’a döndü. </st><st c="10768">Ama öncesinde Bayan Piotrovska’nın tüm mücevherlerini ve birkaç değerli tablosunu çaldı.”</st></p>
         <p id="p149"><st c="10857">“Bu doğruysa neden tutuklanmadı?”</st></p>
         <p id="p150"><st c="10891">“Tutuklandı,” dedi Mitchell, “tam ceza alacaktı ki suçuna dair tanıklık veren ortağı Toby Dunstable mahkemeden önceki gece hücresinde intihar etti.”</st></p>
         <p id="p151"><st c="11040">Emma başını eğdi.</st></p>
         <p id="p152"><st c="11058">“İsterseniz devamını anlatmayayım Bayan Clifton?”</st></p>
         <p id="p153"><st c="11108">“Hayır,” dedi Emma doğrudan ona bakarak. </st><st c="11150">“Her şeyi öğrenmem gerekiyor.”</st></p>
         <p id="p154"><st c="11180">“Bristol’a döndüğünde babanız bunun farkında olmasa da Bayan Piotrovska hamileydi. </st><st c="11264">Küçük bir kız dünyaya getirdi, doğum belgesindeki adı Jessica Piotrovska’ydı.”</st></p>
         <p id="p155"><st c="11342">“Bunu nereden biliyorsunuz?”</st></p>
         <p id="p156"><st c="11371">“Çünkü babanız artık faturalarımı karşılayamadığında beni Bayan Piotrovska işe aldı. </st><st c="11457">İronik bir biçimde tam da babanız bir servet miras almışken onun parası tükendi. </st><st c="11538">Bu yüzden Jessica’yla beraber Bristol’a geldi. </st><st c="11585">Sör Hugo’nun bir kızı daha olduğunu bilmesini istiyordu, çünkü kızı yetiştirmenin onun sorumluluğunda olduğunu düşünüyordu.”</st></p>
         <p id="p157"><st c="11709">“Bu şimdi de benim sorumluluğumda,” dedi Emma sessizce. </st><st c="11766">Duraksadı. </st><st c="11777">“Ama kızı nasıl bulacağıma dair hiçbir fikrim yok, sizin yardımcı olmanızı umuyordum.”</st></p>
         <p id="p158"><st c="11863">“Elimden geleni yaparım Bayan Clifton. </st><st c="11903">Ama bunca zamanın ardından kolay olmayacaktır. </st><st c="11950">Bir şey bulursam ilk size haber vereceğim,” diye ekledi dedektif yerinden kalkarken.</st></p>
         <p id="p159"><st c="12034">Mitchell topallayarak uzaklaşırken Emma kendini biraz suçlu hissetti. </st><st c="12105">Adama bir fincan çay bile ikram etmemişti.</st></p>
         <p id="decoration4"><st c="12147">___________
   </st></p>
         <p id="p160"><st c="12160">Emma eve gidip Harry’ye Mitchell’la buluşmasını anlatmak için sabırsızlanıyordu. </st><st c="12241">Emma Barrington Ev’ndeki kütüphaneye daldığında Harry elinden telefonu bırakıyordu. </st><st c="12325">Yüzünde öyle koca bir gülümseme vardı ki Emma, “Önce sen,” dedi.</st></p>
         <p id="p161"><st c="12389">“Amerikalı yayıncım önümüzdeki ay yeni kitabı çıkardıklarında Amerika turu yapmamı istiyor.”</st></p>
         <p id="p162"><st c="12482">“Bu harika bir haber tatlım. </st><st c="12512">Nihayet büyük halam Phyllis’le tanışma fırsatı elde edeceksin, kuzenin Alistair’ı saymıyorum bile.”</st></p>
         <p id="p163"><st c="12611">“Sabırsızlanıyorum.”</st></p>
         <p id="p164"><st c="12632">“Dalga geçmesene!”</st></p>
         <p id="p165"><st c="12651">“Geçmiyorum, yayıncım bu gezide senin de bana katılmanı önerdi, yani onları sen de görebileceksin.”</st></p>
         <p id="p166"><st c="12751">“Seninle gelmeyi isterdim canım ama zamanlama daha kötü olamazdı. </st><st c="12818">Dadı Ryan çantalarını topladı ve söylemeye çekiniyorum ama ajans bizi üyelikten çıkardı.”</st></p>
         <p id="p167"><st c="12907">“Belki yayıncımı, Seb’i de yanımızda götürmeye ikna edebilirim.”</st></p>
         <p id="p168"><st c="12972">“Bu da hepimizin sınır dışı edilmesiyle sonuçlanır,” dedi Emma. </st><st c="13037">“Hayır, ben Seb’le evde kalırım, sen de gidip kolonileri fethet.”</st></p>
         <p id="p169"><st c="13102">Harry karısını kollarına aldı. </st><st c="13134">“Yazık oldu. </st><st c="13147">İkinci balayımızı dört gözle bekliyordum. </st><st c="13189">Bu arada, Mitchell’la buluşman nasıl gitti?”</st></p>
         <p id="decoration5"><st c="13233">___________
   </st></p>
         <p id="p170"><st c="13246">Harry Edinburgh’da edebi bir yemeğe katıldığı sırada Derek Mitchell, Emma’yı aradı.</st></p>
         <p id="p171"><st c="13329">“Bir ipucu bulmuş olabilirim,” dedi adını vermeden. </st><st c="13382">“Ne zaman buluşabiliriz?”</st></p>
         <p id="p172"><st c="13407">“Yarın sabah onda, aynı yerde?”</st></p>
         <p id="p173"><st c="13439">Telefonu yerine bıraktığı anda yeniden çaldı. </st><st c="13486">Emma telefonu açınca hattın diğer tarafında kardeşini buldu.</st></p>
         <p id="p174"><st c="13546">“Bu ne hoş bir sürpriz Grace ama seni tanırım, aramak için iyi bir nedenin olmalı.”</st></p>
         <p id="p175"><st c="13630">“Bazılarımız tüm gün çalışıyor,” diye hatırlattı ona Grace. </st><st c="13691">“Ama haklısın. </st><st c="13706">Aradım çünkü dün gece Profesör Cyrus Feldman’ın verdiği bir konferansa katıldım.”</st></p>
         <p id="p176"><st c="13787">“İki kere Pulitzer Ödülü alan mı?” dedi Emma, kız kardeşini etkilemeyi umarak. </st><st c="13867">“Doğru hatırlıyorsam Stanford Üniversitesi’nden.”</st></p>
         <p id="p177"><st c="13916">“Etkilendim,” dedi Grace. </st><st c="13943">“Daha da önemlisi, yaptığı konuşmayı duysan büyülenirdin.”</st></p>
         <p id="p178"><st c="14001">“Hatırladığım kadarıyla ekonomistti?” dedi Emma ayak uydurmaya çalışarak. </st><st c="14076">“Pek benim alanım değil.”</st></p>
         <p id="p179"><st c="14101">“Ya da benim ama ulaşımdan bahsettiğinde…”</st></p>
         <p id="p180"><st c="14144">“Kulağa merak uyandırıcı geliyor.”</st></p>
         <p id="p181"><st c="14179">“Öyleydi,” dedi Grace onun alay etmesine aldırmadan, “özellikle de nakliyenin geleceğinden bahsettiği kısım, İngiltere Denizaşırı Havayolları Kumpanyası (BOAC), Londra’dan New York’a düzenli hava hizmeti başlatmayı planlıyor ya.”</st></p>
         <p id="p182"><st c="14409">Emma birden kız kardeşinin onu neden aradığını anladı. </st><st c="14465">“Konuşmanın yazılı halini bulma ihtimalimiz var mı?”</st></p>
         <p id="p183"><st c="14517">“Daha iyisi var. </st><st c="14535">Bir sonraki konferans yeri Bristol, gidip onu kendin dinleyebilirsin.”</st></p>
         <p id="p184"><st c="14605">“Belki konferansın ardından onunla biraz konuşabilirim. </st><st c="14662">Ona sormak istediğim bir sürü şey var,” dedi Emma.</st></p>
         <p id="p185"><st c="14712">“İyi fikir ama konuşursan da dikkatli ol. </st><st c="14755">Beyni taşaklarından büyük olan nadir erkeklerden olsa da dördüncü karısıyla evli ve dün gece karısı görünürde yoktu.”</st></p>
         <p id="p186"><st c="14872">Emma güldü. </st><st c="14885">“Çok fenasın ama uyarı için teşekkürler.”</st></p>
         <p id="decoration6"><st c="14926">___________
   </st></p>
         <p id="p187"><st c="14939">Ertesi sabah Harry trenle Edinburgh’dan Manchester’a geçti, belediye kütüphanesindeki küçük bir toplantıya katıldıktan sonra soruları almayı kabul etti.</st></p>
         <p id="p188"><st c="15091">İlki tabii ki bir basın üyesindendi. </st><st c="15129">Kendilerini pek tanıtmıyorlardı ve son çıkan kitabıyla neredeyse hiç ilgilenmiyorlardı. </st><st c="15217">Bugün sıra </st><i><st c="15228">Manchester Guardian</st></i><st c="15247">’daydı.</st></p>
         <p id="p189"><st c="15255">“Bayan Clifton nasıl?”</st></p>
         <p id="p190"><st c="15278">“İyi, teşekkürler,” diye cevap verdi Harry temkinli bir halde.</st></p>
         <p id="p191"><st c="15341">“Sör Giles Barrington’la aynı evde yaşadığınız doğru mu?”</st></p>
         <p id="p192"><st c="15399">“Bayağı büyük bir ev.”</st></p>
         <p id="p193"><st c="15422">“Sör Giles’ın babasının vasiyetindeki her şeyi almasına ve sizin hiçbir şey almamanıza içerliyor musunuz?”</st></p>
         <p id="p194"><st c="15529">“Kesinlikle hayır. </st><st c="15549">Ben Emma’yı aldım, ki zaten tek istediğim de oydu.”</st></p>
         <p id="p195"><st c="15600">Bu gazeteciyi bir süreliğine susturdu ve halktan birine araya girme fırsatı yarattı.</st></p>
         <p id="p196"><st c="15685">“William Warwick ne zaman Başkomiser Davenport’un yerine geçecek?”</st></p>
         <p id="p197"><st c="15752">“Bir sonraki kitapta değil,” dedi Harry gülümseyerek. </st><st c="15807">“Sizi bu konuda temin ederim.”</st></p>
         <p id="p198"><st c="15837">“Üç yıldan daha kısa sürede yedi dadı kaybettiğiniz doğru mu Bay Clifton?”</st></p>
         <p id="p199"><st c="15912">Manchester’da belli ki birden fazla gazete vardı.</st></p>
         <p id="p200"><st c="15962">Arabayla istasyona dönerken Manchester’daki temsilcisi tüm bu haberlerin satışları etkilemediğini belirtse de Harry basın hakkında homurdanmaya başladı. </st><st c="16116">Emma’nın, bitmek bilmeyen basın ilgisi ve bunun okula başladığında Sebastian üzerinde yaratacağı etkiden endişe duyduğunu biliyordu.</st></p>
         <p id="p201"><st c="16248">“Küçük çocuklar çok acımasız olabilir,” diye hatırlatmıştı ona.</st></p>
         <p id="p202"><st c="16312">“Eh, en azından yulaf lapası kâsesini yaladığı için ezilmeyecek,” demişti Harry.</st></p>
         <p id="decoration7"><st c="16393">___________
   </st></p>
         <p id="p203"><st c="16406">Emma birkaç dakika erken varmıştı ama o hole girdiğinde Mitchell çoktan cumbalı yere oturmuştu. </st><st c="16502">Emma yanına gittiği anda ayağa kalktı. </st><st c="16541">Emma’nın daha oturmadan söylediği ilk şey, “Bir bardak çay içer misiniz Bay Mitchell?” oldu.</st></p>
         <p id="p204"><st c="16633">“Hayır, teşekkürler, Bayan Clifton.” Mitchell hoşbeş edecek bir adam değildi, geri oturup defterini açtı. </st><st c="16740">“Görünen o ki yetkililer Jessica Smith’i–”</st></p>
         <p id="p205"><st c="16782">“Smith mi?” dedi Emma. </st><st c="16806">“Neden Piotrovska ya da Barrington değil?”</st></p>
         <p id="p206"><st c="16848">“Takip etmesi çok kolay olurdu diye bence ve sanırım hâkim soruşturmanın ardından gerçek adının saklanması konusunda ısrarcı davrandı. </st><st c="16984">Yetkililer,” diye devam etti, “Jessica Smith adında birini Doktor Barnardo’nun Bridgwater’daki evine göndermiş.”</st></p>
         <p id="p207"><st c="17096">“Neden Bridgwater?”</st></p>
         <p id="p208"><st c="17116">“Büyük ihtimalle o dönemde boş yeri olan en yakın ev orasıydı.”</st></p>
         <p id="p209"><st c="17180">“Hâlâ orada mı?”</st></p>
         <p id="p210"><st c="17197">“Anladığım kadarıyla evet. </st><st c="17225">Ama yakın zamanda Barnardo’nun kızlarından birkaçını Avustralya’daki evlere göndermeyi planladığını öğrendim.”</st></p>
         <p id="p211"><st c="17335">“Bunu neden yapsınlar ki?”</st></p>
         <p id="p212"><st c="17362">“Genç insanların ülkelerine geçişini desteklemek için on sterlin vermek Avustralya’nın göç politikasının bir parçası ve kızların gelmesine karşı özellikle hevesliler.”</st></p>
         <p id="p213"><st c="17530">“Daha çok erkek çocukları isteyeceklerini düşünürdüm.”</st></p>
         <p id="p214"><st c="17585">“Anlaşılan yeterince erkekleri var,” dedi Mitchell nadiren beliren gülümsemesini sunarak.</st></p>
         <p id="p215"><st c="17675">“O zaman Bridgwater’ı en kısa zamanda ziyaret etsek iyi olur.”</st></p>
         <p id="p216"><st c="17738">“Durun bir dakika Bayan Clifton. </st><st c="17772">Çok hevesli davranırsanız ikiyle ikiyi toplayıp Jessica Smith’le neden bu kadar ilgilendiğinizi anlayabilir ve sizin ve Bay Clifton’ın uygun üvey anne baba olmadığınıza karar verebilirler.”</st></p>
         <p id="p217"><st c="17961">“Ama bizi reddetmek için ne gibi bir nedenleri olabilir ki?”</st></p>
         <p id="p218"><st c="18022">“İlk olarak adınız. </st><st c="18043">Oğlunuz doğduğunda siz ve Bay Clifton’ın evli olmadığınızı saymıyorum bile.”</st></p>
         <p id="p219"><st c="18119">“Peki ne önerirsiniz?” diye sordu Emma sessizce.</st></p>
         <p id="p220"><st c="18168">“Normal kanallardan bir başvuru yapın. </st><st c="18208">Aceleniz var gibi davranmayın, bu kararı onlar veriyormuş gibi gösterin.”</st></p>
         <p id="p221"><st c="18281">“Ama bizi yine de geri çevirmeyeceklerini nasıl bileceğiz?”</st></p>
         <p id="p222"><st c="18341">“Onları doğru yola itmeniz gerekecek, değil mi Bayan Clifton?”</st></p>
         <p id="p223"><st c="18404">“Ne öneriyorsunuz?”</st></p>
         <p id="p224"><st c="18424">“Başvuru formunu doldururken tercihlerinizi belirtmeniz isteniyor. </st><st c="18492">Bu onları bayağı bir zaman ve zahmetten kurtarıyor. </st><st c="18544">Yani beş altı yaşlarında bir kız çocuğu aradığınızı, biraz daha büyük bir oğlunuz olduğunu açıkça belirtirseniz bu tercihleri daraltacaktır.”</st></p>
         <p id="p225"><st c="18685">“Başka bir öneriniz var mı?”</st></p>
         <p id="p226"><st c="18714">“Evet,” diye cevap verdi Mitchell. </st><st c="18750">“Din kısmında tercihim yok kutucuğunu işaretleyin.”</st></p>
         <p id="p227"><st c="18801">“Bunun nasıl bir yararı olacak?”</st></p>
         <p id="p228"><st c="18834">“Jessica Smith’in kaydında annesi Yahudi, babası bilinmiyor olarak görünüyor.”</st></p>
      </section>
   </div>
<div id="charCountTotal" value="18913"></div></body>
</html>
