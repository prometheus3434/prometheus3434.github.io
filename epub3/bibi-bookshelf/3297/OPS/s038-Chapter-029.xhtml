<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="tur">
  <head>
    <title>29</title>
    <meta http-equiv="Content-Type" content="text/html; charset=utf-8" />
  

</head>
  <body>
   <div>
      <section id="Chapter29" epub:type="bodymatter chapter" role="doc-chapter" aria-labelledby="h137">
         <div id="title-block36">
            <h1 id="h137"><st c="0">29
   </st></h1>
         </div>
         <p id="p2366"><span><st c="4">Sebastian sigarasını bir
      </st></span><st c="29"> yere bastırıp söndürdü, yerinden sıçradı, üzerindeki raftan bavulunu aldı ve hiçbir şey söylemeden vagondan ayrıldı. </st><st c="146">Müdür hiçbir şey söylemese de gözlerinin onun üzerinden hiç ayrılmadığının acı verici biçimde farkındaydı.</st></p>
         <p id="p2367"><st c="252">Bavulunu trenin diğer ucuna doğru birkaç vagon boyunca sırtında taşıdı, aşırı kalabalık üçüncü sınıf bir vagona sıkıştı. </st><st c="374">Pencereden dışarıya bakarken içinde bulunduğu kötü vaziyetten çıkmasının bir yolu var mı düşünmeye çalıştı.</st></p>
         <p id="p2368"><st c="481">Belki birinci sınıf vagona dönmeli ve müdüre Londra’da dayısı milletvekili Sör Giles Barrington’la birkaç gün geçireceğini açıklamalıydı? </st><st c="620">Ama ona Bristol’a dönmesi ve babasına Doktor Banks-Williams’ın mektubunu vermesi söylenmişken bunu neden yapıyordu ki? </st><st c="739">İşin aslı şu ki ebeveyni, annesinin </st><i><st c="775">summa cum laude</st></i><i><span id="rw-ref-note-8"><a href="s058-Notes-01.xhtml#rw-num-note-8" role="doc-noteref" epub:type="noteref"><st c="790">8</st></a></span></i><st c="792"> işletme diplomasını aldığı bir törene katılmak için Los Angeles’taydı ve hafta bitene dek İngiltere’ye dönmeyeceklerdi.</st></p>
         <p id="p2369"><st c="912">Müdürün, neden bunu bana daha önce söylemedin, dediğini duyabiliyordu, o zaman yatakhane sorumlun sana uygun tarihli bir bilet alırdı. </st><st c="1048">Bunu yapmamıştı çünkü Bristol’a dönemin son günü gitmeyi planlamıştı, böylece cumartesi döndüklerinde hiçbir şey anlamayacaklardı. </st><st c="1179">Birinci sınıf vagonda sigara içmese tüm bunlardan paçayı sıyırabilirdi. </st><st c="1251">Sonuçta dönem sonu gelmeden bir okul kuralını daha çiğnerse nasıl sonuçlarla karşılaşacağı konusunda uyarılmıştı. </st><st c="1365">Dönem sonu. </st><st c="1377">Okul bölgesinden ayrıldıktan sonra bir saat içinde üç okul kuralını çiğnemişti. </st><st c="1457">Ama bunu yaparken okul müdürünü bir daha hayatı boyunca görmeyeceğini düşünüyordu.</st></p>
         <p id="p2370"><st c="1539">Ben artık bir mezunum ve canım nasıl isterse öyle yaparım, demek istiyordu ama bunun işe yaramayacağını biliyordu. </st><st c="1655">Hem birinci sınıfa dönmeye karar verirse müdürün onda sadece üçüncü sınıf bileti olduğunu anlaması riski vardı; bu dönem başında ve sonunda okulla ev arasında giderken hep denediği bir numaraydı.</st></p>
         <p id="p2371"><st c="1850">Birinci sınıf vagonda köşedeki bir koltuğa oturur, koridoru açıkça gördüğünden emin olurdu. </st><st c="1943">Biletçi vagonun diğer ucundan girdiği anda Sebastian sıvışıp en yakın tuvalete saklanır, kapıyı kilitlemez, boş işaretini yerinde bırakırdı. </st><st c="2084">Biletçi bir sonraki vagona geçince geri birinci sınıf vagona oturup yolculuğun kalanı boyunca orada dururdu. </st><st c="2193">Duraksız bir yol olduğundan bu numara hep işe yarardı. </st><st c="2248">Eh, bir keresinde neredeyse yakalanıyordu, açıkgöz bir kondüktör ikinci kez gelmiş ve onu yanlış vagonda yakalamıştı. </st><st c="2366">Sebastian anında gözyaşlarına boğulmuş ve özür dilemiş, annesiyle babasının hep birinci sınıfta yolculuk ettiğini, üçüncü sınıf diye bir şeyin varlığını bile bilmediğini söylemişti. </st><st c="2548">Paçayı sıyırmıştı ama o zaman sadece on bir yaşındaydı. </st><st c="2604">Şimdi on yediydi ve ona inanmayan tek kişi biletçi olmazdı. </st></p>
         <p id="p2372"><st c="2664">Sebastian cezasını erteleme ihtimalini düşünmeyi bıraktı ve eylülde Cambridge’e gitmeyeceğini kabul edip tren Paddington’a girince ne yapması gerektiğini düşünmeye başladı.</st></p>
         <p id="decoration66"><st c="2836">___________
   </st></p>
         <p id="p2373"><st c="2849">Tren taşradan başkente doğru hızla yol alırken müdür konuşmasına göz atmadı bile.</st></p>
         <p id="p2374"><st c="2930">Gidip çocuğu aramalı ve bir açıklama beklemeli miydi? </st><st c="2985">Clifton’ın yatakhane sorumlusunun ona Bristol’a giden tek yönlü üçüncü sınıftan bir bilet aldığını biliyordu, o zaman bu çocuk Londra’ya giden trenin birinci sınıf vagonunda ne yapıyordu? </st><st c="3173">Bir şekilde yanlış trene mi binmişti? </st><st c="3211">Hayır, o çocuk her zaman nereye gittiğini bilirdi. </st><st c="3262">Sadece yakalanmayı beklemiyordu. </st><st c="3295">Her halükârda okul kurallarının dönemin son gününe dek geçerli olduğunu özellikle söylemelerine rağmen sigara içiyordu. </st><st c="3415">Çocuk ona karşı çıkmak için bir saat bile beklememişti. </st><st c="3471">Hafifletici bir neden de yoktu. </st><st c="3503">Clifton ona seçenek bırakmamıştı.</st></p>
         <p id="p2375"><st c="3536">Yarın sabahki toplantıda Clifton’ın okuldan atıldığını duyuracaktı. </st><st c="3605">Sonra Peterhouse’taki kayıt görevlisini, ardından çocuğun babasını arayacaktı, ona oğlunun neden o Michaelmas döneminde Cambridge’e gitmeyeceğini açıklayacaktı. </st><st c="3766">Sonuçta Doktor Banks-Williams son on beş yıldır özenle çalışarak büyüttüğü okulun itibarını düşünmeliydi.</st></p>
         <p id="p2376"><st c="3871">Konuyla alakalı kısma gelmeden önce konuşmasının birkaç sayfasını çevirdi. </st><st c="3947">Clifton’ın başarılarıyla ilgili yazdığı kısmı okudu, bir an tereddüt etti ve sonra üzerlerini çizdi.</st></p>
         <p id="decoration67"><st c="4047">___________
   </st></p>
         <p id="p2377"><st c="4060">Sebastian tren Paddington’a girdiğinde inen ilk kişi mi son kişi mi olması gerektiğini düşünüyordu. </st><st c="4160">Pek bir önemi yoktu, tabii müdüre denk gelmediği sürece.</st></p>
         <p id="p2378"><st c="4216">İlk inenlerden olmaya karar verdi ve yolculuğun son yirmi dakikası boyunca koltuğunun ucuna tünemiş halde gitti. </st><st c="4330">Ceplerini kontrol edince bir sterlin, on iki şilin ve altı penisinin olduğunu gördü, normale göre çoktu ama yatakhane sorumlusu ona harcanmamış tüm harçlığını vermişti.</st></p>
         <p id="p2379"><st c="4498">Başta dönemin son günü Bristol’a dönmeden önce Londra’da birkaç gün geçirmeyi planlamıştı, o zaman müdürün mektubunu babasına vermek gibi bir niyeti hiç yoktu. </st><st c="4659">Zarfı cebinden çıkardı. </st><i><st c="4683">H. </st><st c="4686">A. </st><st c="4689">Clifton’a – Özel</st></i><st c="4705"> olarak gönderilmişti. </st><st c="4728">Sebastian vagonda etrafına bakınıp kimsenin ona bakmadığından emin olunca zarfı yırtıp açtı. </st><st c="4821">Müdürün kelimelerini ağır ağır okudu, sonra yeniden okudu. </st><st c="4880">Mektup ölçülüydü, adildi ve şaşırtıcı bir biçimde Ruby’den bahsetmiyordu. </st><st c="4954">Bristol’a giden trene binse, eve gitse ve mektubu Amerika’dan döndüğünde babasına verse her şey çok farklı olabilirdi. </st><st c="5073">Lanet olsun. </st><st c="5086">Müdür bu trende ne yapıyordu ki?</st></p>
         <p id="p2380"><st c="5118">Sebastian mektubu geri cebine koydu ve Londra’da ne yapacağına odaklanmaya çalıştı çünkü ortalık durulana kadar Bristol’a dönmeyeceği kesindi, bu da biraz zaman alabilirdi. </st><st c="5292">Ama bir sterlin, on iki şilin ve altı peniyle ne kadar zaman hayatını sürdürmeyi umabilirdi ki? </st><st c="5388">Eh, görecekti.</st></p>
         <p id="p2381"><st c="5402">Tren Paddington’a girmeden çok önce vagonun kapısında beklemeye başlamış ve daha tren tam durmadan kapıyı açmıştı. </st><st c="5518">Dışarı sıçrayıp ağır bavulunun izin verdiği ölçüde bariyerlere doğru koştu, biletini görevliye teslim edip kalabalığın içinde kayboldu.</st></p>
         <p id="p2382"><st c="5653">Sebastian Londra’yı daha önce sadece bir kez ziyaret etmişti, o zaman da yanında ebeveyni vardı, onları kapıda bekleyen ve dayısının Smith Meydanı’ndaki evine götüren bir araba vardı. </st><st c="5838">Giles dayı onu kraliyet mücevherlerini görmesi için Londra Kalesi’ne götürmüştü, sonra da Edmund Hillary, Betty Gable ve Don Bradman’ın balmumu heykellerini izlemek için Madame Tussaud’ya geçmişlerdi, ardından Regent Palace Hotel’de çayla ballı çörek yemişlerdi. </st><st c="6101">Ertesi gün onlara Avam Kamarası’nı gezdirmişti ve ön sıralardan ters ters bakan Winston Churchill’i görmüşlerdi. </st><st c="6214">Sebastian onun o kadar minik bir adam olmasına şaşırmıştı.</st></p>
         <p id="p2383"><st c="6272">Eve gitme zamanı geldiğinde Sebastian, dayısına Londra’ya yeniden gelmek için sabırsızlandığını söylemişti. </st><st c="6381">Şimdi gelmişti, onu alacak bir araba yoktu ve ziyaret etme riskini alabileceği son kişi dayısıydı. </st><st c="6480">Geceyi nerede geçireceğine dair en ufak fikri yoktu.</st></p>
         <p id="p2384"><st c="6532">Kalabalığın içinden kendine yol açarken birisi ona çarptı, az daha onu düşürecekti. </st><st c="6617">Dönünce aceleyle ilerleyen genç bir adam gördü, adam özür dilemeye zahmet bile etmemişti.</st></p>
         <p id="p2385"><st c="6706">Sebastian istasyondan Victoria Dönemi cumbalı evlerle dolu sokağa çıktı, bazılarının pencerelerinde pansiyon tabelaları vardı. </st><st c="6834">Sebastian cilayla en güzel parlatılmış kapı tokmaklı ve en düzgün saksılı evi seçti. </st><st c="6919">Çiçek desenli, naylondan sabahlık giymiş sevimli bir kadın kapıyı açtı ve müstakbel misafirine sıcak bir gülümseme sundu. </st><st c="7041">Kapısında okul üniformalı genç bir adam gördüğü için şaşırdıysa da bunu belli etmedi.</st></p>
         <p id="p2386"><st c="7126">“Buyurun,” dedi. </st><st c="7144">“Kalacak yer mi arıyorsunuz efendim?”</st></p>
         <p id="p2387"><st c="7181">“Evet,” dedi Sebastian, ona “efendim” dediği için şaşırmıştı. </st><st c="7244">“Bu gece için bir odaya ihtiyacım var, ücretleriniz nasıl acaba?”</st></p>
         <p id="p2388"><st c="7309">“Geceliği dört şilin, kahvaltı da dahil ya da haftalığı bir sterlin.”</st></p>
         <p id="p2389"><st c="7379">“Benim sadece bir geceliğine odaya ihtiyacım var,” dedi Sebastian, Londra’da bir süre kalacaksa sabahleyin kalacak daha ucuz bir yer bulması gerektiğini fark etmişti.</st></p>
         <p id="p2390"><st c="7546">“Tabii ki,” dedi kadın, bavulunu aldı ve koridorda ilerlemeye başladı.</st></p>
         <p id="p2391"><st c="7617">Sebastian daha önce bir kadının bavul taşıdığını hiç görmemişti ama o bir şey yapamadan kadın merdivenlerin yarısını çıkmıştı bile.</st></p>
         <p id="p2392"><st c="7749">“Adım Bayan Tibbet,” dedi, “ama müdavimlerim bana Tibby derler.” İlk kata ulaştığında, “Sizi yedi numaraya yerleştiriyorum,” diye ekledi, “evin arka tarafında, böylece sabah trafiği yüzünden uyanmazsınız.”</st></p>
         <p id="p2393"><st c="7955">Hayatı boyunca hiç trafik yüzünden uyanmadığından Sebastian’ın kadının neyden bahsettiğine dair bir fikri yoktu.</st></p>
         <p id="p2394"><st c="8068">Bayan Tibbet yedi numaralı odanın kapısını açtı ve misafirinin girmesi için kenara çekildi. </st><st c="8161">Oda Beechcroft’taki çalışma odasından daha küçüktü ama sahibesi gibi derli topluydu. </st><st c="8246">Temiz çarşaflı tek bir yatak ve köşede de bir lavabo vardı.</st></p>
         <p id="p2395"><st c="8305">“Banyo koridorun sonunda,” dedi Bayan Tibbet daha o sormadan.</st></p>
         <p id="p2396"><st c="8367">“Fikrimi değiştirdim Bayan Tibbet,” dedi Sebastian, “bir haftalık tutacağım.”</st></p>
         <p id="p2397"><st c="8445">Kadın sabahlığından bir anahtar çıkardı ama vermeden önce, “Önden bir sterlinlik ödemeyi almam gerekiyor,” dedi.</st></p>
         <p id="p2398"><st c="8558">“Evet, tabii,” dedi Sebastian. </st><st c="8590">Pantolonunun cebine uzandı ama cebi boştu. </st><st c="8633">Diğer cebine baktı, sonra başka bir cebine ama paradan iz yoktu. </st><st c="8698">Sonunda dizlerinin üzerine düşüp bavulunu açtı ve deli gibi kıyafetlerini aramaya başladı.</st></p>
         <p id="p2399"><st c="8788">Bayan Tibbet ellerini beline koymuştu, gülümsemesi artık yüzünde değildi. </st><st c="8863">Sebastian kıyafetlerini boş yere aradı ve sonunda pes etti, yatağa yığıldı ve Tibby’nin müdürden daha anlayışlı biri olması için dua etti.</st></p>
         <p id="decoration68"><st c="9001">___________
   </st></p>
         <p id="p2400"><st c="9014">Müdür, Reform Kulübü’ndeki odasına giriş yaptı, akşam yemeği için ceketini giymeden önce hızlı bir duş aldı. </st><st c="9123">Lavabosunun üzerindeki aynada papyonunu kontrol etti, sonra ev sahibine katılmak üzere aşağı indi.</st></p>
         <p id="p2401"><st c="9221">Mezunlar Derneği başkanı Nick Judd merdivenlerin sonunda bekliyordu, onur konuğunu salona götürdü, barda diğer dernek üyelerine katıldılar.</st></p>
         <p id="p2402"><st c="9361">“Ne içersiniz müdür bey?” diye sordu başkan.</st></p>
         <p id="p2403"><st c="9406">“Şeri alayım lütfen.”</st></p>
         <p id="p2404"><st c="9428">Judd’ın bir sonraki sözleri onu endişelendirdi. </st><st c="9477">“Sizi kutlayan ilk kişi olmama izin verin,” dedi içkilerini söyledikten sonra, “okulun Peterhouse’a tam bursla ödüllendirilmesi konusunda. </st><st c="9616">Son yılınızı taçlandırmaya layık bir ödül bu.”</st></p>
         <p id="p2405"><st c="9662">Müdür hiçbir şey demedi ama konuşmasından sildiği üç satırı geri eklemesi gerektiğini anlamıştı. </st><st c="9760">Clifton’ın atılması haberi daha sonra ortaya çıkmalıydı. </st><st c="9817">Sonuçta çocuk burs kazanmıştı ve bu durum o sabah Cambridge’deki kayıt görevlisiyle konuşana kadar değişmeyecekti.</st></p>
         <p id="p2406"><st c="9931">Ne yazık ki başkan Clifton’ın başarısına değinen tek kişi değildi, müdür yıllık raporunu sunmak üzere ayağa kalktığında ertesi gün yapmayı planladığı şeyi bu topluluğa açıklamak için hiçbir neden göremedi. </st><st c="10138">Tam burs duyurusunun bu kadar uzun alkış almasına şaşırmıştı.</st></p>
         <p id="p2407"><st c="10199">Konuşma iyi karşılandı, Doktor Banks-Williams oturduğunda o kadar çok mezun en baştaki masaya gelip onun emekliliğini kutladı ki az daha Beechcroft’a giden son treni kaçıracaktı. </st><st c="10379">Birinci sınıf vagona oturur oturmaz aklı yine Sebastian Clifton’a gitti. </st><st c="10452">Sabah toplantısında yapacağı konuşma için birkaç kelime bir şey yazmaya başladı: “Kurallar,” “terbiye,” “onur,” disiplin,” ve “saygı” aklına ilk gelen kelimelerdi, tren Beechcroft’a girdiğinde ilk taslağı tamamlamıştı.</st></p>
         <p id="p2408"><st c="10670">Biletini verdiğinde eşinin saatin geç olmasına rağmen arabasında onu beklediğini görünce rahatladı.</st></p>
         <p id="p2409"><st c="10770">“Nasıl geçti?” diye sordu eşi, o daha arabanın kapısını çekmeden.</st></p>
         <p id="p2410"><st c="10836">“Bu koşullar altında konuşmamın iyi karşılandığını söyleyebilirim sanırım.”</st></p>
         <p id="p2411"><st c="10912">“Ne koşulları?”</st></p>
         <p id="p2412"><st c="10928">Müdürün evine vardıklarında Londra treninde Clifton’la yaşadığı talihsiz karşılaşma hakkındaki her şeyi karısına anlatmıştı.</st></p>
         <p id="p2413"><st c="11053">“Peki ne yapmak niyetindesin?” diye sordu eşi, o ön kapıyı kilitlerken.</st></p>
         <p id="p2414"><st c="11125">“Bana başka seçenek bırakmadı. </st><st c="11157">Sabah toplantısında Clifton’ın okuldan atıldığını ve bu nedenle ne yazık ki eylül ayında Cambridge’e gidemeyeceğini duyurmalıyım.”</st></p>
         <p id="p2415"><st c="11287">“Bu biraz acımasızca olmaz mı?” dedi Bayan Banks-Williams. </st><st c="11347">“Sonuçta Londra treninde olmasının geçerli bir nedeni olabilir.”</st></p>
         <p id="p2416"><st c="11411">“O zaman neden beni görür görmez vagondan ayrıldı?”</st></p>
         <p id="p2417"><st c="11463">“Büyük ihtimalle tüm yolculuğu seninle geçirmek istememiştir tatlım. </st><st c="11533">Sonuçta bayağı göz korkutucu olabiliyorsun.”</st></p>
         <p id="p2418"><st c="11577">“Ama onu sigara içerken yakaladığımı da unutma,” dedi onun yorumunu umursamadan.</st></p>
         <p id="p2419"><st c="11658">“Neden içmesin ki? </st><st c="11678">Okul alanından çıkmış, artık </st><i><st c="11707">in statu pupillari</st></i><i><span id="rw-ref-note-9"><a href="s058-Notes-01.xhtml#rw-num-note-9" role="doc-noteref" epub:type="noteref"><st c="11725">9</st></a></span></i><st c="11727"> değil.”</st></p>
         <p id="p2420"><st c="11735">“Okul kurallarının onun için de dönem sonuna dek geçerli olduğunu, aksi takdirde sonuçlarıyla yüzleşeceğini gayet açıkça belirttim.”</st></p>
         <p id="p2421"><st c="11868">“Uyumadan önce bir şeyler içmek ister misin tatlım?”</st></p>
         <p id="p2422"><st c="11921">“Hayır, sağ ol. </st><st c="11938">Güzel bir uyku çekmeye çalışmalıyım. </st><st c="11975">Yarın kolay bir gün olmayacak.”</st></p>
         <p id="p2423"><st c="12006">“Senin için mi, Clifton için mi?” diye sordu eşi ışıkları söndürmeden önce.</st></p>
         <p id="decoration69"><st c="12082">___________
   </st></p>
         <p id="p2424"><st c="12095">Sebastian yatağın ucuna oturup Bayan Tibbet’a o gün olan her şeyi anlattı. </st><st c="12170">Hiçbir şeyi atlamadı, ona müdürün yazdığı mektubu bile gösterdi.</st></p>
         <p id="p2425"><st c="12234">“Sence de eve gitmek akıllıca olmaz mı? </st><st c="12275">Ailen geri döndüklerinde orada olmazsan ölümüne endişelenecek. </st><st c="12338">Hem her halükârda müdürün seni atacağı konusunda emin olamazsın.”</st></p>
         <p id="p2426"><st c="12403">“İnanın bana Bayan Tibbet. </st><st c="12431">Hilly-Billy kararını vermiştir, yarın sabah toplantıda bunu duyuracaktır.”</st></p>
         <p id="p2427"><st c="12505">“Yine de eve gitmelisin.”</st></p>
         <p id="p2428"><st c="12531">“Onları hayal kırıklığına uğrattıktan sonra gidemem. </st><st c="12585">Benim Cambridge’e gitmem hep istedikleri bir şey. </st><st c="12635">Beni asla affetmezler.”</st></p>
         <p id="p2429"><st c="12658">“Ben o kadar emin olmazdım,” dedi Bayan Tibbet. </st><st c="12707">“Babam hep bir sorunun varsa sonrasında pişman olabileceğin bir karar vermeden önce bir gün uyuyup düşün derdi. </st><st c="12819">Sabahları her şey daha güzel görünür.”</st></p>
         <p id="p2430"><st c="12857">“Ama uyuyacak bir yerim yok.”</st></p>
         <p id="p2431"><st c="12887">“Saçmalama,” dedi Bayan Tibbet, kolunu onun omzuna atıp. </st><st c="12945">“Gece burada kalabilirsin. </st><st c="12972">Ama boş mideyle olmaz, o yüzden odaya yerleşince aşağı in ve yanıma, mutfağa gel.</st></p>
      </section>
   </div>
<div id="charCountTotal" value="13053"></div></body>
</html>
