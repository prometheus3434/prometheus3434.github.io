<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="tur">
  <head>
    <title>22</title>
    <meta http-equiv="Content-Type" content="text/html; charset=utf-8" />
  

</head>
  <body>
   <div>
      <section id="Chapter22" epub:type="bodymatter chapter" role="doc-chapter" aria-labelledby="h129">
         <div id="title-block28">
            <h1 id="h129"><st c="0">22
   </st></h1>
         </div>
         <p id="p1819"><span><st c="3">Telefon çaldığında saat
      </st></span><st c="27"> gece yarısını geçiyordu. </st><st c="52">Giles onu bu saatte aramaya cesaret edecek tek bir kişi olduğunu biliyordu.</st></p>
         <p id="p1820"><st c="127">“Sen hiç uyumaz mısın Griff?”</st></p>
         <p id="p1821"><st c="157">“Muhafazakârların adayı seçim kampanyasının ortasında istifa ederse uyumam,” diye cevap verdi temsilcisi.</st></p>
         <p id="p1822"><st c="263">“Ne diyorsun ya?” dedi Giles, anında kendine gelmişti.</st></p>
         <p id="p1823"><st c="318">“Greg Dunnett sağlık nedenlerini öne sürerek istifa etti. </st><st c="377">Ama bu işin içinde çok daha büyük bir iş olmalı çünkü onun yerini Fisher aldı. </st><st c="456">Uykunu almaya çalış çünkü bununla nasıl ilgileneceğimize karar verebilmemiz için yarın yedide ofiste olman gerekiyor. </st><st c="574">Açıkçası şimdi işler fena karıştı.”</st></p>
         <p id="p1824"><st c="609">Ama Giles uyumadı. </st><st c="629">Bir süredir Fisher’ın bir şeylerin peşinde olduğunu düşünüyordu ve şimdi bunun ne olduğunu bulmuştu. </st><st c="730">En başından beri aday olmayı planlıyor olmalıydı. </st><st c="780">Dunnett kurbanlık koyundan başka bir şey değildi.</st></p>
         <p id="p1825"><st c="829">Giles sadece dört yüz on dört kişilik bir çoğunluğu temsil ettiğinden ve anketler Muhafazakârların koltuk sayısını artıracağını öngördüğünden, önünde büyük bir savaş olduğunu çoktan kabul etmişti. </st><st c="1027">Ve şimdi hayatta kalmasını sağlayacaksa insanları mezara göndermeye hazır olan biriyle karşı karşıya olduğunu biliyordu. </st><st c="1148">Gregory Dunnett son kurbanıydı.</st></p>
         <p id="decoration47"><st c="1179">___________
   </st></p>
         <p id="p1826"><st c="1192">Harry ve Emma ertesi gün Barrington Evi’ne geldiler. </st><st c="1245">Giles’ı kahvaltı yaparken buldular.</st></p>
         <p id="p1827"><st c="1280">“Önümüzdeki üç hafta boyunca öğle ve akşam yemeği yok,” dedi Giles kızarmış ekmek parçasına yağ sürerken. </st><st c="1387">“Kaldırımlarda ayakkabı eskitip sayısız seçmenle el sıkışacağım sadece. </st><st c="1459">Siz ikiniz önüme çıkmasanız iyi edersiniz. </st><st c="1502">Kimsenin kardeşimin ve eniştemin katı Muhafazakârlar olduklarını hatırlatmasına gerek yok.”</st></p>
         <p id="p1828"><st c="1593">“Biz de dışarı çıkıp inandığımız bir amaç uğruna çalışacağız,” dedi Emma.</st></p>
         <p id="p1829"><st c="1667">“Tek istediğim bu.”</st></p>
         <p id="p1830"><st c="1687">“Fisher’ın Muhafazakârları temsil ettiğini duyduğumuz anda İşçi Partisi’nin resmi üyeleri olmaya karar verdik,” dedi Harry. </st><st c="1812">“Kampanya fonuna bağışta bile bulunduk.”</st></p>
         <p id="p1831"><st c="1852">Giles yemeyi kesti.</st></p>
         <p id="p1832"><st c="1872">“Önümüzdeki üç ay boyunca sizin için gece gündüz çalışmayı planlıyoruz, Fisher’ın kazanmamasını sağlayacaksa sandıklar kapanana kadar.”</st></p>
         <p id="p1833"><st c="2008">“Ama,” dedi Emma, “uzun süredir sahip olduğumuz ilkeleri terk edip seni desteklemeden önce kabul etmen gereken bir iki şart var.”</st></p>
         <p id="p1834"><st c="2138">“Bir bityeniği olduğunu biliyordum,” dedi Giles kendine koca bir bardak koyu kahve koyarken.</st></p>
         <p id="p1835"><st c="2231">“Kampanya süresinin geri kalanı boyunca gelip Barrington Malikânesi’nde bizimle yaşayacaksın. </st><st c="2326">Yoksa yanında bir tek Griff Haskins’le sürekli balık patates yiyip çok fazla bira içip seçim ofisinin yerinde uyursun.”</st></p>
         <p id="p1836"><st c="2445">“Büyük ihtimalle haklısın. </st><st c="2473">Ama seni uyarıyorum, gece yarısından önce evde olmam.”</st></p>
         <p id="p1837"><st c="2527">“Önemli değil. </st><st c="2543">Jessica’yı uyandırma yeter.”</st></p>
         <p id="p1838"><st c="2571">“Kabul.” Giles bir elinde bir parça kızarmış ekmek, diğerinde gazeteyle ayağa kalktı. </st><st c="2658">“Bu akşam görüşürüz.”</st></p>
         <p id="p1839"><st c="2679">“Yemek bitmeden masadan kalkılmaz,” dedi Emma, aynı anneleri gibi konuşarak.</st></p>
         <p id="p1840"><st c="2756">Giles güldü. </st><st c="2770">“Annem hiç seçime katılmak zorunda kalmadı,” diye hatırlattı kardeşine.</st></p>
         <p id="p1841"><st c="2841">“Ondan çok iyi milletvekili olurdu,” dedi Harry.</st></p>
         <p id="p1842"><st c="2890">“Bu konuda hepimiz hemfikir olabiliriz,” dedi Giles elinde kızarmış ekmekle hızla odadan çıkarken.</st></p>
         <p id="p1843"><st c="2989">Evden çıkmadan önce Denby’yle ayaküstü konuştu ve Harry ile Emma’yı Jaguar’ının arka koltuğunda buldu.</st></p>
         <p id="p1844"><st c="3092">“Siz ikiniz ne yapıyorsunuz?” diye sordu arabasının direksiyonuna geçip kontağı çevirirken.</st></p>
         <p id="p1845"><st c="3184">“İşe gidiyoruz,” dedi Emma. </st><st c="3213">“Gönüllü olarak kaydolacaksak birinin bizi götürmesi gerekiyor.”</st></p>
         <p id="p1846"><st c="3277">“Farkındasınız değil mi,” dedi Giles arabayla ana yola çıkarken, “günde on sekiz saat çalışacaksınız ve para da almayacaksınız.”</st></p>
         <p id="p1847"><st c="3406">Yirmi dakika sonra Giles’ın peşinden seçim merkezine girdiklerinde Emma ve Harry her yaştan çeşit çeşit ne kadar çok gönüllünün oraya buraya koşturduğunu görünce etkilendiler. </st><st c="3583">Giles onları alelacele temsilcisinin ofisine aldı ve Griff Haskins’le tanıştırdı.</st></p>
         <p id="p1848"><st c="3664">“İki gönüllü daha,” dedi.</st></p>
         <p id="p1849"><st c="3690">“Alex Fisher Muhafazakârların adayı olduğundan beri çok ilginç insanlar davamıza katılıyor. </st><st c="3783">Hoş geldiniz Bay ve Bayan Clifton. </st><st c="3818">Şimdi, ikinizden biri daha önce oy toplama çalışmalarına katıldı mı?”</st></p>
         <p id="p1850"><st c="3887">“Hayır, hiç katılmadım,” diye itiraf etti Harry. </st><st c="3937">“Muhafazakârlar için bile.”</st></p>
         <p id="p1851"><st c="3964">“O zaman beni izleyin,” dedi Griff, onları geri ana salona alarak. </st><st c="4032">Üzerinde sıra sıra not altlığı olan uzun ahşap bir masanın önünde durdu. </st><st c="4105">“Bunlardan her biri seçim bölgesindeki bir sokağı ya da yolu temsil ediyor,” diye açıkladı, her birine bir not altlığı ve kırmızı, yeşil, mavi kalem seti vererek.</st></p>
         <p id="p1852"><st c="4267">“Şanslı gününüzdesiniz,” diye devam etti Griff. </st><st c="4316">“Woodbine’a denk geldiniz, burası en sağlam kalelerimizden. </st><st c="4376">Ana kuralları açıklayayım. </st><st c="4403">Günün bu saatinde kapıları çalarsanız kocası işte olacağından büyük ihtimalle kapıyı evin hanımı açacaktır. </st><st c="4511">Kapıyı bir adam açıyorsa büyük ihtimalle işsizdir ve bu yüzden İşçi Partisi’ne oy verme ihtimali daha yüksektir. </st><st c="4624">Ama kapıyı kim açarsa açsın söylemeniz gereken tek şey, ‘Günaydın, Giles Barrington adına geldim demek –sakın Sör Giles demeyin– 26 Mayıs Perşembe günü –tarihi her daim vurgulayın– yapılacak seçimlerde İşçi Partisi’nin adayı umarım onu desteklersiniz.’ Şimdi aklınızı kullanmanız gereken kısma geliyoruz. </st><st c="4929">Eğer, ‘Hayatım boyunca İşçi Partisi’ni destekledim, bana güvenebilirsiniz,’ derlerse adlarını kırmızı kalemle yazın. </st><st c="5046">Yaşlılarsa seçim günü onları oy kullanma yerine götürmek için bir arabaya ihtiyaçları olup olmadığını sorun. </st><st c="5155">Evet derlerse isimlerinin yanına ‘araba’ yazın. </st><st c="5203">Eğer, ‘Eskiden İşçi Partisi’ni destekliyordum ama bu sefer emin değilim,’ derlerse onları yeşille kararsız olarak işaretleyin, yerel meclis üyesi sonraki birkaç gün içinde onları ziyaret eder. </st><st c="5396">Eğer siyaset konuşmadıklarını, düşünmeleri gerektiğini veya henüz karar vermediklerini ya da buna benzer bir şeyler söylerlerse Muhafazakârlardır, bu yüzden onları maviyle işaretleyin ve onlarla daha fazla zaman kaybetmeyin. </st><st c="5621">Buraya kadar anladınız mı?”</st></p>
         <p id="p1853"><st c="5648">İkisi de başlarıyla onayladılar.</st></p>
         <p id="p1854"><st c="5681">“Oy toplama turlarının geri dönüşleri çok önemlidir,” diye devam etti Griff, “çünkü seçim günü oy verdiklerinden emin olmak için bütün kırmızıları ziyaret edeceğiz. </st><st c="5847">Oy vermedilerse yeniden kapılarını çalıp oy kullanma yerlerine gitmelerini hatırlatacağız. </st><st c="5938">Birilerinin oy verme niyetinden şüphe ederseniz onları yeşille kararsız olarak işaretleyin çünkü yapmak istediğimiz son şey karşı tarafı destekleyeceklerse insanlara oy kullanmalarını hatırlatmak ya da daha kötüsü onları oy kullanma yerlerine götürmek.”</st></p>
         <p id="p1855"><st c="6191">Genç bir gönüllü koşup Griff’e bir kâğıt parçası verdi. </st><st c="6248">“Bununla ilgili ne yapmalıyım?” diye sordu.</st></p>
         <p id="p1856"><st c="6291">Griff mesajı okuyup, “Ona defolup gitmesini söyle. </st><st c="6343">O sırf zamanını boşa harcamaya çalışan iyi bilindik bir Muhafazakâr. </st><st c="6412">Bu arada,” dedi Harry ve Emma’ya dönerek, “sizi kapıda altmış saniyeden daha uzun süre tutmaya çalışan, ikna edilmeleri gerektiğini ya da İşçi Partisi politikasını daha detaylı konuşmak istediklerini, aday hakkında daha çok şey bilmeyi istediklerini söyleyenler de zamanınızı boşa harcamaya çalışan Muhafazakârlardır. </st><st c="6730">Onlara iyi günler dileyin ve yolunuza devam edin. </st><st c="6780">İyi şanslar. </st><st c="6793">Bütün seçmenleri gezdiğinizde bana geri bildirimde bulunun.”</st></p>
         <p id="decoration48"><st c="6853">___________
   </st></p>
         <p id="p1857"><st c="6866">“Günaydın, benim adım Ross Buchanan, Barrington Nakliyat Grubu’nun yöneticisiyim. </st><st c="6948">Hepiniz şirketin yıllık genel kuruluna hoş geldiniz. </st><st c="7001">Sandalyelerinizde şirketin yıllık raporunun bir kopyasını bulacaksınız. </st><st c="7073">Birkaç önemli noktaya dikkatinizi çekmek istiyorum. </st><st c="7125">Bu yıl yıllık kârınız 108.000 sterlinden 122.000 sterline yükseldi, yüzde on ikilik bir gelişme. </st><st c="7222">İlk lüks yolcu gemimizin tasarımlarına başlayacak mimarlar görevlendirdik, önerilerini önümüzdeki altı aylık süreçte sunmalarını bekliyoruz.</st></p>
         <p id="p1858"><st c="7362">“Bütün hissedarlarımız emin olabilirler, uygulanabilir bir öneri olduğuna ikna olana dek projeyi başlatmayacağız. </st><st c="7477">Bunu da aklımızda tutarak hissedarlarımızın kâr payını bu yıl yüzde beşe çıkaracağımızı duyurmaktan mutluluk duyuyorum. </st><st c="7597">Önümüzdeki yıl içinde şirketin büyümesinin korunamayacağına ve hatta gelişemeyeceğine inanmak için bir nedenim yok.”</st></p>
         <p id="p1859"><st c="7713">Yükselen alkışlarla beraber Buchanan konuşmasının bir sonraki sayfasına geçti ve şimdi ne söyleyeceğine baktı. </st><st c="7825">Başını kaldırdığında akşam gazetesinin ilk baskısını yakalamak için koşturarak dışarı çıkan birkaç ekonomi habercisini gördü, yöneticinin ana konulardan bahsettiğinin, şimdi hissedarlarla ağır ağır detayların üzerinden geçeceğinin farkındalardı. </st></p>
         <p id="p1860"><st c="8071">Buchanan konuşmasının sonuna geldiğinde o ve Ray Compton kırk dakika boyunca sorulan soruları cevapladılar. </st><st c="8179">Toplantı sonunda bittiğinde yönetici memnuniyetle sohbet eden çoğu hissedarın yüzlerinde gülümsemelerle oradan ayrıldığını gördü.</st></p>
         <p id="p1861"><st c="8308">Buchanan otelin konferans salonunun sahnesinden inerken sekreteri koşturup yanına geldi ve “Hong Kong’dan acil bir telefonunuz var, otel operatörü telefonu odanıza bağlamak üzere bekliyor,” dedi.</st></p>
         <p id="decoration49"><st c="8504">___________
   </st></p>
         <p id="p1862"><st c="8517">Harry ve Emma oy toplama çalışmasını tamamlayıp İşçi Partisi merkezine geri döndüklerinde çok yorgunlardı.</st></p>
         <p id="p1863"><st c="8623">“Nasıl geçti?” diye sordu Griff, notlarını profesyonel bir gözle inceleyerek.</st></p>
         <p id="p1864"><st c="8701">“Fena değil,” dedi Harry. </st><st c="8728">“Woodbine bölgesini referans alırsak başarıyla çıkarız bu işten.”</st></p>
         <p id="p1865"><st c="8793">“Keşke öyle olsa,” dedi Griff. </st><st c="8825">“Orası tamamen İşçi Partisi çıkmalı, yarın sizi Arcadia Caddesi’ne gönderirim, o zaman neyle karşı karşıya olduğumuzu tam olarak görürsünüz. </st><st c="8966">Eve gitmeden önce bugün aldığınız en güzel cevabı panoya yazın. </st><st c="9030">Kazanan bir kutu çikolata kazanıyor.”</st></p>
         <p id="p1866"><st c="9067">Emma sırıttı. </st><st c="9082">“Bir kadın bana, ‘Eşim Muhafazakârlara oy veriyor ama ben hep Sör Giles’ı destekliyorum. </st><st c="9171">Ne yaparsanız yapın, lütfen bunu öğrenmesin,’ dedi.”</st></p>
         <p id="p1867"><st c="9223">Griff gülümsedi. </st><st c="9241">“Bu pek alışılmadık bir durum değil,” dedi. </st><st c="9285">“Emma, unutma, senin en önemli işin adayımızın iyi beslenmesi ve güzel bir akşam uykusu çekmesi.”</st></p>
         <p id="p1868"><st c="9382">“Peki ya ben?” dedi Harry, Giles zıplayarak odaya girdiğinde.</st></p>
         <p id="p1869"><st c="9444">“Sen umurumda değilsin,” diye cevap verdi Griff. </st><st c="9494">“Oy pusulasındaki senin adın değil.”</st></p>
         <p id="p1870"><st c="9530">“Bu akşam kaç toplantım var?” Giles’ın ilk sorusuydu.</st></p>
         <p id="p1871"><st c="9584">“Üç,” dedi Griff, hiçbir nota bakmaya gerek duymadan. </st><st c="9639">“Hammond Sokağı Genç Hıristiyan Erkekler Birliği, saat yedide, Cannon Yolu bilardo kulübü saat sekizde ve Çalışan Adamlar Kulübü saat dokuzda. </st><st c="9782">Hiçbirine geç kalmamaya ve gece yarısından önce güvenle yatağına çekilmeye dikkat et.”</st></p>
         <p id="p1872"><st c="9868">“Griff ne zaman uyuyor acaba?” dedi Emma adam bir sonraki krizle ilgilenmek için aceleyle yanlarından ayrıldığında.</st></p>
         <p id="p1873"><st c="9984">“Uyumuyor,” diye fısıldadı Giles. </st><st c="10019">“O bir vampir.”</st></p>
         <p id="decoration50"><st c="10034">___________
   </st></p>
         <p id="p1874"><st c="10047">Ross Buchanan, otel odasına girdiğinde telefonu çalıyordu. </st><st c="10106">Uzun adımlarla yürüyüp ahizeyi kaldırdı.</st></p>
         <p id="p1875"><st c="10146">“Hong Kong aramanız hatta efendim.”</st></p>
         <p id="p1876"><st c="10182">“İyi akşamlar Bay Buchanan,” dedi İskoç aksanlı bir ses çatırdayan hattan. </st><st c="10258">“Ben Sandy McBride. </st><st c="10278">Arayıp her şeyin tahmin ettiğiniz gibi gittiğini haber vermek istedim, neredeyse dakikası dakikasına.”</st></p>
         <p id="p1877"><st c="10380">“Peki ya borsacının adı?”</st></p>
         <p id="p1878"><st c="10406">“Benny Driscoll.”</st></p>
         <p id="p1879"><st c="10424">“Şaşırmadım,” dedi Buchanan. </st><st c="10454">“Detayları ver bana.”</st></p>
         <p id="p1880"><st c="10475">“Londra Borsası açıldığı anda bildiri raporuna iki yüz bin Barrington hissesi satış emri geldi. </st><st c="10572">Talimatlara uyarak iki yüz binini de hemen satın aldık.”</st></p>
         <p id="p1881"><st c="10628">“Ne kadara?”</st></p>
         <p id="p1882"><st c="10641">“Dört sterlin, üç şilin.”</st></p>
         <p id="p1883"><st c="10667">“O zamandan beri piyasaya düşen oldu mu?”</st></p>
         <p id="p1884"><st c="10709">“Pek olmadı ve açıkçası yıllık genel kurul toplantınızda duyurduğunuz mükemmel sonuçların ardından hisse satışından çok alış emri verildi.”</st></p>
         <p id="p1885"><st c="10849">“Şimdi hisse fiyatı nedir?” Buchanan arka planda bildiri raporunun tıkırtısını duyabiliyordu.</st></p>
         <p id="p1886"><st c="10943">“Dört sterlin, altı şilin,” dedi McBride. </st><st c="10986">“Bu civarda duracak gibi.”</st></p>
         <p id="p1887"><st c="11012">“İyi,” dedi Buchanan. </st><st c="11035">“Dört sterlin, üç şilinin altına düşmedikçe başka alma.”</st></p>
         <p id="p1888"><st c="11091">“Anlaşıldı efendim.”</st></p>
         <p id="p1889"><st c="11112">“Bu binbaşıyı önümüzdeki üç hafta boyunca uykusuz bırakır.”</st></p>
         <p id="p1890"><st c="11172">“Binbaşı mı?” diye sordu borsacı ama Buchanan telefonu elinden bırakmıştı bile.</st></p>
         <p id="decoration51"><st c="11252">___________
   </st></p>
         <p id="p1891"><st c="11265">Arcadia Caddesi, Griff’in onları uyardığı üzere Muhafazakârların kalesiydi ama Harry ile Emma ofise boş elle dönmedi.</st></p>
         <p id="p1892"><st c="11382">Griff notlarını kontrol ettikten sonra onlara sorgulayan bir bakış attı.</st></p>
         <p id="p1893"><st c="11455">“Kurallarına katı bir biçimde uyduk,” dedi Harry. </st><st c="11506">“Şüpheye düşünce yeşille kararsız olarak işaretledik.”</st></p>
         <p id="p1894"><st c="11560">“Haklıysanız koltuk bize anketlerin tahmininden çok daha yakın,” dedi Griff, nefes nefese kalan Giles elinde </st><i><st c="11670">Bristol Evening Post</st></i><st c="11690">’un bir kopyasını sallayarak koşup içeri girdiği sırada. </st></p>
         <p id="p1895"><st c="11748">“İlk sayfayı gördün mü Griff?” dedi temsilcisine gazetenin ilk baskısını vererek.</st></p>
         <p id="p1896"><st c="11829">Griff manşeti okudu, gazeteyi geri Giles’a verip, “Boş ver. </st><st c="11890">Bir şey söyleme, bir şey yapma. </st><st c="11922">Benim önerim bu,” dedi.</st></p>
         <p id="p1897"><st c="11945">Emma Giles’ın omzunun üzerinden manşete baktı. </st><i><st c="11993">Fisher, Barrington’ı münazaraya davet ediyor</st></i><st c="12037">. “Kulağa ilginç geliyor,” dedi.</st></p>
         <p id="p1898"><st c="12069">“İlginç olurdu, tabii Giles bunu kabul edecek kadar aptal olsaydı.”</st></p>
         <p id="p1899"><st c="12137">“Neden kabul etmesin ki?” diye sordu Harry. </st><st c="12182">“Sonuçta Fisher’dan çok daha iyi bir tartışmacı ve çok daha uzun bir siyaset deneyimi var.”</st></p>
         <p id="p1900"><st c="12273">“Durum bu olabilir,” dedi Griff, “ama rakibine asla bir ortam sunmamalısın. </st><st c="12350">Giles milletvekiliyken şartları belirleyebilir.”</st></p>
         <p id="p1901"><st c="12398">“Evet ama pisliğin devamında ne dediğini okudun mu?” dedi Giles.</st></p>
         <p id="p1902"><st c="12463">“Böyle bir şey yapmayacakken neden zamanımı Fisher’la harcayayım?” dedi Griff.</st></p>
         <p id="p1903"><st c="12542">Giles onun yorumunu duymazdan geldi ve ön sayfayı yüksek sesle okumaya başladı. </st><st c="12623">“‘Barrington 26 Mayıs’ta Docklands’in parlamento üyesi olmayı umuyorsa cevaplaması gereken çok fazla soru var. </st><st c="12734">Onu tanıyan biri olarak Tobruk kahramanının bu meydan okumadan kaçmayacağına eminim. </st><st c="12819">Önümüzdeki Perşembe, 19 Mayıs’ta Colston Salonu’nda olacağım, halktan kişilerin sorduğu sorulara cevap vermekten mutluluk duyarım. </st><st c="12950">Sahnede üç sandalye olacak, Sör Giles gelmezse seçmenlerin buradan kendi sonuçlarına varabileceğine eminim.’”</st></p>
         <p id="p1904"><st c="13059">“Üç sandalye mi?” dedi Emma.</st></p>
         <p id="p1905"><st c="13088">“Fisher Liberallerin kaybedecek hiçbir şeyleri olmadığından geleceklerini biliyor,” dedi Griff. </st><st c="13185">“Ama benim önerim değişmedi. </st><st c="13214">Bu pisliği boş verin. </st><st c="13236">Yarın başka bir manşet olacak ve o zamana kadar,” dedi gazeteyi göstererek, “bu ancak balık ve patates kızartması yemek için kullanılacak.”</st></p>
         <p id="decoration52"><st c="13375">___________
   </st></p>
         <p id="p1906"><st c="13388">Ross Buchanan, Barrington’daki masasında oturmuş gemi inşası firması Harland &amp; Wolff’tan son raporlara bakıyordu ki sekreteri telefonla aradı.</st></p>
         <p id="p1907"><st c="13530">“Hatta Hong Kong’dan Sandy McBride var. </st><st c="13571">Konuşmak istiyor musunuz?”</st></p>
         <p id="p1908"><st c="13597">“Bağla.”</st></p>
         <p id="p1909"><st c="13606">“Günaydın efendim. </st><st c="13626">Benny Driscoll’un birkaç saatte bir arayıp satılacak Barrington hissemiz var mı diye sorduğunu bilmek isteyeceğinizi düşündüm. </st><st c="13753">Kayıtlarımda hâlâ iki yüz bin hisse var, fiyatlar da artmaya devam ettiğinden bir kısmını satmak ister misiniz diye sormak için aradım.”</st></p>
         <p id="p1910"><st c="13889">“Üç haftalık süre dolana ve yeni bir hesap açılana dek olmaz. </st><st c="13952">O zaman kadar biz alıcıyız, satıcı değil.”</st></p>
         <p id="decoration53"><st c="13994">___________
   </st></p>
         <p id="p1911"><st c="14007">Giles ertesi gün </st><i><st c="14024">Evening Post</st></i><st c="14036">’taki manşeti görünce Fisher’la doğrudan yüzleşmekten daha fazla kaçamayacağını anladı. </st><i><st c="14125">Bristol Piskoposu seçim münazarasına katılacak</st></i><st c="14171">. Bu sefer Griff ön sayfayı daha dikkatli okudu.</st></p>
         <p id="leading-line11"></p>
         <div id="poem-normal3">
            <div id="poem-body3">
               <div id="stanza3">
                  <p id="p1912"><st c="14219">Bristol Piskoposu, Saygıdeğer Frederick Cockin gelecek Perşembe, 19 Mayıs, saat 19.30’da Colston Salonu’nda gerçekleştirilecek seçim münazarasında moderatörlük yapmayı kabul etti. </st><st c="14400">Muhafazakârların adayı Binbaşı Alex Fisher ve Liberallerin adayı Bay Reginald Ellsworthy münazaraya katılmayı kabul etti. </st><st c="14522">İşçi Partisi’nin adayı Sör Giles Barrington davete henüz cevap vermedi.
   </st></p>
               </div>
            </div>
         </div>
         <p id="leading-line12"></p>
         <p id="p1913"><st c="14594">“Bence yine de umursamamalısın,” dedi Griff.</st></p>
         <p id="p1914"><st c="14638">“Ama ön sayfadaki fotoğrafa bak,” dedi Giles gazeteyi geri temsilcisinin eline iterek.</st></p>
         <p id="p1915"><st c="14725">Griff fotoğrafa baktı, Colston Salonu’nun ortasındaki boş bir sandalye vardı, sahne ışıkları üzerine çevrilmişti, üzerinde şöyle yazıyordu: </st><i><st c="14866">Sör Giles gelecek mi?</st></i></p>
         <p id="p1916"><st c="14887">“Sen de görüyorsundur,” dedi Giles, “ben gitmezsem meydan boş kalacak.”</st></p>
         <p id="p1917"><st c="14959">“Gidersen de amaçlarına ulaşacaklar.” Griff duraksadı. </st><st c="15015">“Ama seçim senin, oraya gitmeye kararlıysan bunu kendi lehimize çevirmeliyiz.”</st></p>
         <p id="p1918"><st c="15093">“Bunu nasıl yapacağız?”</st></p>
         <p id="p1919"><st c="15117">“Yarın sabah yedide basın açıklaması yapacaksın, böylece manşetler bir kez olsun bize kalacak.”</st></p>
         <p id="p1920"><st c="15213">“Ne diyeceğim?”</st></p>
         <p id="p1921"><st c="15229">“Bu meydan okumayı kabul etmekten memnuniyet duyduğunu çünkü böylece Muhafazakârların asıl politikasını gözler önüne serme ve aynı zamanda Bristol halkına onları parlamentoda temsil edecek doğru kişiye karar vermelerine yardımcı olma fırsatı bulacağını söyleyeceksin.”</st></p>
         <p id="p1922"><st c="15498">“Fikrini değiştirmene neden olan nedir?” diye sordu Giles.</st></p>
         <p id="p1923"><st c="15557">“Son anketlere baktım, bin oyla kaybedebilirsin gibi görünüyor, yani artık birinci değilsin, şimdi bir numaralı rakipsin.”</st></p>
         <p id="p1924"><st c="15680">“Daha ne olabilir ki?”</st></p>
         <p id="p1925"><st c="15703">“Karın gelip en ön sıraya oturabilir ve ilk soruyu sorabilir. </st><st c="15766">Sonra kız arkadaşın gelip ona tokat atar, o noktada </st><i><st c="15818">Bristol Evening Post</st></i><st c="15838"> hakkında endişelenmen gerekmez çünkü ülkedeki her gazetenin manşetinde olursun.”</st></p>
      </section>
   </div>
<div id="charCountTotal" value="15919"></div></body>
</html>
