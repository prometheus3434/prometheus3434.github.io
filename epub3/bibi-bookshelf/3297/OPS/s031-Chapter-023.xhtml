<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="tur">
  <head>
    <title>23</title>
    <meta http-equiv="Content-Type" content="text/html; charset=utf-8" />
  

</head>
  <body>
   <div>
      <section id="Chapter23" epub:type="bodymatter chapter" role="doc-chapter" aria-labelledby="h130">
         <div id="title-block29">
            <h1 id="h130"><st c="0">23
   </st></h1>
         </div>
         <p id="p1926"><span><st c="4">Giles yüksek sesli
      </st></span><st c="23"> alkışlar eşliğinde sahnedeki yerini aldı. </st><st c="65">Tıka basa dolu salonda yaptığı konuşması daha iyi gidemezdi ve konuşan son kişi olmak onun lehine olmuştu.</st></p>
         <p id="p1927"><st c="171">Üç aday da yarım saat erken gelmiş ve ilk dans derslerine giren okullu çocuklar gibi birbirlerinin etrafında dönüp durmuşlardı. </st><st c="300">Moderatörleri olan piskopos sonunda onları bir araya toplamış ve akşamı nasıl yönetme niyetinde olduğunu açıklamıştı.</st></p>
         <p id="p1928"><st c="417">“Hepinizden açılış konuşması yapmanızı isteyeceğim ve bu konuşmalar sekiz dakikadan daha uzun sürmemeli. </st><st c="523">Yedinci dakikanın sonunda bir zil çalacağım.” Göstermek için zili çaldı. </st><st c="596">“Sekiz dakika dolunca zamanınızın bittiğini göstermek için ikinci kez çalacağım. </st><st c="677">Hepiniz konuşmalarınızı bitirdiğinizde salondan sorular almaya başlayacağım.”</st></p>
         <p id="p1929"><st c="754">“Sıralamaya nasıl karar verilecek?” diye sordu Fisher.</st></p>
         <p id="p1930"><st c="809">“Çöp çekerek.” Piskopos sıktığı yumruğunda duran üç çöp çubuğu uzattı ve her adaydan birini seçmesini istedi.</st></p>
         <p id="p1931"><st c="919">Fisher kısa olan çöpü çekti.</st></p>
         <p id="p1932"><st c="948">“Münazarayı siz başlatacaksınız Binbaşı Fisher,” dedi piskopos. </st><st c="1013">“Siz ikinci sıradasınız Bay Ellsworthy, siz de en son konuşacaksınız Sör Giles.”</st></p>
         <p id="p1933"><st c="1093">Giles, Fisher’a gülümseyip, “Şanssızsın eski dostum,” dedi.</st></p>
         <p id="p1934"><st c="1153">“Hayır, ben ilk çıkmak istiyordum,” diye karşı çıktı Fisher, piskoposun bile kaşını kaldırmasına neden olarak.</st></p>
         <p id="p1935"><st c="1264">Piskoposun üç adamı 19.25’te sahneye çıkarması o gece salondaki herkesin alkışladığı tek andı. </st><st c="1360">Giles yerini aldı ve kalabalık seyircilere baktı. </st><st c="1410">Çarpışmayı izlemeye halktan on binden fazla kişinin geldiğini tahmin ediyordu.</st></p>
         <p id="p1936"><st c="1488">Giles üç partiye de destekçileri için iki yüzer bilet verildiğini biliyordu, bu da yarışacakları dört yüz kararsız oy olduğu anlamına geliyordu; tam da son seçimde kazanmasını sağlayan fark kadar.</st></p>
         <p id="p1937"><st c="1685">Saat 19.30’da piskopos münazarayı başlattı. </st><st c="1730">Üç adayı tanıttı ve Binbaşı Fisher’ı açılış konuşmasını yapmaya davet etti.</st></p>
         <p id="p1938"><st c="1805">Fisher ağır ağır sahnenin ön kısmına gitti, hazırlanmış konuşmasını kürsüye koydu ve mikrofona vurdu. </st><st c="1908">Konuşmasını gergin bir halde, başını eğik tutarak yaptı, belli ki konumunu kaybetmekten korkuyordu.</st></p>
         <p id="p1939"><st c="2007">Piskopos son bir dakikası kaldığını göstermek için zili çaldığında Fisher hızlandı, bu da konuşurken bocalamasına neden oldu. </st><st c="2134">Giles sekiz dakika verildiyse yedi dakikalık bir konuşma hazırlamanın altın bir kural olduğunu söyleyebilirdi ona. </st><st c="2249">Söylevinin ortasında durdurulmaktansa biraz erken bitirmek çok daha iyiydi. </st><st c="2325">Buna rağmen Fisher yerine döndüğünde destekçilerinden gelen uzun alkışlarla ödüllendirildi.</st></p>
         <p id="p1940"><st c="2416">Giles, Reg Ellsworthy Liberallerin iddialarını temsil etmek üzere kalktığında şaşırdı. </st><st c="2504">Hazırlanmış bir konuşması yoktu, odaklanması gereken konuları hatırlatacak bir listesi bile yoktu. </st><st c="2603">Bunun yerine yerel sorunlardan bahsetti, son bir dakika zili çaldığında cümlesini yarıda kesip yerine döndü. </st><st c="2712">Ellsworthy, Giles’ın imkânsız olduğunu düşündüğü bir şeyi başarmıştı; Fisher’ın iyi görünmesini sağlamıştı. </st><st c="2820">Buna rağmen toplananların beşte biri kendi adaylarını alkışladı.</st></p>
         <p id="p1941"><st c="2884">Giles iki yüz destekçisinden sıcak bir karşılamayla yerinden kalktı, gerçi kalabalığın büyük bir kısmı hiç kıpırdamadan duruyordu. </st><st c="3016">Bu, hükümet sıralarına konuşma yaparken alıştığı bir durumdu. </st><st c="3078">Kürsünün yanında durup sadece arada bir notlarına baktı.</st></p>
         <p id="p1942"><st c="3134">Muhafazakârların yönetimdeki başarısızlıklarını anlatarak, bir sonraki hükümete girerse İşçi Partisi’nin nasıl bir politika izleyeceğini açıklayarak başladı. </st><st c="3293">Sonra yerel meselelere değindi, Liberalleri yakarak kaldırım politikası hakkında iğnelemede bile bulundu, bu da kalabalık salondan kahkaha topladı. </st><st c="3441">Konuşmasının sonuna geldiğinde salonun en az yarısı alkışlıyordu. </st><st c="3507">Münazara o zaman bitse tek bir kazanan olurdu.</st></p>
         <p id="p1943"><st c="3553">“Adaylar şimdi salondan sorular alacak,” diye duyurdu piskopos, “umarım bu kısmı saygılı ve usulüne uyarak gerçekleştiririz.”</st></p>
         <p id="p1944"><st c="3679">Giles’ın destekçilerinden otuzu yerlerinden sıçrayıp ellerini havaya savurdular, hepsinin iyi hazırlanmış, kendi adaylarını yüceltirken diğer ikisini baltalayacak soruları vardı. </st><st c="3859">Tek sorun, altmış kadar bir o kadar kararlı elin de aynı anda havaya kalkmasıydı.</st></p>
         <p id="p1945"><st c="3940">Piskopos üç farklı partinin destekçilerinin nerede oturduğunu anlayacak kadar akıllıydı, ustalıkla genel halktan yandaş olmayan kişileri seçti, adayların Bristol’da parkmetre kullanımına başlanması hakkında nerede durduklarını öğrenmek istediler, bu Liberal adaya parlama fırsatı verdi; karne döneminin bitmesini hepsi onayladı; elektrikli hale getirilen tren yollarının yaygınlaştırılması önerisi kimsenin davasına katkıda bulunmadı.</st></p>
         <p id="p1946"><st c="4375">Ama Giles eninde sonunda ona bir saldırıda bulunulacağını biliyordu, hedefi vurmamalarını sağlamalıydı. </st><st c="4480">Derken saldırının gelişini duydu.</st></p>
         <p id="p1947"><st c="4513">“Sör Giles neden parlamentoya alındığı son seferde, kendi seçim bölgesinden çok Cambridge’i ziyaret ettiğini açıklayabilir mi?” diye sordu uzun, zayıf, orta yaşlı bir adam, Giles adamı tanıdığını düşünüyordu.</st></p>
         <p id="p1948"><st c="4722">Giles kendini toparlarken bir süre kımıldamadan oturdu. </st><st c="4779">Tam yerinden kalkacaktı ki Fisher ayağa fırladı, belli ki soru onu şaşırtmamıştı, oradaki herkesin soruyu soranın tam olarak neyi ima ettiğini bildiğini varsayıyordu.</st></p>
         <p id="p1949"><st c="4945">“Bu salondaki herkes emin olabilir ki,” dedi, “Bristol’da diğer tüm şehirlerde geçirdiğimden daha fazla zaman geçireceğim, ne olursa olsun.”</st></p>
         <p id="p1950"><st c="5086">Giles aşağı baktığında sıra sıra boş bakan yüzler gördü. </st><st c="5144">Salondakilerin Fisher’ın neden bahsettiğine dair bir fikri yoktu anlaşılan.</st></p>
         <p id="p1951"><st c="5219">Sonra Liberal aday kalktı. </st><st c="5247">Belli ki o da konuyu anlamamıştı çünkü tek söylediği, “Oxfordlu olduğumdan, zorunda kalmadığım sürece diğer tarafı ziyaret etmiyorum,” oldu.</st></p>
         <p id="p1952"><st c="5387">Birkaç kişi güldü.</st></p>
         <p id="p1953"><st c="5406">Giles’ın iki rakibi ona geri ateş edecek cephaneyi vermişti. </st><st c="5468">Ayağa kalkıp Fisher’a döndü.</st></p>
         <p id="p1954"><st c="5496">“Binbaşı Fisher’a sormak zorundayım, Bristol’da diğer tüm şehirlerden daha çok zaman geçirmeye niyetleniyorsa bu gelecek perşembe kazanacak olursa Avam Kamarası’nda yerini almak üzere Londra’ya gitmeyeceği anlamına mı geliyor?”</st></p>
         <p id="p1955"><st c="5724">Giles kahkaha ve alkışların dinmesini bekleyip ekledi. </st><st c="5780">“Eminim Muhafazakâr adaya Edmund Burke’ün sözlerini anımsatmama gerek yoktur. </st><st c="5858">‘Bristol halkını Westminster’da temsil etmek için seçildim, Westminster halkını Bristol’da değil.’ İşte tüm kalbimle katıldığım bir Muhafazakâr.” Giles alkışlar sürüp giderken yerine oturdu. </st><st c="6049">Soruyu tam olarak cevaplamadığını bilse de sıyırdığını düşünüyordu.</st></p>
         <p id="p1956"><st c="6116">“Sanırım bir soruluk daha vaktimiz var,” dedi piskopos ve salonun ortasında, arkalara doğru oturan bir kadını işaret etti, onun tarafsız olduğuna emindi.</st></p>
         <p id="p1957"><st c="6270">“Üç aday da bu akşam eşlerinin nerede olduğunu söyleyebilir mi?”</st></p>
         <p id="p1958"><st c="6335">Fisher arkasına yaslanıp kollarını kavuşturdu, Ellsworthy şaşkın görünüyordu. </st><st c="6414">Sonunda piskopos, Giles’a dönüp, “Sanırım ilk cevabı verme sırası sizde,” dedi.</st></p>
         <p id="p1959"><st c="6493">Giles ayağa kalkıp doğrudan kadına baktı.</st></p>
         <p id="p1960"><st c="6535">“Eşim ve ben,” diye başladı, “şu anda boşanma davası sürecindeyiz, yakın zamanda davanın bitmesini umuyorum.”</st></p>
         <p id="p1961"><st c="6645">Nahoş bir sessizlik içinde oturdu.</st></p>
         <p id="p1962"><st c="6680">Ellsworthy ayağa fırlayıp, “Liberal aday olduğumdan beri evlenmeyi geçin, benimle randevuya çıkmak isteyen birini bile bulamadım,” dedi.</st></p>
         <p id="p1963"><st c="6817">Bu yüksek sesli kahkahalar ve sıcak alkışlarla karşılandı. </st><st c="6877">Giles bir an Ellsworthy’nin gerilimin düşmesini sağladığını düşündü.</st></p>
         <p id="p1964"><st c="6945">Fisher yavaşça ayağa kalktı.</st></p>
         <p id="p1965"><st c="6974">“Kız arkadaşım,” dedi, Giles buna şaşırmıştı, “bu akşam bana eşlik etti, ön sırada oturuyor, kampanya boyunca yanımda olacak. </st><st c="7101">Jenny, neden ayağa kalkıp selam vermiyorsun.”</st></p>
         <p id="p1966"><st c="7146">Çekici genç bir kadın ayağa kalktı, seyircilere döndü ve el salladı. </st><st c="7216">Alkışlarla karşılandı.</st></p>
         <p id="p1967"><st c="7238">“Bu kadını daha önce nerede gördüm?” diye fısıldadı Emma. </st><st c="7297">Ama Harry yerine dönmeyen, belli ki söyleyecek başka şeyleri olan Fisher’a odaklanmıştı.</st></p>
         <p id="p1968"><st c="7385">“Bu sabah Leydi Barrington’dan bir mektup aldığımı bilmenin de ilginizi çekebileceğini düşündüm.”</st></p>
         <p id="p1969"><st c="7483">Salona adaylardan hiçbirinin o akşam boyunca başaramadığı bir sessizlik çöktü. </st><st c="7563">Fisher iç ceket cebinden bir mektup çıkarırken Giles heyecanla bekliyordu. </st><st c="7638">Fisher yavaşça mektubu açtı ve okumaya başladı.</st></p>
         <p id="p1970"><st c="7685">“‘Sayın Binbaşı Fisher, Muhafazakâr Parti adına yürüttüğünüz cesur kampanya karşısında duyduğum hayranlığı ifade etmek için yazıyorum. </st><st c="7821">Bristol vatandaşı olsam sizin için oy kullanmakta tereddüt etmeyeceğimi bilmenizi istedim, çünkü sizin açık ara en iyi aday olduğunuzu düşünüyorum. </st><st c="7969">Avam Kamarası’ndaki yerinizi aldığınızı görmeyi umuyorum. </st><st c="8027">Saygılarımla, Virginia Barrington.’”</st></p>
         <p id="p1971"><st c="8063">Salonda bir kargaşa koptu, Giles geçen saatte başardığı her şeyin tek bir dakika içinde yok olup gittiğini fark etti. </st><st c="8182">Fisher mektubu katlayıp tekrar cebine koydu ve yerine döndü. </st><st c="8243">Piskopos kahramanca salonu düzene sokmaya çalıştı, Fisher’ın destekçileri tezahürat etmeye devam ederken Giles’ın destekçileri umutsuzca seyirci kalmak zorunda kaldı.</st></p>
         <p id="p1972"><st c="8409">Griff haklı çıkmıştı. </st><st c="8432">Rakibine asla ortam sunmamalıydın.</st></p>
         <p id="decoration54"><st c="8466">___________
   </st></p>
         <p id="p1973"><st c="8479">“O hisselerden bir kısmını geri almayı başarabildin mi?”</st></p>
         <p id="p1974"><st c="8535">“Henüz değil,” dedi Benny, “Barrington hâlâ beklenenden daha iyi çıkan yıllık kârın başarısını sürüyor, bir de Muhafazakârların seçimlerde sayılarını artıracakları beklentisinin.”,</st></p>
         <p id="p1975"><st c="8716">“Hisse fiyatı şimdi ne durumda?”</st></p>
         <p id="p1976"><st c="8749">“Dört sterlin yedi şilin civarı, yakın zamanda düşeceğini de sanmıyorum.”</st></p>
         <p id="p1977"><st c="8823">“Ne kadar kaybedeceğiz?” diye sordu Fisher.</st></p>
         <p id="p1978"><st c="8867">“Biz mi? </st><st c="8877">Biz değil,” dedi Benny, “sadece sen. </st><st c="8914">Leydi Virginia hiçbir şey kaybetmeyecek. </st><st c="8955">Hisselerini en başta ödediğinden çok daha yüksek bir fiyata sattı.”</st></p>
         <p id="p1979"><st c="9022">“Ama onları geri almazsa kuruldaki yerimi kaybederim.”</st></p>
         <p id="p1980"><st c="9077">“Geri alırsa da çok yüksek bir miktar ödemesi gerekir ve bundan memnun olacağını sanmıyorum.” Benny birkaç saniye durup ekledi. </st><st c="9206">“İyi tarafından bakmaya çalışın binbaşı. </st><st c="9247">Haftaya bu zamanlar parlamento üyesi olacaksınız.”</st></p>
         <p id="decoration55"><st c="9297">___________
   </st></p>
         <p id="p1981"><st c="9310">Ertesi gün iki yerel gazetede parlamento üyesi için iyi haberler yoktu. </st><st c="9382">Giles’ın konuşmasından neredeyse bahsedilmemişti bile, ön sayfada sadece en göz alıcı haliyle Virginia’nın kocaman bir fotoğrafı vardı, altına da Fisher’a mektubu basılmıştı.</st></p>
         <p id="p1982"><st c="9556">“Sayfayı çevirme,” dedi Griff.</st></p>
         <p id="p1983"><st c="9587">Giles hemen en son anketleri görmek için sayfayı çevirdi, anketler Muhafazakârların sayılarını yirmi üç koltuk artıracaklarını öngörüyordu. </st><st c="9728">Bristol Docklands İşçi Partisi oylarının Muhafazakârlara geçme ihtimalinin en yüksek olduğu yerler listesinde sekizinci sıradaydı.</st></p>
         <p id="p1984"><st c="9858">“Ulusal durumlar, partisine zıt gittiğinde milletvekili olan birinin yapabileceği pek bir şey yok,” dedi Griff, Giles makaleyi okumayı bitirdiğinde. </st><st c="10008">“Bence gerçekten iyi bir üye fazladan bin oy eder, zayıf bir rakip aday da bin oy kaybedebilir ama açıkçası fazladan iki binin yeterli olacağına bile emin değilim. </st><st c="10172">Ama bu perşembe gecesi saat dokuza kadar her bir oy için savaşmamıza engel değil. </st><st c="10254">Bu yüzden sakın kendini bırakma. </st><st c="10287">Sokaklara çıkıp hareket eden her şeyle el sıkışmanı istiyorum. </st><st c="10350">Alex Fisher dışında. </st><st c="10371">O adama denk gelirsen boğazına yapışmak için benden iznin var.”</st></p>
         <p id="decoration56"><st c="10434">___________
   </st></p>
         <p id="p1985"><st c="10447">“Barrington hisselerini geri almayı başardın mı?”</st></p>
         <p id="p1986"><st c="10496">“Korkarım hayır binbaşı. </st><st c="10522">Dört sterlin üç şilinin altına hiç düşmediler.”</st></p>
         <p id="p1987"><st c="10569">“O zaman kuruldaki yerimi kaybettim.”</st></p>
         <p id="p1988"><st c="10607">“Bence Barrington’ın planı da en başından beri buydu,” dedi Benny.</st></p>
         <p id="p1989"><st c="10674">“Nasıl yani?”</st></p>
         <p id="p1990"><st c="10688">“Piyasaya düştükleri anda hisselerinizi alan Sandy McBride’dı, son yirmi bir gündür ana alıcı da o. </st><st c="10789">Herkes onun Barrington’ın borsacısı olduğunu biliyor.”</st></p>
         <p id="p1991"><st c="10843">“Pislik.”</st></p>
         <p id="p1992"><st c="10853">“Belli ki niyetinizi anladılar binbaşı. </st><st c="10894">Ama iyi haberler de var, Leydi Virginia ana yatırımından yetmiş bin sterlinin üzerinde kâr etti, yani bence size bir iyilik borçlu.”</st></p>
         <p id="decoration57"><st c="11026">___________
   </st></p>
         <p id="p1993"><st c="11039">Giles kampanyanın son haftası boyunca daha yoğun çalışamazdı, arada bir olsa da kendini kayasını bir yokuştan yukarı itmeye çalışan Sisifos gibi hissetmişti.</st></p>
         <p id="p1994"><st c="11196">Son anketlerin arifesinde kampanya merkezine gittiğinde Griff’i ilk kez canı sıkkın gördü.</st></p>
         <p id="p1995"><st c="11287">“Birileri kaçırdıysa diye bunlardan on bin tanesi dün gece seçim bölgesinde posta kutularına konmuş.”</st></p>
         <p id="p1996"><st c="11389">Giles, Virginia’nın fotoğrafının ve altında Fisher’a mektubunun olduğu </st><i><st c="11461">Bristol Evening Post</st></i><st c="11481">’un kopyasına baktı. </st><st c="11503">Alt kısmında şöyle yazıyordu: </st><i><st c="11533">Parlamentoda dürüst ve saygın bir adam tarafından temsil edilmek istiyorsanız oyunuzu Fisher’a verin.</st></i></p>
         <p id="p1997"><st c="11634">“O adam bokkafalının teki,” dedi Griff. </st><st c="11675">“Çok yükseklerden tam üzerimize indi,” diye ekledi ilk gönüllülerden biri sabah gazetelerini taşıyarak içeri girdiği sırada.</st></p>
         <p id="p1998"><st c="11799">Giles sandalyesine yığılıp gözlerini kapattı. </st><st c="11846">Ama bir an sonra Griff’in güldüğünü duyduğuna yemin edebilirdi. </st><st c="11910">Gülüyordu. </st><st c="11921">Gözlerini açtı ve Griff ona </st><i><st c="11949">Daily Mail</st></i><st c="11959">’in bir kopyasını verdi. </st><st c="11985">“Ucu ucuna olacak oğlum ama en azından yarış yeniden başladı.”</st></p>
         <p id="p1999"><st c="12047">Giles ön kapaktaki güzel kızı hemen tanımadı, kız </st><i><st c="12098">The Benny Hill Show</st></i><st c="12117">’da oynamak için seçilmişti. </st><st c="12147">Jenny eğlence sektörü muhabirine büyük çıkışını yapmadan önceki işini anlatmıştı.</st></p>
         <p id="p2000"><st c="12228">“Muhafazakâr bir adaya seçim bölgesinde gezerken eşlik etmek ve herkese kız arkadaşı olduğumu söylemek için günde on sterlin alıyordum.”</st></p>
         <p id="p2001"><st c="12365">Giles, Fisher’ın fotoğrafta pek de iyi çıkmadığını düşündü.</st></p>
         <p id="decoration58"><st c="12425">___________
   </st></p>
         <p id="p2002"><st c="12438">Fisher, </st><i><st c="12446">Daily Mail</st></i><st c="12456">’in ön sayfasını görünce yüksek sesle küfür etti.</st></p>
         <p id="p2003"><st c="12506">Üçüncü bardak kahvesini bitirdi ve kampanya merkezine gitmek için ayağa kalktı, tam o sırada sabah postasının paspasa düştüğünü duydu. </st><st c="12642">Mektupların o geceye dek beklemesi gerekecekti, bir tanesinin üzerinde Barrington şirketinin damgasını görmese mektupları görmezden gelirdi. </st><st c="12783">Eğilip damgalı mektubu aldı ve mutfağa döndü. </st><st c="12829">Yırtıp açtı ve içinden iki çek çıkardı, biri ona gönderilmişti, 1.000 sterlinlikti, Barrington’da yönetici olarak çeyrek dönem ödemesiydi, diğeri 7.341 sterlin içindi, Leydi Virginia’nın yıllık kâr payıydı, kimsenin Fisher’ın kurulda olmasını sağlayan yüzde yedi buçukluk hissenin leydinin olduğunu anlamaması için o da “Binbaşı Alexander Fisher” adına gönderilmişti. </st><st c="13197">Tabii Fisher artık kurulda değildi.</st></p>
         <p id="p2004"><st c="13232">O akşam geri döndüğünde aynı miktarda bir çek yazıp Leydi Virginia’ya gönderecekti. </st><st c="13317">Onu aramak için çok erken olup olmadığını düşünerek saatine baktı. </st><st c="13384">Sekizi birkaç dakika geçiyordu ve Alex’in işe gidiş yollarında Temple Meads İstasyonu’ndan çıkan seçmenlerle buluşmak üzere istasyonun dışında beklemesi gerekiyordu. </st><st c="13550">Bu saatte uyanık olmalıydı. </st><st c="13578">Telefonu alıp Kensington numarasını aradı.</st></p>
         <p id="p2005"><st c="13620">Birkaç kez çaldı, sonra hatta uykulu bir ses duyuldu. </st><st c="13675">Tam da Alex telefonu kapatmak üzereydi.</st></p>
         <p id="p2006"><st c="13714">“Kiminle görüşüyorum?” diye sordu Virginia.</st></p>
         <p id="p2007"><st c="13758">“Alex Fisher. </st><st c="13773">Tüm Barrington hisselerini sattığımı ve yetmiş binin üzerinde kâr ettiğini bildirmek için aradım.” Teşekkür etmesi için bekledi ama kadının ağzından çıkan bir şey yoktu. </st><st c="13943">“Hisselerini geri almak gibi bir planın var mı merak ettim?” diye sordu. </st><st c="14016">“Sonuçta ben kurula girdiğimden beri iyi bir kâr elde ettin.”</st></p>
         <p id="p2008"><st c="14077">“Senin gibi, binbaşı, eminim sana bunu hatırlatmama gerek yoktur. </st><st c="14144">Ama gelecek planlarım bir parça değişti ve bu planlarda Barrington şirketi yok artık.”</st></p>
         <p id="p2009"><st c="14230">“Ama yüzde yedi buçukluk payını geri almazsan kuruldaki yerimi kaybederim.”</st></p>
         <p id="p2010"><st c="14306">“Bu da benim uykularımı pek kaçırmaz binbaşı.”</st></p>
         <p id="p2011"><st c="14353">“Ama bu şartlar altında…”</st></p>
         <p id="p2012"><st c="14379">“Ne şartları?”</st></p>
         <p id="p2013"><st c="14394">“Bana küçük bir ödeme yapmayı düşünür müydünüz?” dedi Alex 7.341 sterlinlik çeke bakarak.</st></p>
         <p id="p2014"><st c="14484">“Ne kadar küçük?”</st></p>
         <p id="p2015"><st c="14502">“Beş bin sterlin gibi düşünmüştüm?”</st></p>
         <p id="p2016"><st c="14538">“Biraz düşüneyim.” Hat sessizleşti, Alex hattın kesildiğinden bile şüphelendi. </st><st c="14618">Sonunda Virginia, “Biraz düşündüm binbaşı ve bunu yapmamaya karar verdim.”</st></p>
         <p id="p2017"><st c="14692">“O zaman belki bir borç…” dedi sesinin çaresiz çıkmaması için çabalayarak.</st></p>
         <p id="p2018"><st c="14767">“Dadın sana, borç alan da olma veren de diye öğretmedi mi? </st><st c="14827">Hayır, tabii ki öğretmedi, senin dadın yoktu.”</st></p>
         <p id="p2019"><st c="14873">Virginia arkasına dönüp ahşap yatak başına üç kere yüksek ses çıkararak vurdu.</st></p>
         <p id="p2020"><st c="14952">“Ah, hizmetçi şimdi kahvaltımı getirdi binbaşı, veda etmek zorundayım. </st><st c="15024">Veda derken elveda demek istiyorum.”</st></p>
         <p id="p2021"><st c="15060">Fisher telefonun kapanma sesini duydu. </st><st c="15100">Kendi adına gelen 7.341 sterlinlik çeke baktı ve Benny’nin sözlerini anımsadı: </st><i><st c="15179">Size bir iyilik borçlu</st></i><st c="15201">.</st></p>
      </section>
   </div>
<div id="charCountTotal" value="15202"></div></body>
</html>
