<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>hatirla_e-kitap-4</title>
    <meta http-equiv="Content-Type" content="text/html; charset=utf-8" />
  

</head>
  <body id="hatirla_e-kitap-4" xml:lang="tr-TR">
		<div>
			<p><br /><br /><br /><br /><br /></p>
			<p id="_idParaDest-4"><st c="0">4   </st><br /><st c="3">Kimliğimin Peşinde</st></p>
			<p><br /></p>
			<p><st c="21">Kedilerin sessizliği iyi geldi. </st><st c="54">Düşüncelerimi berraklaştırdı. </st><st c="84">Annemle babamın çekişmesi arasında sağlıklı düşünmek zordu.</st></p>
			<p><st c="143">Annem ve babam... </st><st c="162">Kasten böyle söylüyordum ki, onlar hakkında olumsuz fikirlere kapılıp işleri zorlaştırmayayım. </st><st c="257">Ama olmuyordu; bu kelimeler ağzımdan çıkmadığı gibi zihnimde de canlanmıyordu. </st><st c="336">Sezen ve Akif’ti onlar, annem ve babam olsalar bile. </st><st c="389">İki ayrı insan, hem birbirlerinden hem benden ayrı.</st></p>
			<p><st c="440">Kedileri kendime insanlardan daha yakın görüyordum. </st><st c="493">Kulağa tuhaf geliyor olabilir ama ne tuhaf değildi ki? </st><st c="548">Marina’nın gevezeliğindense Hasan’ın sessizliği, Sezen’in heyecanındansa Akif’in soğukkanlılığı... </st><st c="647">Ve nihayet insanların sorularındansa kedilerin huzur dolu sıcaklıkları...</st></p>
			<p><st c="720">Bahçeye çıktığım ilk an içim ürperdi. </st><st c="759">Akşamla birlikte hava serinlemişti. </st><st c="795">Dışarısının soğuğunda tüylülerin sıcaklığı içimi ısıttı böylece. </st><st c="860">Ayaklarıma sürüneni kucakladığım gibi sandalyeye çöktüm. </st><st c="917">O kucağıma yerleşince, bir başkası ayaklarımın etrafında dolanmaya başladı. </st><st c="993">Bir üçüncüsü bulunduğu yerden ayrılmadan, bacağıma sürtünene doğru tıslıyordu.</st></p>
			<p><st c="1071">Ben de onların arasındaki ilişkiyi gözlemeye koyuldum. </st><st c="1127">Bütün hayatım bu bahçede, onlarla geçsin istedim. </st><st c="1177">Ne güzel anlaşıyorlardı. </st><st c="1202">Ne güzel anlaşıyorduk. </st><st c="1225">Kelimelere ihtiyaç duymadan ve soru sormadan... </st><st c="1273">Kimsenin kimseyi bilip hatırlaması gerekmiyordu. </st><st c="1322">Öylece canlılardık işte. </st><st c="1347">Burada oturmuş, akıp gidecek ve sonra hiçbirimizin hatırlamasının önemi olmayan an parçacıklarını paylaşıyorduk.</st></p>
			<p><st c="1459">Kedilere dokunduğumda, beni anladıklarını düşündüm. </st><st c="1512">O kadar ki, düşüncelerimdeki değişimle beraber davranışları değişiyordu sanki. </st><st c="1591">Kalkıp gitmeyi düşündüğümde, kucağımdaki uzaklaşmıştı bile. </st><st c="1651">Onun yerine gelen diğer kedinin bacaklarımı tırmalamaya başlaması, yaşadığımız huzurun sonsuz olmadığını hatırlattı. </st><st c="1768">Bu sefer sonsuza kadar sürmeyecek ânın dışına çıkıp, sonsuzluğun hatıralarda saklı olduğunu hatırladım.</st></p>
			<p><st c="1871">‘Hatırladım’ mı dedim? </st><st c="1895">Hatırlamak sayılır mı, bilmem. </st><st c="1926">Hatırladığım, yine hislerle, hissetmekle, canlı olmayla ilgili basit şeylerdi. </st><st c="2005">Kendimle ilgili boşluğumda değişen şey yoktu. </st><st c="2051">Ama artık değişmesi gerekiyordu. </st></p>
			<p><st c="2084">Hatırladığım asıl şey, hatırlamam gereken şeyler olduğuydu.</st></p>
			<p><st c="2143">Şimdi kalkıp buradan uzaklaşmalı, içeriye girip düşüncelerimi toparlamalıydım. </st><st c="2223">Sezen ve Akif’in iki yabancı olduğu düşüncesi, tek başına bir şey ifade etmiyordu. </st><st c="2306">Onların nasıl insanlar olduğunu öğrenmeye ihtiyacım vardı. </st><st c="2365">Sonuçta her kötü insanın, bir zamanlar masum bir çocuk olduğu gibi; her kötü karakterin çoluğu çocuğu, eşi dostu olabilirdi. </st><st c="2490">Annem ve babam olmaları, muhteşem insanlar olacakları anlamına gelmezdi.</st></p>
			<p><st c="2562">Bunu düşündüğüm anda, hafızamı kaybetmiş olmaya iyi tarafından bakabildiğimi fark ettim. </st><st c="2652">O kadar tarafsız ve mantıklıydım ki. </st><st c="2689">Hatıralarıma bağlı duygularım yoktu. </st><st c="2726">Annemin kokusu, herhangi bir kadının kokusuydu. </st><st c="2774">Kokuların bile bir şey hatırlatmadığı zihnimde, her şey matematiksel denklemlerden ibaretti. </st><st c="2867">İyi iyidir, kötüyse kötü. </st><st c="2893">Akif bizi burada istemiyorsa, onun iyi bir baba olduğu söylenemez. </st><st c="2960">En önemlisi, sadece düşünmek hatırlamanın yardımcısı olmaz, bir şeyler yapmalı. </st><st c="3040">Çıkıp keşfetmeli, arayıp bulmalı...</st></p>
			<p><st c="3075">Hatırlamak için bir şeyler yapmam gerektiğinden emindim. </st><st c="3133">Annemin samimiyetine inanıyordum, bir kaza geçirdiğimden fazlasını bilmediği belliydi. </st><st c="3220">Kazanın ne kazası olduğunu bile bilmiyormuş. </st><st c="3265">Trafik kazası olduğu tahmin ediliyormuş. </st><st c="3306">İşin içinde bir tuhaflık olduğu bence buradan belliydi ama hakikaten konunun annemle ilgisi yoktu. </st><st c="3405">Doktorumun, hastanede çalışan diğer insanların bildiği şeyler olabilirdi. </st><st c="3479">Hastaneye gidip görüşmeler yapmaya, oraya nasıl geldiğimi, neler yaşadığımı bizzat onlardan dinlemeye karar verdim.</st></p>
			<p><st c="3594">Babama güvenmediğim, onunla ilgili kötü bir düşünceye kapıldığım için onun hikâyesini biraz erteleyebilirdim. </st><st c="3705">Elimde hiçbir bilgi olmadan saldırmanın anlamı olmazdı. </st><st c="3761">Kendimi dedektif gibi hissettim bir anda. </st><st c="3803">Kendi sırrını çözmeye çalışan bir dedektif!</st></p>
			<p><st c="3846">Yapılacaklar listemi çıkarmaya başlamıştım bile. </st><st c="3896">Birincisi, git ve doktorcuğunla konuş, o elbet bir şeyler biliyordur. </st><st c="3966">İkincisi ise, şu öğretmendi. </st><st c="3995">Tabii ya! </st><st c="4005">Görevinden ayrılan eski matematik öğretmenini bulup ondan bilgi alabilirdim belki. </st><st c="4088">Küçük bir ihtimaldi aslında, doğru düzgün düşününce her şeyin tesadüften ibaret olduğuna inanmak çok kolaydı. </st><st c="4198">Yine de ihtimal ihtimaldi ve dedektiflik hiçbir detayı atlamamayı gerektirirdi. </st></p>
			<p><st c="4278">Yapacağım iki büyük iş, iki büyük görüşme vardı. </st><st c="4327">Heyecanlandım. </st><st c="4342">Bir an önce işe koyulmak istiyordum ama akşam akşam bu işlere kalkışmak son derece zor gözüküyordu tabii. </st><st c="4448">Diyelim ki evden çıkmayı başardım, bu saatte muhtemelen doktoru hastanede bulamayacaktım. </st><st c="4538">Sabah evden çıkıp okul yerine hastaneye gidebilirdim. </st></p>
			<p><st c="4592">Öğretmene ulaşmam ise daha zordu sanki. </st><st c="4632">Adresi olmasa da, elektronik posta adresini bulma umuduyla internet gezintime çıktım. </st><st c="4718">İnternet gezintisi, evden çıkamayınca kafa dağıtmak için muazzamdı. </st><st c="4786">Bir anda kendimi başka bir düzlemde bulmuş, yerimden kımıldamadan sosyal bir kelebeğe dönüşmüş gibiydim.</st></p>
			<p><st c="4890">Aslında konuştuğum kişi sadece Marina idi. </st><st c="4934">Tabii onun herhangi bir türden sosyal kelebekliğe bayıldığına eminim. </st></p>
			<p><st c="5004">Öğretmenle ilgili iki soru sorup yardım istediğim anda, yazmaya başladı. </st><st c="5077">Uzun uzun neler yazdığından bahsetmeyeceğim ama öğretmenin neredeyse bütün bilgilerine ulaştım bile. </st><st c="5178">Gevezelik, insanın kolayca bilgi sahibi olmasını sağlıyordu herhalde. </st><st c="5248">O anlattıkça, birileri de ona bir şey anlatıyor olmalıydı.</st></p>
			<p><span><st c="5306">“Seninle gelmemi ister misin? </st><st c="5337">Belki faydası dokunur,”</st></span><st c="5360"> yazdığında, iyi niyetine emin olsam da yalnız olmayı tercih ettiğimi söyledim.</st></p>
			<p><st c="5439">“Benim meselem ve benim paranoyam. </st><st c="5475">Gidip öğrenmesi gereken benim Mari, sağ ol.”</st></p>
			<p><st c="5519">Kendisine ‘Mari’ diye seslenmem hoşuna gidiyordu, kaybettiğimiz samimiyeti yeniden kazandığımızı düşünmesi de benim hoşuma gidiyordu doğrusu. </st><st c="5662">Küçük bir beyaz yalan. </st><st c="5685">Küçük beyaz yalan demişken, ertesi sabah evden erkenden çıkarken ben de anneme bir tane söylemek durumunda kaldım.</st></p>
			<p><br /></p>
			<p><st c="5799">Uyandığımda uyanmıştı. </st><st c="5823">Odamdan çıkıp banyoya doğru yürürken, mutfaktan gelen seslerden anladım.</st></p>
			<p><st c="5895">“Erkencisin.”</st></p>
			<p><st c="5909">“Sen de...”</st></p>
			<p><st c="5921">Güldü. </st><st c="5929">Her zaman erken kalktığını, güne ne kadar erken başlarsa o kadar verimli zaman geçirdiğini söyledi. </st></p>
			<p><st c="6029">“Portakal sıkıyorum, ister misin?”</st></p>
			<p><st c="6063">“Teşekkür ederim. </st><st c="6082">Ben erkenden çıksam iyi olacak.”</st></p>
			<p><st c="6114">“Niye? </st><st c="6122">Okula bırakırdım seni.”</st></p>
			<p><st c="6145">“Şeey, aslında okula gitmesem... </st><st c="6179">Okuldan kaçtığımdan değil, yanlış anlama.”</st></p>
			<p><st c="6221">Gülümsedim. </st><st c="6234">Başını onaylarcasına salladı. </st><st c="6264">Doğru anlıyordu. </st><st c="6281">Daha doğru anlaması için küçük beyaz yalanımı ekleyiverdim:</st></p>
			<p><st c="6340">“Akif’in teknesine bakmak istiyorum da... </st><st c="6383">Belki bir şeyler hatırlamamı sağlar. </st><st c="6420">Hem sahilde yürüyüş yapmış olurum.”</st></p>
			<p><st c="6455">Yalanımı pek planlamamış olmam olumsuz sonuç verdi. </st><st c="6508">Gece gittiğini sandığım Akif, burada kalmıştı. </st><st c="6555">Sezen’le mi uyudu yoksa çalışma odasında sızıp kaldı mı, bilemiyorum. </st><st c="6625">Şu an evde olması, başlı başına problem oldu. </st><st c="6671">Çünkü Sezen, bana sormadan Akif’e seslenmeye başladı bile:</st></p>
			<p><st c="6729">“Akiiiff, kahvaltı için acele et de Anı’yla birlikte çıkın dışarı.”</st></p>
			<p><st c="6797">İlginç. </st><st c="6806">Sanki barışmışlar, mutlu bir aileye dönmüşüz, ailece kahvaltı ettikten sonra baba-kız beraber sahile ineceğiz. </st><st c="6917">Konuyu değiştirmeme yardımcı olmasına sevinerek sordum:</st></p>
			<p><st c="6972">“Akif burada mı kaldı?” </st></p>
			<p><st c="6997">“Evet. </st><st c="7004">Dün birbirimizi tersledik ama sen gittikten sonra... </st><st c="7057">Yaptığımız hataları anladık sanırım. </st><st c="7094">Birlikte yaşamayı deneyeceğiz.”</st></p>
			<p><st c="7125">“İyi ama...”</st></p>
			<p><st c="7138">‘Seni kovuyordu, ne değişti ki böyle?’ diye sormak istesem de sustum. </st><st c="7209">Beni ilgilendirmezdi. </st><st c="7231">Onların meselesiydi bu, benim değil. </st><st c="7268">Sezen, kurmadığım cümleyi merak etti tabii. </st><st c="7312">Daha doğrusu, alınganlığını sergilemek için bulduğu boşluktan yararlanmayı ihmal etmedi.</st></p>
			<p><st c="7400">“Ama? </st><st c="7407">Tabii... </st><st c="7416">Babanı baban, anneni annen olarak görmüyorsun. </st><st c="7463">O yüzden bizim ilişkimizin senin için bir anlamı yok.”</st></p>
			<p><st c="7517">“Hayır, öyle değil.”</st></p>
			<p><st c="7538">“Açıklamana gerek yok, tatlı... </st><st c="7571">pardon canım, bu kelimeyi sevmiyordun.”</st></p>
			<p><st c="7610">Bunu hatırlamasından hoşlandım. </st><st c="7643">Beni önemsediğini görmek güzeldi. </st></p>
			<p><st c="7677">“Çocuklar genelde anne-babaları beraber olsun ister ya, sen bunu umursamıyorsun galiba. </st><st c="7765">Eh, bu da normal.”</st></p>
			<p><st c="7783">Haklı sayılabilirdi. </st><st c="7805">Ben normal değildim, biz normal bir aile sayılmazdık. </st><st c="7859">Haliyle, o iki insanın birlikteliğine veya kavgasına dair bir şey umursadığım yoktu. </st><st c="7944">Umursadığım şey belliydi. </st><st c="7970">Bir an önce kahvaltı faslını tamamlayıp çıkmak istiyordum. </st><st c="8029">Gerçi, Akif’in teknesinde işim yoktu ama onu oyalayıp işlerimi halletmenin bir yolunu bulacaktım. </st></p>
			<p><st c="8127">Akif’in ise benimle bir yere gitmeye niyeti yoktu. </st><st c="8178">İçeriye girer girmez yine o sert havasıyla konuştu. </st><st c="8230">Aksi bir adam olduğu belliydi. </st><st c="8261">Sezen gibi alıngan, iyi niyetli bir kadının birlikte yaşamayı becereceği türden bir adam değildi. </st><st c="8359">Bu zamana kadar nasıl bir arada yaşayıp çocuk yaptıklarını merak ettim ama şimdiki konumuz başka. </st><st c="8457">Akif’in merakının –veya öfkesinin– sebebi de...</st></p>
			<p><st c="8504">“Birlikte dışarı çıkmak nereden çıktı?”</st></p>
			<p><st c="8544">Bu cümlesi üzerine Sezen ters ters baktı. </st><st c="8587">O da hissetmiş olacak ki, Sezen’e dönüp açıklama yapma gereği duydu. </st><st c="8656">Makul olmaya çalışır gibiydi. </st></p>
			<p><st c="8686">“Okulu falan yok mu canım? </st><st c="8713">Okul senin yolunun üzerinde. </st><st c="8742">Benimle ne işi var sabah sabah?”</st></p>
			<p><st c="8774">Benimle ilgili soruları dönüp ‘anneme’ sorması, benden burada değilmişim gibi, üçüncü tekil şahısla bahsetmesi sevimsizdi. </st><st c="8898">Ona haddini bildirmek istercesine, en az onun kadar sevimsiz bir üslupla konuştum:</st></p>
			<p><st c="8980">“Ne soracaksanız, bana sorabilirsiniz. </st><st c="9020">Okulum var tabii ama yakalamam gereken bir şey yok. </st><st c="9072">Kaybettiğim zamanın telafisini yapıyorum, yapacağım. </st><st c="9125">Fakat şu an hayatımın telafisini daha çok umursuyorum.”</st></p>
			<p><st c="9180">Konuşmamdan etkilenmiştim. </st><st c="9208">Kendime yine dışarıdan bakar gibiydim. </st><st c="9247">Gökyüzündeki hafızamdan, bilmediğim geçmişimden, bugün babasına kafa tutan halime göz attım da; kendimden hoşlandım. </st><st c="9364">İyi gidiyordum. </st><st c="9380">Akif’i de etkilemiş olmalıydım. </st><st c="9412">Olumsuz bir şekilde elbette.</st></p>
			<p><st c="9440">“Senin neyi umursadığınla ilgilenmiyoruz küçük hanım. </st><st c="9495">Okulun var, okula gideceksin. </st><st c="9525">Konuşma bitmiştir.”</st></p>
			<p><st c="9544">Benden bir şey gizlediğine artık emindim. </st><st c="9587">Eğer dediği gibi kızının sağlığına kavuşmasını ‘süper’ bulsaydı, kendisiyle zaman geçirip ona yaklaşmama izin verirdi. </st><st c="9706">Hatta ne izin vermesi, annem gibi buna can atardı. </st><st c="9757">Diyelim ki sadece düşüncesiz ve dengesiz karakteri böyle davranmasına yol açıyordu, yine de beni uzak tutmaya uğraşması tedirgin ediciydi. </st></p>
			<p><st c="9896">Sezen benim yanımdaydı neyse ki, araya girme gereği hissetti. </st><st c="9958">Her ne kadar sorunumu çözebileceğimi, kendi adıma tartışmayı sürdürebileceğimi düşünsem bile, şimdilik bu müdahalenin işime yaradığını itiraf edebilirim.</st></p>
			<p><st c="10111">“Ne biçim konuşuyorsun? </st><st c="10136">Konuşmanın bittiğine karar veren bir taraf olduğunu sanmıyorum. </st><st c="10200">Bu evde birlikte yaşayacaksak bunlara dikkat etmen gerekiyor Akif.”</st></p>
			<p><st c="10267">Akif karşılık verecekti ki Sezen, işaret parmağını sallayarak onu ânında susturdu.</st></p>
			<p><st c="10350">“İzin ver de bitireyim. </st><st c="10375">Bizim meselemize ayrıca geleceğiz tabii. </st><st c="10416">Şimdi çözülmesi gereken, siz ikiniz arasındaki üslup sorunu. </st><st c="10477">Anı’nın zor şeyler yaşadığını, yaşayacağını kabul etmen lazım. </st><st c="10540">Anı’nın ise seninle birlikte yaşayacağını, babası olduğunu kabul etmesi lazım. </st><st c="10619">Önce bu noktada uzlaşın. </st><st c="10644">Okula gidip gitmeme konusuna gelirsek... </st><st c="10685">Evet, Anı’nın okuldan daha fazla uzak kalması yanlış. </st><st c="10739">Ama birkaç saati dışarıda geçirip, etrafı tanımaya çalışmasında ben bir sorun görmüyorum şahsen. </st><st c="10836">Mekânlar, görüntüler... </st><st c="10860">Ne kadar farklı yere gidip dolaşırsa, gördükleriyle zihninde yatanlar arasında bir bağ kurabilir. </st><st c="10958">Hatırlayabilir.”</st></p>
			<p><st c="10974">Akif’in suratı bembeyazdı. </st><st c="11002">Hakikaten hatırlamamdan korkar gibiydi. </st><st c="11042">Yorum da yapmıyordu. </st><st c="11063">Öylece kaldı. </st><st c="11077">Bu sefer duygularını fazlaca belli etmişti ki Sezen şakayla karışık sordu:</st></p>
			<p><st c="11151">“Sen kızının neyi hatırlamasından bu kadar korkuyorsun böyle?”</st></p>
			<p><st c="11214">“Neden korkayım canım?”</st></p>
			<p><st c="11238">“Bilmem. </st><st c="11248">Bembeyaz kesildin.” </st></p>
			<p><st c="11268">“Ya neyse tamam, gelsin madem.” </st></p>
			<p><st c="11300">Hızlı bir kabullenişti. </st><st c="11324">Sezen yorum yapmak yerine ocağa doğru dönüp artık altı iyice kızarmış olan omleti ters çevirdi. </st><st c="11420">Ardından altını kısıp, tabakları çıkardı.</st></p>
			<p><st c="11461">Ben Akif’ten nasıl kaçacağımı kara kara düşünürken, birlikte sofraya geçtik bile.</st></p>
			<p><st c="11543">Sezen tabaklara servis yaparken, Akif ayaklandı. </st><st c="11593">“Her zamanki gibi sen haklısın,” diyerek öptü eşini. </st><st c="11646">Bu ani sevgi gösterisine benim kadar Sezen de şaşırdı. </st><st c="11701">Birbirlerine bakıp gülümsediler. </st><st c="11734">Belli ki ikisinin birden keyfinin yerine gelmesi için küçücük bir hamle yeterliydi. </st></p>
			<p><st c="11818">En azından anneciğim için: Hiçbir gerginlik yaşanmamış, her şey yolundaymış gibi bana açıklamalar yapıyordu.</st></p>
			<p><st c="11926">“Babanın mutfağı harikadır. </st><st c="11955">O nedenle yemekleri o yapar, ben sadece yumurta ve omlet pişirmeyi bildiğim için ancak kahvaltı hazırlarım.”</st></p>
			<p><st c="12063">Tiyatro sahnesiydi sanki. </st><st c="12090">Akif de ona eşlik etmeye başladı.</st></p>
			<p><st c="12123">“Eh, iş hayatında başarılı olan Sezen, ev işlerinden anlayan ben. </st><st c="12190">O yüzden işimi de eve taşıyayım istedim ama annen kıyameti koparıyor işte.”</st></p>
			<p><st c="12265">Bu hızlı geçiş, mutlu aile tablosu bana fazlaydı. </st><st c="12316">Bir an önce gitmek, kaçmak istiyordum ama omlet de mis gibi koktu. </st><st c="12383">Yemeye başladım. </st><st c="12400">Belki yemek sofralarına has bir mutluluktu bu. </st><st c="12447">Sadece sofrada bir araya gelen ailenin yemek mutluluğu. </st><st c="12503">Şekerimiz, kanımız yerine geldiğinde yüzümüz gülüyor, espriler patlatıyoruz; ardından birbirimize öfkeden patlamaya devam.</st></p>
			<p><br /></p>
			<p><st c="12625">Nihayet ayaklandığımızda, Akif bana okula gidip gitmemek konusundaki son kararımı sordu. </st><st c="12715">Kaçmak için fırsat olabilir miydi? </st><st c="12750">Akif’e okula gideceğimi söyleyip, Sezen’e ikinci yalan denememle sıyrılabilir miydim aralarından? </st><st c="12848">Denemeye değmezdi. </st><st c="12867">Birlikte çıktık.</st></p>
			<p><st c="12883">İlk baş başa kalışımızdı. </st><st c="12910">Yürüyerek gidiyorduk. </st><st c="12932">Söyleyeceği herhangi bir şeyden, sorabileceği herhangi bir sorudan bile korkuyordum. </st><st c="13017">Bir baba veya yetişkine duyulan korkudan fazlasıydı. </st><st c="13070">Bir yandansa aklım çalışıyor, onun en nihayetinde babam olduğunu, bana herhangi bir zarar vermeyeceğini düşünüyordum. </st><st c="13188">Babam olduğunu aklımda tutmaya çalıştığım adam, yanımda olduğunu hatırlattı.</st></p>
			<p><st c="13264">“Kusura bakma. </st><st c="13280">Sert tepkiler verdiğimi düşünüyorsun, değil mi?”</st></p>
			<p><st c="13328">Başımı salladım. </st><st c="13346">Görüp görmediğini bilmiyorum ama hiçbir tepki vermesem de o soru sormuyor, gözlemlediği neyse onu söylüyordu.</st></p>
			<p><st c="13455">“Kötü birisi değilim, inan. </st><st c="13484">Sadece... </st><st c="13494">zor şeyler yaşadık. </st><st c="13514">Senin olayından önce, sonra...”</st></p>
			<p><st c="13545">Sezen’le aralarındaki gerilim hakkında en ufak bir fikrim yoktu ve bu konuyla hiç mi hiç ilgilenmiyordum. </st><st c="13652">Niyeyse konuşan Akif de olsa, Sezen de olsa işi özel hayatlarına, kendi meselelerine getiriyorlardı inatla. </st><st c="13760">Sessiz sakin görünen Akif’in de, Sezen’le birlikte yaşaya yaşaya konuşkanlaştığını düşündüm. </st><st c="13853">Çünkü bana bir şeyler anlatıp duruyordu. </st><st c="13894">Dinlemeye değecek yanı olmayan, gerçekten bilgi vermeyen, öylesine şeyler. </st><st c="13969">Tanıyıp, güvenemediğim insanların duygusal hayatlarıyla ilgilenemeyecektim doğrusu. </st><st c="14053">Tıpkı Anıl –ya da Ozan– gibi, babamın da susmasını öylece bekledim. </st></p>
			<p><st c="14121">Bu sırada sahile yaklaşmıştık. </st><st c="14152">Hastanenin ne tarafta olduğunu kestiremedim bir an. </st><st c="14204">Ana yola yakın, sahilden uzak olduğunun farkındaydım sadece. </st><st c="14265">Etrafta mutlaka bir durak olduğunu düşünüp sağa sola bakınmaya başladım. </st></p>
			<p><st c="14338">“Tekneye gelip bakmak istiyor musun gerçekten? </st><st c="14385">Yoksa annenin fikri miydi?”</st></p>
			<p><st c="14412">“Benim fikrimdi. </st><st c="14430">Zaman geçirdiğim mekânlara bakmanın yararı olacağını düşündüm.”</st></p>
			<p><st c="14493">“Mantıklı. </st><st c="14505">Gel bakalım o halde.”</st></p>
			<p><st c="14526">Hangisi olduğunu tahmin etmeye çalışıyordum ama hiçbir fikrim yoktu. </st><st c="14596">Limana çekili teknelerden birisine yanaşıverdik. </st><st c="14645">Babam bir iki adım önüme geçip bana yolu açtı. </st><st c="14692">Etrafta gezinen kedilerden girmemiz zor oldu çünkü. </st></p>
			<p><st c="14744">İçeriye girdiğimizde aklımda iki ayrı şey belirdi: ‘Ahşap veya fiber’ malzeme ve isimsiz bir teknenin uğursuzluk getireceği inancı. </st><st c="14876">Akif’in teknesi ahşaptı, çok hoştu. </st><st c="14912">İsmini ise görmeden girmiştim. </st><st c="14943">Merak edip sorduğumda, imalı, havalı bir “Sence?” yanıtı aldım. </st><st c="15007">Akif hakkında emin olduğum şey, dengesiz olduğuydu. </st><st c="15059">Belki tekinsiz olduğu konusundaki önyargım yanlıştı. </st><st c="15112">Dengesizliğine ise diyecek yoktu.</st></p>
			<p><st c="15145">“Bilmem. </st><st c="15155">Hiçbir fikrim yok.”</st></p>
			<p><st c="15174">“Çıkıp bak o halde.”</st></p>
			<p><st c="15195">Baktım: ANI. </st></p>
			<p><st c="15209">İnanılır gibi değil. </st><st c="15230">Babam beni seviyor olmalıydı. </st><st c="15260">Ya da ‘anı’ kelimesini sevmiş zamanında. </st><st c="15301">Tekne epey eskiydi çünkü. </st><st c="15327">Sonra Sezen’in ona çıkışını hatırladım. </st><st c="15367">Yeni bir tekne yaptığını... </st></p>
			<p><st c="15395">“Nasıl buldun?”</st></p>
			<p><st c="15410">Tekneyi kastettiği açıktı. </st><st c="15438">Ben de kısa ve açık bir cevap verdim:</st></p>
			<p><st c="15475">“Güzel.” </st></p>
			<p><st c="15485">“Gel, aşağıya inelim. </st><st c="15507">Kamaralara bak, belki bir şey hatırlatır.”</st></p>
			<p><st c="15549">Suratına şaşkınlık içinde bakmış olmalıyım ki, açıklama yapma gereği duymuşçasına ekledi:</st></p>
			<p><st c="15639">“Annenin esprilerini ciddiye almadın herhalde, değil mi? </st><st c="15697">Bir an önce hayatını, hayatımızı hatırlamanı senin kadar ben de istiyorum tabii ki. </st><st c="15781">Sen bize yabancısın, biz sana. </st><st c="15812">Bir yabancıyla yaşamak yerine kızımla yaşamayı tercih ederim.”</st></p>
			<p><st c="15874">Samimiydi. </st><st c="15886">Bu sırada basamakları inip ön kısma gelmiştik, sağlı sollu odalar vardı. </st><st c="15959">Küçücük, her şeyi olan ama her şeyin minik boyutlarda olduğu odalar. </st><st c="16028">Yer konusunda epey tasarruflu davrandıklarını fark ettim. </st><st c="16086">Mekânların büyüklüğü, kullanılan eşyaların boyutlarıyla insanların vücut ölçüleri arasında bir ilişki olması gerektiğine dair bilgi ve varsayımlarımı gözden geçiriyordum. </st><st c="16257">Ama hayır, hatırladığım yoktu.</st></p>
			<p><st c="16287">“Bunu severdin.” </st></p>
			<p><st c="16305">Akif elime bir kutu tutuşturdu. </st><st c="16337">İçinde parlak taşlar vardı.</st></p>
			<p><st c="16364">“Deniz kenarından toplanmış gibi...”</st></p>
			<p><st c="16401">Evet anlamında başını salladı. </st><st c="16433">Yorum yapmam hoşuna gitmiş gibiydi.</st></p>
			<p><st c="16468">“Güzelmiş. </st><st c="16480">Ben mi topladım?”</st></p>
			<p><st c="16497">“Birlikte topladık.”</st></p>
			<p><st c="16518">Öyle diyorsa öyleydi. </st><st c="16541">Ben nereden bilebilirdim ki?</st></p>
			<p><st c="16569">Ne kutudaki parlak taşlar ne teknenin minik kamaraları hafızamı tetikleyeceğe benziyordu. </st><st c="16660">Akif ve teknesinden işe yarar bir şey çıkmayacağını düşünüp gitmeye karar verdim. </st><st c="16742">Bir an önce kaçmak için en akıllıcası okul kozunu kullanmaktı: </st></p>
			<p><st c="16805">“Artık gideyim, ilk derse yetişemem ama teneffüse denk gelirsem ikinci derse girerim.”</st></p>
			<p><st c="16891">Yine başıyla onayladı beni. </st><st c="16920">Aramızdaki ilişki sakinlemişti. </st><st c="16952">Samimi olmasak da, sakindik.</st></p>
			<p><st c="16980">“Nasıl gideceğini biliyor musun?” </st></p>
			<p><st c="17015">Sükûneti üzerine, yardımseverliğinden de etkilendim.</st></p>
			<p><st c="17067">“Öğrenirim. </st><st c="17080">Sen bana durağı tarif et yeter.”</st></p>
			<p><br /></p>
			<p><st c="17112">Etti. </st><st c="17119">Durağa gelince hem okula hem hastaneye nasıl gidileceğini öğrendim. </st><st c="17187">Okul, hastaneye giden yolun üzerinde kalıyormuş zaten. </st><st c="17242">Babam beni takip edip dolmuşa binişime kadar izlemiş olsa bile, sorun yoktu yani. </st><st c="17324">Bunu düşünüp gülümsedim. </st><st c="17349">Eğlenceli ihtimaldi doğrusu. </st><st c="17378">Belki bir gün ben onu takip ederdim. </st><st c="17415">Gerekirse ederdim tabii ama içten içe bunun gerçekleşmemesini istiyordum. </st></p>
			<p><st c="17489">Bir yandan hakikaten iyi bir adam olabileceğini düşünüyor, buna inanmayı diliyordum. </st><st c="17574">Belki sadece onun duyguları kontrolsüz, benim kafam karışık olduğu için, hakkında yanlış yorumlar yapıyordum. </st><st c="17684">Bakalım, neler olacağını göreceğim, babamın aslında nasıl birisi olduğunu mutlaka öğreneceğim. </st><st c="17779">Daha önemlisi, kendimin kim olduğunu da...</st></p>
			<p><st c="17821">Şimdi asıl planıma dönüp hastaneye gitmeliydim. </st><st c="17870">Oradan çıkınca okula uğramanın iyi olacağına karar verdim. </st><st c="17929">Gidip arkadaşlarımla kaynaşabilirdim. </st><st c="17967">‘Kaynaşmak’ derken, bilgi almaya çalışmaktan bahsediyorum. </st><st c="18026">Onlarla tamamen iletişimi kesmek yanlış olurdu sonuçta. </st><st c="18082">Öğretmen ziyaretimi de akşam yaptım mı tamamdır. </st></p>
			<p><st c="18131">Hastaneye gidene kadar geçtiğim yolları, hastaneden eve dönüş yolundan biraz hatırladım, o kadar. </st><st c="18229">Pek büyük bir şehirde yaşadığımız söylenemezdi. </st><st c="18277">Daha çok şantiyelerle dolu, büyüyen bir şehirdi burası. </st><st c="18333">Yazları tatil için dolup taşan, kışlarıysa şantiyelerin tozu dumana kattığı kasabalardan birisi.</st></p>
			<p><st c="18429">Devasa tabelayı görünce Sezen’le hastaneden çıktığımız gün gözümde canlandı. </st><st c="18507">O andan itibaren olan biten ne varsa, hafızamda taptazeydi. </st><st c="18567">İçeriye girdim. </st><st c="18583">Danışma ile asansörlerin arasında bir yerde durdum, duvardaki tabelaları okuya okuya ezberledim. </st><st c="18680">Eh kafa boş tabii, yeni bilgileri hızlıca alıveriyor. </st><st c="18734">Üç günlük hafızamla daha akıllı bir hayat sürebileceğimi düşünüp kendi kendime güldüm.</st></p>
			<p><st c="18820">Bu sırada danışmadaki görevlilerden biri, “Yardımcı olabilir miyim?” diye seslendi. </st></p>
			<p><st c="18905">Olabilirsiniz ama nasıl? </st></p>
			<p><st c="18930">Yanına yürüdüm. </st><st c="18946">Ne soracaktım şimdi?</st></p>
			<p><st c="18966">“Şey... </st><st c="18975">ben geçtiğimiz gün taburcu oldum da, doktorumla görüşebilir miyim?”</st></p>
			<p><st c="19042">“Kimdi doktorunuz?”</st></p>
			<p><st c="19062">“İsmini bilmiyorum ki...”</st></p>
			<p><st c="19088">Görevli dik dik baktı. </st><st c="19112">Ardından derin bir nefes alıp hangi serviste yattığımı sordu. </st><st c="19174">Yine verecek cevabım yoktu. </st><st c="19202">Hastaneye dair bildiklerim, gözümü açtığım anlardan ibaretti. </st><st c="19264">Nihayet kimliğim istendiğinde kimliğimi üzerimde taşımadığımı fark ettim. </st><st c="19338">Buna ihtiyacım olacağını düşünmemiştim. </st><st c="19378">Annem de akıl etmemişti, hayret! </st><st c="19411">Sonuçta okula kendi kendime gidip geliyorsam, üzerimde kimliğimin olması gerekirdi. </st><st c="19495">Zaten görevli yaşımın küçüklüğüne takılıp anne babamı soracak diye ödüm kopuyordu.</st></p>
			<p><st c="19577">Ne tuhaf; kim olduğumu bulmam, kim olduğumu ispat etmemden geçiyordu. </st><st c="19648">Kimliğim yoksa hiç kimseydim. </st><st c="19678">Bunu düşününce okulla ilgili bir kimliğim olduğunu hatırladım. </st><st c="19741">Üzerindeki kimlik numarasını sisteme giren görevli hastane kaydım olduğunu doğruladı. </st><st c="19827">Onun tek istediği şey kim olduğumu teyit etmekken, bana bilmediğim bilgileri hızla vermişti.</st></p>
			<p><st c="19919">Yatış sebebim kafa üstü düşmeydi. </st><st c="19954">Hastalık geçmişi, teşhis, servise çıkış tarihi, ilgilenen hekim... </st><st c="20021">Hepsini aklımda tutmaya çalıştım. </st><st c="20055">Ameliyat sonrasında konulan ilk teşhis, post-travmatik –yani travma sonrası– amnezi; hekimin ismiyse, Ayla Kara Siani. </st><st c="20174">Başımı sallayarak söylediklerini doğruluyor, hatırlamış gibi yapıyordum. </st><st c="20247">Beklediğim gibi beni bir odaya yönlendirmek yerine, Ayla Hanım’ın bütün gün ameliyatta olacağı bilgisini verdi. </st><st c="20359">Hedefime bu kadar yaklaşmışken başarısızlığa uğramayı beklemiyordum. </st><st c="20428">Teşekkür edip danışma bankosundan uzaklaştım.</st></p>
			<p><st c="20473">Şimdi ne yapacaktım?</st></p>
			<p><st c="20494">Birinci seçenek: Geri dönüp görevliye ameliyat sonrası bir boşluk yakalama şansım olup olmadığını sormak, doktoru bugün görmek konusunda ısrarcı davranmaktı. </st><st c="20653">Fakat bunu yapamazdım. </st><st c="20676">Eskisini bilmem ama yeni Anı’nın karakterine uygun olmazdı. </st><st c="20736">Hem bana yeterince yardım etmiş, hasta geçmişimi açıklamıştı. </st><st c="20798">Sayesinde kafa üstü düştüğümü ve doktorumun ismini öğrenmiştim.</st></p>
			<p><st c="20861">İkinci seçenek: Doktorun ismine odaklanmaktı elbette. </st><st c="20916">Akılda tutmak kolaydı. </st><st c="20939">Muhtemelen İtalyan birisiyle evlenip aldığı ikinci soyismi onu ulaşılır hale getiriyordu çünkü. </st><st c="21035">Bir anda yeniden sırıtmaya başladım. </st><st c="21072">Vakit kaybetmeden Ayla Siani’ye ulaşmalıydım. </st></p>
			<p><st c="21118">Okula gitmek için otobüse bindiğimde yolda telefonuyla oynayan onlarca insandan birisiydim. </st><st c="21210">Arama motoruna yazdığım isim karşıma bir sürü sayfa çıkardı. </st><st c="21271">Hepsi aynı uzman hekimle ilgiliydi. </st><st c="21307">Açıkçası benim aradığım, bir sosyal medya hesabı filandı ama öyle bir şey yoktu. </st><st c="21388">Karşıma çıkan sayfaların neredeyse tamamı bilimsel yazılarla doluydu. </st><st c="21458">Uzman hekimin bütün hayatı amneziydi sanki. </st><st c="21502">Annem benim için en iyi doktoru bulmuştu belli ki. </st><st c="21553">Ama en iyi doktor bile hafızamı bana verememişti...</st></p>
			<p><st c="21604">‘Ayla Siani iletişim’ yazarak yaptığım aramaların sonucunda ise bir telefon numarası buldum. </st><st c="21698">Devlet hastanesinin numarasıydı bu. </st><st c="21734">Oraya gidebilirdim belki. </st><st c="21760">Sorguya çekilmeden artık ismini bildiğim doktorumun odasının kapısını çalabilirdim. </st><st c="21844">Hastanenin randevu sayfasına tıkladım. </st><st c="21883">Sistem, randevu için iki hafta sonrasını gösteriyordu. </st><st c="21938">Hiç değilse haftanın hangi günleri o hastanede olduğunu öğrenebilmiştim. </st><st c="22011">Yarın gidecektim. </st><st c="22029">Devlet hastanesinin konumunu kaydettim. </st><st c="22069">Okula giderken yolumun üzerindeydi, kimseye çaktırmadan, sabah ilk randevu saatinden önce orada olacaktım.</st></p>
			<p><st c="22175">Şimdi okul zamanıydı.</st></p>
		</div>
	<div id="charCountTotal" value="22197"></div></body>
</html>
