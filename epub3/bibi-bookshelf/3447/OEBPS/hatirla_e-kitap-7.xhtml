<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>hatirla_e-kitap-7</title>
    <meta http-equiv="Content-Type" content="text/html; charset=utf-8" />
  

</head>
  <body id="hatirla_e-kitap-7" xml:lang="tr-TR">
		<div>
			<p><br /><br /><br /><br /><br /></p>
			<p id="_idParaDest-7"><st c="0">7   </st><br /><st c="3">Neler Olduğunu Anlatacağım</st></p>
			<p><br /></p>
			<p><st c="29">“Neler olduğunu anlatacağım.”</st></p>
			<p><st c="59">Nazan hoca, annemle ne konuştuğuyla ilgili herhangi bir açıklama yapmadan, açlığımızı tokluğumuzu daha fazla sorgulamadan bu cümleyi kurdu. </st><st c="200">Derin bir nefes aldı. </st><st c="222">Garsondan sadece su istedi. </st><st c="250">Sular geldiğinde konuşmaya başladı:</st></p>
			<p><st c="285">“Bir süredir buradayım. </st><st c="310">Burada olduğumu bilen yok ama şehri terk ettiğimi herkes biliyor. </st><st c="376">Bunun sebebini... </st><st c="394">nasıl söylenir bilmiyorum. </st><st c="421">Herkes sanıyor ki...”</st></p>
			<p><st c="442">Duraksayarak konuşuyordu. </st><st c="469">Anladığım kadarıyla yardımcı olmaya çalıştım. </st><st c="515">Gerçekten konuyla hiçbir ilgim yokmuş gibi, olabilecek en mantıklı, en makul şekilde, hissiz kelimelerle konuşabilmiştim. </st><st c="637">Bunu o sırada nasıl başardığımı hâlâ bilmiyorum. </st><st c="686">Sanırım hafızam beni uzaktan kontrol etti. </st><st c="729">Hatta belki bütün zihnim dışarıda bir yerde, duygularımdan, ruhumdan ayrılmış haldeydi.</st></p>
			<p><st c="816">“Akif’le bir ilişkiniz olduğunu düşünüyorlar galiba.”</st></p>
			<p><st c="870">Hayret içinde baktı bana. </st><st c="897">Sanki çok ayıp bir şey söylemişim gibi. </st><st c="937">Söylenmemesi gereken, yasak bir şeyi dile getirmişim gibi. </st><st c="996">Bir iftiraya uğruyormuş ve bunun sorumlusu benmişim gibi...</st></p>
			<p><st c="1055">Ama kurduğu cümle, bakışlarıyla yansıttığı duygularla zıtlık içindeydi:</st></p>
			<p><st c="1127">“Evet. </st><st c="1135">Öyle düşünüyorlar galiba.”</st></p>
			<p><st c="1161">Suyundan büyük bir yudum aldı. </st><st c="1193">Ses tonu yerine gelmiş, soğukkanlı bir tavra bürünmüştü. </st><st c="1250">Annemin azarladığı kötü kadından, hepimizin sevip saydığı –tahmin ettiğim böyleydi en azından– Nazan hocaya dönmüştü. </st><st c="1368">Bir anda...</st></p>
			<p><st c="1379">“Hep akıllı bir kızdın sen. </st><st c="1408">İnsanların, hatta senin bile, neden böyle düşündüğünüzü uzun uzun anlatmaya gerek yok. </st><st c="1495">Ben sadece Akif’in neye bulaştığını ve o gece neler olduğunu anlatsam, gerisini çözersiniz zaten.”</st></p>
			<p><st c="1593">“Hangi gece?”</st></p>
			<p><st c="1607">Hasan’a baktı. </st><st c="1623">Hasan başını çevirdi. </st></p>
			<p><st c="1645">Bir anda, bambaşka bir konuya sıçrarcasına, “Bu arada, geçmiş olsun,” deyiverdi. </st><st c="1726">“Her şeyden önce hayatta olman, bugün buraya yanıma gelmen, seni yeniden böyle sapasağlam görmem...”</st></p>
			<p><st c="1826">Sözünü kestim. </st><st c="1842">Bu laf kalabalığını değil, ‘o geceyi’ duymaya ihtiyacım vardı. </st><st c="1905">Bir anda çok büyük bir keşif yapmışçasına bağırarak konuştum:</st></p>
			<p><st c="1966">“Sen oradaydın! </st><st c="1983">Kaza olduğunda. </st><st c="1999">Kaza gecesinden bahsediyorsun. </st><st c="2030">Değil mi?”</st></p>
			<p><st c="2040">Hâlâ emin olamıyordum. </st><st c="2064">Bir yandan haftalardır en çok istediğim şey oluyordu, nihayet gerçek bilgi kaynağına ulaşmıştım; bir yandansa hiçbir şey duymak, öğrenmek istemiyor gibiydim. </st><st c="2222">Bilincim, benliğim, hafızam... </st><st c="2253">her şey uzaklaştı. </st><st c="2272">Sünger gibiydim. </st><st c="2289">Yeniden, bomboş bir süngere dönmüştüm. </st><st c="2328">Her şey benim dışımda, uzağımda gerçekleşiyor ve gerçekleşen her şey benim iyiden iyiye sönmeme, çirkinleşmeme, yok olmama yol açıyordu. </st><st c="2465">Duymak istemiyordum ama duymak zorundaydım. </st><st c="2509">Gözlerimi kapayıp kulaklarımı açtım. </st></p>
			<p><st c="2546">“Kaza gecesi... </st><st c="2562">kaza diye neye denir bilmem, ben o korkunç gecede oradaydım. </st><st c="2623">Oradaydım, çünkü babana, yani Akif’e birinin hesap sorması gerekiyordu. </st><st c="2695">Baban pis işlere bulaşmıştı. </st><st c="2724">Nasıl söylenir bilmem...”</st></p>
			<p><st c="2749">Sessizlik olunca gözlerimi açtım. </st><st c="2784">Merakla baktım. </st><st c="2800">Hasan eliyle boğazını keser gibi yapıyordu.</st></p>
			<p><st c="2843">“Nasıl? </st><st c="2852">Babam katil mi? </st><st c="2868">Yok artık!”</st></p>
			<p><st c="2879">Tepkim saçmaydı ama daha mantıklı cümle kurmam beklenemezdi.</st></p>
			<p><st c="2940">“Yok, öyle değil de... </st><st c="2964">İnsan hayatını hiçe sayıyordu diyelim. </st><st c="3003">Hasan’ı biliyorsun, başka bir ülkeden buraya sığınmacı olarak geldi. </st><st c="3072">Yasal hakları var, çünkü bir kimlik kartı var. </st><st c="3119">Okula gidebiliyor, hastanelerden, devlet kurumlarından yararlanabiliyor. </st><st c="3192">Ama herkes bu kadar şanslı değil. </st><st c="3226">Kimi insanlar... </st><st c="3243">yani kimlik edinemeyenler; yollarda, denizde, açık denizde kaybolabiliyor.”</st></p>
			<p><st c="3318">“Babam insanları kaçırıyor muydu yani?”</st></p>
			<p><st c="3358">“Öyle denebilir. </st><st c="3376">Kötü niyetli birilerine yardım ediyordu. </st><st c="3417">Teknesiyle...”</st></p>
			<p><st c="3431">Şimdi bu soru aklıma nasıl geldi bilmiyorum ama bir anda teknenin ismini sordum. </st><st c="3513">Bilmiyordu. </st><st c="3525">Bunu daha sonra Akif’in kendisinden öğrenecektim. </st></p>
			<p><st c="3575">“Sonra? </st><st c="3583">Sen nereden biliyorsun bunları? </st><st c="3615">Akif’le gerçekten beraber miydiniz?”</st></p>
			<p><st c="3651">Bunu merak etmiştim. </st><st c="3673">Bu da bencilliğin başka türlüsüydü aslında. </st><st c="3717">İnsanların hayatlarıyla ilgili ciddi bir meselenin ortasında, benim annemle babam arasındaki ilişkinin önemi olmamalıydı. </st><st c="3839">Ama ne yapayım? </st><st c="3855">Hayatı ancak kendi bulunduğum yerden anlayabiliyordum. </st><st c="3910">Annemi sevdiğimi biliyordum. </st></p>
			<p><st c="3939">Sezen’in öyle öfkelenmesi... </st><st c="3968">Akif’le ayrılmak üzere olduklarını bilmem... </st><st c="4013">Bu sorunların kaynağının anladığım kadarıyla Nazan olduğunu öğrenmem... </st></p>
			<p><st c="4085">Bunlar üst üste gelince sorduğum sorular kaçınılmazdı benim açımdan.</st></p>
			<p><st c="4153">“Hayır. </st><st c="4162">Akif Bey’le arkadaş bile değildik. </st><st c="4197">Senin velilerin olarak tanıyordum ikisini de. </st><st c="4243">Hepsi bu. </st><st c="4253">Ben Salih’in arkadaşıydım.”</st></p>
			<p><st c="4280">Salih kimdi bilmiyorum ama Hasan’ın gözleri dolmuştu. </st><st c="4335">Nazan hoca, Hasan’ın elini tuttu. </st><st c="4369">Birbirlerine baktılar. </st><st c="4392">Ortak bir arkadaşları, sevdikleri birisi olduğunu anlamıştım. </st><st c="4454">Daha fazlasını Nazan yavaş yavaş anlattı:</st></p>
			<p><st c="4495">“Salih hem kimliksiz hem kimsesizdi. </st><st c="4533">Ailesi kaçmış mıydı, ölmüş mü, öldürülmüş mü, hiç bilmiyorum. </st><st c="4595">Bahsetmezdi. </st><st c="4608">Sokakta yatar kalkardı. </st><st c="4632">Hava soğuk olduğunda ise teknelere sığınırdı. </st><st c="4678">Baban nefret ederdi ondan. </st><st c="4705">Bildiğim buydu. </st><st c="4721">Hep kovarmış; işine karışmasın, teknesine girmesin istermiş. </st><st c="4782">Aslında o da haklı kendine göre, tanımadığı, bilmediği bir çocuk. </st><st c="4848">Kimse kimseye yardım etmek zorunda değil sonuçta. </st><st c="4898">Ama...”</st></p>
			<p><st c="4905">Garson gelince sustu. </st></p>
			<p><st c="4928">“Bölüyorum ama başka bir isteğiniz var mı?” </st></p>
			<p><st c="4972">“Benim yok. </st><st c="4984">Çocuklar, sizin?”</st></p>
			<p><st c="5001">Niyeyse canım çekmese de bir şey ısmarlamak zorunda hissettim. </st><st c="5065">“Soğuk bir kola fena olmazdı.”</st></p>
			<p><st c="5095">Hasan da başını salladı.</st></p>
			<p><st c="5120">“İki kola, lütfen.”</st></p>
			<p><st c="5140">“Hay hay,” diyerek merdivenlere koşar adım yönelen garsonun arkasından bakakaldık bir an. </st><st c="5231">Film karesi gibiydi. </st><st c="5252">Dünyanın en önemli ânında her şeyi bölen bir insan. </st><st c="5304">Geldi ve gitti. </st></p>
			<p><st c="5320">“Nerede kalmıştım?”</st></p>
			<p><st c="5339">“Salih’te. </st><st c="5351">Sen nereden tanıyordun onu?”</st></p>
			<p><st c="5379">Bunu sormamla birlikte Ayfer teyzenin sözlerini hatırladım.</st></p>
			<p><st c="5439">“Hasan tanıştırdı bizi. </st><st c="5464">Sadece Salih değil, bir sürü evsiz, kimsesiz ve kimliksiz çocuğun okuluna dönmüştü evim. </st><st c="5553">Onlara ders veriyor, Türkçe öğretiyordum.”</st></p>
			<p><st c="5595">Yanılmamıştım. </st><st c="5611">‘Sen’li konuşmaya hiç çekinmediğim ilk yetişkin olan Nazan hoca ise Hasan’a bakıp gülümseyerek ekledi: “En iyi öğrencim Hasan’dı ama. </st><st c="5745">O Türkçeyi konuşamadığı için...”</st></p>
			<p><st c="5777">Hasan tek kelimelik bir şey söyledi. </st><st c="5815">İtiraz ediyor gibiydi. </st><st c="5838">Nazan’ın verdiği Arapça karşılık ise Hasan’ı yatıştırmaya çalışan bir şeye benziyordu. </st><st c="5925">Ses tonları, mimikleri ne çok şey anlatıyordu. </st><st c="5972">Yine de ne olduğunu anlamamıştım. </st><st c="6006">Nazan açıkladı:</st></p>
			<p><st c="6021">“Sığındıkları ilk yerde Türkçe konuşamadıkları için çok eziyet görmüş. </st><st c="6093">O nedenle dili öğrenmek konusunda istekli olduğu kadar konuşmak konusunda da isteksiz davranıyor. </st><st c="6191">Bizim derslerimizde bile. </st><st c="6217">Bildiğini, anladığını bilirdim. </st><st c="6249">Ama anlatmasını sağlayamazdım bir türlü. </st><st c="6290">Yazardı, konuşmazdı.”</st></p>
			<p><st c="6311">Hasan bu sefer Türkçe konuştu:</st></p>
			<p><st c="6342">“Konuşsam da anlamaz kimse. </st><st c="6371">Ondan.”</st></p>
			<p><st c="6378">Telaffuzu kötüydü gerçekten. </st><st c="6408">Söylediklerini anlamak için çok dikkatli dinlemek gerekiyordu. </st><st c="6471">‘Olsun’ diye düşündüm, ‘insan dinledikçe alışır.’</st></p>
			<p><st c="6520">Nazan öğretmenin düşünceleri ise daha iddialıydı:</st></p>
			<p><st c="6570">“Bir dili öğrendiğinde, yanlış telaffuz ettiğin şeyler mutlaka olur. </st><st c="6640">Çok iyi konuştuğunda bile aksanın kalır. </st><st c="6681">Bu sorun değil, bir renktir Hasan. </st><st c="6716">Senin gibi, insanın içini açan bir renk.”</st></p>
			<p><st c="6757">Hasan gözleriyle teşekkür etti. </st><st c="6790">Bu ifadenin dili yoktu.</st></p>
			<p><st c="6813">Bir an sessizlik olunca anlattıklarına devam etmesi için hatırlatmam gerektiğini düşündüm. </st><st c="6905">Sürekli bölünüyorduk. </st><st c="6927">Hasan’ın hikâyesi başlı başına konuşmaya değer olsa da benim kazamla ilgili olan, Salih’in hikâyesiydi belli ki.</st></p>
			<p><st c="7039">“Ya Salih? </st><st c="7051">Ona ne oldu?”</st></p>
			<p><st c="7064">Nazan’ın yeniden yüzü asıldı. </st><st c="7095">Duyguları yüz ifadesine bu kadar yansıyan birisi daha görmemiştim. </st><st c="7162">Hasan’dan başka... </st></p>
			<p><st c="7181">“Salih... </st><st c="7191">Babanın teknesinde yatıp kalkarken bazı şeylere tanık olmuş. </st><st c="7252">Türkçesi yetmedi, Arapça anlattı bana. </st><st c="7291">Benim anadilim Arapça, ilkokul seviyesinde kaldı gerçi. </st><st c="7347">Ailede konuşuruz ama anam babam eğitimsiz insanlardır, onlarla ne seviyede muhabbet ediyorsak işte. </st><st c="7447">Salih’le anlaşmama ve ortadaki tersliği fark etmeme yetecek kadar anlıyordum.”</st></p>
			<p><st c="7525">“Sonra gidip babamla konuştun.”</st></p>
			<p><st c="7557">“Konuştum. </st><st c="7569">Defalarca. </st><st c="7580">Her seferinde tehdit etti beni. </st><st c="7612">Böyle olacağını bilsem ilk tehditten sonra tası tarağı toplar gelirdim.” Durdu. </st><st c="7692">“Ama direndim. </st><st c="7707">Salak gibi, kazanın olduğu güne kadar...”</st></p>
			<p><st c="7748">“O gece ne oldu peki?”</st></p>
			<p><br /></p>
			<p><st c="7771">Hikâye fazla yüklü, fazla ağırdı ama bir defa başlamıştı. </st><st c="7830">Sonuna kadar dinlemek ve kendimle ilgili kısmı öğrenmek zorundaydım artık. </st><st c="7905">İzlemeye dayanılmayacak bir korku filmini merakla izlemek gibiydi. </st><st c="7972">Tabii durumun benimle ilgisi olduğunu anladığım için asıl merak ettiğim kısmı da ekleyerek yeniden sordum:</st></p>
			<p><st c="8078">“Daha doğrusu, bana ne oldu? </st><st c="8108">Benim orada ne işim vardı?”</st></p>
			<p><st c="8135">Derin bir nefes aldı. </st><st c="8158">Bu sırada kolalarımız gelmişti. </st><st c="8190">Tam böyle anlarda konuşmasının kesilmesi ilginç oluyordu. </st><st c="8248">Nazan’ın soluklanmaya ihtiyacı olduğunda garson çıkageliyordu sanki. </st><st c="8317">Bütün bu senaryoyu hazırlayıp çalıştıklarını, garsonla ortak olduklarını, Akif’e karşı bir komplo kurduklarını düşündüm bir an. </st><st c="8445">Saçma olduğunun farkındaydım ama zihnim böyle çalışıyordu. </st><st c="8504">İhtimaller üzerine kurgu yapıp, her şeyden kuşku duyar olmuştum.</st></p>
			<p><st c="8568">Kolalarımızı bardağa dolduran garsona teşekkür ettik. </st><st c="8623">Gülümseyerek gidişini izlerken, gözleri uzaklara dalan Nazan anlatmayı sürdürdü:</st></p>
			<p><st c="8703">“Eğer en baştan Akif’i dinleyip, ‘bu işe burnumu sokmasaydım’, senin de teknede işin olmayacaktı. </st><st c="8802">Ama bir şekilde... </st><st c="8821">annen, sen, insanlar, bizim Akif’le bir araya gelip tartışmamızdan şüphelenmişsiniz. </st><st c="8906">Niyeyse bir erkekle kadının kavgası ancak böyle bir şeye yoruluyor. </st><st c="8974">Evli bir erkekle genç öğretmen kadının ne işi var? </st><st c="9025">Neden teknede ‘gizli gizli’ buluşup hararetli hararetli tartışırlar? </st><st c="9094">İnsanların önyargıları işte.”</st></p>
			<p><st c="9123">Bu noktada suçluluk hissettim. </st><st c="9155">Annem için ajanlık mı yapmaya çalışmıştım? </st><st c="9198">Acaba nasıl bir dürtüyle tekneye gittim? </st><st c="9239">Ne planlıyordum?</st></p>
			<p><st c="9255">“Tabii sen hangi niyetle oradaydın bilmiyorum. </st><st c="9303">Orada olduğunu da bilmiyordum. </st><st c="9334">Biz her zamanki gibi, seslerimiz yüksek perdeden, tartışmaya başladık. </st><st c="9405">Ben polise gitmekle tehdit ediyordum, Akif polisin bana inanmayacağıyla ilgili bir hikâye ortaya atıyordu. </st><st c="9512">Akif pek iyi bir insan değil Anıcığım. </st><st c="9551">İnsan genellikle yakınlarının, sevdiklerinin pis işlere bulaşma ihtimalini düşünmek istemez, bununla yüzleşemez ama... </st><st c="9670">Sen bu olgunluğa sahipsin bence.”</st></p>
			<p><st c="9703">Bu yüreklendirici cümleyle durdu. </st><st c="9738">Sohbetin sonuna gelmiştik sanki. </st><st c="9771">Fakat hâlâ kaza ânı konuşulmamıştı. </st></p>
			<p><st c="9807">Ben, “Kaza?” derken Hasan, Salih’e ne olduğunu sordu. </st><st c="9861">Aslında, söylediklerinden sadece ‘Salih’ kısmını anlayıp çıkarımda bulundum. </st><st c="9938">Nazan ‘durun’ der gibisinden elini kaldırdı, başını salladı. </st><st c="9999">Neler olduğunu anlatacağını söylemişti. </st><st c="10039">O konuşmak için kendisini toparlarken, sabırla beklemeliydik.</st></p>
			<p><st c="10100">“O gece çocuklardan birini merak ettiğim için gittim Akif’e. </st><st c="10162">Uzun zamandır ders verdiğim, haftada hiç değilse bir kere bana uğrayan birisiydi. </st><st c="10244">Bir atölyede üç kuruşa çalışıyor, ailesinin geçimini o sağlıyordu. </st><st c="10311">Baba işsiz, anne işsiz, evde bir sürü boğaz. </st><st c="10356">Bu çocuk neredeyse herkesin sorumluluğunu almış. </st><st c="10405">Derme çatma bir yerde yaşıyorlar, biliyorum evlerini. </st><st c="10459">Arada gidiyorum da... </st><st c="10481">öyle benim yardımımla bir şey olacağı yok ya, yanlarında durmaya çalışıyorum. </st><st c="10559">Çay götürüyorum, çay demliyoruz kadınla. </st><st c="10600">Yasal olarak hiçbir hakları yok, o yüzden gidip bir yerde doğru düzgün iş bulamaz ya, dedim hiç değilse bana, komşulara temizliğe gelsin gitsin. </st><st c="10745">Ama yok. </st><st c="10754">Ne çocuk, ne kadın, ne evde başkası... </st><st c="10793">Toz olmuşlar.”</st></p>
			<p><st c="10807">Artık konunun bana ne zaman geleceğiyle değil, anlattığı hikâyenin kendisiyle ilgileniyordum. </st><st c="10902">Meraklanmıştım.</st></p>
			<p><st c="10917">“Nasıl yani? </st><st c="10931">Nereye gitmişler ki?”</st></p>
			<p><st c="10952">“Ben de bunun cevabını Akif’te aradım işte. </st><st c="10997">Başkasını tanımam etmem. </st><st c="11022">Akif’in, fena insanlarla işbirliği içinde olduğunu öğrenmiştim. </st><st c="11086">Bu işten ne kazanır ne eder bilmem ama... </st><st c="11128">İnsan kaçakçılığı</st><span id="footnote-006-backlink"><a href="hatirla_e-kitap-7.xhtml#footnote-006"><st c="11145">7</st></a></span><st c="11147"> yaptığına kesin gözüyle baktığım için gideceğim tek yer Akif’in teknesiydi. </st><st c="11224">Daha önce de tartışmıştık, dediğim gibi. </st><st c="11265">Ama bu sefer tanıdığım, sevdiğim insanlar ortadan kaybolmuştu. </st><st c="11328">Başlarına bir şey geldiğinden endişe etmiyor, biliyordum. </st><st c="11386">Ölmeseler de sürünürlerdi. </st><st c="11413">Gerçi burada da sürünüyorlardı ya...”</st></p>
			<p><st c="11450">Gözleri doldu. </st><st c="11466">Nazan’ın iyi bir insan olduğuna o anda karar verdim. </st><st c="11519">Belli ki gerçekten insanlara yardım etmek istemiş, bütün iyiliğine rağmen iftiraya maruz kalmıştı. </st><st c="11618">Babamsa... </st><st c="11629">babam olan o kişi... </st><st c="11650">aslında nasıl biriydi? </st><st c="11673">İnsanlara zarar vermiş olabilir miydi gerçekten? </st><st c="11722">Ben bu yüzden mi bu haldeydim? </st><st c="11753">Babamı tanıdığım için...</st></p>
			<p><st c="11777">Nazan yine su içti. </st><st c="11798">Öyle bir yudum alıp boğazını temizleyecek kadar değil. </st><st c="11853">Basbayağı içinde yangın varmış da onu söndürmek istermiş gibi, kana kana su içti. </st><st c="11935">Sonra devam etti:</st></p>
			<p><st c="11952">“Gittim Akif’e. </st><st c="11969">Acelesi var gibi, denize açılmak için hazırlık yapıyor. </st><st c="12025">Beni yollamak istedi, direndim. </st><st c="12057">Hesap soracağım, kararlıyım. </st><st c="12086">‘Konuşacağız’ dedim. </st><st c="12107">Ofladı pofladı ama bir şeylerden korkuyor belli ki, bana itiraz etmedi. </st><st c="12179">Açıldık. </st><st c="12188">Ben ikimiz varız sanıyorum, meğer Salih de, sen de teknedeymişsiniz o gece. </st><st c="12264">Kaç kere dedim, ‘gel bende kal, yatacak bir yatak veririm’ diye. </st><st c="12329">Yok, ille kendi başının çaresine bakacak. </st><st c="12371">Hiç değilse başka bir yer bulsaydı kendine. </st><st c="12415">Şans işte...”</st></p>
			<p><st c="12428">Aradaki küçük insan öyküleri, artık benim hafızamın öyküsünden daha ilginç olmaya başlamıştı. </st><st c="12523">Keşke öyküden ibaret olsalardı. </st><st c="12555">Salih’i düşündüm, ismini bilmediğim öteki çocuğu, Hasan’ı... </st><st c="12616">Bilmediğim, bambaşka hayatlar yaşamışlardı. </st><st c="12660">Soru sormuyordum artık. </st><st c="12684">Sakince, merakımı kontrol altında tutarak dinliyordum sadece.</st></p>
			<p><st c="12745">“Sense, aşağıdaki kamaralardan birindeymişsin. </st><st c="12793">Yaz vakti tekneye gelip gitmen normal ama okul zamanı teknede olmazdın bildiğim. </st><st c="12874">O yüzden orada olmana ihtimal veremezdik. </st><st c="12916">Sadece ben değil, Akif de... </st><st c="12945">Artık beni merak ettiğin için mi geldin, yoksa başka bir sebeple oradaydın da beni görünce mi gizlendin bilmiyorum. </st><st c="13061">Zaten seni değil, Salih’i fark ettik önce. </st><st c="13104">Teknede büyük kasalar vardı. </st><st c="13133">Salih onların arasına gizlenmiş. </st><st c="13166">Belki de gizlenmemiş de, sadece dinlenmek için girmiş işte... </st><st c="13228">Kasalardan birini devirince bir anda ortaya çıktı. </st><st c="13279">Baban öfkelendi. </st><st c="13296">Denizin ortasında bir yerde, bıraktı dümeni, düştü Salih’in peşine. </st><st c="13364">Onlar koşturuyor, ben bağırıyorum. </st><st c="13399">Karanlıkta göz gözü görmüyor ama bir karaltı gördüm. </st><st c="13452">Ne olduğunu anlamayıp döndüm. </st><st c="13482">Senmişsin meğer... </st><st c="13501">Sana koşacakken, sese döndüm. </st><st c="13531">Salih’in suya düşme sesine.”</st></p>
			<p><st c="13559">“Ne?”</st></p>
			<p><st c="13565">Başını salladı.</st></p>
			<p><st c="13581">“Döndüğüm tarafta Akif’i görünce anladım ki düşen Salih. </st><st c="13639">Çocuk suda, Akif yukarıdan bakıyor. </st><st c="13675">Salih’i onun ittiğini düşünüp öfkeyle yöneldim, bu sırada sen atladın.”</st></p>
			<p><st c="13746">Bunu hiç beklemiyordum işte. </st><st c="13776">‘Salih’i sen ittin’ dese ona da inanırdım ya; peşinden atladığımı öğrenmek çok garipti.</st></p>
			<p><st c="13863">“Atladım mı?”</st></p>
			<p><st c="13877">“Belki Salih’in arkasından atladın, belki sadece dengen bozuldu. </st><st c="13943">Bilmiyorum. </st><st c="13955">Kendiliğinden düştün, emin olduğum o kadarı. </st><st c="14000">Aslına bakarsanız, benim de hayal meyal hatırımda her şey. </st><st c="14059">İnsan bazen kötü şeyleri unutturur kendine. </st><st c="14103">Herhalde ben de unutmak istedim. </st><st c="14136">O andaysa şoktaydım zaten. </st><st c="14163">Babanın, peşinden atlayıp seni çıkardığını biliyorum, hepsi o. </st><st c="14226">Başına gelenleri, hafıza problemini çok sonra öğrendim.”</st></p>
			<p><st c="14282">Geri kalanları parça parça anlatmaya devam etti. </st><st c="14332">Sudan çıkarılan sadece benmişim. </st><st c="14365">Kıyıya yanaşmışız ama hastaneye filan gitmemiş, sabaha kadar teknede kalmışız. </st><st c="14444">Kimseye haber veremezlermiş.</st></p>
			<p><st c="14472">Benim hikâyemin devamı belliydi ama Salih’inki yarım kalmıştı. </st><st c="14536">Sudan o gün çıkamamıştı, peki sonra? </st><st c="14573">Korkarak sordum. </st><st c="14590">Alacağım yanıta hazırdım.</st></p>
			<p><st c="14615">“Öldü mü?”</st></p>
			<p><st c="14626">Gözünü yumması sorumu onaylamaya yetti. </st></p>
			<p><st c="14667">“Bu zamana kadar bir yerden bedeni çıkmadı ama... </st><st c="14717">Çıksa ne olacak ki, kim olduğunu bilen biri yoksa ölüsündür. </st><st c="14778">Adı üstünde; kimliksizdi çocuk. </st><st c="14810">Seni sen yapan şey, varlığın değil, kimliğin.”</st></p>
			<p><st c="14856">Ertesi akşam otobüse binene kadar Nazan hocanın ailesiyle zaman geçirdik. </st><st c="14931">Ziyarete gelmiş öğrencileriydik sözde. </st><st c="14970">Aile içinde espriler olunca Hasan anlıyor, ben öylece bakıp izliyordum. </st><st c="15042">İlk defa Hasan’ın daha çok ait olduğu, benim dışlanıp uzak kaldığımı hissettiğim bir ortamın içindeydik sanırım. </st><st c="15155">İnsanlar ilişkilerini ortaklıklarıyla kuruyordu. </st><st c="15204">Benim ortaklık kuracağım kişiler kimdi bilmem ama bir şekilde hayatımda olmasını istemeyeceğim kişinin Akif olduğuna emindim. </st></p>
			<p><st c="15330">Nazan her şeyi anlatmış olsa da kafam sorularla doluydu hâlâ. </st></p>
			<p><st c="15392">Olan biten ‘kaza’ mıydı? </st><st c="15417">Salih düşmüş olabilirdi, öyleyse kazaydı. </st><st c="15459">Ya da Akif... </st><st c="15473">babam gerçekten katil olabilirdi, öyle mi? </st><st c="15516">Gördüklerime dayanamayıp kendimi suya mı atmıştım yani? </st><st c="15572">Yoksa Salih’i kurtarmak için kahramanca bir atlayış mıydı benimki? </st><st c="15639">Ya da benim düşüşüm de sadece ‘kaza’dan mı ibaretti? </st><st c="15692">Bu soruların cevabını nasıl bulacaktım, bilmiyordum. </st><st c="15745">Nazan da tam hatırlamadığını, şoka girdiğini söylediğine göre asla bilemezdim. </st><st c="15824">Hadi onun sözlerine güvendim, Akif’in sözüne nasıl güvenecektim? </st><st c="15889">Öte yandan, başka şansım yok gibiydi. </st><st c="15927">Gerisini öğrenme ihtimalim olan tek kişi belli ki Akif’ti; babam demek istemediğim insan. </st></p>
			<p><st c="16017">Hasan, Nazan, Salih... </st></p>
			<p><st c="16040">Tanımadığım, hatırlamadığım insanların bütün bu ilişkileri, aralarındaki samimiyetleri inandırıcı geliyordu. </st><st c="16149">Hiçbir bağımın olmadığı bu insanlara güvenirken, biyolojik olarak babam olduğunu sandığım adamın hiçbir şeyine güvenmiyordum. </st><st c="16275">Doğru ile yanlışın, farklı insanların gözünden geçmişin, ölüm ile hayatın arasında bir sınırdaydım.</st></p>
			<p><st c="16374">Öyle bir sınırdı ki, benim hayatımı kurtarılmaya değer kılıyor, Salih’in ölüp gitmesine göz yumuyordu. </st><a id="_idTextAnchor000"></a><st c="16478">Hatta Nazan hocanın söylediklerinden anladığım kadarıyla, ölüme göz yumsa yine iyi sayılırdı...</st></p>
			<p><st c="16573">Bazı insanların ölümünün bile değeri, anlamı olmayabiliyordu. </st></p>
			<hr />
			<div>
				<div id="footnote-006">
					<p><a href="hatirla_e-kitap-7.xhtml#footnote-006-backlink"><st c="16636">7</st></a><st c="16637">	Yasalara göre suç olan insan kaçakçılığı, birisinin menfaati karşılığında yasal olmayan yollarla yabancı kişileri ülke sınırına sokması ya da çıkarması anlamına geliyor. </st><st c="16808">Başta ‘kaçan memnun, kaçıran memnun’ diye düşündüm doğrusu; o kişi gitmek istiyor ki kaçakçıdan yardım alıyor. </st><st c="16919">Ama Nazan konuştukça anlıyordum: bir insanın yasadışı yollarla kaçması demek, o kişinin ‘hiç-kimse’ olması demek. </st><st c="17033">Gittiği yerde zorla çalıştırılabilir, satılabilir... </st><st c="17086">İnsanların cansız nesnelerden farksız olduğu bir durum denilebilir yani kısaca. </st><st c="17166">Suçtan öte.</st></p>
				</div>
			</div>
		</div>
	<div id="charCountTotal" value="17177"></div></body>
</html>
