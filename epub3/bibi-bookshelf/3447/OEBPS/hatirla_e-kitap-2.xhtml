<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>hatirla_e-kitap-2</title>
    <meta http-equiv="Content-Type" content="text/html; charset=utf-8" />
  

</head>
  <body id="hatirla_e-kitap-2" xml:lang="tr-TR">
		<div>
			<p><br /><br /><br /><br /><br /></p>
			<p id="_idParaDest-2"><st c="0">2   </st><br /><st c="3">Kendime Yabancı</st></p>
			<p><br /></p>
			<p><st c="18">Nihayet, odam olan yerde tek başımaydım. </st><st c="60">Dağınık, duvarlarda resimlerin asılı durduğu, etrafta giysilerin, kitapların, kalemlerin, boyaların, kâğıtların saçılı olduğu... </st><st c="189">Bu neydi böyle hakikaten? </st><st c="215">Ressam filan mı sanıyormuşum kendimi? </st><st c="253">Boyalar, boyalar... </st></p>
			<p><st c="273">Hemen toparlamaya başladım. </st><st c="301">Bu kadar çok renk görmek istemediğime karar vermiştim. </st><st c="356">Odayı derleyip toplamaya, sade, basit, az renkli hale getirmeye ihtiyacım olduğu kesindi. </st><st c="446">Eski benle şimdiki ben arasında bazı farklar vardı belki de. </st><st c="507">‘Şimdiki ben’in dağınıklıktan hoşlanmadığı kesindi. </st><st c="559">Aman, ne diyorum böyle! </st><st c="583">Şimdiki halime bari yabancı olmayayım, değil mi ama? </st><st c="636">Kendi kendime böyle uzun uzun konuşabildiğime göre, kendime yabancı değilim demektir.</st></p>
			<p><st c="721">Tersten mantık yürütüp kafamı dağıtmaya çalışıyordum. </st><st c="776">Bu sayede cümlemi baştan kurdum: Ben, şahsen, bizzat kendim, bu kadar dağınık bir odada yaşamak istemiyorum. </st><st c="885">Odanın eski sahibi ben bile olsam. </st><st c="920">Bugünkü ben ile dünkü ben farklı olabiliriz.</st></p>
			<p><st c="964">Odamı toplamaya başladım. </st><st c="991">Toplamak, eşyaları ayıklamak demekti. </st><st c="1029">Eşyaları bulmak ve tanımak, gruplandırmak ve anlam çıkarmak...</st></p>
			<p><st c="1091">Bir çocukla fotoğrafımız vardı. </st><st c="1124">Gülerek objektife baktığımız ve fiziksel olarak yakın durduğumuz fotoğrafı, özellikle çalışma masasının üzerinde tuttuğuma göre, bu çocuk erkek arkadaşım olabilirdi. </st><st c="1290">Fena bir tipe benzemiyordu ama hoşlandığımı söyleyemem. </st><st c="1346">Karşılaşmamayı umdum. </st><st c="1368">Sıcaklık bekleyen bir anneden sonra, ilgi bekleyecek bir sevgiliyi kaldıramayabilirdim. </st><st c="1456">Bunun yerine fotoğrafı kaldırdım. </st><st c="1490">Çekmeceye...</st></p>
			<p><st c="1502">Fotoğrafla birlikte aklıma bütün fotoğraflarımı depolamayı akıl edebileceğim internet hesabım geldi. </st><st c="1604">Kendimi tanımanın bir yöntemi olarak sosyal medya hesaplarıma bakmayı düşünebildim nihayet.</st></p>
			<p><st c="1695">Bilgisayarım buradaydı. </st><st c="1720">Açtım. </st><st c="1727">Daha doğrusu açamadım çünkü şifre istiyordu. </st><st c="1772">Of! </st><st c="1776">Tabii ki isteyecekti, insanlar gizliliğine, özeline düşkün olurlardı. </st><st c="1846">Ama herhalde hiç kimse ‘ya bir gün hafızamı kaybedersem’ diye düşünmediği için bilgisayarına koyduğu parolayı kenara köşeye bir yere yazmayı akıl etmezdi.</st></p>
			<p><st c="2000">Ne yapacağımı düşündüm. </st><st c="2025">Anneme soramazdım, çünkü muhtemelen en çok da annem kurcalamasın diye şifre koymuşumdur. </st><st c="2114">Genellikle böyle olurdu herhalde. </st><st c="2148">İnsan annesinden babasından gizlediği şeyleri, arkadaşlarıyla paylaşabilirdi.</st></p>
			<p><st c="2225">Benim arkadaşım var mıydı? </st><st c="2253">Beni merak eden akrabalardan, ilgisi sönmüş bir babadan haberdar olmuştum ama başka tanıdıklarım, arkadaşlarım var mıydı acaba? </st><st c="2381">Yani, kesin vardır da... </st><st c="2406">Arayıp soran kimse olmuş mudur, yarın öbür gün hastaneden çıktığımı öğrenip ziyaretime gelecek kimse var mıdır, bunları öğrenmem gerekiyordu. </st><st c="2548">Öğrenmem ve hazırlıklı olmam... </st><st c="2580">İşte tüm bunları düşündükçe, hakikaten kendi kendimi takibe almanın şart olduğuna emin olmuştum. </st><st c="2677">Bir yerde bir telefonum olmalıydı mutlaka. </st><st c="2720">Çıkıp Sezen’e sorsam iyi olacaktı.</st></p>
			<p><st c="2754">Tam odadan çıktığımda burun buruna geldik. </st><st c="2798">Sağ olsun, beni yalnız bıraktığı yoktu zaten!</st></p>
			<p><st c="2843">“Ben de tam...”</st></p>
			<p><st c="2859">Elindekini görünce cümlemi yarıda kestim.</st></p>
			<p><st c="2901">“Bunu getirdim,” diyerek o da beni bölmüş sayılabilirdi gerçi. </st><st c="2965">Bir şekilde aklımızdan aynı şey geçmiş olmalıydı ki elinde tuttuğu şey bir telefondu; büyük ihtimalle bana ait bir telefon. </st><st c="3089">Telefonu uzatırken açıklamaya başladı:</st></p>
			<p><st c="3127">“İlk günler arkadaşlarına cevap yazdık, merak etmesinler diye. </st><st c="3191">Ama sonra senin adına mesaj göndermek doğru gelmedi tabii. </st><st c="3250">Hesabını dondursak, daha çok merak eden olacaktı. </st><st c="3300">Sonunda senin adına bir duyuru yapıp, durumunla ilgili haber almak isteyenlerin doğrudan bana yazabileceklerini söyledim. </st><st c="3422">Telefonunu da şarjı bitip kapanınca bir daha açmadık. </st><st c="3476">Biraz kurcala istersen rehberini, mesajlarını filan, bir şeyleri hatırlamana yardımcı olur.”</st></p>
			<p><st c="3568">Teşekkür edip elimde telefonumla odama geçtim. </st><st c="3616">Ardımdan kapıyı hızlıca kapadım. </st><st c="3649">Bir an kilitlemeye yeltendim ama yakışık almayacağını düşünüp son anda kendimi durdurdum. </st><st c="3739">Refleks gibi bir hareket olmuştu bu. </st><st c="3776">Kapısını kilitleyen, gizliliğine önem veren birisi olabileceğimi düşündürdü. </st><st c="3853">Gerçi salonun dibinde yaşamaktan kaynaklanıyor da olabilirdi. </st><st c="3915">Evin gelen gideni çok oluyorsa eğer, odama kapanıp kapımı kilitlemem normal sayılabilirdi. </st><st c="4006">Hepsi ihtimal tabii. </st><st c="4027">İhtimaller arasında bir yaşam: Anı’nın kaybettiği anıları. </st><st c="4086">Kendimi film karakterine dönüştürerek eğlenmeye çalıştım.</st></p>
			<p><st c="4143">Kapıyı kilitlemeyi geçtim, böyle hızla kapamam bile Sezen’i üzmüş olabilirdi. </st><st c="4222">Bir de bunu kafaya takmamın hiç yeri değildi ama kadıncağızın yüzüne bakamadığımı fark etmiştim. </st><st c="4319">Hem daha fazla duygusal âna tanık olmamak için, hem de önceki sefer yaşadıklarımızdan duyduğum utanç nedeniyle. </st><st c="4431">Muhtemelen daha çok utanç nedeniyle. </st><st c="4468">Bu kadar düşünceli, doğru zamanda doğru şekilde davranan bir kadının annem olduğuna sevineceğime, ondan kaçıyor, ona soğuk davranıyordum. </st><st c="4606">Doğru davranmak her zaman uygun davranmakla aynı şey değildi; yeni hayatımın ilk dersi.</st></p>
			<p><st c="4693">Bu karmakarışık düşünceler ve hislerin arasında, telefonu şarja taktım, açtım. </st><st c="4773">Ellerim heyecandan terlemişti. </st><st c="4804">Fiziksel durumumla ilgili hatıram da yoktu. </st><st c="4848">O yüzden bu benim yorumum olabilirdi: Belki elleri her koşulda terleyen birisiydim. </st><st c="4932">Kesinliği olan şey, şu an çok heyecanlı olduğumdu. </st></p>
			<p><st c="4983">Umarım bunun da şifresi mifresi... </st><st c="5018">derken parmak izimle açılmıştı bile. </st><st c="5055">Ah işte, bu çok iyi! </st><st c="5076">Acaba parmak iziyle cihazımızı çalıştırabileceğimizi düşünenler, gizlilikten başka ihtimalleri de hesaba katmış mıdır? </st><span><st c="5195">‘Hafızasını kaybeden genç kız, parolalarının hiçbirini hatırlamıyordu ama parola gerektiren her şey, onun parmağını hatırlıyordu.’</st></span></p>
			<p><st c="5325">Güldüm. </st><st c="5334">Kendi kendime güldüğümü Sezen’in duymamasını umdum. </st><st c="5386">Odanın hemen dışında bekliyor, etrafımda dolanıp duruyor olabilirdi. </st></p>
			<p><st c="5455">Telefonu açar açmaz yüzlerce bildirim, sohbet gruplarından yağan onlarca mesaj, cevapsız çağrılar... </st><st c="5556">Hepsi doluşmuştu bir anda. </st><st c="5583">‘Ulaşılabilir olduğum bilgisi’ bilmediğim numaralara, isimlere ulaştırılıyordu; ki bu korkunçtu.</st></p>
			<p><st c="5679">Telefonum çalmaya başlayacak endişesiyle hemen ‘bilginin’ iletildiği isim ve numaraları engellemeye başladım. </st><st c="5790">Bir şeyi daha akıl ettim: En çok mesajlaştığım isimleri, sohbet gruplarındaki isimleri de engelliyordum. </st><st c="5895">Böylece bana ulaşmaya yeltenecek kişilerin önüne geçmiştim kendimce. </st><st c="5964">Çok canları isterse yine Sezen’i arayabilirlerdi. </st><st c="6014">Zaten büyük ihtimalle çok yakın arkadaşlarım, varsa, durumumdan haberdar olmalıydı.</st></p>
			<p><st c="6097">Mesajların çoğu </st><span><st c="6114">‘geyik’</st></span><st c="6121">ti. </st><st c="6126">Bensizliğe alıştığını tahmin ettiğim arkadaşlarımın, benim yokluğumu takmadıkları sohbet gruplarındaki geyikleri... </st><st c="6242">Arada ödevler, derslerle ilgili bir şeyler... </st><st c="6288">Belli ki okul arkadaşlarımla yazışmalarımız.</st></p>
			<p><st c="6332">Öyle beni merak eden, sağlığımdan endişelenen mesaj yoktu neyse ki. </st><st c="6401">Kimseye açıklama yapmak zorunda olmayışıma sevindim. </st><st c="6454">Büyük ihtimalle akıllı annem, Sezen bu işleri büyük oranda halletmişti. </st><st c="6526">Birilerine yazmış, konuşmuş, durumumu anlatmış... </st><st c="6576">En azından öyle olduğunu umup içimi rahatlatabiliyordum. </st></p>
			<p><st c="6633">Tek bir mesaj kafamı kurcalıyordu. </st><st c="6668">Benden özür dileyen birisi vardı. </st><st c="6702">Anlamadım haliyle. </st><st c="6721">Anlamadığım gibi merak ettiğimi de tahmin edersiniz. </st><st c="6774">Hemen bir karşılık vermek yerine durumun ne olduğundan emin olmak için </st><span><st c="6845">stalkerlık</st></span><span><span id="footnote-003-backlink"><a href="hatirla_e-kitap-2.xhtml#footnote-003"><st c="6855">4</st></a></span></span><st c="6857"> macerama onun üzerinde başlamaya karar verdim. </st><st c="6905">Belki geçirdiğim kazayla bir bağlantısı vardı. </st><st c="6952">Bunun için özür diliyor olabilir miydi? </st><st c="6992">‘Özür dilerim Anı, benim yüzümden hafızan gitti, sana geçmiş hayatını borçluyum’ yazacak değildi sonuçta. </st><st c="7098">Ama özür dilediğine göre, özrün içeriği aslında buna benzer bir şey olabilirdi. </st><st c="7178">Korkuyla baktım. </st><st c="7195">Küçücük fotoğraftan pek bir şey anlaşılmadığı için, ismini arama motorunda aratıp kim olduğunu anlamaya çalıştım. </st><st c="7309">Gerçi tipini görünce hayatımla ilgili o büyük aydınlanmayı yaşayacağımı da sanmıyordum ya.</st></p>
			<p><st c="7399">Anıl Ozan Kara. </st><st c="7416">Aynı yaştayız, aynı şehirde yaşıyoruz, tamam. </st><st c="7462">Büyük ihtimalle gittiğimiz okul da aynıdır. </st><st c="7506">Yaşımla şehrimden fazlasını bilemeyeceğim şimdi! </st><st c="7555">Neredeyse ismimizin bile aynı olduğu çocuğun tipi de tanıdık ama... </st><st c="7623">E tabii ya! </st><st c="7635">Masamdaki çocuk bu. </st><st c="7655">Yani şu fotoğraftaki, büyük ihtimalle sevgilim olan çocuk. </st><st c="7714">Ne acayip şey, insanın annesini tanımamasından bile acayip. </st><st c="7774">Bir sevgilim var ama tanıyamıyorum. </st><st c="7810">Fotoğrafını ikinci kere başka bir yerde gördüğümde, tipinin tanıdık geldiğini düşünüyorum. </st><st c="7901">Bunu bilse üzülür muhtemelen, yazık!</st></p>
			<p><st c="7937">Biraz daha kurcaladım ama pek önemli bir şey çıkmadı. </st><st c="7992">En azından benden neden özür dilediğini anlayabileceğim bir şeye ulaşmış değildim. </st><st c="8075">İşi gücü müzik olan bir tipe benziyordu, gitar çalıyor filan. </st><st c="8137">Gitarıyla havalı pozları vardı. </st><st c="8169">Paylaştığı şeyler hep müzik parçaları, müzik haberleri, konserler... </st></p>
			<p><st c="8238">Geriye dönüp kaza tarihine gitmeyi düşündüm ama tarihi kesin olarak bilmediğimi fark ettim. </st><st c="8330">Sezen’e yeni bir soru sormak, tanımadığım muhtemel sevgilime yazmak istemedim.</st></p>
			<p><st c="8408">Tahmini olarak birkaç ay öncesine gidip oralardan bugüne geri gelmeyi denedim. </st><st c="8488">Bir şey yoktu. </st><st c="8503">Öyle pişmanlık anlatan, iç döken herhangi bir iletiye rastlamadım. </st><st c="8570">Yazışmalarımıza tekrar bakayım derken, asıl amacım olan ‘özür’ meselesini unutup kendi fotoğrafımı fark ettim. </st><st c="8681">İnanılır gibi değildi. </st><st c="8704">Anıl’ın profil fotoğrafında gitarıyla havalı pozlarından birisi varken, benimki masamın üzerinde gördüğüm o malum fotoğraftı.</st></p>
			<p><st c="8829">Kendimden tiksindiğimi hissettim. </st><st c="8864">Büyük aşk yaşamışız belli ki, artık neyse ne! </st><st c="8910">Ama çocuk kendini insanlara gitarıyla sunarken, ben erkek arkadaşımla görünüyordum. </st><st c="8994">Saçmalık! </st><st c="9004">Ne biçim insanmışım böyle. </st><st c="9031">Kendimi insanlara ilişkimle gösterip bir sürü ‘like’ almışım.</st></p>
			<p><st c="9092">‘Abartma, insan sevdiğiyle fotoğrafını koyar, koymuşsundur sen de, olur öyle’ diye geçiriyorum içimden; ama yok! </st><st c="9206">O gitarıyla, ben onunla. </st><st c="9231">Ortada sorun olduğu belli. </st><st c="9258">Belki çocuk da bu yüzden özür diledi benden. </st><st c="9303">Fotoğrafını değiştirdi filan... </st><st c="9335">Abartıyorum, evet. </st><st c="9354">Abartılı olmayan tepkimse fotoğrafı kaldırmak oldu tabii. </st><st c="9412">Riskli bir hareketti, bu değişikliği fark eden olursa varlığımı fark edip bana mesaj yağdırabilirdi ama yeni fotoğraf koymazsam kimsenin ana sayfasında çıkmayacağımı, böylece kimsenin benden haberdar olmayacağını düşündüm ve fotoğrafı sildim. </st><st c="9655">Artık tam olarak hiç kimseydim, bana yakıştığı şekilde...</st></p>
			<p><st c="9712">Masanın üstünden çekmeceye kaldırdığım fotoğrafı sayfamdan da kaldırmıştım ama aklımdan çat diye silemiyordum tabii. </st><st c="9830">Yaptığım, daha doğrusu Anı’nın yaptığı, saçmalığın daniskasıydı. </st><st c="9895">Yapılmıştı bir kere; yap-mış-tım!</st></p>
			<p><st c="9928">Bu nedenle kendime aşırı sinir oldum. </st><st c="9967">Daha doğrusu, Anı’dan, Anı Ertüzün isimli hesabın sahibi olan kişiden hoşlanmadığımı fark ettim. </st><st c="10064">İnsanın kendisiyle ilgili ilk izleniminin kötü olması berbat bir histi. </st><st c="10136">Kendime yabancıydım. </st><st c="10157">Ve bu yabancının izini sürmekten vazgeçtim (</st><span><st c="10201">stalker</st></span><st c="10209"> yerine en iyisi ‘izsüren’ galiba, tamam). </st><st c="10252">Her şey yolundaymış, öyle alelade bir günmüş gibi, kitap okumaya, müzik dinlemeye karar verdim. </st></p>
			<p><st c="10348">‘Bari edebiyat ve müzik zevkim doğru düzgün olsun’ diye içimden geçirirken, </st><span><st c="10424">spotify</st></span><st c="10431"> hesabımda </st><span><st c="10442">grunge</st></span><st c="10448"> listeleri buldum. </st><st c="10467">Pearl Jam, Alice in Chains gibi klasik gruplar dinleyen bir insanmışım belli ki. </st><st c="10548">Biraz eğlenceli, hafif bunalım. </st><st c="10580">Hareketli ama derin. </st><st c="10601">Bu halimi sevebilirdim. </st><st c="10625">Müzik açıp başımı yastığa koydum. </st></p>
			<p><st c="10659">Uykuya daldığım sırada hava kararmış mıydı emin değilim ama uyandığımda aydınlanmıştı. </st><st c="10746">Nerede olduğumu anlayamadım bir an. </st><st c="10782">En azından kim olduğumu değil, nerede olduğumu sorgulayarak uyanmak iyiye işaretti. </st><st c="10866">Kapıya vuruyordu birisi. </st><st c="10891">Bu sese uyanmış olmalıydım.</st></p>
			<p><st c="10918">“Girebilir miyim?”</st></p>
			<p><st c="10937">“E-evet. </st><st c="10947">Tabii.”</st></p>
			<p><st c="10954">Sezen içeriye girdi.</st></p>
			<p><st c="10975">“Yorgun olduğunu düşündüğüm için hiç dokunmadım. </st><st c="11025">Misafir odasında yatarsın, diye konuşmuştuk ama... </st><st c="11076">Umarım rahat uyumuşsundur burada.”</st></p>
			<p><st c="11110">“Hiçbir şey duymadım.”</st></p>
			<p><st c="11133">Üstümde bir örtü vardı, ben uyurken odaya girip üstümü örtmüş olmalıydı. </st><st c="11207">Bu yüzden ‘hiçbir şey duymadım’ derken ciddiydim; derin, kesintisiz, soluksuz uyumuş olmalıydım. </st><st c="11304">Bu defa uzayda da gezinmemiştim. </st><st c="11337">Yeni bir kimlik edinmenin yorgunluğu olmalıydı. </st><st c="11385">Kendisiyle karşılaşmanın verdiği acının yorgunluğu. </st></p>
			<p><st c="11437">Sezen bana bir şeyler söylemek ister gibiydi.</st></p>
			<p><st c="11482">“Anı, düşündüm de...”</st></p>
			<p><st c="11504">Kaşlarımı kaldırdım. </st><st c="11526">Sonra yüzümdeki ifadenin görülmediğini düşünüp başımı yastıktan kaldırdım. </st><st c="11601">Yatakta oturur pozisyon almıştım. </st><st c="11635">Artık daha konuşulabilir gözüküyordum sanırım. </st><st c="11682">Sezen de rahatlıkla konuşabildi:</st></p>
			<p><st c="11714">“Yani hemen bugün gitmen gerekmiyor tabii ama... </st><st c="11764">Okula gitsen, oradaki insanlarla zaman geçirsen...”</st></p>
			<p><st c="11815">“Olur. </st><st c="11823">İyi gelebilir.”</st></p>
			<p><st c="11838">“Böyle düşünmene sevindim. </st><st c="11866">Hem hatırlamasan da...”</st></p>
			<p><st c="11889">“Bunu tekrarlayıp durmanıza gerek yok. </st><st c="11929">Hatırlamayacağım zaten. </st><st c="11953">Öyle hemen olmayacak.”</st></p>
			<p><st c="11975">Yine Sezen’i şaşırtmış olmalıydım. </st><st c="12011">Bunu açık açık söyledi de.</st></p>
			<p><st c="12037">“Kendine geldiğinden beri o kadar mantıklısın ki. </st><st c="12088">Sanki sen annesin, ben senin çocuğun. </st><st c="12126">Bu halin beni çok şaşırtıyor.”</st></p>
			<p><st c="12156">Duraksadı. </st><st c="12168">Ardından yatağa yaklaştı. </st><st c="12194">O eliyle işaret edip sorana kadar, ben kenara doğru çekilip yer açtım. </st><st c="12265">Oturdu. </st><st c="12273">Ciddi konuşması için daha rahat bir duruşa ihtiyacı var gibiydi. </st><st c="12338">Soluklandı.</st></p>
			<p><st c="12349">“Doğru, hemen hatırlamayacaksın büyük ihtimalle. </st><st c="12399">Ama anlayamıyorum, hiç heyecan duymuyor musun? </st><st c="12446">Ben senden daha sabırsızım sanki. </st><st c="12480">Düşünüyorum da, ben senin yerinde olsam içim içimi yerdi. </st><st c="12538">Bir an önce çıkmak, koşmak, birilerini görmek... </st><st c="12587">Ne bileyim işte! </st><st c="12604">Sense kedileri içeriye almamışsın, belki onları görmedin bile daha. </st><st c="12672">Sonra... </st><st c="12681">telefonundaki insanları engellemişsin. </st><st c="12720">Tuhaf.”</st></p>
			<p><st c="12727">Demek ki beni aramaya çalışıp ulaşamayınca Sezen’den haberimi alan birileri olmuştu. </st><st c="12813">Eh, iyi bari. </st><st c="12827">İşlerin düşündüğüm gibi ilerlemesine sevindim. </st><st c="12874">Kedileriyse tamamen unutmuştum, kendimi hatırlamazken onları nasıl aklımda tutacaktım ki?</st></p>
			<p><st c="12963">“Sezen?”</st></p>
			<p><st c="12972">Böyle seslenmemin onu üzdüğünü biliyordum ama ben de yeterince üzgündüm, ne yapayım... </st><st c="13060">Yine de açıklamak istedim. </st><st c="13087">Hatta açıklamaktan fazlasını anlattığımı söyleyebilirim.</st></p>
			<p><st c="13143">“Biliyorum, böyle seslenmemi istemiyorsunuz. </st><st c="13189">Ama sizi tanımıyorum, kendimi tanımıyorum. </st><st c="13232">Bir anda bir annem oluyor, bir eve geliyorum, telefonumda mesajlar, arkadaşlar, insanlar... </st><st c="13324">Bana ait olmayan ama hepsi benim olan bir sürü şey. </st><st c="13376">Güzel bir bahçeye açılan oda, bahçede kediler, duvarlarda resimler, sağa sola saçılmış eşyalar... </st><st c="13474">Hangisi benim? </st><st c="13489">Duvara asılı resimlerden hangisini kim niye asmış? </st><st c="13540">Ben mi yapmışım? </st><st c="13557">Kendi yaptığı resmi unutur mu insan? </st><st c="13594">Kendi arkadaşını hatırlamaz mı hiç?”</st></p>
			<p><st c="13630">Resmen içimi döküyordum. </st><st c="13656">Baktım, Sezen’in karşılık verdiği yok, başlamışken devam ettim. </st><st c="13720">Düşünmeden, hızla, içimden geldiği gibi bıraktım kelimeleri:</st></p>
			<p><st c="13780">“Zamana ihtiyacım olduğunu siz söylediniz. </st><st c="13824">Ancak böyle baş edebilirim. </st><st c="13852">Eskiden Anı olan kişi ben değilim. </st><st c="13887">Hatırlasam bile bu durum değişir mi, emin değilim. </st><st c="13938">Dün sosyal medya hesaplarıma baktım, arkadaşlarımın hesaplarına... </st><st c="14005">Hiçbir anlamı olmayan şeyler. </st><st c="14035">Kendimi sevmediğimi fark ettim. </st><st c="14067">Anı olmuş kişiyi sevmedim. </st><st c="14094">Bu nasıl bir his, bilemezsiniz ki!”</st></p>
			<p><st c="14129">Tanımadığım birisine ilk iç döküşümdü. </st><st c="14169">Aynı zamanda yeni hayatımdaki ilk iç döküşüm... </st><st c="14217">Eskisinde hiç yapmış mıydım, onu da bilmiyorum tabii. </st></p>
			<p><st c="14271">Sustuk. </st><st c="14279">Yan yana, karşı karşıya, aynı yatağın üzerinde, bir zamanlar aynı bedenin içinde olan ama şimdi iki yabancı olan ikimiz, öylece sustuk. </st><st c="14415">Sessizlik, bir şeyleri anlatmamızı ya da en azından anlamamızı sağlamış olmalıydı. </st></p>
			<p><st c="14498">Benim uzun tiradımdan sonra ilk konuşan Sezen oldu:</st></p>
			<p><st c="14549">“Ne diyorsun; bugün okula gitmek ister misin?”</st></p>
			<p><st c="14596">Düşündüm. </st><st c="14607">İlk fikrimde kararlıydım. </st><st c="14633">Gerçekten dışarıya çıkmak, sosyal ortam(ım)a girmek iyi gelebilirdi. </st><st c="14702">Evde oturup birisinin gelip gelmeyeceği stresine girmekten ya da kimseyi bilmediğim bir şehirde boş boş dolaşmaktan daha mantıklıydı en azından. </st><st c="14847">Eninde sonunda o okula gidip, Anı’nın hayatına devam edeceksem, başlamak için belli bir sürenin geçmesine ihtiyacım yoktu. </st><st c="14970">Ne olacaksa bir an önce olsundu. </st><st c="15003">Nihayet cevabımı verdim:</st></p>
			<p><st c="15027">“Evet. </st><st c="15035">Tanımadığım arkadaşlarımı görmüş olurum.” Güldüm. </st><st c="15085">“Hiçbir şey hatırlamasam da...”</st></p>
			<p><st c="15116">Cümleyi bitiremeyen bu defa ben oldum. </st><st c="15156">Sessizliğimiz gerçekten anlaşmamıza yaramıştı veya tiradım etkili olmuştu ki ‘annem’ cümlemi doğru kelimeyle tamamladı.</st></p>
			<p><st c="15275">“Hatırlamasan da alışabilirsin. </st><st c="15308">Hatırlamaya değil, alışmaya çalışmalısın, belki de.”</st></p>
			<hr />
			<div>
				<div id="footnote-003">
					<p><a href="hatirla_e-kitap-2.xhtml#footnote-003-backlink"><st c="15360">4</st></a><st c="15362">	Stalk gizlice takip etmek, izini sürmek anlamına gelen fiil; haliyle stalker da iz süren, takip eden kişi demek. </st><st c="15476">Son zamanlarda, özellikle internet üzerinde birisi hakkında bilgi sahibi olmak için onu neredeyse sapık gibi sürekli takip edip beğendiği yorumdan, konuştuğu arkadaşından, kendisi hakkında ondan fazla şey bilir hale gelen insancıklar için ‘stalker’ diyoruz. </st><st c="15734">Tıpkı selfie gibi, karşılığı olacak Türkçe kelime bulunabilir (izleyen, izsüren, takipçi; içlerinden birini seç-beğen-al!) ama evrensel-internet dilinde bir kullanımı olduğu için, olduğu gibi kalsa da olur bence. </st><st c="15947">Stalker filan değilim bu arada canım, ‘geyik’ yapıyorum! </st></p>
				</div>
			</div>
		</div>
	<div id="charCountTotal" value="16004"></div></body>
</html>
