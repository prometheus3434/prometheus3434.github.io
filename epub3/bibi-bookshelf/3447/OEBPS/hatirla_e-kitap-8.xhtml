<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>hatirla_e-kitap-8</title>
    <meta http-equiv="Content-Type" content="text/html; charset=utf-8" />
  

</head>
  <body id="hatirla_e-kitap-8" xml:lang="tr-TR">
		<div>
			<p><br /><br /><br /><br /><br /></p>
			<p id="_idParaDest-8"><st c="0">8   </st><br /><st c="3">‘Yapmamayı Tercih Ederim’</st></p>
			<p><br /></p>
			<p><st c="28">Dönüş yolunda annem defalarca aradı. </st><st c="66">Ne de olsa artık her şeyden haberdardı. </st><st c="106">Haklı olarak fazlasıyla merak ediyor, kızsa da daha çok, ‘dikkat edin’ mesajı içeren cümleler kuruyordu.</st></p>
			<p><st c="210">Yabancılarla konuşabilirdik ama kimseye güvenmemeliydik. </st><st c="268">Hasan’la birbirimizin yanından ayrılmamalıydık. </st><st c="316">Paramız var mıydı? </st><st c="335">Her molada tuvalete gitsek iyi olurdu, yolda sıkışıp otobüsü durdurmak zorunda kalmamalıydık. </st><st c="429">Geçmişte böyle bir şey yaşamışız annemle birlikte, arada gülerek onu anlatmıştı. </st><st c="510">Yarı espriyle, yarı sinirli, sürekli bir şeyler söyleyip uyarılarda bulunuyordu. </st><st c="591">Genellikle, </st><span><st c="603">“Tamam anne, peki anne, nerede olduğumuzu bilmiyorum anne, peki öğrenip söylerim anne –pardon kaç saate varırız?– bilmem kaç saate varırmışız anne...” </st></span><st c="754">cümlelerini peşi sıra söylüyordum. </st><st c="789">Bu sefer, ailemizin yanına gitmek üzere yolculuk ettiğimiz açıktı. </st><st c="856">Kimseye açıklama yapmamız gerekmeden yaşadığımız şehre geri dönmeyi başardık. </st><st c="934">Tabii ki annem, otogarda bizi bekliyordu.</st></p>
			<p><st c="975">“Nerede kaldınız?”</st></p>
			<p><st c="994">Ve tam saatinde varmış olmamıza rağmen Sezen’e göre geç kalmıştık. </st><st c="1062">Zamanın göreceliği diye bir şey var, evet... </st><st c="1107">Fakat söz konusu, ‘anne zamanı’ olduğunda işleyen formül, her şeyden bağımsız, tamamen kendine hastı.</st></p>
			<p><st c="1208">Taksiye atlayıp Hasan’ı evine bıraktık önce. </st><st c="1254">Annemle Hasan hiç konuşmadı. </st><st c="1283">Zaten konuşamazlardı ama annem hiçbir şey sormadı da. </st><st c="1337">Cevap veremeyeceğini bilip düşündüğünü sanmıyordum. </st><st c="1389">Bence konuşmak, sormak istemiyordu. </st><st c="1425">Çünkü eve varana kadar bana da hiçbir şey söylemedi. </st><st c="1478">Annemin bu sessizliği ürkütücüydü. </st></p>
			<p><st c="1513">Babamın nerede olduğunu sormak istediğim halde, ben de susuyordum. </st><st c="1580">Hiç konuşmayan birisiyle iletişime geçmek güçtü. </st><st c="1629">Yol boyunca beni merak edip arayıp soran, öğütler veren kadından eser kalmamıştı. </st><st c="1711">Sessizlik bütün azarlardan, öfkelerden daha güçlüydü. </st></p>
			<p><st c="1765">Sonunda konuştu:</st></p>
			<p><st c="1781">“Bahçeye inelim.”</st></p>
			<p><st c="1799">Dediğini yaptım. </st><st c="1817">‘İnelim’ demişti ama bu, ‘in ve beni bekle’ anlamına geliyor olmalıydı. </st><st c="1889">Çünkü oturup bir süre bekledim. </st><st c="1921">Kedilere dokunup sakinleşmeye çalışarak öylece bekledim. </st><st c="1978">Stresliydim. </st><st c="1991">Neyle karşılaşacağımı, ne anlatacağımı bilmiyordum. </st><st c="2043">Nazan hocayla karşılaşmamdan önce bile bu kadar gerilmemiştim. </st><st c="2106">Annem en yakınım olduğundan mı böyle hissediyordum? </st><st c="2158">Yoksa bu sefer konuşması gereken ben olduğum için mi?</st></p>
			<p><st c="2211">Nihayet geldi. </st><st c="2227">Sandalyeyi tam karşıma yerleştirip oturdu. </st><st c="2270">Bacak bacak üstüne attı. </st><st c="2295">Sorguya çekiyor gibi bir hali vardı. </st><st c="2332">Öyleydi de. </st><st c="2344">Söylediği tek kelimelik cümle, “Anlat!” oldu.</st></p>
			<p><st c="2389">‘Neyi anlatayım?’ gibi bir soruyla konuyu uzatmanın âlemi yoktu. </st><st c="2455">Anlattım:</st></p>
			<p><st c="2464">“Nazan hocanın gidişiyle benim kazam arasında bir bağ olduğunu düşündüm ve kadının peşine düştüm. </st><st c="2563">İyi ki yapmışım, çünkü tahmin ettiğim gibiymiş.”</st></p>
			<p><st c="2611">Soluklanmamla beraber annemden ikinci cümle geldi:</st></p>
			<p><st c="2662">“Ne anlattı sana?”</st></p>
			<p><st c="2681">‘Ne anlattı bana?’ İşte bunun cevabını öyle pat diye vermek kolay değildi. </st><st c="2757">Düşündüm. </st><st c="2767">Neresinden başlamalı? </st><st c="2789">Karşımdaki kadın annemdi, zor zamanlar yaşamış bir anneydi ve aldatıldığını düşünen bir kadın. </st><st c="2884">Aldatılmıştı da, farklı şekillerde ve çok daha fazlasıyla... </st><st c="2945">Tabii babamın yaptığı her şeyden halihazırda haberdar değilse. </st><st c="3008">Olduğunu düşünmüyordum.</st></p>
			<p><st c="3031">Sezen’in iyi bir insan olduğunu başından beri biliyordum. </st><st c="3090">İnsanlar öyle kolaylıkla iyi ve kötü diye ikiye ayrılmaz ama en başından beri annemin ve babamın hissettirdikleri hep farklıydı.</st></p>
			<p><st c="3218">Sezen beyaz, Akif siyah; Sezen sıcak, Akif soğuk; Sezen sevecen, Akif tekinsiz.</st></p>
			<p><st c="3298">Bence haklı çıkmıştım. </st><st c="3322">Hâlâ emin olamasam da, belki hayatım boyunca hiçbir şeyden emin olamayacak olsam da...</st></p>
			<p><st c="3408">“Anı, lütfen. </st><st c="3423">Bana olduğu gibi anlatabilirsin.”</st></p>
			<p><st c="3456">Suskunluğumun, kendi içimde düşüncelere dalışımın farkındaydı. </st><st c="3520">Çelişkilerimi anladığını, söylemesem de aklımdan geçirdiklerimi bildiğini düşündüm. </st><st c="3604">Anlattım. </st><st c="3614">Onun aslında her şeyi yanlış yorumladığını, Nazan’ın iyi niyetli bir insan olduğunu, Akif’le arasında geçen tartışmaları, benim kaza geçirdiğim geceyi...</st></p>
			<p><st c="3767">Kaza olup olmadığı konusundaki çelişkimi ise paylaşmadım. </st><st c="3826">O anda bilinçli bir şekilde atlamış olsam bile, hatırlamıyordum. </st><st c="3891">Hatırlamadığıma göre yaşanmamış sayabilirdim. </st><st c="3937">Kendimi ne ölmek isteyecek ne de birisini kurtarmak için kendini feda edecek psikolojide göremezdim. </st><st c="4038">Her ikisi de çok ağır geliyordu.</st></p>
			<p><st c="4070">Sezen sustu ve dinledi. </st><st c="4095">Arada şaşırdı mı bilmem, çünkü yüzünden hiçbir ifade sezemiyordum. </st><st c="4162">Sakince, donuk bir ifadeyle dinliyordu.</st></p>
			<p><st c="4201">Benim konuşmam bittikten sonra üzerine hiçbir yorum yapmadı. </st><st c="4263">Sadece son bir cümle kurdu:</st></p>
			<p><st c="4290">“Akif gelsin, devam ederiz.”</st></p>
			<p><st c="4319">Sonra gitti. </st><st c="4333">Merdivendeki ayak seslerini duyunca peşinden ilerledim. </st><st c="4389">Nereye gidecek, ne yapacaktı; anlamaya çalışıyordum. </st><st c="4442">Merdivenin başına kadar yürüyüp bekledim. </st><st c="4484">Yatak odasına girip kapıyı kilitlediğini duydum. </st><st c="4533">Sonra sesi gelmedi. </st><st c="4553">Uyumak mı istedi, yoksa odaya kapanıp ağlayacak mıydı? </st><st c="4608">İnsan ne yapardı böyle durumlarda? </st><st c="4643">Ben ne yapmalıydım? </st></p>
			<p><st c="4663">Kapıyı vurup içeriye girsem? </st><st c="4692">Olmaz, kilitlediğini duydum. </st><st c="4721">Kapıya vursam açmayacak muhtemelen. </st><st c="4757">Kilitlediğine göre belli ki yalnız kalmak istiyor.</st></p>
			<p><st c="4807">Umursamayıp geri dönmek, kendi odama kapanmak... </st><st c="4857">O da zor geliyordu şimdi. </st><st c="4883">Annemi konuşmaya zorlamak anlamsızdı. </st><st c="4921">Konuşmazdı. </st><st c="4933">‘Akif’in geri dönmesini bekleyelim’ demişti zaten.</st></p>
			<p><st c="4983">Peki, acaba Akif, benim nereye gittiğimi biliyor muydu? </st><st c="5040">Bilse de gelir miydi? </st><st c="5062">Gelse konuşur muydu? </st><st c="5083">Of, of, of. </st><st c="5095">Yine bir sürü soru işaretinin ortasında kalmıştım.</st></p>
			<p><st c="5145">En iyisi gidip öğrenmekti. </st><st c="5173">Burada böyle bekleyip duramazdım zaten. </st><st c="5213">Akif gelene kadar ben peşinden gidebilirdim. </st><st c="5258">Herhalde yeni teknesiyle, yeni pis işlerin peşindeydi.</st></p>
			<p><st c="5312">Bisikletime atlayıp gidiyordum ki, telefonumu evde unuttuğumu fark ettim. </st><st c="5387">Geri döndüm. </st><st c="5400">Tam vaktinde yetişmiştim. </st><st c="5426">Mari arıyordu.</st></p>
			<p><span><st c="5440">“Kızım neredesin? </st><st c="5459">Hasan’ı gördüm, bana bir şey anlatmıyor. </st><st c="5500">Ne yaptınız, neler oldu? </st><st c="5525">Konuşmamız lazım.”</st></span></p>
			<p><st c="5543">Marina’yı sakinleştirmek kolay olmasa da, sert bir şekilde konuştuğumda beni dinlediğini öğrenmiştim artık. </st><st c="5652">Heyecanlı olduğu kadar sağduyulu ve akıllıydı güzel arkadaşım.</st></p>
			<p><span><st c="5714">“Konuşuruz uzun uzun. </st><st c="5737">Benim şimdi halletmem gereken bir iş daha var, tamam mı? </st><st c="5794">Ama şu kadarını söyleyeyim, her şeyi çözdük sayılır. </st><st c="5847">Parçalar birleşiyor...”</st></span></p>
			<p><st c="5870">Marina’ya böyle denir mi? </st><st c="5897">Yeni bir heyecan dalgasına kapıldı hemen.</st></p>
			<p><span><st c="5938">“Ay yoksa hafızan yerine mi geldi? </st><st c="5974">Hatırlıyor musun her şeyi? </st><st c="6001">Nasıl oldu?”</st></span></p>
			<p><span><st c="6013">“Bir şey hatırladığım yok ya. </st><st c="6044">Sadece dinliyorum şimdilik. </st><st c="6072">Arayacağım seni, tamam mı? </st><st c="6099">Şimdi biraz izin ver bana.”</st></span></p>
			<p><span><st c="6126">“Tamam, tamam. </st><st c="6142">Müsait olunca ara ama.”</st></span></p>
			<p><span><st c="6165">“Tamam Mari. </st><st c="6179">Arayacağım.”</st></span></p>
			<p><st c="6191">Marina tamam. </st><st c="6206">Sırada Akif.</st></p>
			<p><br /></p>
			<p><st c="6218">Bisikletin en sevdiğim yanı rüzgârın püfür püfür esişini hissetmek. </st><st c="6287">Uçmaya yakın hislerden birisi herhalde. </st><st c="6327">Büyüyünce paraşüt de yapmak istiyorum. </st><st c="6366">Şimdilik iki tekerlek üstünde durmak yeterli. </st><st c="6412">Motosiklet bu kadar özgür gelmiyor mesela. </st><st c="6455">Öyle tehlikesinden korktuğumdan da değil. </st><st c="6497">İnsan o hızda üşüyor ya da üşümemek için daha kalın giyiniyor ya... </st><st c="6565">O zaman bisiklette incecik giysiyle olduğu gibi rahat edemiyor insan. </st></p>
			<p><st c="6635">O yüzden iki teker üstünde, kafamda hafif bir kask, üzerimde hırka ve altımda şortumla rahatça bırakıverdim kendimi. </st><st c="6752">Eve dönüşte yokuş tırmanması yoruyordu ama inişi süperdi. </st><st c="6810">Rüzgâr esiyor, saçlarım havalanıyor... </st><st c="6849">Yokuşun sonunda denize varacağım, denizin kokusu şimdiden burnumda.</st></p>
			<p><st c="6916">Geldim. </st><st c="6925">Denizin kokusuyla birlikte mazotun kokusu da burnumdaydı. </st><st c="6983">Babam bir yere gitmeye hazırlanıyor olabilir miydi?</st></p>
			<p><st c="7034">“Baba?”</st></p>
			<p><st c="7042">Tekneye doğru adımımı attığım sırada tekneye isim koymuş olduğunu fark ettim: ANI.</st></p>
			<p><st c="7125">Ve bir anda gözüm hemen yanındaki eski tekneye takılıverdi. </st><st c="7186">Daha önce görmediğim bir detay vardı: Teknenin ismi ‘AN I’ idi. </st><st c="7250">Yeni teknenin harfleri birbirine yakınken, eski teknenin iki harfi arasında bir miktar boşluk vardı. </st><st c="7351">Sanki ANI değil, AN I idi aslında.</st></p>
			<p><st c="7385">O anda yaptığım tekne resimlerinin neden dikkat çektiğini anladım. </st><st c="7453">Ozan, babamın teknesini değiştirdiğini düşünmekte haklıydı. </st><st c="7513">Bizim eski teknemiz, başka bir tekneydi. </st><st c="7554">Benim düştüğüm, Nazan’ın gidip geldiği, pis işlere bulaşan tekne...</st></p>
			<p><st c="7621">Dahası vardı. </st><st c="7636">Hafızam yerine gelmedi ama ikinci hayatım gözlerim önünde film şeridi gibi geçtikçe, Akif’in yalanları da bir bir hafızamda canlandı. </st><st c="7770">Kutudaki taşlar, biriktirdiğimiz ‘anı’lar... </st><st c="7815">Hepsi yalandı. </st><st c="7830">Anı diye bir teknemiz yoktu bizim. </st><st c="7865">Hatta Anı isminde bir tekne hiç olmamıştı.</st></p>
			<p><st c="7907">ANII isimli teknenin rakamlarından birisi düşüp de tesadüfen benim ismime benzeyince, hikâyeler uydurmuştu ‘sevgili babacığım.’ Zihnime kazıyacağım sahte hatıralar yaratmıştı. </st><st c="8084">Geçmişte olanları hatırlayıp sorun çıkarmayayım diye beni uydurma bir geçmişe inandırmaya çalışmıştı.</st></p>
			<p><st c="8185">Amnezi kurbanı olmamın işine yaradığı kesindi. </st><st c="8233">Ve ancak babam kadar kötü birisi, bir insanın hafızasıyla böyle oynayabilirdi. </st><st c="8312">Şimdiye kadar söylediği hiçbir şeye inanmıyordum. </st><st c="8362">Bundan sonra söyleyeceklerine nasıl inanabilirdim?</st></p>
			<p><st c="8412">“Ne yalancı bir adamsın.”</st></p>
			<p><st c="8438">Hiç yorum yapmadı. </st><st c="8458">Bir şey anlatmıyor, benim anlattıklarıma ise sesini çıkarmıyordu. </st><st c="8524">Bütün keşfimi sırasıyla anlattım. </st><st c="8558">Nazan hocadan öğrendiklerimi, onun bana söylediği yalanları nasıl anlayıverdiğimi... </st></p>
			<p><st c="8643">Söylediklerime itiraz etse, beni yalanlasa, Nazan hocayı suçlasa daha iyiydi. </st><st c="8721">Bağırsa, kızsa... </st><st c="8739">Yok. </st><st c="8744">Sadece susup duruyordu. </st><st c="8768">Annem susup dinlemişti, tamam. </st><st c="8799">Akif ise dinliyor muydu onu da anlamıyordum. </st><st c="8844">Bakıyordu sadece. </st><st c="8862">Sanki bana değil boşluğa, şimdiye değil geçmişe doğru, bakıyordu. </st></p>
			<p><st c="8928">Sonra bir anda başladı. </st><st c="8952">Uzun itirafının başlangıcıydı. </st></p>
			<p><st c="8983">Olayları Nazan gibi öyle sırayla, düzgün biçimde anlatmak yerine, aklına ne gelirse etrafa saçıyordu sanki. </st></p>
			<p><st c="9091">“Yapamazdım. </st><st c="9104">İkinizi birden çıkaramazdım. </st><st c="9133">Tercihimi kimden yana kullanacaktım? </st><st c="9170">Seni çıkardım. </st><st c="9185">Seni kurtardım. </st><st c="9201">Hem onu neden kurtarayım ki? </st><st c="9230">Yokluğu daha iyiydi. </st><st c="9251">Bir varmış, bir yokmuş. </st><st c="9275">Ağaç kovuğundan çıkmış bir çocuk. </st><st c="9309">Denizden çıkmış gelmiş. </st><st c="9333">Bırak gitsin denize geri. </st><st c="9359">Neden birisi kurtarsın ki? </st><st c="9386">Her şeyi biliyor, gider söyler, al başına bela... </st><st c="9436">Başımda bela istemedim. </st><st c="9460">Tanımadığım çocuğu teknemde istemedim. </st><st c="9499">Seni de istemedim. </st><st c="9518">Kimse olmasın, sakince kalayım. </st><st c="9550">Tamam, vazgeçerim, Nazan ne derse yaparım. </st><st c="9593">Ama Nazan da gitsin istedim. </st><st c="9622">Gelir tehdit eder, gelir beni kötüler. </st><st c="9661">Yaptımsa yaptım kötülük. </st><st c="9686">Herkes yapmaz mı hayatta? </st><st c="9712">Yaptım ben de. </st><st c="9727">Eee? </st><st c="9732">Birini mi öldürdüm? </st><st c="9752">Hayır, hayır. </st><st c="9766">Öldürmedim.”</st></p>
			<p><st c="9778">Acayipti. </st><st c="9789">Bu sefer durup öylece bakma sırası bana geçmişti. </st><st c="9839">Fakat eminim ki ben hayret içinde bakıyordum. </st><st c="9885">Gözlerim aslında yüzüme oranla küçüktür; muhtemelen o sırada fal taşı gibi kocaman olmuş, şaşkın şaşkın bakıyorumdur. </st><st c="10003">Başka nasıl bakar ki insan? </st><st c="10031">Karşısında babası, kocaman, güçlü, sert bir adam, böyle bilinci yarı var yarı yok, kısa kısa cümlelerle, uzun uzun itiraf yaparken, nasıl baksın insan? </st><st c="10183">Şaşkındım. </st><st c="10194">Söyledikleri gerçek olmalıydı. </st><st c="10225">Duruşundan, konuşmasından vardığım kanı buydu. </st><st c="10272">Demek Salih’i o itmemişti. </st><st c="10299">Bu içimi rahatlatmaya yetmezdi tabii.</st></p>
			<p><st c="10336">Bir yandansa, o an ‘konuştuklarını neden ses kaydına almıyorum’ diye hayıflanacak kadar bilincim yerindeydi. </st><st c="10446">Demek ki mantığım, hâlâ giden gelen, içimde coşan bütün o karmaşık duygulardan daha baskındı. </st></p>
			<p><st c="10540">Akif’in karmaşık duyguları ise ağzından dışarıya saçılmaya, yankılanmaya, önce ağzında ardından sanki denizin üzerinde köpürmeye devam ediyordu:</st></p>
			<p><st c="10684">“Ben bir şey yapmadım Anı. </st><st c="10712">Ben yapmamayı tercih ettim. </st><st c="10740">Yapamazdım. </st><st c="10752">Yapmadım. </st><st c="10762">Eylemsiz kalırsan, birisine zarar vermiş sayılır mısın? </st><st c="10818">Birisini ölüme terk etmek, öldürmek anlamına gelir mi? </st><st c="10873">Ben bilmiyorum, Anı. </st><st c="10894">Bunu düşünmek benim işim mi? </st><st c="10923">Değil. </st><st c="10930">Değil, değil! </st><st c="10944">Ama düşündüm. </st><st c="10958">Çok düşündüm, hâlâ düşünüyorum. </st><st c="10990">Senin aklın yerine gelecek diye, aklım başımdan gitti. </st><st c="11045">Ama inan hatırlar da suçlarsın diye değil. </st><st c="11088">Al bak, yine öğrendin her şeyi. </st><st c="11120">Gerçek ne kadar gizlenir ki? </st><st c="11149">Ama gerçek öldürmem değil. </st><st c="11176">Buna rağmen çok suçladım kendimi. </st><st c="11210">Çok üzüldüm, pişman oldum. </st><st c="11237">Biliyorum o çocuk da, çocuk sonuçta. </st><st c="11274">Bela ama, çocuk! </st><st c="11291">Ama ne yapacaktım? </st><st c="11310">Kurtaramazdım ki. </st><st c="11328">Sen sorma istedim. </st><st c="11347">Sen uyanma, sen sorma. </st><st c="11370">Başında bekledim, gece gündüz durdum başında. </st><st c="11416">Annen kovdu, ben geldim. </st><st c="11441">O sandı ki bizi Nazan’la gördün de kafan karıştı. </st><st c="11491">O sandı ki, düşüp başını yere çarptın. </st><st c="11530">Denize düştüğünü bir ben bildim, bir Nazan. </st><st c="11574">O çocuğun düştüğünü de üçümüz gördük: Sen, ben, Nazan. </st><st c="11629">O yüzden Nazan’a ‘git’ dedim. </st><st c="11659">Sanki o giderse düzelecek her şey. </st><st c="11694">Sanki Nazan’ı görmezsem, geçmiş de gidecek, görülmeyecek bir daha. </st><st c="11761">Sen kovsan da gelir peşinden böyle. </st><st c="11797">Yaşanan silinmez, hiçbir şey unutulmaz. </st><st c="11837">Sen de kızım, artık, istediğin zaman, hatırla. </st><st c="11884">Korkma hiç, hatırla.”</st></p>
			<p><st c="11905">Soracağım sorular düğüm oldu boğazımda. </st><st c="11946">Hasan’a dönüştüm sanki, ağzımı açıp konuşasım gelmiyor. </st><st c="12002">Ağzım değil, zihnim çalışıyor deli gibi. </st><st c="12043">Kafam karmakarışık... </st><st c="12065">Çorbaya dönmüş. </st><st c="12081">Süngerdim, çorba oldum. </st><st c="12105">Bu kadar çok bilgi, bu kadar çok ihtimal mahvetti beynimi.</st></p>
			<p><st c="12163">Her şeyden önce, Akif ne kadar samimi, kestiremiyordum. </st><st c="12220">Tavrı, duygusallaşması, itirafı, hatta neredeyse karşıma geçip günah çıkarması çok gerçekçi geliyordu. </st><st c="12323">Ama daha önce defalarca kandırmıştı beni. </st><st c="12365">Sahte baba-kız masalları anlatan bir adama inanabilir miydim? </st><st c="12427">Anlattıkları, olan biten gerçekler miydi hakikaten? </st><st c="12479">Diyelim öyleydi, sonuçta başka insanlara zarar veren, onların hayatını tehlikeye atan da kendisi değil miydi? </st></p>
			<p><st c="12589">Hem Salih’i itmediyse bile... </st></p>
			<p><st c="12619">Kurtarmamak cinayet sayılmaz mı sahi?</st></p>
			<p><br /></p>
			<p><st c="12656">O gece eve nasıl vardık bilmiyorum. </st><st c="12693">Sabaha kadar annem, babam, ben, bahçede oturduk. </st><st c="12742">Yıldızların altında mutlu çekirdek aile gibi... </st><st c="12790">Kocaman bir sorunla başa çıkmaya çalışır halimizle, birbirine güvensiz, geçmişe öfkeli, hayata kırgın... </st><st c="12895">Bir sürü duygu ortaya saçılmış, karman çorman... </st></p>
			<p><st c="12944">Babam sakinleşmiş, kendisine gelmiş ama yüzünde öyle bir ifade var ki, pişmanlık çektiği besbelli. </st><st c="13043">Şimdiye kadar kötü niyetle hareket ettiyse bile, şu anda vicdanı var sanki. </st><st c="13119">Ya da ben buna inanmak istiyorum. </st><st c="13153">İlk ve belki son defa ona güvenmeyi seçiyorum. </st><st c="13200">Ağzından çıkan her şeyin gerçek olduğunu düşünmek istiyorum. </st><st c="13261">‘Köşeye sıkışıp her şeyi itiraf edince bambaşka birisine dönüşmüş olsun,’ diye geçiriyorum içimden. </st><st c="13361">Rahatsız, vicdanı çok rahatsız ama içi rahatlamış bir insan olsun hiç değilse. </st><st c="13440">Sanki zehrini akıtmış, hayatında ilk defa iyi, güven veren bir insana dönüşmüş. </st><st c="13520">Yıkanıp arınmış gibi...</st></p>
			<p><st c="13543">Annem daha garip. </st><st c="13562">Uzaklara dalıp duruyor. </st><st c="13586">Aklından geçenleri tahmin etmek güç. </st><st c="13623">Konuşmuyor da hiç. </st><st c="13642">Hüzünlü mü, kederli mi bilmem ama... </st><st c="13679">Öyle dalıp gidiyor ya uzağa, fena gözüküyor. </st><st c="13724">Onu böyle görmek hiç mi hiç hoşuma gitmiyor. </st></p>
			<p><st c="13769">Ben nasıl görünüyorum acaba? </st><st c="13798">Bilmiyorum. </st><st c="13810">Annemin de babamın da bana baktığını, benimle ilgilendiğini sanmıyorum zaten...</st></p>
			<p><br /></p>
			<p><st c="13889">“Şimdi ne yapacağız?” </st></p>
			<p><st c="13912">Babam sordu bunu. </st><st c="13930">Annem sert sesiyle, gayet soğukkanlı bir şekilde cevapladı:</st></p>
			<p><st c="13989">“Polisi arayıp olanları anlatacaksın. </st><st c="14028">Gerisine onlar karar verecek. </st><st c="14058">Senin yapacağın, her şeyi olduğu gibi anlatmak.”</st></p>
			<p><st c="14106">Babam başını sallayıp onay verdi. </st><st c="14141">Kabullenmişti belli ki. </st><st c="14165">Başına ne gelecekse razıydı. </st><st c="14194">Annemse bir şey daha ekledi. </st><st c="14223">Yapılacaklar bitmemişti demek ki.</st></p>
			<p><st c="14256">“Bir de Nazan Hanım’ı arayıp özür dileyeceksin tabii. </st><st c="14311">Hatta ben de. </st><st c="14325">Evet, bunu ikimiz de yapmalıyız. </st><st c="14358">Sen yaptıkların, bense düşündüklerim için.”</st></p>
			<p><st c="14401">Buna da başını salladı. </st><st c="14426">Sonra ne yaptılar bilmem ama o gece için konuşmanın bittiği andı. </st><st c="14492">Sonrasında sessiz sessiz oturmaya devam ettik. </st><st c="14539">Dakikalar mı, saatler mi geçti bilmem, annem kalkıp çay demledi. </st><st c="14604">Babam çayları koyup yanına kurabiye türü bir şeyler çıkardı. </st><st c="14665">Bahçede mutlu bir çekirdek aile gibi gözüküp, çaylarımızı yudumlarken eskilerden konuştular. </st><st c="14758">En yakından en eskiye doğru...</st></p>
			<p><st c="14788">Benim hastanede geçirdiğim süreç, kazanın öncesi, birbirlerini sevdikleri, sorunsuz zamanları, bu eve taşınmaları, ailedeki hikâyeler... </st></p>
			<p><st c="14926">Hatırlamaya başlamıştım. </st></p>
			<p><st c="14951">Ben de hipnoz konusunu açtım. </st><st c="14981">Bilimsel olarak hatırlamamın böyle bir imkânı olduğundan bahsettim. </st><st c="15049">Kafalarına yatmıştı. </st><st c="15070">Daha doğrusu annemin kafasına yatmıştı ve önemli olan buydu. </st><st c="15131">Çünkü bu saatten sonra Akif’in başına ne gelirse gelsin, o ailemizin uzak, eski bir tanıdığı, bir daha görüşmeyi pek düşünmediğimiz uzaktan tanıdığıydı. </st></p>
			<p><st c="15284">Annemle babam yıldırım nikâhı yapmamışlar ama yıldırım hızıyla boşandılar. </st></p>
			<p><st c="15359">“Çok daha önce olmalıydı bu!” cümlesi, annemin yegâne yorumu oldu. </st><st c="15426">Babamın buna da verecek cevabı yoktu.</st></p>
			<p><st c="15463">Babam, ispat edilmiş suçu olmadığından sadece itirafı ve ihbarı üzerine para cezası filan aldı. </st><st c="15560">Bunun için de yeni yaptığı, el emeği göz nuru teknesini satması gerekti. </st><st c="15633">ANI, daha denize açılmadan satıldığında, benim de hayatımın bir dönemi yitip gitmiş gibi geldi. </st><st c="15729">‘Yeni hatıralar’ kararı aldığımız, uğursuzluk yaşından çıktığım tekneydi o. </st><st c="15805">Hatırladığım hayatımın, neredeyse başlangıcı.</st></p>
			<p><st c="15850">Bazı şeylerin hatırlanmasının iyi olmadığını düşünmeye başlamıştım. </st><st c="15919">Hafızam beni değil, ben hafızamı kontrol ediyordum artık. </st><st c="15977">Gerçekten aklımda kalmasını istediklerimi, hatırlamaktan hoşlanacaklarımı kaydedip, gerisini rafa kaldırıyordum. </st><st c="16090">Resim yapmaktan uzaklaşmamın sebebi bu olabilirdi. </st><st c="16141">Bana hatırlamak istemediklerimi hatırlattığı oluyordu. </st><st c="16196">Niyeyse bilinç dışımda biriken ne var ne yoksa, kâğıdın üzerinde ortaya çıkıyordu.</st></p>
			<p><st c="16278">“Çok güçlü bir sanatçı olabileceğin anlamına geliyordur belki,” demişti Ozan. </st><st c="16357">Anıl’la sevgili değil ama Ozan’la arkadaş olabilmiştik. </st><st c="16413">Bu beni mutlu eden şeylerden birisiydi mesela. </st><st c="16460">Eski hatıraların gün yüzüne çıkmamasının iyi yanlarından birisiydi belki. </st></p>
			<p><br /></p>
			<p><st c="16534">Babam evini bize bıraktı. </st><st c="16560">Hem de ailesi buna yanaşmamasına rağmen, evin benim üzerime olmasını istedi. </st><st c="16637">Reşit olmadığım için şimdilik annemin olan ev, gün gelince bana geçecekti. </st><st c="16712">Ne tuhaf, vicdanını rahatlatmanın, benim hafızamın ve tanımadığımız bir Salih’in canının kıymeti, bir ev kadardı. </st><st c="16826">Birisi ölmüş ve karşılığında bir ev satılmıştı. </st><st c="16874">Değersiz bir hayata karşılık kirli bir vicdan.</st></p>
			<p><st c="16920">Akif’in eşyalarını toplayıp gideceği gün, minik bir kutlama yapmaya karar verdik. </st><st c="17003">Bu benim asıl doğum günüm olacaktı bundan böyle. </st><st c="17052">Hasanların evinde toplandık. </st><st c="17081">Bunu öneren kişinin annem olması da, onun vicdanını rahatlatmasıydı bir nevi. </st><st c="17159">Şimdiye kadar tanıyıp bilmediği, bilse de görmezden geldiği Hasan’ı bir anda bağrına basmak istedi niyeyse.</st></p>
			<p><st c="17266">Bugün, Hasan’la ikimizin ortak günüydü. </st><st c="17307">Annemin ikimize birden hediyesi vardı. </st><st c="17346">Bana hipnoz seansı, Hasan’a konuşma terapisi. </st><st c="17392">Bizim için görüşmeler yapmış, doktorlar ayarlamıştı. </st><st c="17445">Matematik ve satranç arkadaşımla terapi yollarında da ortaktık. </st><st c="17509">Birlikte, hayatı yeni baştan öğreniyorduk.</st></p>
			<p><st c="17551">Annem hipnoza bir an önce başlamamın yararı olacağını düşünüyordu ama bunca zaman, bunca bilgi, bana ait olmayan hayata dair bilmek istemeyeceğim, kaldıramayacağım kadar çok şey, bende sadece uzun bir uyku ihtiyacı doğurmuştu. </st><st c="17779">Bir müddet, sadece uyumak istedim, uyumak ve uykumda... </st><st c="17835">belki hafızamı bulurdum yeniden. </st><st c="17868">Ona kavuşur ve böylece herkesin yalanının uzağında, babamdan, annemden, kavgadan ve gürültüden, insanların ikiyüzlülüğünden ve dünyanın kirliliğinden uzakta... </st></p>
			<p><st c="18028">Öyle bir yer olmadığını hatırlamıştım. </st><st c="18067">Dünya her haliyle önümde seriliydi işte. </st><st c="18108">Duruyordu. </st><st c="18119">Duruyordum. </st><st c="18131">Yaşam hatıraydı. </st><st c="18148">Her gün yeni anlar biriktirerek devam etmekten başka yapacak şey yoktu. </st><st c="18220">Canım dostum Marina, artık daimi yoldaşım Hasan, yeni arkadaşlarım, ikinci hayatımda yeniden annem olduğuna sevindiğim Sezen ile hayat önümde akıyordu. </st></p>
			<p><st c="18372">Derin bir uykudan sonra, her şeyi yapacak kudrette olmayı umarak gözlerimi yumdum.</st></p>
			<p><st c="18454">Uyandığımda iyi hissedeceğimi umuyordum.</st></p>
		</div>
	<div id="charCountTotal" value="18495"></div></body>
</html>
