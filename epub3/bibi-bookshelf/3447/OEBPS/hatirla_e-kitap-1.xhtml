<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>hatirla_e-kitap-1</title>
    <meta http-equiv="Content-Type" content="text/html; charset=utf-8" />
  

</head>
  <body id="hatirla_e-kitap-1" xml:lang="tr-TR">
		<div>
			<p><br /><br /><br /><br /><br /></p>
			<p id="_idParaDest-1"><st c="0">1   </st><br /><st c="3">Yabancılarla Konuşma</st></p>
			<p><br /></p>
			<p><st c="23">“Günaydın. </st><st c="35">Bugün nasıl hissediyorsun?”</st></p>
			<p><st c="62">Düşündüm: Nasıl hissediyordum? </st><st c="94">Emin değilim.</st></p>
			<p><st c="107">Bir şey hissediyor muyum, ondan da emin değilim.</st></p>
			<p><st c="156">Sanki tüm sinirlerim alınmış da bedenimin tek bir hücresinde bile his sayılabilecek bir şey kalmamış gibiydi.</st></p>
			<p><st c="266">Bunu söylemeli miyim? </st><st c="289">Hissetmiyorum desem, her şeyi itiraf etsem...</st></p>
			<p><st c="334">“Daha iyi görünüyorsun.”</st></p>
			<p><st c="359">Ben bir cevap veremeyince, karşımdaki kadın kendi kendine yorum yapmıştı.</st></p>
			<p><st c="433">Bu kadını tanıyordum. </st><st c="456">Birkaç gündür odaya gidip geliyor, bana nasıl olduğumu soruyordu. </st><st c="522">Ona şimdiye kadar cevap verdim mi hatırlamıyorum. </st></p>
			<p><st c="572">Hatırladığım...</st></p>
			<p><st c="587">Hatırladığım tek şey... </st></p>
			<p><st c="612">Hiçbir şey hatırlamadığımı fark ettiğim ilk andı.</st></p>
			<p><st c="661">Sadece hatırlamamakla kalsa iyi, hiçbir şey bilmediğimi fark ettim. </st><st c="730">Neredeyim, kimim, karşımdaki kadın kim, neden durmadan konuşuyor?</st></p>
			<p><st c="795">Ben ona karşılık vermedikçe, inadına kendi kendisine konuşup duruyor sanki. </st><st c="872">Söylediği kelimeler kafamın içinde dönüp duruyor. </st><st c="922">Hiçbirinin ne anlama geldiğini bilmiyorum... </st><st c="967">Başka bir dilde mi konuşuyor, yoksa bütün o cümleleri, ardı ardına anlamsız heceler sıralayarak mı kuruyor? </st></p>
			<p><st c="1075">Kapı açılıyor ardından, içeriye beyaz önlüklü birisi giriyor. </st><st c="1137">Hastane odasında olduğum çıkarımını yapıyorum ama bunu nereden biliyorum ki? </st><st c="1214">Beyaz önlüklü bir insanın tıp doktoru olabileceğini, ancak bir hastanenin koridorlarında bu şekilde gezebildiğini, yattığım yerin bir hastane yatağı olduğunu... </st><st c="1375">Buna gerçekten yatak mı deniyor, yoksa bu kelimeyi şu an kendim uydurmuş olabilir miyim? </st></p>
			<p><st c="1464">Düşüncelerim böyle akıp gidiyordu. </st><st c="1499">Düşünebiliyordum, evet ama hiçbir şey bildiğim yoktu sanki. </st><st c="1559">Tek bildiğim beynimin boş bir kutu gibi olduğu; içinde hiçbir şeyin olmadığı bir kutu. </st><st c="1646">Birisi için alınmış hediyenin, kendisine kıyasla son derece değersiz olan kutusu... </st><st c="1730">Hediye içinden çıkarıldıktan sonra, bir yere bırakılıp unutulmuş, aslında tek başına hiçbir değeri yok. </st><st c="1834">Bu benzetme mantıklı geliyordu. </st><st c="1866">Çünkü bir zamanlar bir hayatım vardı, diye düşünüyorum. </st><st c="1922">Değerli olan, birileri için önemli hatıralarla dolu bir hayat... </st></p>
			<p><st c="1987">Elimde ne var, bir bakayım:</st></p>
			<p><st c="2014">Bir hastane odasında, karşımda tanımadığım iki insanla beraberim. </st><st c="2081">Bu insanlardan birisi belli ki doktor ve yatakta yatan kişi ben olduğuma göre, diğer kişiyle konuştukları şeyler benim hakkımda olmalı. </st><st c="2217">Doktor olan kadın, muhtemelen benim yakınım olan öteki kadına bilgi veriyor. </st></p>
			<p><st c="2294">Gayet mantıklı. </st><st c="2310">Her şey tamam. </st></p>
			<p><st c="2325">Fakat kendi sırrımı çözmüş değilim henüz. </st><st c="2367">Ne oldu da buradayım ve neden aklım sünger gibi?</st></p>
			<p><st c="2415">Karşımdaki kadının konuşmalarından, içinde bulunduğum durumun aslını astarını anlamaya çalışıyordum:</st></p>
			<p><st c="2516">“Doktor hanımı duydun mu? </st><st c="2543">Yakında yemek yemeye başlayabileceksin. </st><st c="2583">Ne kadar iştahlı olduğunu hatırlasana. </st><st c="2622">Midye dolma rekorundan övünerek bahseden bir oburdun sen! </st><st c="2680">Böyle haftalardır serumla beslenmen...”</st></p>
			<p><st c="2719">Demek oburdum. </st><st c="2735">Kendim hakkında öğrendiğim ilk şeyden pek hoşlanmadığımı söylemem lazım. </st><st c="2808">Acaba bu oburluk, görüntüme nasıl yansıyordu? </st><st c="2854">Yiyip yiyip kilo almayan sıska ve gıcık bir tip miydim; yoksa müthiş bir şişko mu? </st><st c="2937">Bunu anlamak için aynaya ihtiyacım yoktu herhalde. </st><st c="2988">Şöyle bir yorganı kaldırıp kendime göz gezdirebilirdim. </st><st c="3044">Organlarımın yerinde olup olmadığını anlamak için de müthiş bir fırsattı bu.</st></p>
			<p><st c="3120">Böylece ilk hareket denememi yaptım. </st><st c="3158">Elimle yorganı tuttum. </st><st c="3181">Elim çalışıyordu, elimi ve kolumu görebiliyor (çok tombik sayılmazdı) ve hareket ettiriyordum. </st><st c="3276">Ama bu hareketi yapan kişi gibi hissetmiyorum. </st><st c="3323">Ya kol bana ait olmadığı için hissetmiyorum ya da bana ait kolu bir başkası tutup hareket ettirdiği için... </st><st c="3431">Of, her şey ne kadar karmaşık geliyor. </st></p>
			<p><st c="3470">Sinirlerim bozuldu. </st><st c="3490">Sinirlerim o kadar çok bozuldu ki, ağladım. </st><st c="3534">Gözyaşlarımı hissetmek için elimi yüzüme götürdüm. </st><st c="3585">Bir yüzüm vardı. </st><st c="3602">Gözlerim, gözyaşlarım, ağzım. </st><st c="3632">Hıçkırıklarım ve sesim vardı. </st><st c="3662">Her ne kadar çıkardığım ilk sesler ağlama olsa da... </st></p>
			<p><st c="3715">Yeni doğmuş bir bebekten farksız olduğumu düşündüğüm ilk andı; hafızamın yerinde durmadığını anladıktan tahminen on beş dakika sonrası.</st></p>
			<p><st c="3850">Bedenimle ilgili şeyleri de, yavaş yavaş ve en başından öğrenecektim. </st><st c="3921">Belli ki hareketsiz geçirdiğim haftalar, her şeyi yavaşlatmıştı. </st><st c="3986">Konuşmak, yürümek, kolumu kıpırdatmak, kıpırdayan yerlerimi hissetmek... </st><st c="4059">Herkesin kendiliğinden, hiç düşünmeden yaptığı şeylerin her biri benim için müthiş zorlu olacaktı. </st><st c="4158">Yeni hayatıma gözlerimi açtığım ilk gün öğrendiklerim, diğer bir deyişle, yüzleştiklerim bunlardı. </st></p>
			<p><st c="4257">Hakkında hiçbir şey bilmediğim ama beni tanıdığı belli olan kadının yanımda olmasına seviniyordum.</st></p>
			<p><st c="4355">“Ağlama tatlım, sana yardım edeceğim. </st><st c="4394">Elimden geleni yapacağım. </st><st c="4420">Hep yanındayım. </st><st c="4436">Unuttun mu, biz ikimiz birbirimize yeteriz, böyle demez miydin?”</st></p>
			<p><st c="4500">Der miydim? </st><st c="4513">Bilmiyorum ki. </st><st c="4528">Öyle diyorsa öyledir, diye düşündüm. </st><st c="4565">Beni iyi tanıdığına emindim. </st><st c="4594">Baksanıza; oburluğumu, midye delisi olduğumu biliyor, hakkımda yorumlar yapıyor, bir şeyleri hatırlayıp hatırlamadığımı soruyor... </st><st c="4725">Yanımda olacağını söylüyor. </st><st c="4753">Eh, kabul edelim, büyük ihtimalle bu kadın, annem.</st></p>
			<p><st c="4803">Anneliğin ne olduğunu biliyor, hatırlıyorum; bu güzel. </st><st c="4859">Ama kendi anneme dair bilgim sıfır. </st><st c="4895">Nerede doğdum, kimin çocuğuyum, bir babam da var mı etrafta, bunları bilmiyorum. </st><st c="4976">Neyse bakalım. </st><st c="4991">Beni seven bir kadının himayesindeyim. </st><st c="5030">Yemeye içmeye başlayacağıma göre, iyileşiyorum. </st><st c="5078">Başıma ne geldiyse, geçip gitmiş belli ki. </st><st c="5121">Her şey yolunda. </st><st c="5138">İlk şokun ardından derin bir nefes, biraz mantıklı düşünme süreci; sonra ikinci şokun ardından kısa bir gözyaşı döküş... </st><st c="5259">Ve tamam işte, her şey yolunda. </st><st c="5291">Madem öyle, soru sorma sırası bende.</st></p>
			<p><st c="5327">“A-an...”</st></p>
			<p><st c="5337">‘Anne’ diyerek başlamak istedim ama olmadı. </st><st c="5382">Tanımadığım bir kadına öyle hemen anne diyemezdim ki. </st><st c="5436">Hem henüz annem olup olmadığı kesin değildi. </st><st c="5481">Belki teyzem veya ablamdı. </st><st c="5508">Hatta beni evlat edinmiş birisi ya da bana yardımcı olan bir belletmen olabilirdi. </st><st c="5591">Bunca şeyi bilirken, kendi durumumu bu kadar iyi değerlendirirken; özel hayatımla ilgili, gerçek benliğimle ilgili hiçbir fikrim olmaması şaşılacak şeydi doğrusu. </st><st c="5754">Bir sürü bilgim vardı ama bunların hiçbirisi bana ait bilgiler değildi. </st></p>
			<p><st c="5826">İnsanların hafızalarını kaybetme biçimleri üzerine internette kısa bir araştırma yapsam iyi olacaktı. </st><st c="5928">Kendim üzerine yapmaya çalıştığım araştırma ise ‘anne’ ile şekilleniyordu bu sırada. </st><st c="6013">Ben söylemeden o aklımdan geçirdiğim kelimeyi duymuş gibiydi. </st><st c="6075">Hiç de şaşırmamıştı kendisine anne dememe veya demeye çalışmama. </st><st c="6140">Ne de olsa benim için imkânsız olan şey, ona göre normaldi. </st><st c="6200">Ona anne diyememem yüzünden hayal kırıklığına uğrayacaktı muhtemelen. </st><st c="6270">En azından şimdilik dediğimi sanmış, kelimeyi kendi kafasında tamamlamıştı ve keyifle, gülümseyerek konuşabiliyordu:</st></p>
			<p><st c="6386">“Söyle, annesinin güzeli.”</st></p>
			<p><st c="6413">Hiç değilse annem olduğu ispatlanmış oldu. </st><st c="6457">Birde bir. </st><st c="6468">Tabii bu bir komplo değilse; karşımdaki kötü niyetli yaratık, annem yerine geçmek için hafızamın eksikliğinden yararlanmıyorsa... </st><st c="6598">Geçmişte nasıldım bilmiyorum gerçi ama hafızamın kaybı, hayal gücümden bir şey eksiltmemiş gibiydi. </st><st c="6698">Tersi de mümkündü elbette; hafızamın yokluğu hayal gücüme yaramış olabilirdi.</st></p>
			<p><st c="6775">Sorabileceğim en mantıklı şeyi sormaya çalıştım:</st></p>
			<p><st c="6824">“Bana ne oldu?”</st></p>
			<p><st c="6840">Kendimce mantıklı bir şey sormuştum ama belli ki pek duymak istenecek türden bir soru değildi bu. </st><st c="6939">Karşımdaki kadının yüz ifadesinin tamamen değişmesi nedeniyle böyle yorum yapıyordum. </st><st c="7025">Daha birkaç saniye öncesinde, ‘annesinin kuzusu’ şeklinde sevgisi ağzından fışkırırcasına konuşan kadının yüzünde, şimdi acı dolu bir ifade belirmişti. </st><st c="7177">Ses tonu da buna bağlı olarak değişti. </st><st c="7216">Bir oyun veya filmde olsa, bu performansın önünde saygıyla eğilirdi insan. </st><st c="7291">Duygusunu, tavrını resmen jet hızıyla değiştirmişti. </st><st c="7344">Bir anda bambaşka bir insana dönüşüvermişti. </st><st c="7389">Sanırım, gerçek hayatta olduğumuzdan bu kadar gerçekçiydi.</st></p>
			<p><st c="7447">Alçalmış ses tonuyla, ciddiyetle kısacık bir soru sordu:</st></p>
			<p><st c="7504">“Hatırlamıyor musun?”</st></p>
			<p><st c="7526">Açıkçası bu kadar kısa bir karşılık beklememiştim. </st><st c="7578">Demek ki tavrıyla beraber, konuşma şekli de değişmişti. </st><st c="7634">Uzayıp giden cümlelerin, gevezeliğin yerini, gerektiği kadar uzunlukta, yüksek ciddiyette konuşmalar almıştı. </st><st c="7744">İkinci bir cümle kurması için tepki vermem gerektiğini anladım. </st><st c="7808">Ama konuşacak halde hissetmiyordum. </st><st c="7844">Ağzımdan şimdiye kadar birkaç kelimenin çıkması bile yorulmama neden olmuştu. </st><st c="7922">Kol kaslarım gibi, çene kaslarım da uzun zamandır çalışmamış olmalıydı.</st></p>
			<p><st c="7993">Konuşmak yerine, başımı hayır anlamında iki yana salladım. </st><st c="8053">Bunun mantıksızlığını, ancak yaptıktan sonra fark ettim. </st><st c="8110">Uzun zamandır yerinden oynamamış kafamdan katır kutur sesler gelmişti. </st><st c="8181">Korkunç haldeydim, paslanmış bir makineden farksızdım.</st></p>
			<p><st c="8235">Az önce sorduğu soruyu, sınırlarını çizerek, evet-hayırla geçiştirilemez halde yeniden sordu:</st></p>
			<p><st c="8329">“Ne kadarını hatırlıyorsun?”</st></p>
			<p><st c="8358">Bense tam bir karşılık veremedim:</st></p>
			<p><st c="8392">“Hiç.”</st></p>
			<p><st c="8399">Diyebildiğim bundan ibaretti. </st><st c="8430">Küçücük bir kelime, üç harf tek heceden oluşan küçücük bir kelime ve koca bir hiç. </st><st c="8513">Hıçkırık gibi, küçücük bir tepki ama içinde bir dünya var! </st><st c="8572">Bir dünya dolusu boşluk! </st><st c="8597">Bomboş bir kafa, beden, ruh... </st><st c="8628">Boş kutuya dönüş.</st></p>
			<p><st c="8645">Bu ‘hiç’ten sonra kendimden geçmişim.</st></p>
			<p><st c="8683">Gözlerimi açtığımda başımda iki kadını birden gördüm. </st><st c="8738">Annem olan ve doktor olan...</st></p>
			<p><st c="8766">“Şimdi nasılsın bakalım?”</st></p>
			<p><st c="8792">Başa dönüyorduk. </st><st c="8810">Bana sürekli nasıl olduğumu sorup sorup cevap alamıyorlardı. </st><st c="8871">Bu defa cevap verdim:</st></p>
			<p><st c="8892">“Kötü. </st><st c="8900">Bomboş. </st><st c="8908">Sünger gibi.”</st></p>
			<p><st c="8921">“Harika!”</st></p>
			<p><st c="8931">Doktor öyle rahatlıkla ve içten bir biçimde bu tuhaf tepkiyi vermişti ki, annem olan bir anda öfkeyle yüzünü ona çevirdi. </st><st c="9054">İfadesindeki ‘ne saçmalıyorsun sen’ kelimelerini seçebiliyordum. </st><st c="9119">Doktor da durumun farkında olmalıydı ki, ciddileşerek kendisini toparladı, açıklama yapmaya çalıştı:</st></p>
			<p><st c="9219">“Yani duygularını bu kadar bilinçli bir şekilde ifade etmesinin harika olduğunu kastettim. </st><st c="9311">Kullandığı metafora</st><span><span id="footnote-002-backlink"><a href="hatirla_e-kitap-1.xhtml#footnote-002"><st c="9330">1</st></a></span></span><st c="9332"> baksanıza: sünger. </st><st c="9352">Bence kızınızın, yaşının ötesinde bir ifade kabiliyeti var, tıpkı yetişkin bir insan gibi. </st><st c="9443">Zihinsel hiçbir sorunu olmadığını zaten yaptığımız testlerden biliyorduk. </st><st c="9517">Bu da ilk canlı ispatı oldu. </st><st c="9546">Tebrik ederim Sezen Hanım, sayenizde, bu sürecin sonuna kolayca geldik.”</st></p>
			<p><st c="9618">O kadar uzun konuşmuştu ki, aklım allak bullak olmuştu. </st><st c="9675">Netafor (metaforun ne demek olduğunu o sırada bilmediğimden, kendisi benim için ne’tafordu), kabiliyet (vay, bunun iltifat olduğunu anlayabiliyordum), testler (kendimi denek olarak hissetmem kötü tabii), süreç... </st><st c="9888">Ben bu karmaşık denklemi çözmeyi biraz ertelemeye karar verdim. </st><st c="9952">Çünkü annem olan kişi, doktora hayretle bir şeyler sormaya başlamıştı:</st></p>
			<p><st c="10022">“Sürecin sonu? </st><st c="10038">İyi ama kızım iyileşmedi ki! </st><st c="10067">Görmüyor musunuz, hiçbir şey hatırlamadığını söylüyor, bir anda bilincini kaybedip bayılıyor, gözünü açınca da kötü hissettiğini söylüyor... </st><st c="10208">Hiçbir şey yapmayacak mısınız? </st><st c="10239">Böylece ‘sürecin sonuna’ mı gelmiş olacağız?”</st></p>
			<p><st c="10284">‘Sürecin sonu’ derken doktorun sesini taklit eder gibi yapmıştı; komikti, kendimi tutamayıp güldüm. </st><st c="10385">Bir anda ikisinin de dikkatini dağıtmıştım sanırım. </st><st c="10437">Önce neden güldüğümü sorarcasına bakarken, bir anda bana katıldılar. </st><st c="10506">Kıkırdıyorduk. </st><st c="10521">İnsanlar saçma durumlarda kıkırdayabiliyordu. </st><st c="10567">Bildiğim dünyadan farksız bir yerdeydim. </st><st c="10608">Nereden bildiğimi bilmediğim bir hayattan... </st></p>
			<p><st c="10653">Kıkırdamanın sonunda sözü ilk alan doktor oldu. </st><st c="10701">Annem olanı ikna etmesi gerekiyordu sonuçta. </st><st c="10746">Belli ki bugün yarın hastaneden çıkacaktım. </st><st c="10790">Bu arada etrafta bir ‘baba’nın görünmemesi annemle ikimizin birlikte yaşadığını, başka kimsemiz olmadığını düşünmeme yol açmıştı. </st><st c="10920">Haklı mıydım, bakalım...</st></p>
			<p><st c="10944">“Sezen Hanım...”</st></p>
			<p><st c="10961">Doktorun es verip soluklanışında, annem olanın isminden hoşlandığımı düşündüm: Sezen.</st></p>
			<p><st c="11047">Peki... </st><st c="11056">benim adım neydi? </st><st c="11074">Bunu bilmiyordum. </st><st c="11092">Kendi ismimden önce başka birinin ismini öğrenmiştim. </st><st c="11146">Yabancı bir kadının isminin Sezen olduğunu biliyor, lanet olası kendi adımı hatırlamıyordum. </st><st c="11239">Kızım demişti, tatlım demişti ama bana ismimle seslenmemişti.</st></p>
			<p><st c="11300">Hafızamı kaybettiğimi bile bile, nasıl olur da ismimle seslenmezdi! </st><st c="11369">Belki de hatırlamamı istemiyordu. </st><st c="11403">Aklıma kötü ihtimaller üşüşmüştü yine. </st><st c="11442">Karşımdaki kötücül yaratıkların anne-doktor kılıklarına bürünüp bana bir mizansen</st><span><span id="footnote-001-backlink"><a href="hatirla_e-kitap-1.xhtml#footnote-001"><st c="11523">2</st></a></span></span><st c="11525"> hazırladıkları, aslında hafızamı alıp bir yere saklamış oldukları...</st></p>
			<p><st c="11594">Peki, neden benimle uğraşsınlardı ki? </st><st c="11633">Kimdim ben?</st></p>
			<p><st c="11644">“Kimim ben?”</st></p>
			<p><st c="11657">Bağırmıştım. </st><st c="11671">Kontrolden çıkıp haykırdığım anda, annem olanın, “Yeni bir nöbet geliyor işte, bu halde hiçbir yere gidemeyiz!” diye isyan ettiğini duydum. </st><st c="11811">Farkında değildim ama yatakta hareket ediyor olmalıydım. </st><st c="11868">Çünkü beni durdurmaya çalışıyorlardı. </st><st c="11906">Belki de... </st><st c="11918">Kendimi hissetmediğim için hareket edemediğimi sanıyor olabilir miydim? </st><st c="11990">Doktorun “Ne kadar da güçlü kasları var!” cümlesi bunu anlatıyordu sanki. </st><st c="12064">Neyse, en azından bedenim, hafızamdan güçlüydü. </st><st c="12112">Belki bu bir işe yarardı.</st></p>
			<p><st c="12137">Ne kadar çırpındığımı bilmiyorum ama bir düşüş ânı daha yaşadığım kesindi. </st><st c="12213">Sonradan öğrendiğime göre, doktor benimle başa çıkamayacağını anlayınca acil durum düğmesine basmış, bunun üzerine hemşire gelip bana iğne yapmış, aldığım uyutucu ilaçla mışıl mışıl uykuya düşmüşüm...</st></p>
			<p><st c="12413">Tabii ben onların yaşadıklarını değil, rüyamda olanları hatırlıyorum: </st></p>
			<p><st c="12484">Rüyamda hafızamın peşine düşmüştüm. </st><st c="12520">Uzay boşluğunda dolaşan hafızamı arıyor, ona ulaşamıyordum. </st><st c="12580">Uçarak, gökyüzünde bir yerde rastlarım sanıyordum ama asla yeterince yükselip atmosferin dışına çıkamıyordum.</st></p>
			<p><st c="12689">Pes edip geri döndüğümde hafızam benimle bir anlaşma yaptı. </st><st c="12750">Beni yukarıda bir yerden kontrol altında tutacak, gidip başkasına yâr olmayacaktı. </st><st c="12833">O bana aitti; benim hayatım, benim hatıralarımdı ve öyle kalacaktı. </st><st c="12901">Kavuşacağımız güne kadar vedalaştık, birbirimize iyi günler diledik. </st><st c="12970">Bu günler kaç gün sürecekti, kim bilir? </st><st c="13010">Biraz üzgündüm. </st></p>
			<p><st c="13026">Hafızamla yaptığım anlaşmaya göre bir söz vermem gerekti. </st><st c="13084">Kavuşacağımız gün gelene kadar, sorun çıkarmayacak, öyle çırpınıp durmayacaktım. </st><st c="13165">Tabii bedenimi kontrolsüzce savurup durmam, duygusal yoğunluk nedeniyle bir nöbet geçirmem demekti. </st><st c="13265">Yani, verdiğim sözü tutup tutmamak benim elimde miydi, emin değilim. </st><st c="13334">Ama anlaşma buydu. </st><st c="13353">Hafızam da bedenimi hissetmeme, hayata yeniden adapte olmama yardım edeceğini söylemişti.</st></p>
			<p><st c="13442">Gerçekten beni uzay boşluğundan ya da daha basitçe gökyüzünde bir yerlerden kontrol eden bir güç gibi olduğunu hissettim. </st><st c="13565">Bir ben vardı; benden dışarıda, uzakta, erişemediğim. </st><st c="13619">Gücümü kontrol etmeyi öğrendiğimde erişeceğime inandığım...</st></p>
			<p><st c="13678">Rüyadaki anlaşmanın gerçekçiliğinden mi, yoksa fantastik düşüncelerime bir kılıf uydurup onları gerçek gibi hissetmemden mi bilmem; bu son uyanışım, gerçek bir uyanış oldu. </st><st c="13852">Kontrollü davranan, aklı başında bir insan gibiydim. </st><st c="13905">Hatıralarına sahip, hafızası yerinde, ‘normal’ bir insan. </st><st c="13963">Doktordan özür diledim:</st></p>
			<p><st c="13986">“Zorluk çıkarmak istemezdim.”</st></p>
			<p><st c="14016">“Biliyorum. </st><st c="14029">Olur böyle şeyler. </st><st c="14048">Belki de konuştuklarımızı da unuttuğundan.”</st></p>
			<p><st c="14091">“Nasıl yani? </st><st c="14105">Neyi unuttum başka?”</st></p>
			<p><st c="14125">“Panikleme hemen. </st><st c="14144">Hafıza kayıplarında karşılaştığımız bir durum bu. </st><st c="14194">Yeni şeyleri hızla öğrendiğin gibi, hızla unutabilirsin de. </st><st c="14254">İsmini sana söyledik. </st><st c="14276">Kim olduğunu, nerede yaşadığını... </st><st c="14311">Uzun uzun anlattık. </st><st c="14331">Ama sen o kadar çok inkâr ettin ve bu anlatılanların seninle ilgisi olmadığını söyledin ki, muhtemelen tekrar silindi gitti hafızandan.”</st></p>
			<p><st c="14467">Doğru olabilirdi. </st><st c="14486">En azından mantıklı geliyordu. </st><st c="14517">Belki gerçekten bir şeyler değişmişti. </st><st c="14556">Şimdi her şeyi kabul ediyor; kendimi bilmek, tanımak, geçmişimi öğrenmek istiyordum. </st></p>
			<p><st c="14641">“Yani ancak öğrenmek istediklerimi öğrenebilirim ama geçmişteki şeyleri hatırlayamam, öyle mi?” </st></p>
			<p><st c="14737">Doktor düşünceliydi. </st><st c="14758">Annem olan kadın uzaktan ikimize bakıyordu. </st><st c="14802">Sanki doktorun söyleyecekleri, onun kafasındaki sorulara da cevap olacaktı.</st></p>
			<p><st c="14877">“Zaman, Anı. </st><st c="14891">Zamana ihtiyacın var.”</st></p>
			<p><st c="14913">Anı... </st><st c="14921">İsmim buydu demek. </st><st c="14940">Anısı olmayan, yaşadığı ‘an’dan başka şeyi olmayan biri için oldukça manidar bir isim olduğu söylenebilirdi. </st><st c="15049">Benimle dalga geçtiklerini düşündüm yine. </st><st c="15091">Paranoyakça fikirlerin aklıma üşüşüp durmasına engel olamadığım gibi, ara ara ufak delirme anları yaşadığımı da gördünüz. </st><st c="15213">Aklıma mukayyet olmayı nasıl başaracak, hafızama verdiğim sözü nasıl tutacaktım? </st></p>
			<p><st c="15294">Kendimi öyle yorgun hissediyordum ki. </st><st c="15332">Yataktan çıkamamak, kıpırdayamamak, muhtemelen delirdiğim anlarda kontrolsüzce harcadığım enerjinin sonucuydu. </st><st c="15443">Buna bir son vermem gerektiği kesindi ama... </st><st c="15488">Neyi nasıl yapacağımı bilmiyordum ki. </st><st c="15526">Hem suç bende değildi. </st><st c="15549">Bunca şeyi yaşamak seçimim değildi. </st></p>
			<p><st c="15585">Cezalandırılıyor muydum yoksa? </st><st c="15616">Gerçekten işlediğim bir suç yüzünden, bunlar benim başıma geliyor olabilir miydi? </st><st c="15698">Düşündüklerimi yüksek sesle söyleyiverdim:</st></p>
			<p><st c="15740">“Bunları yaşamak için nasıl bir kötülük yaptım acaba?” </st></p>
			<p><st c="15796">Annem olan insan gülümsedi. </st><st c="15824">Daha sonra bunun üzerine konuştuğumuzda, dünyayı adil bir yer sanmama güldüğünü söyleyecekti. </st><st c="15918">Şimdilik beni teselli etmekle yetindi.</st></p>
			<p><st c="15956">“Sen hiçbir şey yapmadın, tatlım. </st><st c="15991">Hayatımızda her şey yolundaydı. </st><st c="16023">Sadece küçük bir kaza geçirdin, hepsi bu. </st><st c="16065">Bir şey oldu. </st><st c="16079">Biz yanında değildik, o nedenle tahmin edemiyoruz. </st><st c="16130">Sen de ne olduğunu hatırlayıp anlatamıyorsun. </st><st c="16176">Durum bundan ibaret.”</st></p>
			<p><st c="16197">‘Bir şey oldu.’ Gerçekte ne olduğunu bilmediği için, kolayca kestirip atıyordu sanırım. </st><st c="16286">Bilmeyince kabullenmesi kolaydı. </st><st c="16319">Bir şey olmuştu, hafızam gitmişti. </st><st c="16354">Kolum bacağım yerindeydi, buna sevinebilirdik. </st><st c="16401">Başka sakatlığım yoktu. </st><st c="16425">Aklımın sakatlığı küçük, önemsiz bir şeymiş gibi, sevinçten deliye dönebilirdik. </st></p>
			<p><st c="16506">Döndük de... </st><st c="16519">Doktor son testlerin sonucuyla gelip kanımdaki hormon miktarlarıyla ilgili sorunların düzeldiğini söylediğinde sevinçten deliye döndük. </st><st c="16655">Çünkü eve gidebilecektik. </st><st c="16681">Daha doğrusu, annemin içi rahat bir şekilde gidecektik. </st><st c="16737">Bu hormonal iyileşme, duygusal nöbet geçirmeyeceğim anlamına geliyordu. </st><st c="16809">Her şey çok bilimseldi tabii. </st><st c="16839">Hormonlar düzeldiyse ben de düzeldim demekti. </st><st c="16885">Gerçekten böyle olup olmadığından emin olamayarak, hazırlanmaya başladım. </st></p>
			<p><st c="16959">Minik egzersizlerim işe yaramıştı ki kalkmak, yürümek normalleşmişti. </st><st c="17029">Fizik tedavi için evimize bir uzmanın geleceğini söyledi doktor. </st><st c="17094">Annemle yola koyulduğumuzda sorabileceğim en aptalca soruyu sordum böylece:</st></p>
			<p><st c="17169">“Zengin miyiz biz?” </st></p>
			<p><st c="17190">Annem yerine Sezen demeye karar verdiğim insan, gülmeye başladı. </st><st c="17255">Tatlı bir gülüşü vardı ama hâlâ anne değildi benim için. </st><st c="17312">Annem olan insan, demek de sanki kaba biraz. </st><st c="17357">En iyisi Sezen demek. </st><st c="17379">Sezen tatlı tatlı güldü. </st></p>
			<p><st c="17404">“Nereden çıkardın onu? </st><st c="17427">Kafan nasıl çalışıyor, anlamıyorum.”</st></p>
			<p><st c="17463">“Ben de anlamıyorum.”</st></p>
			<p><st c="17485">Onun aslında kendi kendine yaptığı yoruma karşılık vermiştim. </st><st c="17548">Kendi kendime mırıldanır gibi. </st><st c="17579">Sezen de duymadı sanırım ya da tam olarak ne demek istediğimi anlamadı.</st></p>
			<p><st c="17650">“Efendim, tatlım?”</st></p>
			<p><st c="17669">Mantıklı olan, zengin olduğumuz fikrine neden kapıldığımı açıklamamdı, biliyorum. </st><st c="17752">Ama o anda şu ‘tatlım’ kelimesi canımı sıkmaya başladı. </st><st c="17808">Hiç sevmediğim, hoşuma gitmeyen bir kelime; güya annem olan Sezen’in (böyle daha kibar oldu sanki!) dilinden düşmüyordu. </st><st c="17929">Niyeyse hatırlamamak kadar, bir şekilde hoşuma gitmeyen durumlarla karşılaşmam da beni deliye döndürüyordu. </st><st c="18037">‘Hormonlarım pek iyileşmemiş olabilir mi acaba?’ diye düşünürken, biraz sinirlensem de kendimi kaybetmeden tepki verdim. </st><st c="18158">Hormonlarım iyileşmeye, yani normale dönmeye yakındı herhalde.</st></p>
			<p><st c="18220">“Bana tatlım deme...” Duraksadım, galiba bu senli benli diyaloğun kendisi beni rahatsız ediyordu: “Yani... </st><st c="18328">demeyin, lütfen.”</st></p>
			<p><st c="18345">‘Siz’li konuşup, ‘lütfen’ sihirli sözcüğünü ekleyince nazikleşmediğimin farkındaydım. </st><st c="18432">Sezen’i üzmüştüm. </st><st c="18450">Yüzünün asılmasından belliydi. </st><st c="18481">Empati kurabiliyor, duygularını anlayabiliyordum ama... </st><st c="18537">Ama çok bir şey ifade etmiyordu sanki. </st><st c="18576">Kendimden başka hiçbir şeyin bana bir şey ifade etmediğini, kendiminse kendimde olmadığını düşündüm. </st><st c="18677">İçim acıdı. </st><st c="18689">Asık surata asık suratla karşılık vermem demekti bu.</st></p>
			<p><st c="18741">“Tamam canım, demem.”</st></p>
			<p><st c="18763">Canım, daha iyi sayılırdı. </st><st c="18791">İdare edebileceğimi düşündüm. </st><st c="18821">Daha fazla konuşmadan, o önde, ben arkada ilerledik. </st><st c="18874">Yan yana yürümek de fazla geliyor gibiydi. </st><st c="18917">Hastane odasından çıkmamızla beraber, mesafemizi artırmıştım. </st><st c="18979">O da farkındaydı. </st><st c="18997">Zamana ve mesafeye ihtiyacım olduğunu düşünüp alttan aldığını anlıyordum. </st></p>
			<p><st c="19071">Otoparka gitmemizi bekledim ama beklediğim gibi olmadı. </st><st c="19127">Kendi arabamız olmadığına göre zengin olmayabilirdik. </st><st c="19181">Önemi olmadığını biliyordum bilmesine de, o anda sıfırdan bir hayatın içine düştüğüm için, nasıl koşullarda yaşayacağımı umursuyordum herhalde. </st><st c="19325">Aklımdan geçenin bu olduğunu hatırlıyorum. </st><st c="19368">Arabamız var mı? </st><st c="19385">Evimiz nasıl bir semtte? </st><st c="19410">Babam var mı? </st><st c="19424">Varsa neden hâlâ ortalıkta yok; yoksa öldü mü, ayrı mı yaşıyorlar? </st><st c="19491">Ne iş yapıyorlar? </st><st c="19509">Kardeşim olabilir mi acaba? </st><st c="19537">Belki babam evde ona bakıyordur...</st></p>
			<p><st c="19571">Ve daha bin bir soru, çeşit çeşit ihtimal, kafamda dönüp durdu. </st><st c="19636">Farklı senaryoları seçip oynayabildiğim bir bilgisayar oyununun içinde gibiydim. </st><st c="19717">Babam olmasını istesem olacaktı sanki, zengin olduğumuzu düşünürsem zengin olacaktık bir anda... </st><st c="19814">Otoparktaki iyi arabalardan birine binmeyip taksi çağırdığımızı fark ettiğimde, hayatımın kontrolünün elimde olmadığını öğrendim. </st><st c="19944">Bir hayata doğmuştum ve onu yaşıyordum. </st><st c="19984">İkinci defa, sıfırdan.</st></p>
			<p><br /></p>
			<p><st c="20006">Eve girdiğimizde taşıdığım kabullenme hissi biraz coşkuya karıştı. </st><st c="20074">Beklediğimden daha güzel bir yerdeydik çünkü. </st><st c="20120">Bahçe katında, iki katlı bir eve varmıştık.</st></p>
			<p><st c="20163">“Fena sayılmaz, değil mi? </st><st c="20190">Babaannenler köye taşınınca, burayı bize bıraktılar. </st><st c="20243">Kira ödemiyoruz, o açıdan rahat. </st><st c="20276">Sordun ya, çok zengin sayılmayız ama idare ediyoruz işte.”</st></p>
			<p><st c="20334">Gülümsedim. </st><st c="20347">Zoraki bir gülümsemeydi bu. </st><st c="20375">Sezen’in böyle açıklamalar yapmak zorunda kalmasının, ona acı verdiğini anlayan ve onu rahatlatmaya çalışan bir gülümseme.</st></p>
			<p><st c="20497">“Babaannem?”</st></p>
			<p><st c="20510">“Babanın annesi.”</st></p>
			<p><st c="20528">Bu açıklama komikti. </st><st c="20550">Bunu bilmediğimi düşünmüş olamazdı, ki kendisi de fark edip toparladı:</st></p>
			<p><st c="20620">“Babaannenin ne olduğunu bildiğini biliyorum tabii. </st><st c="20673">Bizim hayatımız dışında her şeyi bildiğinin farkındayım. </st><st c="20730">Hatta... </st><st c="20739">neyse.”</st></p>
			<p><st c="20746">Ne söyleyecekti acaba? </st><st c="20770">Sormak istedim, vazgeçtim. </st><st c="20797">Söylemek istese söylerdi. </st><st c="20823">Zamanımız boldu, duymak istemeyeceğim kadar çok konuşacaktı zaten. </st><st c="20890">İstediğini, istediği kadarıyla anlatmasına izin verdim.</st></p>
			<p><st c="20945">“Babaannen, deden, baban, kuzenlerin var, demek istedim. </st><st c="21003">Babanın kalabalık bir ailesi var ama senin hastanede kaldığın süre uzadığı için... </st><st c="21086">pek ilgilenemediler. </st><st c="21107">Başta herkes yanındaydı. </st><st c="21132">En son, gördüğün gibi baş başa kaldık.”</st></p>
			<p><st c="21171">“Yani babamla birlikte mi yaşıyoruz? </st><st c="21209">Ben sandım ki...”</st></p>
			<p><st c="21226">“Sandığın şeyde haklı olabilirsin aslında. </st><st c="21270">Babanla son zamanlarda çok iyi sayılmayız. </st><st c="21313">Sana doğrudan söyleyebilirim, çünkü bunu zaten biliyordun. </st><st c="21372">Hatta bana anlatmadığın bir şekilde depresyona girmiş olabileceğini, hafızanla ilgili yaşadığın bu sorunda, böyle bir sürecin etkisi olduğunu filan düşündük başta ama... </st><st c="21542">Galiba durum farklı.”</st></p>
			<p><st c="21563">Başımı sallamakla yetindim. </st><st c="21592">Benimle doğrudan konuşması iyi geliyordu. </st><st c="21634">Annesinin kuzusundan, tatlımlardan, bu noktaya, bu kadar kısa sürede gelebilmiş olmamıza sevindim doğrusu. </st><st c="21741">Yoksa işler zorlaşacaktı. </st><st c="21767">Bana böyle davranması gerektiğini anlaması kısa sürmüştü. </st><st c="21825">Zeki bir kadındı. </st><st c="21843">Zekâmı ondan aldığımı umdum. </st><st c="21872">Ortalıkta gözükmeyen babamı tanımıyordum sonuçta. </st><st c="21922">Tanımam, alışmam gereken insan sayısının bir eksilmesi iyiye işaretti. </st><st c="21993">Bunu düşününce, diğer soru kendiliğinden geldi:</st></p>
			<p><st c="22040">“Kardeşim var mı?”</st></p>
			<p><st c="22059">“Hayır.”</st></p>
			<p><st c="22068">Buna da sevindiğimi söyleyebilirim. </st><st c="22105">Tanışmam gereken ne kadar az insan varsa o kadar iyiydi. </st><st c="22162">Hatta babamın ailesinin kalabalıklığı kalbimi fenalaştırmıştı. </st><st c="22225">Uzun bir süre, en azından eve ve hayatıma alışana kadar, hiçbirinin ortaya çıkmamasını umdum. </st></p>
			<p><st c="22319">Eve alışmak için etrafta gezinmem mi daha mantıklı, yoksa direkt odamı bulup oraya dalmam mı, diye düşünürken Sezen aklımı okumuş gibi yol gösterdi.</st></p>
			<p><st c="22467">“Odan bahçe katında. </st><st c="22489">Kedi-köpek beslemek istediğin için, birkaç ay önce, o olaydan kısa süre önce yani, seni alt kata taşımıştık. </st><st c="22598">Çünkü babanın astımı var, evde hayvanlarla zor oluyordu. </st><st c="22655">Bu yüzden sen o odayı aldın ve bahçemiz bir hayvan yuvasına döndü. </st><st c="22722">Git de onlarla zaman geçir istersen. </st><st c="22759">Özlemişlerdir seni. </st><st c="22779">Ben ilgilenmeye çalıştım ama... </st><st c="22811">Senin kadar becerememişimdir.”</st></p>
			<p><st c="22841">Hayvansever birisi olduğuma sevinmiştim. </st><st c="22883">Kendimi böyle dışarıdan, dolaylı şekilde tanımak tuhaftı.</st></p>
			<p><st c="22940">Alt kata indim. </st><st c="22957">Yaşadığım, kendi kendime sürekli vakit geçirdiğimi düşündüğüm odanın neye benzediğini gerçekten merak ediyordum. </st><st c="23070">Kendime ait büyük bir alana sahip olduğumu hissetmiştim. </st><st c="23127">Hatırlamak değildi bu. </st><st c="23150">Kendime dair öğrendiğim şeyler, kafamda bir karakter çiziyordu. </st><st c="23214">Ve o karakterle, bahçe katında hayvanlarını besleyen kişi birleşince büyük, ferah bir odaya sahip olduğum fikri meydana geliyordu. </st><st c="23345">Hatırlamak değildi yani, ne acı. </st><st c="23378">Kendimi tahmin yürüterek tanıyordum. </st><st c="23415">Parçaları birleştirerek, çıkarımda bulunarak...</st></p>
			<p><st c="23462">Odanın fiziksel koşullarıyla ilgili tahminim hem doğru hem yanlıştı; </st><span><st c="23532">uğursuzluğun</st></span><st c="23544"> yaşındaki</st><span><span id="footnote-000-backlink"><a href="hatirla_e-kitap-1.xhtml#footnote-000"><st c="23554">3</st></a></span></span><st c="23556"> birisi için boyut olarak büyük bir odaydı, evet. </st><st c="23606">Ancak ferah filan değildi; aksine nefes alınamayacak kadar darmadağın, pis... </st><st c="23684">Resmen pis bir odaydı bu. </st><st c="23710">Sezen’in temizlikle arasının iyi olmadığını o an anlamıştım. </st><st c="23771">Gerçi hemen arkamdan gelip beni yalnız bırakma nezaketi göstermemiş sevgili pis kadının açıklaması bunu inkâr ediyordu:</st></p>
			<p><st c="23890">“Neredeyse iki aydır odandan uzaktasın. </st><st c="23931">Sen yokken buraya hiç girmedim. </st><st c="23963">Genelde de yanındaydım zaten. </st><st c="23993">O yüzden, biraz temizliğe ihtiyacı var sanki.”</st></p>
			<p><st c="24039">Kısa bir sessizlik oldu. </st><st c="24065">Ben yorum yapamıyordum. </st><st c="24089">Çünkü odanın temizliğini ne kadar önemsesem de, etraftaki nesnelere göz gezdirmek daha ilginç gelmeye başlamıştı. </st><st c="24203">Sezen ise muhteşem önerisi için, fırsat bu fırsat diye düşünmüş olmalı ki hemen ilavesini yaptı:</st></p>
			<p><st c="24299">“İstersen bu gece... </st><st c="24321">Yani senin için sorun olmayacaksa... </st><st c="24358">Benimle kalabilirsin.”</st></p>
			<p><st c="24380">Odasını benimle paylaşmak istediğini söylüyor olmalıydı. </st><st c="24438">Anne-kız koyun koyuna uyumamızın hayalini kuruyor olabilirdi. </st><st c="24500">Makul. </st><st c="24507">Anne olan birisi böyle şeyler düşünebilir ama normal bir kızı varsa. </st><st c="24576">Benim bu tanıma pek uymadığım ortadaydı. </st><st c="24617">Haliyle bu teklifi nasıl olup da yapıyor, anlamıyordum. </st><st c="24673">Yine de sert bir çıkış yapmak istemedim.</st></p>
			<p><st c="24713">“Seninle kalmamayı tercih ederim. </st><st c="24748">Evde başka oda yok mu?”</st></p>
			<p><st c="24771">Koca evde başka oda olduğuna emindim.</st></p>
			<p><st c="24809">“Var. </st><st c="24816">Yukarıda, misafir odasında kalabilirsin.”</st></p>
			<p><st c="24857">Evin ilginç planını da böylece kafamda oturtmaya başladım. </st><st c="24917">Giriş üst kattandı ve bu katta iki yatak odası vardı; misafir odası ve Sezen’in yalnız veya kocasıyla kaldığı oda. </st><st c="25032">Bir de çalışma odası gibi düzenlenmiş bir alan. </st><st c="25080">Sonradan bu odanın başka işlevlerini de öğrenecektim. </st><st c="25134">Salon, mutfak gibi ortak kullanılan alanlar ise, benim odamın yer aldığı bahçe katındaydı. </st><st c="25225">Şu an iki, babam olan insanla en fazla üç kişi için, salonuyla beraber beş odalı koca bir evimiz vardı yani. </st><st c="25334">Bu, hoşuma gittiği kadar tuhaf gelmişti. </st><st c="25375">Tabii babaanne dededen kalma evde eskiden kalabalık ailenin yaşadığını düşünecek olursam, her şey bir mantığa oturuyordu ama... </st></p>
			<p><st c="25503">Anlamadığım diğer şey, bütün kardeşler yerine –kaç kişi olduklarını o an bilmiyordum tabii– neden evin babama bırakıldığıydı. </st><st c="25629">Mal mülk paylaşma meselelerinin büyük sorun yarattığını bilecek kadar dünyadan haberdardım. </st><st c="25721">Hayata dair bu kadar bilgim varken kendi hayatımı bilmemem bir kere daha canımı sıktı. </st><st c="25808">Kendi hayatıma dalmak için odama girme izni istedim.</st></p>
			<p><st c="25860">“Sezen, beni burada yalnız bırakabilir misiniz? </st><st c="25909">Odamda zaman geçirmek iyi gelir diye düşünüyorum.”</st></p>
			<p><st c="25959">Sezen şoke olmuş bir halde baktı bana. </st><st c="25999">Kendisine ismiyle ilk seslenişimdi, tabii ki hoş karşılamadı. </st><st c="26061">Haklıydı ama daha iyisi elimden gelmeyecekti. </st><st c="26107">Zorlama oluyordu ve ben kendimi zorlamak istemiyordum. </st><st c="26162">Zaman içinde yakınlık göstermemin mümkün olacağı insanın yanında, yapmacık davranmak yerine içimden geldiği gibi olmayı, içimden geldiği kadar yakınlık göstermeyi tercih ederdim. </st><st c="26341">Böylesi, bu samimiyet daha doğru geliyordu. </st><st c="26385">Belki açıklasam ona da mantıklı gelirdi. </st><st c="26426">Bu açıklamayı yapmadığım için, gerçi yapsam da onun annelik duygusallığı izin vermeyeceğinden, çok mutsuz olmuştu. </st><st c="26541">İçi acıyarak, gözleri dolu dolu konuştu:</st></p>
			<p><st c="26581">“Böyle yapmasan...”</st></p>
			<p><st c="26601">“Nasıl yapmasam?”</st></p>
			<p><st c="26619">Anlamazlıktan gelmek o an için doğru görünmüştü. </st><st c="26669">Şimdi anlatırken, tavrımın acımasızca geldiğini anlayabiliyorum ama başka çözüm yolu bulamamıştım, ne yapayım. </st><st c="26780">Hayat bana bunca acımasızken, ben tanımadığım bir kadına acıyacak halde değildim.</st></p>
			<p><st c="26861">“Biliyorsun, Anı. </st><st c="26880">Bana ismimle seslenmen... </st><st c="26906">sizli konuşman... </st><st c="26924">acı geliyor. </st><st c="26937">Ben senin...”</st></p>
			<p><st c="26950">“Annem olduğunuzu biliyorum. </st><st c="26980">Söylediklerinizde haklısınız aslında ama durum şu an farklı. </st><st c="27041">Benim için yabancısınız. </st><st c="27066">Yabancılarla konuşulmaz, öyle değil mi?”</st></p>
			<p><st c="27106">“Yapma!”</st></p>
			<p><st c="27115">Gülümsedim. </st><st c="27128">Espri yaptığımı anlamamasına bozulmuştum. </st><st c="27170">Belki de ses tonum, tavrım fazla ciddiydi, bilmiyorum. </st><st c="27225">Her konuşmamda daha yanlış bir şey söylüyor, kurduğum her yeni cümleyle onu iyiden iyiye üzüyordum sanki. </st><st c="27331">Sussam daha iyiydi sanırım. </st><st c="27359">Gerekmedikçe konuşmamanın en doğrusu olduğunu düşünerek durdum. </st><st c="27423">Söz dinledim, yapmadım. </st><st c="27447">Sadece gülümsedim.</st></p>
			<p><st c="27465">O ise bu gülümsemeden cesaret alarak bana sarılmaya kalktı. </st><st c="27526">Kollarını üzerimden çekmeye yeltendim ama bunu yapmam herhangi bir cümleyle onu bozmamdan kötü olurdu. </st><st c="27629">Tepki vermeden dursam... </st><st c="27654">Bana sarılı kollara tepki vermeden öylece durdum kaldım zaten. </st><st c="27717">Sarılmasına karşılık verecek samimiyetsizlikte davranmaktansa bekledim. </st><st c="27789">O da sarılmasına karşılık alamayınca kendini geri çekti. </st><st c="27846">Yanlış bir şey yaptığını düşündüğü gözlerinden belliydi.</st></p>
			<p><st c="27902">“Kusura bakma. </st><st c="27918">Kendime engel olamıyorum. </st><st c="27944">Ama böyle davranmamalıyım, sen haklısın. </st><st c="27985">Hatırlayana kadar, senin istediğin gibi olsun. </st><st c="28032">Bu mesafe canımı acıtacak ama madem senin için bir yabancıyım... </st><st c="28097">Ah!”</st></p>
			<p><st c="28101">Son âna kadar iyi gidiyordu ama başaramadı. </st><st c="28146">Duyguları mantığının önünde engeldi belli ki. </st><st c="28192">Ne diyeceğimi bilemiyordum.</st></p>
			<p><st c="28219">“Özür dilerim, özür dilerim.”</st></p>
			<p><st c="28249">Ağlayarak, özürler dileyerek çıktı odadan. </st><st c="28293">Kendimi kötü hissetmiştim. </st><st c="28320">Bir insana böyle hissettirdiğim için suçluluk duyduğumu bile söyleyebilirim. </st><st c="28397">Ama sonuçta suçlu olan ben değildim. </st><st c="28434">Bu mesafeye ihtiyacım olduğunu o da anladığı için gitmişti işte.</st></p>
			<p><st c="28498">Şimdi, yabancılarla konuşmak yerine, kendime duyduğum yabancılığın üstesinden gelmek için çalışmaya başlayabilirdim.</st></p>
			<hr />
			<div>
				<div id="footnote-002">
					<p><a href="hatirla_e-kitap-1.xhtml#footnote-002-backlink"><st c="28615">1</st></a><st c="28617">	Kısaca ‘benzetme’ ile yapılan söz sanatı olan metaforun, Yunanca kökeni ‘taşımak’ anlamına geliyor. </st><st c="28718">Yani metafor, bir kelimenin anlamının bir başka şeye taşınması demek. </st><st c="28788">Benim kendimi ‘sünger gibi’ hissettiğim durumda sünger, zavallı halimi taşıdığım metaforun ta kendisi oluyor.</st></p>
				</div>
				<div id="footnote-001">
					<p><a href="hatirla_e-kitap-1.xhtml#footnote-001-backlink"><st c="28897">2</st></a><st c="28899">	Mizansen kelimesinin aslı Fransızca kökenli tiyatro terimi ‘mise en scene’, yani ‘sahneye koymak.’ Günlük hayatta ‘mizansen hazırlamak/anlatmak/yapmak’ dendiğinde bir tiyatro sahnesinin bütün detaylarıyla karşımızda olduğu anlatılır. </st><st c="29134">Benim içine düştüğüm durum, gerçek hayattan çok bir tiyatro sahnesini andırıyor. </st><st c="29215">Annem ve doktor profesyonel oyuncular olarak karşımda duruyor, bana da bu talihsiz rol düşmüş, hastane dekorunda hafızamın yerini tespit etmeye çalışıyorum.</st></p>
				</div>
				<div id="footnote-000">
					<p><a href="hatirla_e-kitap-1.xhtml#footnote-000-backlink"><st c="29371">3</st></a><st c="29373">	Öyle batıl inançlarım filan yok ama 13 sayısının uğursuz olduğunu duymuştum bir yerde. </st><st c="29461">Kendimle ilgili öğrendiğim şeylerden başlıcası yaşımdı. </st><st c="29517">Bense bunu hatırlamak yerine, 13’le ilgili bir yerde duyduğum, okuduğum, gördüğüm bilgiyi hatırlıyordum. </st><st c="29622">Saçma, saçma, saçma! </st><st c="29643">Başıma gelen bu saçmalıklar yüzünden, bulunduğum yaş neyse onun uğursuz olduğuna inanabilirim. </st><st c="29738">Seneye 14 uğursuz olacak, sonra 15... </st><st c="29776">Eğer hatırlayamazsam, her yaşım ayrı uğursuzluk!</st></p>
				</div>
			</div>
		</div>
	<div id="charCountTotal" value="29824"></div></body>
</html>
