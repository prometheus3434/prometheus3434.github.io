<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>hatirla_e-kitap-5</title>
    <meta http-equiv="Content-Type" content="text/html; charset=utf-8" />
  

</head>
  <body id="hatirla_e-kitap-5" xml:lang="tr-TR">
		<div>
			<p><br /><br /><br /><br /><br /></p>
			<p id="_idParaDest-5"><st c="0">5   </st><br /><st c="3">En İyisi Susmak</st></p>
			<p><br /></p>
			<p><st c="18">İkinci dersin ortasında okula vardım. </st><st c="57">Hemen sınıfa mı girsem, teneffüsü mü beklesem derken, Marina’ya yazdım ve dersin resim olduğunu öğrenip atölyeye yöneldim.</st></p>
			<p><st c="179">Öğretmen sadece geç kaldığımı belirtirken, Mari nerede olduğumu sorguladı. </st><st c="255">Meraklı arkadaşıma kısaca anlatırken göz ucuyla boyaları süzüyordum. </st><st c="324">Derdimi anlamış gibiydi.</st></p>
			<p><st c="348">“Resim aşkın yerinde anlaşılan. </st><st c="381">Tamam, hadi, serbest teknik zaten, ne istersen yap.”</st></p>
			<p><st c="433">Evdeki boyalar, fırçalar, kâğıtlara dokunmak istesem de şimdiye kadar fırsat bulamamıştım. </st><st c="525">Kendimle ilgili başka önceliklerim vardı. </st><st c="567">Şu an ise derste, zorunlu olarak resmedecektim. </st><st c="615">Madem yapacağım şey serbestti, zihnimde ne varsa boşaltabilirdim. </st><st c="681">Çizdiklerim, zihnimdeki bulanık düşüncelerin yansıması olamayacak kadar net, anlaşılırdı. </st><st c="771">Bir tekneydi bu. </st><st c="788">Muhtemelen ‘ANI’ ismindeki, babamın benim kadar sevdiği teknesi. </st><st c="853">Sadece babamın değil, bizim teknemiz, adaşım.</st></p>
			<p><st c="898">Mari kafasını kendi kâğıdından kaldırmış, benim karakalem çalışmama bakıyordu.</st></p>
			<p><st c="977">“Vaay, çizim yeteneğin de yerinde. </st><st c="1013">Süper!” Bir anlığına duraksadı. </st><st c="1045">Ne yapsam dikkatle inceliyor gibiydi. </st><st c="1083">Mırıldandı: “Sen eskiden de tekne resimleri yapardın. </st><st c="1137">Ama bunu ilk defa görüyorum.”</st></p>
			<p><st c="1166">Anlamamıştım.</st></p>
			<p><st c="1180">“Ne yani hep aynı şeyi mi çiziyordum?”</st></p>
			<p><st c="1219">“Yok canım, aynı şeyi çizmiyordun tabii. </st><st c="1261">Sadece hep babanın teknesini çizerdin. </st><st c="1300">Bu daha değişik geldi.”</st></p>
			<p><st c="1323">“Bu da babamın teknesi. </st><st c="1348">Yani, Akif’in.”</st></p>
			<p><st c="1363">Marina gülümsedi. </st><st c="1382">Onlardan Sezen ve Akif diye bahsetmem dikkatinden kaçmıyordu. </st><st c="1444">Hatta hastaneden çıkıp hayata döndüğümden beri başka birisi olduğumu bir ölçüde kabullendiğini düşünüyordum. </st><st c="1553">Son yaptığı yorum da bunu doğruladı.</st></p>
			<p><st c="1589">“Hafızanla birlikte bakış açın da değişmiş demek ki. </st><st c="1643">Aynı nesneye başka yönlerden bakıyorsun. </st><st c="1684">Ne güzel!”</st></p>
			<p><st c="1694">Güzel miydi, bilmiyorum. </st><st c="1720">Bildiğim tek şey kâğıda aktardıklarımın, bugün gördüklerimden ibaret olmasıydı. </st><st c="1800">İçten içe umduğum gibi, resim yaparken bir anda hafızamdan hatıralar fırlamayacaktı. </st><st c="1885">Hatırlamak için oturup resim yapmak yerine sorup soruşturmaya ihtiyacım vardı. </st><st c="1964">Tam bunu düşünürken Hasan’la göz göze geldim. </st><st c="2010">Bize yaklaşıyordu. </st><st c="2029">Sanki konuşmam gereken kişi kendisiymiş gibi. </st><st c="2075">En azından başından beri hissettiğim buydu.</st></p>
			<p><st c="2118">Marina kolumu dürtüp Hasan’ı işaret etti. </st></p>
			<p><st c="2161">“Ne yapıyorsun?”</st></p>
			<p><st c="2177">Hâlâ fiziksel temasına alışamadığımı anlamamıştı belli ki. </st><st c="2237">Ne kadar zeki ve anlayışlı olsa da coşkusu, heyecanı onu rahatsız edici bulmama yol açıyordu.</st></p>
			<p><st c="2330">“Hasan geliyor, onu gösterdim.”</st></p>
			<p><st c="2362">“Görüyorum Marina. </st><st c="2382">Ne var bunda?”</st></p>
			<p><st c="2396">Hasan neredeyse yanımızdaydı. </st><st c="2427">Buna rağmen Marina, sanki o burada değilmiş gibi, hakkında üçüncü tekil şahısla konuştu:</st></p>
			<p><st c="2515">“Normalde kalkıp kimsenin yanına gitmez. </st><st c="2557">Seninle bir derdi var bu çocuğun.”</st></p>
			<p><st c="2591">Gülmeye başladım. </st><st c="2610">Benim Hasan’la derdim var mıydı bilmiyorum ama herhangi birisinin kalkıp yanımıza gelmesinde şaşıracak bir şey göremiyordum. </st><st c="2735">Tıpkı okula geldiğim ilk gün olduğu gibi tamamen Hasan’a dikkat kesilmiştim. </st><st c="2812">O da gözünü benden ayırmıyordu.</st></p>
			<p><st c="2843">“Selam.”</st></p>
			<p><st c="2852">Gülümsedi. </st><st c="2864">Gözlerinin içi gülüyordu. </st><st c="2890">Ağzını açıp bir şey söyleyecek gibi oldu. </st><st c="2932">Öyle heyecanlanmıştım ki! </st><st c="2958">Konuşacaktı sanki. </st><st c="2977">Marina da şaşkındı. </st><st c="2997">O da aynısını hissetmiş olmalıydı.</st></p>
			<p><st c="3031">“Evet? </st><st c="3039">Hasan, bir şey mi söyleyeceksin?”</st></p>
			<p><st c="3072">Hasan bir şey söyledi mi bilmiyorduk çünkü zilin sesiyle birlikte atölyedeki herkesin ayaklanması bizim sesimizi bastırmıştı. </st><st c="3199">Olağan dışı bir şey gerçekleşecekken büyü bozulmuş gibiydi. </st><st c="3259">O kadar sinir olmuştum ki. </st><st c="3286">Öfkemi bambaşka bir yere yöneltirken buldum kendimi. </st></p>
			<p><st c="3339">“Bu ne ya! </st><st c="3350">Resim dersi değil matematik sanki. </st><st c="3385">Herkes ne meraklı teneffüse çıkmaya.”</st></p>
			<p><st c="3422">Yersiz çıkışım hepimizi kıkır kıkır güldürdü. </st><st c="3469">Hasan dahil üçümüzü yani. </st><st c="3495">Hasan’ın sesi çıkıyordu, onun sesini duymak bile güzeldi. </st><st c="3553">Ama bir konuşsa... </st><st c="3572">Onu dinlemeyi çok istiyordum. </st><st c="3602">Anlamsız kelimeler sıralasa da olurdu. </st><st c="3641">Yeter ki konuşsun.</st></p>
			<p><st c="3659">Onun sessizliğinden hoşlansam da, konuşması hakkındaki takıntılı isteğimin kaynağı insanların yapamadıklarını yapabilmesine duyduğum özlemdi. </st><st c="3802">Sanki Hasan konuşursa, ben geçmişi hatırlayacaktım. </st><st c="3854">Onun başına ne gelmişti de konuşmayı kesmişti bilmiyordum ama onun sözüne kavuşması benim hafızama kavuşmamla eşdeğer geliyordu. </st><st c="3983">Bunu düşünürken fark ettim de, Hasan’ın konuşamamasının doğuştan olmadığına niyeyse emindim. </st><st c="4076">Hafızamın silinmesi sezgilerimi güçlendirmiş olabilir miydi? </st><st c="4137">Yoksa sırf içimi rahatlattığı için mi böyle düşünüyordum?</st></p>
			<p><st c="4194">Kıkırdamamız kesilince Hasan’a döndüm. </st><st c="4234">“Ne diyeceksin? </st><st c="4250">Söyle hadi!” dediğimde ise büyü tamamen bozuldu. </st><st c="4299">Bu seferki zil sesi değil, Hazal ve Ozan’ın sesiydi:</st></p>
			<p><st c="4351">“Seni merak ettik!”</st></p>
			<p><st c="4371">Ozan’ın beni merak ettiğini söylemesi umurumda bile olmadı. </st><st c="4432">İlgilendiğim tek şey, Hasan’ın bakışlarını indirip bizden uzaklaşmasıydı. </st><st c="4506">Boya kalemlerinden birini alıp yaptığım resmin arkasına “sonra...” yazdıktan sonra yanımızdan ayrıldı. </st><st c="4609">Ben onun arkasından bakarken Marina’nın Ozan’ı imâlı bir şekilde süzdüğünü fark ettim.</st></p>
			<p><st c="4695">“Müzik dersiniz yok mu sizin? </st><st c="4726">Burada ne işiniz var?”</st></p>
			<p><st c="4748">Anlayamamıştım. </st><st c="4765">Herhalde iki dersten birini seçip ona giriyorduk. </st><st c="4815">Bu çıkarımı yapınca ben de soru soran gözlerle Ozan’a baktım. </st><st c="4877">Demek ki gerçekten beni merak edip gelmişlerdi buraya. </st><st c="4932">Marina’nın sözleriyse başka bir şey anlatıyordu:</st></p>
			<p><st c="4980">“Seninleyken Anıl ismini kullanırdı kendisi ve aldığı ders resimdi. </st><st c="5049">Şimdiyse...” Bu defa Hazal’ı baştan ayağa süzdü. </st><st c="5098">“Gördüğün gibi, sevgili değiştirince kişiliğini de değiştiriyor işte. </st><st c="5168">İsmi başka, ilgisi başka.”</st></p>
			<p><st c="5194">Ozan hiçbir şey söylemedi. </st><st c="5222">Hazal’ın huzursuzluğu ise yüzünden okunuyordu. </st><st c="5269">İçlerinde asıl arkadaşım Marina olmasına rağmen, onun bu tavırları beni bile rahatsız etmişti. </st><st c="5364">Aslında beni savunmaya çalıştığının, beni sevdiği için Ozan’a bu kadar öfkeli olduğunun farkındaydım; yine de böyle davranması durduk yere ortamı germekten başka şeye yaramıyordu. </st><st c="5544">Ne Ozan ne Hazal bir karşılık verecek gibiydi. </st><st c="5591">Havayı dağıtma görevinin bana düştüğünü hissettim.</st></p>
			<p><st c="5641">“Geçmişte ne olduysa oldu. </st><st c="5669">Bırakalım şimdi.”</st></p>
			<p><st c="5686">“Haklısın. </st><st c="5698">Biz yeni Anı’nın arkadaşları olmak istiyoruz.”</st></p>
			<p><st c="5744">Konuşan Hazal’dı. </st><st c="5763">Gerçi hangisinin konuştuğu fark etmiyordu. </st><st c="5806">Hangisi konuşsa ikisi adına cümle kuruyordu çünkü. </st><st c="5857">Sürekli ‘biz’ zamiriyle konuşmaları, Marina’nın Hasan’dan ‘o’ zamiriyle bahsedip durmasından çok daha rahatsız ediciydi. </st><st c="5978">Anıl ya da Ozan, nasıl bir kişiliği olduğunu bilmem ama kendisini romantik ilişkisiyle var ettiği kesindi. </st><st c="6085">Sosyal medya hesabımda ikimizin fotoğrafını gördüğümde hissettiklerimin yersiz olduğuna karar verdim böylece. </st><st c="6195">O kişi, gerçek ben değilmişim. </st><st c="6226">Bugünkü benliğim, gerçek ben. </st><st c="6256">Hiçbir hatıram kalmadığında, kimseden etkilenmediğimde neysem, oyum. </st><st c="6325">Hafızamı kaybetmenin iyi yönleri olduğunu düşünüp sevinebilirim! </st></p>
			<p><st c="6390">Tabii bu sırada Marina’nın yeni bir patavatsızlıkla çocukları iyice bizden soğutmasına izin vermek istemiyordum. </st><st c="6503">Yeni hayatımda arkadaş canlısı bir tipe dönüşmem gerekmese bile, bana kucak açan, merak edip yanımda olan insanlara iyi davranmaya özen gösterecektim. </st></p>
			<p><st c="6654">“E bahçeye çıkalım madem, hava güzel.”</st></p>
			<p><st c="6692">“Hava güzel olduğu için mi gelmedin sabah?”</st></p>
			<p><st c="6736">Gülümsedim. </st></p>
			<p><st c="6749">“Öyle sayılır. </st><st c="6764">Limandaydım.”</st></p>
			<p><st c="6777">“Ooo, harika!” Marina’nın saman alevi öfkesi çoktan sönmüştü. </st><st c="6840">Bir anda “Hazal’ın dediği mantıklı aslında,” diye mırıldandı.</st></p>
			<p><st c="6901">Mantıklı gelen şeyin ne olduğunu sormamıza kalmadan, önerisini yaptı: </st></p>
			<p><st c="6972">“Güneşli sabahlarda dışarıda takılalım mı ara sıra?”</st></p>
			<p><st c="7024">Gerginliğimiz, yerini kaynaşmaya bıraktı böylece. </st><st c="7075">Henüz koridorda olmamıza rağmen havanın sıcaklığı hissedilmeye başlamıştı. </st><st c="7150">Güneşin etkisiyle herkes yumuşadı.</st></p>
			<p><st c="7184">“Sabahın köründe buluşmak yerine çıkışta bir yerlere gitsek?”</st></p>
			<p><st c="7246">Ozan’ın fikri daha mantıklı geldi. </st><st c="7282">Marina ise iyice dengesizleşmişti. </st><st c="7317">Bir anda “Yok olmaz!” diye kestirip attı. </st><st c="7359">Şaşırdım.</st></p>
			<p><st c="7368">“Neden olmasın canım? </st><st c="7391">Sen demedin mi...”</st></p>
			<p><st c="7409">Cümlemi bitirmeme izin vermedi bile.</st></p>
			<p><st c="7446">“Ya ne dediysem dedim, bizim çıkışta başka işimiz var.”</st></p>
			<p><st c="7502">“Ne işimiz var ya?”</st></p>
			<p><st c="7522">“Sonra konuşuruz.”</st></p>
			<p><st c="7541">Diğerlerini bilmem ama ben meraklanmıştım.</st></p>
			<p><st c="7584">“Marina?”</st></p>
			<p><st c="7594">“Söyleyeceğim. </st><st c="7610">Sonra.”</st></p>
			<p><st c="7617">Bu kelime sinirlerime dokunmaya başladı. </st><st c="7659">Hasan, ‘sonra’ yazıp gitti, Marina her ne anlatacaksa, ‘sonra’ diye tutturdu. </st><st c="7737">Beni el birliğiyle delirteceklerdi. </st><st c="7773">Hafızam alınmıştı, sinirlerim değil. </st><st c="7810">Hele duygularım, sezgilerim olduğu gibi duruyordu. </st><st c="7861">Beni ilgilendiren bir mesele olup da konuşulmadığında içimdeki şüphe tuşuna basılıyordu sanki. </st></p>
			<p><st c="7956">O saniyeden sonra bahçeden, güneşten keyif almaz oldum. </st><st c="8012">Bir an önce Mari ile baş başa kalmak istiyordum. </st><st c="8061">Sınıfa girdiğimizde “Hasan gibi davranıyorsun,” diye takılmaya başladım. </st><st c="8134">Marina ise inatla tek kelime etmiyordu. </st><st c="8174">Bu kadar süre sessiz kalması gerçekten tuhaftı. </st></p>
			<p><st c="8222">Haliyle, bir sonraki teneffüste gözüm Hasan’ı bile görmedi. </st><st c="8282">Mari’nin konuşması için baş başa kalmamız gerekiyorsa, bunu sağlayacaktım. </st></p>
			<p><st c="8357">Sessizliğine alışık olmadığım arkadaşımı, kolundan tuttuğum gibi dışarı çıkardım.</st></p>
			<p><st c="8438">“E hadi. </st><st c="8448">Anlat ne işimiz olduğunu.”</st></p>
			<p><st c="8474">“Senin için bütün gece uğraştım, biliyorsun.”</st></p>
			<p><st c="8520">Nazan öğretmenle ilgili bilgi vermişti, doğru. </st></p>
			<p><st c="8568">“Evet, çok sağ ol, eee?”</st></p>
			<p><st c="8592">Sabırsızdım. </st><st c="8606">Onunsa yüzüne gölge düşmüştü. </st></p>
			<p><st c="8636">“Sorun ne?” diye sordum.</st></p>
			<p><st c="8660">“Galiba boşa uğraştık.”</st></p>
			<p><st c="8684">“Nasıl yani? </st><st c="8698">Neden?”</st></p>
			<p><st c="8705">“Kızacaksın ama... </st><st c="8725">Ben dayanamayıp Nazan hocaya telefon açtım. </st><st c="8769">Senden haber çıkmayınca, bir konuşayım de...”</st></p>
			<p><st c="8814">Bu sefer aşırı heyecanlı davranma sırası bana geçmişti. </st><st c="8871">Onun lafı dolandırmasına engel olmaya çalışıyordum:</st></p>
			<p><st c="8922">“Eee Mari, ne oldu? </st><st c="8943">Anlatacak mısın?”</st></p>
			<p><st c="8960">“Hiç. </st><st c="8967">Hiçbir şey olmadı çünkü ulaşılamıyor.” </st></p>
			<p><st c="9006">“Nasıl ulaşılamıyor? </st><st c="9027">Telefonu kapalı filan mı yani?”</st></p>
			<p><st c="9058">“Hayır Anı, öyle bir numara yok.”</st></p>
			<p><st c="9092">Bir an derin nefes aldım.</st></p>
			<p><st c="9118">“Öyle desene canım. </st><st c="9139">Numarasını değiştirmiştir belki.”</st></p>
			<p><st c="9172">“Benim de aklıma o geldi. </st><st c="9199">Yani, numaranın yanlış olduğunu sanmıyorum. </st><st c="9243">Komşusundan aldım. </st><st c="9262">Komşusu demişken, çıkışta evine gidip bakalım, diyorum.”</st></p>
			<p><st c="9318">Duraksadım. </st><st c="9331">Çıkıştaki işimiz buydu demek. </st><st c="9361">Ben kimseyi karıştırmak istemesem de Marina kendiliğinden dahil olmuştu. </st><st c="9434">Tam itiraz etmeye hazırlanıyordum ki izin vermedi:</st></p>
			<p><st c="9484">“Mızmızlanma da kalk gidelim işte. </st><st c="9520">Tek başıma halledeceğim diye inat etmeyi bırak.”</st></p>
			<p><st c="9568">Marina haklıydı. </st><st c="9586">Tek başıma bir şey hallettiğim yoktu. </st><st c="9624">Marina’dan başka bana yardımcı olan da yoktu. </st><st c="9670">Arkadaşımın kıymetini bilerek bana yardım etmesine izin vermek en doğrusu gibi geldi. </st><st c="9756">Böylece okuldan çıkar çıkmaz atlayıp Nazan öğretmenin oturduğunu sandığımız apartmana gittik.</st></p>
			<p><br /></p>
			<p><st c="9849">En üst kattaydı. </st><st c="9867">Merdivenleri tırmandık. </st><st c="9891">Çok yüksek bir bina değildi ama acele ettiğimizden olsa gerek, ikimiz de nefes nefese kalmıştık. </st><st c="9988">Acele etmemizin ilk nedeni tabii ki merakımızdı, bir diğer nedense bir an önce şu işi halledip evlerimize dağılmamız gerektiğiydi. </st><st c="10119">Kimse annesini arayıp bir şey anlatmamıştı.</st></p>
			<p><st c="10162">Kapı uzun bir süre açılmadı. </st><st c="10192">İkimiz de gergindik. </st><st c="10213">Birbirimize bakıp duruyorduk; şimdi ne yapacağız, diye sorar gibi. </st><st c="10280">Fısıltıyla sorduğum soruysa, “Bir şey olmuş olmasın?” oldu.</st></p>
			<p><st c="10339">‘Telefona cevap vermiyor, evde yok... </st><st c="10378">Bir şey olmuş belli ki.’</st></p>
			<p><st c="10402">Marina bunları söylemedi ama gözlerinden okuduğum buydu. </st><st c="10460">Ya da kendi kendime verdiğim cevapları, arkadaşımın zekâsına yakıştırmıştım.</st></p>
			<p><st c="10536">Derken kapı açıldı. </st><st c="10557">Kapıyı açan orta yaşlı bir kadındı.</st></p>
			<p><st c="10592">“Buyrun?”</st></p>
			<p><st c="10602">“Merhaba, şey...”</st></p>
			<p><st c="10620">“Biz Nazan öğretmene bakmıştık ama...”</st></p>
			<p><st c="10659">“Taşındı.”</st></p>
			<p><st c="10670">Kısa, kesin, tek kelimelik karşılık. </st><st c="10708">Beklemediğimiz türden bir karşılık. </st></p>
			<p><st c="10744">“Öyle mi?”</st></p>
			<p><st c="10754">Marina yanımda olmasa, verdiğim şaşırma tepkisinin ardından, iyi akşamlar dileyip çıkar giderdim. </st><st c="10853">Arkadaşımsa, şansımızı sonuna kadar zorlamaktan yanaydı.</st></p>
			<p><st c="10909">“Nereye taşındığını biliyor musunuz? </st><st c="10947">Kendisine ulaşmamız gerekiyor da...”</st></p>
			<p><st c="10983">“Hayır. </st><st c="10992">Hanımefendiyi tanımıyorum. </st><st c="11019">Ben doğrudan ev sahibiyle irtibat kurup geçtiğimiz ay tuttum daireyi. </st><st c="11089">Ben geldiğimde, öğretmeniniz çoktan gitmişti.”</st></p>
			<p><st c="11135">“Nereye?”</st></p>
			<p><st c="11145">Kadının sabrını zorladığı açıktı.</st></p>
			<p><st c="11179">“Çocuğum, nereden bileyim ben!”</st></p>
			<p><st c="11211">Israrcı olmamız kadında önce öfke, ardından merak doğurdu tabii.</st></p>
			<p><st c="11276">“Hem siz neden arıyorsunuz ki bu kadını? </st><st c="11318">Yok mu numarası filan, açıp sorsanıza.”</st></p>
			<p><st c="11357">Hah, bir onun aklına geliyordu açıp sormak! </st><st c="11402">Tam ukalaca açıklama yapacaktım ki, sağ olsun yine Mariciğim araya girdi:</st></p>
			<p><st c="11475">“Öğretmenimiz okuldan ayrıldı da, bir sürpriz yapmak istemiştik. </st><st c="11541">Ama yapamayacağız demek ki... </st><st c="11571">Ne yapalım. </st><st c="11583">Çok teşekkür ederiz. </st><st c="11604">İyi akşamlar.”</st></p>
			<p><st c="11618">Gitmek için harekete geçtik ama bu defa kadın kapıyı kapamaya yanaşmıyordu. </st><st c="11695">Bize yardım etmeye çalışır gibiydi. </st></p>
			<p><st c="11731">“İsterseniz karşıdaki hanımın ziline bir basın. </st><st c="11779">Evdeyse yardımcı olabilir. </st><st c="11806">Karşı komşusu sonuçta. </st><st c="11829">Elbet biliyordur.”</st></p>
			<p><st c="11847">Marina’ya baktım. </st><st c="11866">Ondan onay bekliyordum. </st><st c="11890">Hem komşusundan telefonunu aldığını söylememiş miydi? </st><st c="11944">Karşı komşusu değilse, başka bir komşusunu zaten tanıyor olmalıydı. </st><st c="12012">Ama kapıyı çalmaya isteksizdi.</st></p>
			<p><st c="12042">“Haklısınız. </st><st c="12056">Biz sonra bakarız.”</st></p>
			<p><st c="12075">“Peki. </st><st c="12083">İyi akşamlar o zaman size.”</st></p>
			<p><st c="12110">“İyi akşamlar.”</st></p>
			<p><st c="12126">“Teşekkürler.” </st></p>
			<p><st c="12142">Merdivenlerden inerken “Neden?” diye soracak oldum ki, “Şşş” diyerek susturdu beni. </st></p>
			<p><st c="12226">“Komşusu annemin arkadaşı. </st><st c="12253">Çok kurcalamayalım.”</st></p>
			<p><st c="12273">“Sen git istersen... </st><st c="12295">Ben sorarım.”</st></p>
			<p><st c="12308">“Boş ver şimdi. </st><st c="12325">Taşınmış olması tuhaf değil mi sence de? </st><st c="12366">Demek ki gerçekten bir şeyler olmuş.”</st></p>
			<p><st c="12403">Marina da kuşkunun pençesine düşmüş gibiydi. </st><st c="12449">Bir şeyler olmuştu ama... </st></p>
			<p><st c="12475">“Öyle habersiz, nereye gider insan? </st><st c="12511">Taşındığını bilse, dün konuştuğumuzda Ayfer teyze söylerdi. </st><st c="12571">Demek ki haberi yok. </st><st c="12592">Hem de bir aydır.”</st></p>
			<p><st c="12610">“Ne demek oluyor bu?”</st></p>
			<p><st c="12632">Merdiven basamakları bitmiş, apartman boşluğuna gelmiştik. </st><st c="12692">Kapıdan dışarı, karanlığa adım atarken, “Ne demek bilmiyorum ama pek hoş bir şey olmadığı kesin,” diye mırıldandı. </st></p>
			<p><st c="12807">Eve doğru yürürken telefonum çaldı. </st><st c="12843">Bir an Nazan hocanın beni arama ihtimali varmışçasına heyecan duydum. </st><st c="12913">Tabii ki arayan kişi, arayabilecek yegâne insandı: annem.</st></p>
			<p><st c="12970">“Nerede kaldın?”</st></p>
			<p><st c="12987">“Geldim. </st><st c="12997">İki dakikaya oradayım.”</st></p>
			<p><st c="13020">“Hava karardı. </st><st c="13036">Farkında mısın?”</st></p>
			<p><st c="13052">“Evet anne. </st><st c="13065">Biliyorum.”</st></p>
			<p><st c="13076">Suratıma kapadı galiba. </st><st c="13101">Haklıydı. </st><st c="13111">Bir de neler peşinde koşturduğumu bilse, nasıl üzülürdü kim bilir. </st><st c="13178">Kendisinden yardım istemediğim için, onu ciddiye almadığım ya da beni ciddiye almadığını düşündüğüm için nasıl da bozulurdu. </st><st c="13303">Öyleydi ama. </st><st c="13316">İkisi birden doğruydu. </st><st c="13339">Hem benim derdimi yeterince benimsemediğini düşünüyor hem bana yeterince yardımcı olamayacağını düşündüğüm için onunla bir şey paylaşmaya yeltenmiyordum. </st><st c="13493">Sonuçta onun da benimle bir şey paylaştığı yoktu ki. </st><st c="13546">Karşılıklı bir vurdumduymazlık içindeydik. </st></p>
			<p><st c="13589">İçeri girdim. </st><st c="13603">Evde çıt yoktu. </st><st c="13619">Halbuki babamın kapı önünde belirmesini, bana nerede kaldığımı sormasını, annemin ayrıca çıkışmasını, beni ayrı ayrı haşladıktan sonra benim yüzümden birbirleriyle kavgaya tutuşmalarını beklemiştim. </st><st c="13818">Olmadı. </st><st c="13826">Zaten babam da yoktu. </st><st c="13848">Çalışma odasının kapısı açık, ışığı kapalıydı. </st><st c="13895">İlgisizliği sadece bana karşı değil; evine, atölyesine, eşine de anlaşılan.</st></p>
			<p><st c="13970">“Ben geldim.”</st></p>
			<p><st c="13984">Kendimi hatırlatmaya çalıştım. </st><st c="14016">Ancak annem de ilgisizdi. </st><st c="14042">Peki, öyle olsun. </st><st c="14060">Kedilerim vardı kucaklaşıp konuşacak. </st><st c="14098">Hem konuşmak da nereden çıktı; en iyisi susmak. </st><st c="14146">Bunu düşününce, Hasan’a yazmak aklıma geldi. </st><st c="14191">Matematik derslerimizi ayarlamak için birbirimizin numarasını almıştık. </st><st c="14263">Mesaj yazdım:</st></p>
			<p><st c="14276">“Bir şey soracağım ama...”</st></p>
			<p><st c="14303">“Sor.”</st></p>
			<p><st c="14310">“Sen eskiden de konuşmaz mıydın? </st><st c="14344">Yoksa bu yeni bir şey mi?”</st></p>
			<p><st c="14370">“Yeni sayılır.”</st></p>
			<p><st c="14386">“Doğuştan değil, sonradan yani?”</st></p>
			<p><st c="14419">“Evet.”</st></p>
			<p><st c="14427">Her şeye tek kelimelik kısacık cevaplar vermesi insanı çileden çıkarırdı. </st><st c="14502">Sakin kalayım, onu konuşturmak, bir şeyler anlatmasını sağlamak için uygun cümleleri kurayım derken, beklediğimden uzun mesajı geldi:</st></p>
			<p><st c="14635">“Kendi dilimde, yakın olduğum insanlarla konuşuyorum. </st><st c="14690">O kadar.”</st></p>
			<p><st c="14699">Ne yazacağımı, nasıl karşılık vereceğimi bilemedim. </st><st c="14752">Ne yaşadığını merak ediyordum. </st><st c="14783">Ama onun istediğinden fazlasını paylaşmayacağını anlamıştım. </st><st c="14844">‘Yakın olduğum insanlar’ demişti bir kere. </st><st c="14887">Ben yeni tanıştığı kızın tekiydim. </st><st c="14922">Bana bir şey anlatmak için sebebi yoktu. </st><st c="14963">Hem ben onun neden konuşmadığını düşünmemiştim ki hiç. </st><st c="15018">Tek istediğim bana benimle ilgili bilgi verecek kişiler bulmaktı. </st><st c="15084">Hasan’la da sezgisel bir şekilde ilgilenmiştim. </st><st c="15132">Sessizliği iyi geldiği için onu sevdim; kim olduğunu merak edip, yaşadıklarını anlamaya çalışmadım. </st><st c="15232">Gökyüzündeki hafızamı bilmem ama bugünkü ‘benliğim’ ile, ne kadar bencil olduğumu görüyordum. </st><st c="15326">Utandım. </st></p>
			<p><st c="15335">En iyisi bencilliğimi kabullenerek yatağa uzanmaktı. </st><st c="15388">Sabahın köründe hastaneye gideceğime göre, erkenden uyumalıydım. </st><st c="15453">Hasan’a ‘iyi geceler’ bile demeyecek kadar nezaketsizken, ondan gelen mesaj aksini söyler gibiydi.</st></p>
			<p><st c="15551">“Seninle yakın arkadaş olmak isterdim.”</st></p>
			<p><st c="15591">Bu sefer ne yazacağımı biliyordum. </st><st c="15627">Bazen susmak değil, kısacık cümlelerle karşılık vermek en iyisiydi:</st></p>
			<p><st c="15694">“Bence olabiliriz.”</st></p>
			<p><st c="15714">Yeni hayatımın ilk huzurlu uykusuna daldım.</st></p>
			<p><br /></p>
			<p><st c="15758">Uyandığımda evde yine çıt yoktu. </st><st c="15792">Kimseye görünmeden çıkmalıydım. </st><st c="15824">Yoksa kahvaltıydı, Akif’ti, uğraşmam gerekecekti. </st><st c="15874">Bugün planlarımın bozulmasını istemiyordum. </st><st c="15918">Erkenden hastaneye varmalıydım.</st></p>
			<p><st c="15949">Tabelaları takip ederek polikliniklere, nöroşirurji servisine ve Ayla Siani’ye ulaştım, daha doğrusu odasına. </st><st c="16060">Kapının önünde kalbim küt küt atıyordu. </st><st c="16100">Başarmış olabilir miydim?</st></p>
			<p><st c="16125">Kapının yüzeyi hem bilgi veren yazılarla hem çeşitli karikatürlerle doluydu. </st><st c="16203">Zekâ ve hafızayla ilgili espriler, beyin konulu deyişler, ‘kafa’ resimleri... </st><st c="16281">Onları incelemeye öyle dalmıştım ki, yanı başımdaki ses ödümü kopardı. </st></p>
			<p><st c="16352">“Hiiiih!”</st></p>
			<p><st c="16361">Resmen yerimden sıçramıştım.</st></p>
			<p><st c="16390">“Korkutmak istemedim.”</st></p>
			<p><st c="16413">“Ay aklım çıktı!”</st></p>
			<p><st c="16431">‘Aklım çıktı’ ifadesi de kapıya espri malzemesi olabilirdi. </st><st c="16492">Bunu düşününce kendi kendime gülmeye başladım. </st><st c="16539">Kadını hatırlıyordum. </st><st c="16561">Onun beni hatırlayıp hatırlamadığını soracakken...</st></p>
			<p><st c="16611">“Anı, değil mi?”</st></p>
			<p><st c="16628">Başımı salladım. </st><st c="16646">Ben onun ismini nasıl hafızama kazıdıysam, o da benimkini aklında tutmuştu. </st><st c="16722">Anısı olmayan Anı, kolaydı tabii.</st></p>
			<p><st c="16755">“Seni merak ediyordum aslında ama... </st><st c="16793">Buraya neden geldin? </st><st c="16814">Bir sorun yoktur umarım.”</st></p>
			<p><st c="16839">“Sorun yok da...”</st></p>
			<p><st c="16857">Bu sırada kapıyı açtı. </st><st c="16881">O da yeni geliyor olmalıydı. </st><st c="16910">Tam zamanında geldiğimi düşünüp sevindim. </st><st c="16952">Başarmıştım.</st></p>
			<p><st c="16964">“Gel, içeri geçelim, konuşuruz.”</st></p>
			<p><st c="16997">O koltuğuna geçti, ben karşısındaki sandalyeye oturdum. </st><st c="17054">O bir şey sormadıkça, konuşamayacaktım sanki.</st></p>
			<p><st c="17099">“E hoş geldin!”</st></p>
			<p><st c="17115">Sorguya çekmek yerine beni konuşmaya davet eden tavrından hoşlanmıştım.</st></p>
			<p><st c="17187">“Hoş buldum. </st><st c="17201">Dün gelmiştim aslında. </st><st c="17224">Yani, öteki hastaneye.”</st></p>
			<p><st c="17247">“Hımm, dün yoğundu. </st><st c="17268">Sen de bugün burada olduğumu öğrenip peşime düştün demek ki. </st><st c="17329">Ne oldu? </st><st c="17338">Yoksa bir şeyler hatırlamaya başladın mı?”</st></p>
			<p><st c="17380">“Hayır. </st><st c="17389">Hiçbir şey yok. </st><st c="17405">Hâlâ sünger gibiyim.” </st></p>
			<p><st c="17427">Bunu söyleyince ikimiz de güldük. </st><st c="17461">‘İfade kabiliyetim’ hâlâ güçlüydü. </st><st c="17496">O da hatırlamış olmalıydı.</st></p>
			<p><st c="17522">Yeniden konuşmaya başladığında tebessümünü koruyordu. </st></p>
			<p><st c="17577">“Kolay değil, biliyorum.”</st></p>
			<p><st c="17602">Üzüntümü paylaşırken aynı zamanda umut veren bir gülümseme vardı yüzünde. </st><st c="17677">Açıklamalarına başladığında, tebessümü yavaşça silindi. </st><st c="17733">Konumuz ciddiydi.</st></p>
			<p><st c="17750">“Travmaya bağlı amnezilerde sadece kaza ânı, öncesi veya sonrasındaki kısa süreli zaman süreci unutulur. </st><st c="17856">Ancak sende görülen ileri düzeyde bir </st><span><st c="17894">retrograd</st></span><st c="17903"> amnezi.</st><span><span id="footnote-004-backlink"><a href="hatirla_e-kitap-5.xhtml#footnote-004"><st c="17911">5</st></a></span></span><st c="17913"> Geriye dönük, yani sana travmayı yaşatan olayın öncesini neredeyse hiç bilmiyorsun. </st><st c="17998">Beyninde ciddi bir hasar yok, her şey yolunda ama açıklayamadığımız bir travman var.”</st></p>
			<p><st c="18083">Bana bildiklerimi daha teknik bir dille anlatmasının hiçbir anlamı olmadığını, ona kibar bir şekilde nasıl anlatabilirdim acaba? </st><st c="18213">Neyse ki devam ettikçe o benim yerime yorum yapıp karşılığını veriyordu.</st></p>
			<p><st c="18285">“Bunlar konuştuğumuz şeyler aslında. </st><st c="18323">Ne yapman gerektiğini merak ettiğinin farkındayım. </st><st c="18374">Ama inan bana beklemekten başka pek bir yöntem yok. </st><st c="18426">Zamanla hatıralar parça parça gelebilir. </st><st c="18467">Beyninin yapısında bir sorun olmadığı için ben bir şey öneremem ama belki...”</st></p>
			<p><st c="18544">“Belki?”</st></p>
			<p><st c="18553">“Psikiyatri servisiyle görüşmeyi deneyebilirsin. </st><st c="18603">Onların daha farklı metotları var. </st><st c="18638">Şimdilerde yaygın olan hipnoz yoluyla terapi gibi. </st><st c="18689">Çok pahalı şeyler gerçi. </st><st c="18714">Annenle konuşman lazım. </st><st c="18738">Ki onun onayı olmadan hiçbir şey yapamazsın. </st><st c="18783">Malum...”</st></p>
			<p><br /></p>
			<p><st c="18792">Yaşımın küçük olduğunu yüzüme çarptığına göre konuşmanın sonuna gelmiştik. </st><st c="18868">Yardımcı olmuş sayılırdı aslında. </st></p>
			<p><st c="18902">Elimdeki geriye-dönük bilgiyle, ileriye-dönük bir adım atarak okula vardığımda ilk derse yetiştim. </st><st c="19001">Hasan’ın yanına oturmak istedim. </st><st c="19034">Sırasının yanına doğru kayarak yer açtı. </st><st c="19075">Beni kabul etmişti. </st><st c="19095">Yine de açıklama yapmadan edemedim:</st></p>
			<p><st c="19130">“Yakın oturursak, yakın arkadaş olmamız kolay olur diye düşündüm.”</st></p>
			<p><st c="19197">Saçmalamıştım. </st><st c="19213">O ise her zamanki gibi gibi, en iyi yaptığı şeyi yapıyor, gülümsüyordu. </st></p>
			<hr />
			<div>
				<div id="footnote-004">
					<p><a href="hatirla_e-kitap-5.xhtml#footnote-004-backlink"><st c="19285">5</st></a><st c="19286">	Amnezi, hafıza kaybı, artık onu anladım. </st><st c="19328">Retro-grad, geriye dönük demek; bir sonraki cümlesinde doktorcuğum bunu zaten açıklayacak ama ben </st><span><st c="19426">şunun</st></span><st c="19431"> altını çizmek isterim: Türkçe’siyle ‘geriye dönük hafıza kaybı’ durumunda, ‘o olay’ın öncesindeki herhangi bir şeyi hatırlamıyor olabilirim. </st><st c="19573">Neyin ne kadar nasıl unutulduğunun bir matematiksel formülü yok. </st><st c="19638">Ve anlamışsınızdır ki; matematiksel olarak çözülemeyen şeyler beni gerilime sokuyor. </st><st c="19723">Her şey anlaşılır olsun, neden-sonuç ilişkisini kurayım istiyorum. </st></p>
				</div>
			</div>
		</div>
	<div id="charCountTotal" value="19790"></div></body>
</html>
