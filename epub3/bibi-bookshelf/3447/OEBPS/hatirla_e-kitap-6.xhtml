<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>hatirla_e-kitap-6</title>
    <meta http-equiv="Content-Type" content="text/html; charset=utf-8" />
  

</head>
  <body id="hatirla_e-kitap-6" xml:lang="tr-TR">
		<div>
			<p><br /><br /><br /><br /><br /></p>
			<p id="_idParaDest-6"><st c="0">6   </st><br /><st c="2">Yeni Hatıralara</st></p>
			<p><br /></p>
			<p><st c="17">Ne yaparsam yapayım, bir arpa boyu yol kat edemiyordum. </st><st c="74">Kendimle ilgili bir şey öğrenemeyeceğimi içten içe kabullenmeye başlamıştım. </st><st c="151">Ya gerçekten insanlar bir şeyler bilip benden gizliyordu ya da kimsenin bir şeyden haberi yoktu. </st><st c="248">Daha kötü ama gitgide çok daha güçlü gelen ihtimalse, aslında herhangi bir kötü olayın yaşanmadığıydı. </st><st c="351">Kötü bir şey yaşanmaması iyi bir ihtimal gibi görünebilir ama ortada bir travma yok ise, hafıza kaybımın sebebi de yok demekti. </st><st c="479">Sebepsiz şeyler, çözümsüz geldiği için rahatsız ediciydi.</st></p>
			<p><st c="536">Baştan ‘hatırla’, Anı...</st></p>
			<ul>
				<li><st c="561">Sen öldün ve dirildin. </st><st c="585">Hafızan gökyüzünde, sen yeryüzünde, içi boş bir kutusun. </st></li>
				<li><st c="642">İçi dolu olan kutuda ise parlak taşlar var. </st><st c="686">Babanla toplamışsın, demek ki mutluydunuz. </st><st c="729">En azından bir şeyler paylaşan bir baba-kız idiniz.</st></li>
				<li><st c="780">Annenle babanın sorunları vardı. </st><st c="814">Annen hâlâ babana öfkeli.</st></li>
				<li><st c="839">Baban evini atölyeye çevirmiş, teknesini yenileyecek. </st><st c="894">Sanki hayattaki bütün amacı bu, harıl harıl çalışıyor.</st></li>
				<li><st c="948">Hasan asla konuşmuyor ama konuşma ihtimali belirdi. </st><st c="1001">Ozan habire özür diliyordu, neyse ki şu sıralar normalleşti. </st><st c="1062">Marina deli dolu olduğu kadar, dünya iyisi. </st></li>
				<li><st c="1106">Matematik dersleri de diğerleri gibi ilerliyor. </st><st c="1154">Hepsi az çok anlaşılır. </st><st c="1178">Okulla ilgili sorun yok. </st></li>
				<li><st c="1203">Nazan denilen kadının nereye gittiğini bilen yok. </st></li>
				<li><st c="1253">Son olarak bana konulan teşhislerle bir hipnoz tedavisine dair bilgiler var.</st></li>
			</ul>
			<p><st c="1329">Ne yapmalı? </st></p>
			<p><st c="1342">Birinci seçenek: Nazan hocanın izini sürmek. </st><st c="1387">Ama elimde hiçbir bilgi yok.</st></p>
			<p><st c="1415">İkinci seçenek: Ailemle daha açık konuşmak. </st><st c="1460">Belki böylece onları hipnoza ikna edebilirim. </st><st c="1506">Hem... </st><st c="1513">Sanırım annem kendisini en kötü senaryolara hazırladığı için, unuttuğum şeyin ne olduğunu öğrenmek istemiyor. </st><st c="1623">Onu anlayabiliyorum. </st><st c="1644">Ama babamla da konuşacak kadar ona güvenmiyorum. </st><st c="1693">Güvenebileceğim bir yetişkin olsa... </st><st c="1730">Belki Sevgi hoca? </st><st c="1748">Bu ihtimal bir kenarda durmalı.</st></p>
			<p><st c="1779">Kenardaki ihtimal demişken... </st><st c="1810">Tekne resimlerim ve resim yeteneğim de kenardaydı. </st><st c="1861">Bunların üzerine gidebilirim.</st></p>
			<p><st c="1890">Evet, son zamanlarda zihnimin çalışma şekli yaklaşık olarak böyle bir hal almıştı. </st><st c="1974">Seçenekler üretiyor, edindiğim bilgileri kenara köşeye not alıyor ve ona göre senaryolar geliştirip oynuyordum. </st><st c="2086">Tanımadığım hayatın oyuncusu olmaya devam etmek yerine, kendimi merkeze koyup hayat parçacıkları kurgulamaya başladım. </st></p>
			<p><st c="2205">Çok özgür sayılmazdım ama en azından mutluydum. </st><st c="2253">Kendi kendime rol biçerek anlık mutluluklar yaratabiliyordum. </st><st c="2315">Annemle motosiklete atlayıp koy koy geziyor, babamla minik tekne turlarına çıkıyor, Hasan’la satranç turnuvasına hazırlanıyordum. </st><st c="2445">Yeni hayatımdaki hobim buydu. </st><st c="2475">Resim yapmayı bırakmamış ama satranca başlamış, sanatsal değil analitik bir aktiviteye ağırlık vermiştim. </st><st c="2581">Kafamı çalıştırmam gerekiyordu. </st><st c="2613">Bazen beynimin hızına yetişemeyecekmişim gibi hissediyordum. </st><st c="2674">Konuşmak, anlatmak bana göre değildi, bir şeyle uğraşmalıydım. </st><st c="2737">Bu uğraştığım şey de kafamı yormalı, beynimi çalıştırmalıydı. </st><st c="2799">Sevgi hoca ihtiyacım olan şeyi çözmüş ve Hasan’la ikimizi satranç oynamaya yönlendirmişti. </st></p>
			<p><st c="2890">Daha çok zaman geçirdikçe, kelime kullanmadığı halde Hasan’ın ne söylediğini anlar olmuştum. </st><st c="2983">Yazışarak anlaşmamızın dışında ortak bir dilimiz vardı. </st><st c="3039">İşaret dili sayılır mı bilmem. </st><st c="3070">Belli oranda ellerimizi kullansak da, genellikle oyun sırasında anlaşıyorduk. </st><st c="3148">Bazen bir şey konuşmamız gerektiğini hissedip satranç tahtasının başına geçerdik. </st><st c="3230">Her bir taş, tıpkı benim kendime yazdığım minik rollerde olduğu gibi, rolünü sergilerken sohbetimiz bir başka ruh haline bürünüp aramızdaki yakınlığı artırıyordu. </st><st c="3393">Kim bilir, belki yakında konuşurduk bile. </st><st c="3435">Kelimelerle...</st></p>
			<p><st c="3449">Yine oyuna oturmuştuk. </st><st c="3473">Öğle vakti, uzun teneffüste, Marina’nın olmadığı bir anda karşı karşıya kurulduk. </st><st c="3555">Gerçi Marina’nın kıskançlığı da günbegün azalıyordu. </st><st c="3608">Artık üçümüzün yakın arkadaş olduğu söylenebilirdi. </st><st c="3660">Birbirlerine şans vermişlerdi. </st><st c="3691">Arkadaşlık kurmanın temel kuralı buydu. </st><st c="3731">Ben de Hazal ve Ozan’a aynı şansı vermiştim aslında. </st><st c="3784">Hatta Mari’nin öfkesiyle, onlar arasında bir kalkan işlevi gördüğüm bile söylenebilirdi. </st></p>
			<p><st c="3873">“Nasıl bu kadar anlayışlı olabiliyorsun diyeceğim, yine aynı şeyleri söyleyeceksin...” diye başlardı Mari. </st><st c="3980">Aynı şeyleri söylemiyordum. </st><st c="4008">Çünkü artık Hazal ve Ozan’ı iki yeni insan olarak tanıyordum. </st><st c="4070">İyi insanlardı. </st><st c="4086">Hatta Ozan’la geçmişimiz, benim görmediğim şeyleri onun görmesini sağlıyordu. </st><st c="4164">Eskiden en yakınım olan insan sayesinde kendimi yeniden tanıyor, fark edemediğim detayları fark ediyordum. </st></p>
			<p><st c="4271">O gün, biz Hasan’la satranç başındayken Ozan da yanımızdaydı. </st><st c="4333">Hasan’ın yüzüne bakınca en sevdiği hamleleri yaptığını anladım. </st><st c="4397">İkisinde de atlarıyla oynadı. </st><st c="4427">İlkinde filimi alıp beni savunmasız bırakmıştı. </st><st c="4475">Ben her ne kadar onun vezirini hareketsiz kılsam da, ikinci atının şahımı tehdit ettiğini fark etmemiştim. </st><st c="4582">Atları sistematik olarak peş peşe kullanması, sessiz ve savunmadaki tavrının bir ispatıydı. </st><st c="4674">Oyun arkadaşımın yapısını bildiğim için, hangi anda bu hamlelerin ne anlama geldiğini tartıp ona göre karşılık veriyordum. </st><st c="4797">Yani oyunu kaybetmek, kazanmak veya oyun içindeki mantıksal çekişmeyi sürdürmek bir yana; at ve filin karşılaşmasını, bizim bugünkü karşılaşmamız üzerinden algılıyordum.</st></p>
			<p><st c="4966">Ozan ise bizi ilk defa izleyen herhangi birinden farksızdı. </st><st c="5027">Oyunun yapısını anlamaya çalışıyor, satranç taşlarının özellikleriyle ilgili alelade yorumlar yapıyordu.</st></p>
			<p><st c="5131">“Filler çapraz gider, tamam da, bu atların hareketi çok acayip değil mi?”</st></p>
			<p><st c="5205">Güldüm. </st></p>
			<p><st c="5214">“Kural işte. </st><st c="5227">Bir anlamı yok.”</st></p>
			<p><st c="5243">“Niye at ve fil?”</st></p>
			<p><st c="5261">“Niye Ozan?”</st></p>
			<p><st c="5274">Saçma sorulara, saçma sorularla karşılık verip sohbeti sonlandırmak konusunda fena sayılmazdım. </st><st c="5371">Ama Ozan yüksek sesle düşünmeye devam ediyordu:</st></p>
			<p><st c="5418">“Kedi ve köpek olsa nasıl giderdi mesela?”</st></p>
			<p><st c="5461">“Kedi gitmezdi bence. </st><st c="5484">Bir yerde öylece çürürdü.”</st></p>
			<p><st c="5510">Bu sefer Ozan gülmeye başladı.</st></p>
			<p><st c="5541">“Ay evet, seninkiler gibi, ha ha ha.”</st></p>
			<p><st c="5579">Kaşlarımı kaldırıp nasıl bir bakış attıysam, susuverdi. </st><st c="5636">Sanki kedilerim hakkında konuşma hakkını ona vermemişim gibi. </st><st c="5698">Sessiz kaldığı kısa andan sonra ekledi:</st></p>
			<p><st c="5737">“Kedilerini...” Yeniden duraksadı, ne diyeceğini bilemez gibiydi. </st><st c="5804">Yarım yamalak sormaya çalıştı: </st></p>
			<p><st c="5835">“Ya, asıl ne soracağım ben sana... </st><st c="5870">Dur ya, dur, bulayım da göstereyim.”</st></p>
			<p><st c="5906">Ne olduğunu anlamadım. </st><st c="5930">Hasan da bir anda oyundan kafasını kaldırıp baktı. </st><st c="5981">Kâğıt kalemi yanında değildi ama ne olduğunu soracak kadar işaret diliyle anlaşır haldeydik.</st></p>
			<p><st c="6073">“Bilmiyorum ki. </st><st c="6090">Bakalım, bir şey gösterecekmiş.”</st></p>
			<p><st c="6122">Hasan başını salladı. </st><st c="6145">Oyuna dönmek yerine Ozan’ın telefonunu kurcalamasını bekledik.</st></p>
			<p><st c="6207">“Hah işte!”</st></p>
			<p><st c="6219">Bir fotoğraf albümü açtı. </st><st c="6246">Albüm başlı başına garipti çünkü benim yaptığım resimlerle doluydu. </st></p>
			<p><st c="6314">“Ne zaman çektin bunları?”</st></p>
			<p><st c="6340">Şaşkındım. </st><st c="6352">Benim önemsemeyerek yaptığım işleri önemseyen birisinin varlığı, hem şaşırtmış hem sevindirmişti aslında. </st><st c="6458">Sevgilim olmasa da, öyle bir şey hissetmesem de benimle ilgilenmesi hoşuma gidiyordu.</st></p>
			<p><st c="6543">“Farklı zamanlarda. </st><st c="6564">Bunlar eski olanlar. </st><st c="6585">Bunlarsa... </st><st c="6597">Bak mesela şu, geçtiğimiz haftalarda yaptığın. </st><st c="6644">Hatırladın mı?” </st></p>
			<p><st c="6660">Başımı salladım. </st><st c="6677">Ozan ise konsantre olmuş halde fotoğrafı inceledi, ardından bir başka fotoğrafa döndü. </st><st c="6764">Bir ona bir ona bakıyor, kendince bir şey kıyaslıyordu. </st><st c="6820">Ne olduğunu anlamamıştım.</st></p>
			<p><st c="6845">“Anı, baban teknesini mi değiştirdi?”</st></p>
			<p><st c="6883">“Yoo, nereden çıktı ki?”</st></p>
			<p><st c="6908">“Çizdiğin tekneler aynı değil. </st><st c="6940">Bir de... </st><st c="6950">kediler. </st><st c="6959">Oradan aklıma geldi ya zaten.”</st></p>
			<p><st c="6989">“Ne geldi aklına Ozan? </st><st c="7013">Kendi kendine bir şeyler mırıldanıyorsun. </st><st c="7055">Hiçbir şey anlamadım.”</st></p>
			<p><st c="7077">“Son çizdiğin resimde kediler var. </st><st c="7113">Babanı evde kediyle gördün mü hiç?”</st></p>
			<p><st c="7148">“Hayır. </st><st c="7157">Yani annemin dediğine göre, astımı mı, alerjisi mi ne varmış.”</st></p>
			<p><st c="7219">“Peki ya teknede?”</st></p>
			<p><st c="7238">“Teknede var ama orada yaşamıyorlardır herhalde.”</st></p>
			<p><st c="7288">“Ama girip çıkıyorlar belli ki.”</st></p>
			<p><st c="7321">Bir an düşündüm. </st><st c="7339">Evet, ANI isimli tekne kedilerle doluydu, evyenin altındaki dolabın önünde kediler için büyük bir mama kâsesi vardı. </st><st c="7456">Ve babamla açılacağımız zaman, arkadaşının teknesine binerdik. </st><st c="7519">Teknesinin arızalı olduğunu, bu havalarda çıkarsa, açıkta dalgayla baş edemeyeceğini söylüyordu. </st><st c="7616">Normal olmayan bir şey vardı. </st><st c="7646">Her ne kadar babamla zaman geçirdikçe ona alışsam, baştaki çekincelerim azalmış olsa da o adam, aynı tekinsiz Akif’ti. </st><st c="7765">Kandığımı, kandırıldığımı düşündüm. </st></p>
			<p><st c="7801">“Ozan, sen ne ima ediyorsun?”</st></p>
			<p><st c="7830">“Bir şey ima ettiğim yok. </st><st c="7857">Tuhaf geldi, ne bileyim. </st><st c="7882">Senin baban, sorup öğren bence. </st><st c="7914">Bakarsın buradan bir şey çıkar.”</st></p>
			<p><st c="7946">Ozan’ın yorumu epey ilginç geldi. </st><st c="7981">İlk defa böyle konuşuyordu. </st><st c="8009">Marina’nın, Nazan konusunda hissettiği şüpheye yakın bir şeyi şimdi Ozan, babamla ilgili hissediyordu. </st><st c="8112">Yani onların duygularını bilemeyeceğim gibi, bu ortaklıktan da emin olamam tabii. </st><st c="8194">Ama her ikisinin de bana hissettirdiği şey aynıydı. </st></p>
			<p><st c="8246">Hasan satrancı ilk defa yarıda kesip gidince, ortada ciddi bir tuhaflık olduğu kesinleşmişti.</st></p>
			<p><st c="8339">Üzerine gitmek istedim ama hemen değil... </st><st c="8382">Çünkü o akşam eve vardığımda, babamla konuşmanın sırası olmadığını düşündüm. </st><st c="8459">Mis gibi yemek pişirip sofra kuran ‘babacığıma’ haksızlık etmek istemedim. </st><st c="8534">Oturup yemeye başladık. </st><st c="8558">Annemi beklememiştik. </st><st c="8580">Halbuki herkes eve gelmeden, sofraya oturmadan yemeğe başlamazdık. </st><st c="8647">Hepi topu üç kişiyiz zaten, o kadarını yapalım, diye düşünürdüm. </st><st c="8712">Haliyle sordum:</st></p>
			<p><st c="8727">“Annem?”</st></p>
			<p><st c="8736">“Sezen gecikecekmiş.”</st></p>
			<p><st c="8758">Nedenini niçinini kurcalamak yerine çorbamı içmeyi tercih ettim. </st><st c="8824">Domates çorbası, nefisti. </st></p>
			<p><st c="8850">“Ellerine sağlık.”</st></p>
			<p><st c="8868">“Afiyet olsun.”</st></p>
			<p><st c="8884">Telefonu çalınca kalktı. </st><st c="8910">Sessiz sessiz konuşmasına sinir oldum. </st><st c="8949">Şüphe güçlü bir duygu. </st><st c="8972">Bir defa insanın içine girince sanki bütün hücrelerine sirayet ediyor, kanına karışıp damarlarında dolaşıyor. </st><st c="9082">Bilimsel açıklamasıyla, damarlarda dolaşan bir hormonun etkisi bu tabii ama özünde hissedilen şey şüphenin ta kendisi.</st></p>
			<p><st c="9200">Babama bir şey sorup sormamak konusunda çekinceliydim. </st><st c="9256">‘Kiminle konuşuyorsun fısır fısır?’ gibisinden imalı, laf sokarcasına, tam babama yakışır bir tavırla soru sorasım vardı ama yakışık almazdı. </st><st c="9398">Sezen olsa neyse, babamla hâlâ belli bir mesafeyi koruyorduk. </st><st c="9460">Öyle sert bir adam sayılmazdı. </st><st c="9491">Fakat en başında yarattığı soğuk, mesafeli durum, bugün geldiğimiz noktada rahatsız edici bir boyut kazanmıştı. </st><st c="9603">Geçirdiğimiz haftalar boyunca artık birbirimizi tanıyıp baba-kız olmamız gerektiğini sanıyordum. </st><st c="9700">Onun açısından değişen şey yok gibiydi. </st></p>
			<p><st c="9740">Bana garip gelen şey, teknede baş başa olduğumuz zamanlarda anlattığı hikâyelerdi. </st><st c="9823">Geçmişimiz hakkında konuşurken gözleri ışıldıyor, eski Anı’yla yaşadığı hatıraları paylaştığında beni sevdiğini hissettiriyordu. </st><st c="9952">Ama bu kadar. </st><st c="9966">Bugüne gelip benimle karşılaştığında, benden neredeyse hoşlanmadığını bile düşündüğüm oluyordu. </st></p>
			<p><st c="10062">Annem öyle değil. </st><st c="10080">O beni her halimle sevdiğini fazlasıyla hissettirir. </st></p>
			<p><st c="10133">Arayan da annemmiş bu arada. </st><st c="10162">Akif açıkladı:</st></p>
			<p><st c="10176">“İşlerini halletmiş ama bizi dışarıda bir yere davet etti. </st><st c="10236">Yemeğini bitir de çıkalım. </st><st c="10263">Epeydir birlikte dışarıya çıkmadık.”</st></p>
			<p><st c="10299">“Hiç çıkmadık ki.”</st></p>
			<p><st c="10318">“Tabii ya, haklısın.”</st></p>
			<p><st c="10340">Bir an babama sorunlarının ne olduğunu sormak istedim. </st><st c="10396">Olmadı. </st><st c="10404">Dilimin ucuna gelen ne var ne yoksa yuttum. </st><st c="10448">Yutkundum. </st><st c="10459">Annemle konuşmak daha doğruydu. </st><st c="10491">Taraf olmam gerekirse bir gün, duracağım yer belliydi sonuçta. </st><st c="10554">Babamın beni gördüğü ilk gün istemediğini biliyordum. </st><st c="10608">İki çorbayla unutacak değildim. </st><st c="10640">Ama şu muhteşem taze fasulye bana o an her şeyi unutturabilirdi!</st></p>
			<p><br /></p>
			<p><st c="10704">Sahilde yürüyorduk. </st><st c="10725">Nereye gideceğimizi merak ediyordum. </st><st c="10762">Derken bir tekneye yanaştık. </st><st c="10791">Etrafta hiç ışık yoktu.</st></p>
			<p><st c="10814">“Telefonun ışığı...” diyecek oldum, parmağını dudağına götürerek susturdu beni. </st><st c="10895">Anneme sürpriz mi yapacaktık acaba?</st></p>
			<p><st c="10930">İçeriye girdiğimizde sürprizin bana hazırlandığını anladım.</st></p>
			<p><st c="10990">“İyi ki doğduuunn, Aaanıııı!”</st></p>
			<p><st c="11020">Hep bir ağızdan doğum günümü kutluyorlardı. </st><st c="11065">Bilmediğim en özel günümü. </st><st c="11092">Aslında kimliğimde tarihi görmüştüm. </st><st c="11129">Demek ki umursamamışım bile. </st><st c="11158">İyi ki umursamamışım. </st><st c="11180">Böylece sürpriz, hakikaten sürpriz oldu. </st><st c="11221">İyi ki doğmuşum.</st></p>
			<p><st c="11237">Gülerek, teşekkür ederek, şaşırarak, sevinerek, kim var kim yok diye insanları süzerek bize ayrılan yerlere oturduk. </st><st c="11355">Herkes buradaydı. </st><st c="11373">Okuldan bir sürü arkadaşım, henüz tanışmadığım akrabalarım... </st><st c="11435">Bana kendilerini tanıttılar. </st><st c="11464">Bir anda halalarım, amcalarım, kuzenlerim oluverdi. </st><st c="11516">Ve yeni bir teknem. </st><st c="11536">Bugün doğum günümle eşzamanlı olarak kutlanan şey babamın bitirdiği teknesiydi. </st><st c="11616">Evde ürettiği malzemelerin nereye taşındığı anlaşıldı. </st><st c="11671">Ozan’ın sorusunun cevabını almıştık. </st><st c="11708">Yeni teknedeydik.</st></p>
			<p><st c="11725">Annemin gözlerinin içi gülüyordu. </st><st c="11760">Bütün aile bir arada olduğumuza göre, buzlar erimiş olmalıydı. </st><st c="11823">Annem mutlu görünüyordu. </st><st c="11848">Onu böyle görmek hoşuma gitti. </st><st c="11879">Kadehini kaldırdı.</st></p>
			<p><st c="11897">“Sevdiklerinle, nice senelere.”</st></p>
			<p><st c="11929">Sevdiklerim? </st><st c="11943">Hasan’ı seviyordum, onun arkadaşlığını ben seçmiştim. </st><st c="11997">Belki onun da benimkine benzer bir eksiği olduğu için. </st><st c="12052">Başka? </st><st c="12059">Sezen’i seviyor muydum? </st><st c="12083">Ya Akif’i? </st><st c="12094">Onları seçme şansım yoktu zaten. </st><st c="12127">Anıl’ı eskisi gibi sevmediğim ortadaydı mesela, bu nedenle Hazal’ı sevebilirdim. </st><st c="12208">Ama seviyor muydum? </st><st c="12228">Düşünmemiştim bunu. </st><st c="12248">Neyse ki bu ‘sevdiklerim’ meselesine daha fazla odaklanmadan, yeni hayatımda da eskisi kadar sevdiğimi sandığım Marina, daha anlamlı bir dilekte bulunarak imdadıma yetişti.</st></p>
			<p><st c="12420">“Yeni hatıralarla!”</st></p>
			<p><st c="12440">Herkese anlamlı gelmiş olmalıydı ki, büyükler şarap kadehlerini, küçükler meyve suyu bardaklarını, bu cümleyi tekrar ederek kaldırdılar:</st></p>
			<p><st c="12577">“Yeni hatıralara!”</st></p>
			<p><st c="12596">“Yeni hatıralarla!”</st></p>
			<p><st c="12616">“Hatıralara!”</st></p>
			<p><st c="12630">Kulaktan kulağa oynar gibi, söylendikçe değişti. </st><st c="12680">Olsun. </st><st c="12687">Niyeti çok güzeldi. </st><st c="12707">Marina çok akıllıydı doğrusu. </st><st c="12737">Güzel arkadaşım. </st><st c="12754">Susarak anlaştık. </st><st c="12772">Tıpkı Hasan’la olduğu gibi. </st><st c="12800">Ama aramızda Hasan yoktu. </st><st c="12826">Eksikliğini hissettim. </st><st c="12849">Sormak istedim ama sırası gelmeyen sorulardan bir başkasıydı sanki. </st><st c="12917">Soramadım. </st><st c="12928">Çın çın çınlayan bardak seslerinin arasına karıştı duygularım. </st></p>
			<p><st c="12991">Gecenin sonunda eve vardığımızda annemle babam hemen uyudular. </st><st c="13054">Benimse uykum yoktu. </st><st c="13075">Odama indim. </st><st c="13088">Bahçede oturup, yıldızlara bakmak istiyordum. </st><st c="13134">Kediler kucağımda, öylece uyumuşum. </st><st c="13170">Sabaha karşı üşüyerek uyanıp yatağa geçtim. </st><st c="13214">Kediler yerime kurulmuştu. </st><st c="13241">Onların arasında sarmaş dolaş uyurken, Akif’in yeni teknesinde de kedilerin izine rastlamadığımı düşündüm. </st><st c="13348">Bu düşünce, uykumun arasına karıştı gitti.</st></p>
			<p><br /></p>
			<p><st c="13390">Sabah kendime geldiğimde, uğursuzluğun senesinin bittiğini düşündüm. </st><st c="13460">Yeni bir karar alıp hayatıma yön vermeliydim. </st><st c="13506">Marina’dan yardımını istedim. </st><st c="13536">Hafta sonuydu. </st><st c="13551">Dışarıda buluşacaktık. </st><st c="13574">Sabahın köründe “Konuşmamız lazım” diye mesaj attığım için öğlene kalmadan kapıda bitmişti zaten.</st></p>
			<p><st c="13671">“Anıı! </st><st c="13679">Meri geldi.”</st></p>
			<p><st c="13691">Annemin seslenmesiyle odamdan çıktım.</st></p>
			<p><st c="13729">Annem Marina’nın ismini niyeyse böyle telaffuz ediyordu. </st><st c="13787">Annesi Ukraynalı olan Mari’nin adı aslında Maryna idi, burada sorun olmasın diye Marina’ya çevrilmişti. </st><st c="13891">Sezen’e göre ise Mary gibi bir şeydi bu isim herhalde. </st><st c="13946">Annem bir dönem Amerika’da yaşamış, belki o yüzden, bilmiyorum. </st><st c="14010">Farklı ülkelerle bağları olmasından hoşlanıyordum. </st><st c="14061">Dünyanın keşfedilmeye açık, koca bir yer olması fikri hoşuma gidiyordu. </st><st c="14133">Hasan da Suriyeliydi mesela. </st><st c="14162">Fakat onun ülkesiyle ilgili hiçbir şey konuşmadığımız gibi, bir sürü ülkeden insanın bir araya geldiği soframızda, Hasan’ın yeri olmuyordu. </st><st c="14302">Hoşuma gitmeyen bu durumu kiminle nasıl konuşacağımı bilemedim. </st></p>
			<p><st c="14366">Marina odama resmen ‘daldı.’</st></p>
			<p><st c="14394">“Ne oldu ya sabah sabah? </st><st c="14420">Rüyanda mı gördün?” </st></p>
			<p><st c="14440">“Rüya görmüyorum ki. </st><st c="14461">Rüya görecek kadar çalışmıyor kafam.”</st></p>
			<p><st c="14498">“Saçmalama. </st><st c="14511">Herkes rüya görür.”</st></p>
			<p><st c="14530">“Ben hatırlamıyorum o zaman. </st><st c="14560">Zaten neyi hatırlıyorum ki.”</st></p>
			<p><st c="14588">“Sen bu sabah tersinden uyanmışsın. </st><st c="14625">Anlaşıldı.”</st></p>
			<p><st c="14636">“Sen de annenle çok takılmışsın.”</st></p>
			<p><st c="14670">Gülüştük. </st><st c="14681">Sabah sabah tatlı tatlı atışmak iyi gelmişti.</st></p>
			<p><st c="14726">“Eee, anlatmayacak mısın?”</st></p>
			<p><st c="14753">“Anlatacak şeyim yok ki. </st><st c="14779">Ama belki birisi bize neler olduğunu anlatır.”</st></p>
			<p><st c="14825">“Nasıl yani?”</st></p>
			<p><st c="14839">“Şu senin Ayfer teyzeyi arasak mı artık? </st><st c="14881">Sence de zamanı gelmedi mi?”</st></p>
			<p><st c="14909">“Ayfer teyze?”</st></p>
			<p><st c="14924">“Nazan öğretmenin komşusu hani.”</st></p>
			<p><st c="14957">“Haa, bak bir de bir şey hatırlamıyorum diyorsun.”</st></p>
			<p><st c="15008">Gülümsedi. </st></p>
			<p><st c="15020">“Evet, hafızam ileriye dönük çalışıyor. </st><st c="15060">Doktorum da böyle söylemişti.” </st></p>
			<p><st c="15091">Biraz daha havadan sudan sohbet ettikten sonra evden çıkıp Ayfer teyzeye gittik. </st><st c="15172">Hızlıca, bildiklerini anlattı. </st><st c="15203">En azından söylediği buydu. </st></p>
			<p><st c="15231">“Mutsuzdu son zamanlarda, bir derdi vardı ama anlatmazdı. </st><st c="15289">Çok ketum kadındır Nazan... </st><st c="15317">Onca sene komşuluk ettik, nerelidir, kimdir, kimi kimsesi var mıdır, gitmeden birkaç gün önce tesadüfen öğrendim.”</st></p>
			<p><st c="15431">Merakla bakıyordum.</st></p>
			<p><st c="15451">“Hataylıymış. </st><st c="15466">Tevekkeli değil, Suriyeli çocuklar gelir giderdi evine. </st><st c="15522">Onlara ücretsiz ders veriyordu; Türkçe mi, matematik mi bilmem ama...”</st></p>
			<p><st c="15592">Ayfer teyze detaylara boğulurken, ben kendi kendime ‘Ah Hasan...’ diye söylenmeye başlamıştım bile. </st><st c="15693">Apar topar çıktık oradan. </st><st c="15719">İki koca bilgiyi tek seferde almıştık: Hasan, Nazan hoca hakkında sandığımızdan fazla şey biliyor olmalıydı; Nazan hocanın kendisi değilse bile, ailesi Hatay’daydı. </st></p>
			<p><st c="15884">Apartmandan koşturarak çıktım. </st><st c="15915">Marina peşimden bağırıyordu:</st></p>
			<p><st c="15943">“Nereye gidiyoruz?” </st></p>
			<p><st c="15964">“Hasan’a.”</st></p>
			<p><st c="15974">“Nerede oturduğunu biliyor musun ki?”</st></p>
			<p><st c="16012">“Öğreniriz.”</st></p>
			<p><st c="16025">Mari’ye söylenmeye başladım:</st></p>
			<p><st c="16054">“Bunca zamandır nasıl olur da Ayfer teyzeyle konuşmazsın!”</st></p>
			<p><st c="16113">“Ama bir şey söylemedi ki Anı, sen de biliyorsun. </st><st c="16164">Bir şeyler bilse anlatır sanmıştım.”</st></p>
			<p><st c="16200">“Belki hâlâ anlatmadığı şeyler var. </st><st c="16237">Tıpkı Hasan gibi... </st><st c="16257">Bu insanlar benden ne saklıyor?”</st></p>
			<p><st c="16289">“Anı, sakin olur musun lütfen?” </st></p>
			<p><st c="16322">“Sakin mi olayım? </st><st c="16340">Hayatımda belli ki korkunç bir şeyler olmuş, belli ki bu kadın, her ne olduysa kaçıp gitmiş... </st><st c="16435">sakin mi olayım? </st><st c="16452">En yakın arkadaşım sandığım insanlardan birisi bana yardım etmiyor, ötekisi susarak yalan söylüyor. </st><st c="16552">Sakin mi olayım?”</st></p>
			<p><st c="16569">“Sakin olamıyorsan da sus, Anı. </st><st c="16602">Ne dediğini bilmiyorsun belli ki.” </st></p>
			<p><st c="16637">Bana böyle her cümlede üstüne basa basa ‘Anı’ diyorsa, Marina da sinirlenmiş olmalıydı. </st><st c="16725">Birbirimize öfkelenmemiz yersizdi. </st><st c="16760">Sustum. </st><st c="16768">Konuşması gereken bir başkasıydı çünkü. </st></p>
			<p><st c="16808">Sevgi hoca, “Pazartesi gününü bekleyemediniz mi?” diye sorsa da, Hasan’ın evini tarif etti bize.</st></p>
			<p><st c="16904">Neyse ki yürüme mesafesindeydi. </st><st c="16937">Gerçi insanlar duyguları çok yoğunlaşınca her şeyi yapacak gücü kuvveti buluyor, şu an Hatay’a bile koşarak gidebilecek gibi hissediyordum.</st></p>
			<p><st c="17076">Daha birkaç saat önce doğum günüme çağrılmadığı için vicdan azabı duyduğum, özürler dilemeyi düşündüğüm Hasan’a şu an öfkeyle bağırıyordum. </st><st c="17217">Hem de annesi ve küçük kardeşinin önünde...</st></p>
			<p><st c="17260">“Sana kaç kere sordum Hasan! </st><st c="17290">Kaç kere rica ettim, yardım et dedim, bir şey biliyorsan söyle! </st><st c="17354">Sen... </st><st c="17361">Sustun. </st><st c="17369">Sadece, öylece sustun. </st><st c="17392">Neden Hasan, neden?”</st></p>
			<p><st c="17412">Annesi Arapça bir şeyler söyledi. </st><st c="17447">Anlamadım. </st><st c="17458">Hasan’ın kardeşi ağlıyordu. </st><st c="17486">Herhalde, ‘çocuğu korkutuyorsun’ gibisinden bir şeyler söylüyordu. </st><st c="17553">Marina da çok gergindi. </st><st c="17577">Beni sakinleştirmeye çalışmakla kadıncağıza açıklama yapmak arasında gidip geldiği belliydi. </st></p>
			<p><st c="17670">Aşırı tepki veriyor olabilir miydim? </st></p>
			<p><st c="17707">Durup kendime dışarıdan bakmayı denedim. </st></p>
			<p><st c="17748">Gökyüzündeki hafızamın kontrolüne geçebilir miydim? </st></p>
			<p><st c="17800">Hasan’ı düşündüm. </st><st c="17818">Ailesini. </st><st c="17828">Yaşadıklarını. </st><st c="17843">Belki bildiği bir şey vardı da korkup anlatamamıştı. </st><st c="17896">Belki gerçekten anlatacağı bir şeyi yoktu. </st><st c="17939">Belki, anlatacağı kelimeleri seçememişti.</st></p>
			<p><st c="17980">Nihayet konuştu. </st><st c="17998">El kol işaretleriyle değil, basbayağı sesiyle konuştu. </st><st c="18053">Öfke ve şaşkınlığım arasında, haftalardır beklediğim ânın tadını çıkaramıyordum. </st><st c="18134">Hasan’ın ağzından gerçek kelimeler duyduğuma sevinemiyordum. </st><st c="18195">Öte yandan seçemiyordum da kelimeleri. </st><st c="18234">Belli ki konuşması anlaşılır olmadığından utanıyordu. </st><st c="18288">Tıpkı benim gibi, fizyolojik değil de psikolojik sorunları vardı. </st><st c="18354">Bıraksalar konuşacaktı ama kim bilir ne olmuştu da konuşmamaya karar vermişti.</st></p>
			<p><st c="18432">Söylediklerinden ‘hocayı arayabilirim’ kısmını anlamıştım ama devamını anlamam için el ve kol hareketlerine ihtiyaç duydum. </st><st c="18557">Cümleyi üçüncü kere tekrar ettiğinde, artık sesinden değil, işaret dilimizden ne dediğini anladığımı düşündüm. </st><st c="18668">Nazan hocanın numarasının kendisinde olduğunu söylüyordu. </st><st c="18726">Son cümlesi ise, “Bana numarayı kimseye vermememi söyledi,” oldu. </st></p>
			<p><st c="18792">Nazan hoca gerçekten ketum birisi olmalıydı. </st><st c="18837">Hasan’dan başkasıyla telefonunu paylaşmamıştı anlaşılan. </st><st c="18894">Ayfer teyzeye nereye gideceğini söylememiş ama Hasan’a telefonunu vermişti. </st><st c="18970">Yapılacak şey belliydi. </st><st c="18994">Arayacaktık.</st></p>
			<p><st c="19006">“Ya numarayı ver, ben arayayım. </st><st c="19039">Ya da mesaj yaz.”</st></p>
			<p><st c="19056">Hasan, “Mesaj yazarım,” diye mırıldandıktan sonra annesine döndü. </st><st c="19123">Onunla daha yüksek perdeden konuşuyordu. </st><st c="19164">Rahatça kendisini ifade ettiği dilde, şiir gibi konuşuyordu hem de. </st><st c="19232">O ânın karmaşasının, hayretinin, bütün yaşadığım garipliklerin arasında Hasan’ın güzelim sesinden, bilmediğim bir dilde müthiş bir ezgiyi dinliyordum sanki. </st><st c="19389">Muhtemelen annesine basit bir açıklama yapıyordu alt tarafı. </st><st c="19450">Ama konuşmasını bunca zamandır beklediğim birinin özgürce, ferahlıkla kendisini ifade etmesi, sesinin söze dönüşmesi, herhangi bir şey değildi. </st><st c="19594">Niyeyse duygulandım. </st><st c="19615">İnsanın göğsü dolup taşacak gibi olur ya, öyle bir şey oldu. </st><st c="19676">Hiç sırası değildi. </st><st c="19696">Kendimi hemen toparladım.</st></p>
			<p><st c="19721">“Mesajı yazdın mı? </st><st c="19741">O kadını görmem lazım. </st><st c="19764">Aynen böyle yaz.”</st></p>
			<p><st c="19781">Nihayet olmuştu. </st><st c="19799">Hasan’ı konuşturmuş, Nazan hocaya ulaşmanın yolunu bulmuştuk. </st></p>
			<p><st c="19861">“Ne zaman yola çıkıyoruz?”</st></p>
			<p><st c="19887">“Nasıl yani?”</st></p>
			<p><st c="19901">Sorum herkesi şaşırtmışa benziyordu.</st></p>
			<p><st c="19938">“Şaka mı yapıyorsun?”</st></p>
			<p><st c="19960">Şaka yapmadığım belli değildi anlaşılan.</st></p>
			<p><st c="20001">“Yoo. </st><st c="20008">Başından beri Nazan hocaya ulaşmaya çalışıyorum. </st><st c="20057">Sanki bilmiyorsunuz.”</st></p>
			<p><st c="20078">“İyi ama ulaştın işte. </st><st c="20102">Aç telefonu konuş, istersen görüntülü konuş. </st><st c="20147">Buradan kalkıp yanına gitmeyeceksin herhalde.”</st></p>
			<p><st c="20193">“Öyle yapacağım. </st><st c="20211">İsterseniz siz de gelirsiniz. </st><st c="20241">Ama beni yine yalnız bırakacaksanız ısrar edecek değilim. </st><st c="20299">Bir otobüse atlar giderim.”</st></p>
			<p><st c="20326">Kulağa duygu sömürüsü gibi geliyordu. </st><st c="20365">Cümlemden hoşlanmamıştım. </st><st c="20391">Söylediklerimde ise haklıydım. </st><st c="20422">Başından beri bu yolda yalnızdım. </st><st c="20456">Çıkacağım gerçek yolculukta da yalnız olabilirdim. </st><st c="20507">‘Yeni hatıralara’ dememiş miydik? </st><st c="20541">Kafaya koymuştum bir kere: eski benliğime doğru yola çıkacak, yeni hatıralara kavuşacaktım.</st></p>
			<p><st c="20632">“Sen ciddisin.”</st></p>
			<p><st c="20648">Marina hâlâ şaşkın, Hasan yeniden sessiz, annesi kardeşini alıp içeriye geçmiş, bize ilgisizdi. </st><st c="20745">Hasan el kol hareketleriyle benimle geleceğini söyledi. </st><st c="20801">İki kişiydik. </st><st c="20815">Gidecektik.</st></p>
			<p><st c="20826">“Ben annemden habersiz gelemem.”</st></p>
			<p><st c="20859">“Annene haber vereceksen de gelme zaten. </st><st c="20901">Biz Hasan’la gideriz.”</st></p>
			<p><st c="20923">“Delisin sen Anı.”</st></p>
			<p><st c="20942">“Delirmemek için gitmem lazım asıl.”</st></p>
			<p><st c="20979">“Nasıl istersen.”</st></p>
			<p><st c="20997">Konuşma bitmişti. </st><st c="21016">Marina evine döndü, biz Hasan’la otogara gitmek üzere yola çıktık. </st></p>
			<p><st c="21083">“Paran var mı?”</st></p>
			<p><st c="21098">Hasan’ın da parası yoktu tabii. </st><st c="21131">Bu halde bir yere gidemezdik. </st><st c="21161">Eve uğramamız şarttı.</st></p>
			<p><st c="21182">“Kimliğini al da çıkalım.”</st></p>
			<p><st c="21209">Kimliğin ne olduğunu anlamadı. </st><st c="21241">“ID card”</st><span><span id="footnote-005-backlink"><a href="hatirla_e-kitap-6.xhtml#footnote-005"><st c="21250">6</st></a></span></span><st c="21252"> dedim bu sefer, evrensel dildeki kısaltmanın işe yaramasını umdum. </st><st c="21320">Bir yandan kendi kimliğimi gösterince anlaşılması daha kolay oldu. </st><st c="21387">Onun da kimlik yerine geçen bir kartı olduğunu öğrendim. </st><st c="21444">Evden kartını aldı. </st><st c="21464">Biraz da para almıştı yanına ama yeter miydi bilmiyorum. </st><st c="21521">Bir yerden bir yere kaç liraya gidilir, ne kadar para neye yarar hiçbir fikrim olmadığını fark ettim. </st><st c="21623">Hastaneden çıktığımdan beri parayla işim olmamıştı ki. </st><st c="21678">Uğursuzluğumun yaşından öncesinde işim olmuş muydu onu da bilmiyorum. </st><st c="21748">Şu an gerilmiştim. </st><st c="21767">Paraya ihtiyaç duymak, parasız bir şey yapamayacak olmak tuhaf geliyordu.</st></p>
			<p><st c="21840">Hasan’la bizim eve geldiğimizde Hasan girmek istemedi.</st></p>
			<p><st c="21895">“Niye orada duruyorsun. </st><st c="21920">Gel. </st><st c="21925">Bir bahaneyle anneme bir şeyler uydurur, çıkar gideriz.”</st></p>
			<p><st c="21981">İkna oldu, içeriye girdik. </st><st c="22009">Babam atölyesindeydi. </st><st c="22031">Bizi duymadı bile. </st><st c="22050">Ben de ona görünmeden hareket etmenin en iyisi olduğunu düşünerek ses çıkarmadım.</st></p>
			<p><st c="22131">Aşağıya indim. </st><st c="22147">Annem yoktu.</st></p>
			<p><st c="22159">“Anne?”</st></p>
			<p><st c="22167">Karşılık veren olmayınca hem rahatladım hem tedirgin oldum. </st><st c="22228">İkisi aynı anda olabiliyordu. </st><st c="22258">Rahatladım çünkü yalan uydurmam gerekmeyecekti. </st><st c="22306">Tedirgindim çünkü para nerededir, ne kadar lazımdır bilemedim. </st><st c="22369">Ve sanırım hayatımda ilk defa küçük bir suç işledim. </st><st c="22422">Annemin çantası mutfaktaki ikili koltuğun üzerinde duruyordu. </st><st c="22484">Demek ki yakınlarda bir yere gitmişti. </st><st c="22523">Ben de fırsat bu fırsat diye düşünerek, hızlı hareketlerle kartını aldım, internetten otobüs biletlerimizi ayarladım. </st><st c="22641">Gidiş, bu akşamüzeri 16.00, dönüş yarın akşam 20.00. </st><st c="22694">İki gecelik yokluğumu anneme açıklamanın yolunu bulmak için Marina’dan yardım isteyecektim. </st><st c="22786">Yalan, yalanı doğuruyordu. </st><st c="22813">Ama artık her şey için çok geçti, üzgünüm.</st></p>
			<p><br /></p>
			<p><st c="22855">Yukarıya çıktığımızda Hasan önde, ben arkada yürüyorduk ki, babam çıktı ve koridorda Hasan ile burun buruna geldi. </st></p>
			<p><st c="22971">“Sen...”</st></p>
			<p><st c="22979">Hasan evden koşarak çıktı. </st></p>
			<p><st c="23007">“Anı, bu çocuk da nereden çıktı?”</st></p>
			<p><st c="23040">“Okuldan arkadaşım baba. </st><st c="23066">Ama senden neden kaçtı, anlamadım.” </st></p>
			<p><st c="23102">Babam sessiz kaldı. </st><st c="23122">Sonra düşünceli düşünceli ekledi:</st></p>
			<p><st c="23155">“Tuhaf bir tipe benziyor. </st><st c="23182">Dikkat et bence.”</st></p>
			<p><st c="23199">Uysal olmaya çalıştım. </st><st c="23223">“Tamam baba, ederim. </st><st c="23244">Bu arada...”</st></p>
			<p><st c="23256">“Evet?”</st></p>
			<p><st c="23264">“Hafta sonu satranç turnuvası için hazırlık yapacağız da... </st><st c="23325">Marinalarda kalacağım.”</st></p>
			<p><st c="23348">“Olur. </st><st c="23356">Tabii.”</st></p>
			<p><st c="23363">Çok kolay olmuştu. </st><st c="23383">Oh! </st><st c="23387">Fırsatını bulmuşken araya sıkıştırdım:</st></p>
			<p><st c="23425">“Hasan da onun için geldi zaten. </st><st c="23459">Evden almamız gereken şeyler vardı.”</st></p>
			<p><st c="23495">“Tamam. </st><st c="23504">Çalışın bakalım. </st><st c="23521">Annene haber veririm ben.”</st></p>
			<p><st c="23547">“Sağ ol baba.”</st></p>
			<p><st c="23562">Onu öptüm. </st><st c="23574">Bunu daha önce hiç yapmamıştım. </st><st c="23606">Mutlu olduğunu anlayabiliyordum. </st><st c="23639">Normal bir baba-kız gibi... </st><st c="23667">Her şey yolundaydı. </st><st c="23687">Marina’ya da durumu haber verdik mi tamamdı. </st><st c="23732">Gidebilirdik.</st></p>
			<p><st c="23745">Otogara vardığımızda Hasan tedirgindi. </st><st c="23785">Bir şeyler arıyor gibi, sağa sola bakınıyordu. </st><st c="23832">Ona babamdan neden kaçtığıyla ilgili hiçbir şey sormadım. </st><st c="23890">Garip hareketlerini anlamaya çalışmaktan yorulmuştum. </st><st c="23944">Sorsam da anlatmıyordu zaten. </st><st c="23974">Yanımda dursun, bana arkadaşlık etsin, Nazan hocayla bizi buluştursun; yeterdi. </st><st c="24054">Sanırım Hasan’ı kullanıyordum. </st><st c="24085">O anda bu umurumda değildi. </st><st c="24113">Meselemi çözmek için annemin kredi kartını izinsiz kullanmak, babama yalan söylemek veya Marina’ya yalan söyletmekte, hatta Hasan’ı kullanmakta hiçbir mahsur görmüyordum. </st><st c="24284">Bencillik mi? </st><st c="24298">Olsun. </st></p>
			<p><st c="24305">Gidiş yolu hızla geçti. </st><st c="24329">Hasan’la yan yana mışıl mışıl uyuduğumuzdan herhalde. </st><st c="24383">Ne otobüste ne mola yerlerinde kimse bir şey sormadı. </st><st c="24437">Sadece bir ara tuvalet sırasında annemle ilgili bir şey sorar gibi olan teyzeye, annemin yanına gittiğimizi söyleyip geçiştirdim. </st><st c="24567">Nazan anneye gidiyorduk, yalan değil. </st><st c="24605">Tabii adını sanını bilmediğimiz, yaşadığı yerden emin olmadığımız Nazan anneye. </st></p>
			<p><st c="24685">“Eee, şimdi ne yapıyoruz?” </st></p>
			<p><st c="24712">Hasan da bilmiyordu. </st><st c="24733">Telefon açtık. </st></p>
			<p><st c="24748">“Biz şu an otogardayız,” cümlemin yarattığı şok etkisiyle olsa gerek, her şey kısa sürede çözüldü. </st><st c="24847">Nazan hoca taksiye atlamamızı istedi, şoföre ineceğimiz yeri tarif etti. </st><st c="24920">Bizi karşılayıp taksinin ücretini ödedikten sonra bir yere oturmamızı önerdi. </st><st c="24998">Sıradan bir kafeydi.</st></p>
			<p><st c="25018">“Aç mısınız?”</st></p>
			<p><st c="25032">“Hayır.”</st></p>
			<p><st c="25041">Aslında açlıktan ölüyordum ama bilgi açlığım daha fazlaydı. </st><st c="25102">Bu sırada telefon çalıyordu. </st><st c="25131">Arayan annemdi. </st><st c="25147">Sessize aldım. </st></p>
			<p><st c="25162">“Aç konuş istersen.”</st></p>
			<p><st c="25182">“Konuşmasam daha iyi.”</st></p>
			<p><st c="25205">“Annen mi?”</st></p>
			<p><st c="25217">“Evet.”</st></p>
			<p><st c="25225">Nazan hoca akıllı bir kadındı. </st><st c="25257">Durumu anladı.</st></p>
			<p><st c="25271">“Buraya geldiğinden haberi yok, değil mi?”</st></p>
			<p><st c="25314">Cevap vermedim. </st></p>
			<p><st c="25331">“Meraktan ölür kadıncağız. </st><st c="25358">Aç telefonu da ben durumu anlatayım.”</st></p>
			<p><st c="25395">Telefonu açtım ama durumu anlatamadı. </st><st c="25434">Annemin sesi öfkeliydi. </st><st c="25458">Ama sanki... </st><st c="25471">Bana değil de Nazan hocanın kendisine öfkeliymiş gibi. </st><st c="25526">Basbayağı bağırıyordu. </st><st c="25549">Annemin sesini hiç böyle duymamıştım. </st></p>
			<p><st c="25587">Telefonu kapamaya yakın bizim yanında olduğumuzu söyledi. </st><st c="25645">‘Ben hallederim’ gibisinden bir şeyler ekledi ama neyi halledebilirdi bu haliyle, bilemedim. </st><st c="25738">Telefonu kapayıp bize döndüğünde, yüzü kireç gibiydi çünkü. </st><st c="25798">Onu bu hale getiren annem miydi? </st><st c="25831">Aklımdan geçen ihtimaller annemle iyi bir tanışıklıkları olmadığı yönündeydi. </st><st c="25909">Nazan hocaya ben de hafif öfkeyle, belli belirsiz hayal kırıklığıyla bakıyordum şimdi. </st></p>
			<p><st c="25996">Neler olduğunu anlamaya çalışıyordum.</st></p>
			<hr />
			<div>
				<div id="footnote-005">
					<p><a href="hatirla_e-kitap-6.xhtml#footnote-005-backlink"><st c="26033">6</st></a><st c="26035">	ID, kimlik anlamına gelen </st><span><st c="26062">identity</st></span><st c="26070">’nin kısaltılması. </st><st c="26090">Tam karşılığı kimlik kartı olan identity card yerine </st><span><st c="26143">identification card</st></span><st c="26162"> da denilebiliyor. </st><st c="26181">‘Identification’ ilginç bir kelime: Kimliğin saptanması, tanınma, özdeşleşme gibi anlamlara geliyor. </st><st c="26282">Yani bir nevi, seni tanıyan kimse olmazsa, sen sen olmazsın. </st><st c="26343">Kimliğini ispat etmek için bir başkasının varlığına ihtiyacın var. </st><st c="26410">Hasan beni tanıyor, kim olduğumu biliyor; böylece kimliğime kavuşuyorum.</st></p>
				</div>
			</div>
		</div>
	<div id="charCountTotal" value="26482"></div></body>
</html>
