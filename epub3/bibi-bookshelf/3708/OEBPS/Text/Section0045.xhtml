<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ASİMOV - İŞTE TANRILAR</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-1 {font-weight: bold}
</style>
</head>

<body class="main">
  <p class="heading1"><br /></p>

  <h4 class="heading" id="sigil_toc_id_15">14</h4>

  <p class="heading1">Denison ağır ağır, "Gündüz sona erdiği için seviniyorum," dedi. "Kalın kumaşın sardığı sağ kolunu uzatarak buna baktı. "Ayda alışamadığım tek şey Güneş. Buna alışmayı da istemiyorum. Ona kıyasla bu elbise bile bana normal geliyor."</p>

  <p class="heading1">Selena, "Güneşin nesi var?" diye sordu.</p>

  <p class="heading1">"Bana bu Güneşten hoşlandığını söyleme, Selene!"</p>

  <p class="heading1">"Hayır, tabii hoşlanmıyorum. Ondan nefret ediyorum. Ama aslında ben onu hiç görmüyorum. Buna karşılık sen bir... sen Güneşe alışıksın."</p>

  <p class="heading1">"Güneşin Aydaki haline hiç alışık değilim. Burada kapkara bir gökyüzünde parlıyor. Yıldızları sönükleştireceğine büsbütün ışıldatıyor. Çok sıcak, sert ve tehlikeli. Bir düşman o. Güneş gökyüzündeyken alan yoğunluğunu azaltma çabalarımızda başarılı olamayacağımızı da seziyorum."</p>

  <p class="heading1">Selene hafif bir öfkeyle, "Buna batıl inanç denilir, Ben," diye cevap verdi, "Güneşin bununla hiç bir ilgisi yok. Zaten bir kraterin gölgesindeydik. Etraf gece olmuş gibiydi. Yıldızlar ışıl ışıldı."</p>

  <p class="heading1">Denison, "Geceye pek benzemiyordu," dedi. "Kuzeye doğru baktığımız zaman yerin ışıl ışıl olduğunu görüyorduk. Kuzeye doğru bakmak hiç hoşuma gitmiyordu. Ama o taraf yine de çekiyordu beni. Güneşli yere her bakışımda yüz levhama sert morötesi dalgaların çarptığını hissediyordum."</p>

  <p class="heading1">"Seninki sadece kuruntu. Bir kere yansıyan ışıkta fazla morötesi ışın olmaz. İkincisi elbisen seni radyasyona karşı korur."</p>

  <p class="heading1">"Ama sıcağa karşı koruyamıyor. Bu bakımdan pek etkili değil."</p>

  <p class="heading1">"Ama artık gece oldu."</p>

  <p class="heading1">Denison memnun memnun, "Evet," dedi. "Ve bu daha hoşuma gidiyor." Devamlı bir ilgiyle etrafına bakınıyordu. Arz yine gökyüzünde, her zamanki yerindeydi. Artık şişman bir hilal biçimindeydi dünya. Orion bunun yukarısındaydı. ‘Avcı’ sanki Arzın oluşturduğu ışıklı iskemleden kalkıyordu. Ufuk hilal biçimi Arzın hafif ışığında hafifçe pırıldıyordu.</p>

  <p class="heading1">Denison, "Çok güzel..." diye mırıldandı. Sonra da ekledi. "Selene, Pionlayıcı da bir şey var mı?"</p>

  <p class="heading1">Selene sessizce gökyüzüne bakıyordu. Sonra üç gün üç gece boyunca kraterin gölgesinde duran karmaşık aletlere yaklaştı. "Henüz yok... Ama bu da iyi bir haber sayılır. Alan yoğunluğu ellinin biraz üzerinde ve değişmiyor."</p>

  <p class="heading1">Denison, "Yeteri kadar düşük değil," diye mırıldandı.</p>

  <p class="heading1">Selene, "Bu daha düşürülebilir," dedi. "Bütün parametrelerin uygun olduğundan eminim."</p>

  <p class="heading1">"Manyetik alan da öyle mi?"</p>

  <p class="heading1">"Manyetik alandan pek emin değilim."</p>

  <p class="heading1">"Onu güçlendirdiğimiz takdirde bütün denge de bozulur."</p>

  <p class="heading1">"Bozulmaması gerekir. Bozulmaması gerektiğini biliyorum."</p>

  <p class="heading1">"Selene, her şeyden çok senin sezgilerine inanırım. Ama gerçekleri de unutma. Bu gerçekten dengesini kaybediyor. Daha önce de denedik."</p>

  <p class="heading1">"Biliyorum, Ben. Ama geometri tam böyle değildi. Uzun bir süreden beri elli ikide. Bu bir fenomen sayılır. Manyetik alanı o noktada dakikalar değil de saatlerce tutabiliriz. O zaman manyetik alan da belki on katı güçlenir. Bunu saniyeler değil, dakikalarca da sürdürebiliriz."</p>

  <p class="heading1">Denison, "Hemen olmaz," dedi.</p>

  <p class="heading1">Selene kararsıza durakladı. Sonra gerileyerek döndü. "Arzı hiç özlemiyorsun değil mi, Ben?"</p>

  <p class="heading1">"Evet. Bu çok garip ama gerçekten özlemiyorum. Mavi göğü, yeşil kırları, akan suları özleyeceğimden emindim. Arza özgü bütün bu nitelikleri. Ama hiç birini de özlemiyorum. Onları rüyamda bile görmüyorum."</p>

  <p class="heading1">Selene, "Bazen böyle şeyler oluyor," dedi. "Daha doğrusu vatan özlemi çekmediklerini söyleyen bazı Göççülerle karşılaştım. Tabii öyleleri az. Ve hiç kimse bu küçük grubun üyelerinin müşterek özelliklerini anlayamıyor. Tabii türlü tahminler yürütülüyor. Kimisi bu Göççü’lerde ciddi bir duygusuzluk olduğunu, onların hiç bir şey hissedemediklerini söylüyor. Kimisi ise fazla duygulu olduklarını ve sinir krizi geçirmekten korktukları için vatan hasreti duyduklarını itiraftan kaçındıklarını."</p>

  <p class="heading1">"Benim durumum belli sanırım. Yirmi yıldan daha uzun bir süreden beri Arzda hiç mutlu değildim. Hiç olmazsa burada ilgilendiğim bir konuda çalışıyorum. Ve sen bana yardım ediyorsun... Daha da önemlisi seninle dostuz. Selene."</p>

  <p class="heading1">Kadın ciddi bir tavırla, "Çok naziksin," dedi. "Dostluk ve yardımdan söz ettiğin için tabii. Aslında fazla yardıma ihtiyacın olduğunu sanmıyorum. Sırf benimle dostluk edebilmek için mi yardımının gerekli olduğunu söylüyorsun?"</p>

  <p class="heading1">Denison usulca güldü. "Bilmiyorum hangi cevap gururunu okşayacak?"</p>

  <p class="heading1">"Gerçeği söylemeyi dene."</p>

  <p class="heading1">"Her ikisine de değer veriyorum. Onun için gerçeği anlamak kolay değil." Arzlı Piyonlayıcıya döndü. "Alan yoğunluğu hâlâ dengede, Selene."</p>

  <p class="heading1">Selene’nin yüz-levhası Arzın ışığında pırıldıyordu. "Barron insanın vatanını özlemesinin çok normal olduğunu ve bunun sağlıklı bir kafanın bir işareti sayılabileceğini söylüyor. 'İnsan vücudu Arzın yüzeyiyle uyum sağlamıştı,’ diyor. ‘Şimdi Aya da alışması gerekiyor. Ama insan kafası için böyle bir şey yok. İnsan beyni nicelik bakımından diğer beyinlerden o kadar farklı ki yeni bir fenomen bile sayılabilir. İnsan kafası Arzın yüzeyine bağlanacak zaman bulamadı. Başka çevrelerle de alışma süresine gerek kalmadan uyum sağlayabilir. Aslında belki de insan beyni için en uygun olan yer Aydaki mağaralar. Çünkü bu beynin kafatasının içine yerleşmesinin daha büyütülmüş bir şekli. İşte böyle."</p>

  <p class="heading1">Bu sözler Denison’u eğlendirdi. "Sen bütün bunlara inanıyor musun?"</p>

  <p class="heading1">"Barron konuşmaya başladığı zaman sözleri akla yakın geliyor."</p>

  <p class="heading1">"Ben de aynı derecede inandırıcı bir iddiada bulunabilirim. Bazı kimselerin Ay mağaralarında, ana rahmine dönme hayalleri gerçek olduğu için rahat ettiklerini söyleyebilirim." Denison bir an durdu sonra da düşünceli düşünceli ekledi. "Kontrollü basınç ve ısıyı, besinin türünü ve kolay sindirilme özelliğini göz önüne aldığım zaman Ay Kolonisinin... özür dilerim, Selene... Ay Kentinin mahsus ana rahmine benzeyecek bir biçimde yaratılmış olduğunu da iddia edebilirsin."</p>

  <p class="heading1">Selene. "Barron’un bu fikrini kabul edeceğini hiç sanmıyorum," dedi.</p>

  <p class="heading1">"Bundan hiç şüphem yok." Denison, hilal biçimindeki Arza baktı. Bir kenarda bulutlar vardı. Manzaraya dalan adam sessizleşti. Selene’nin tekrar Pionlayıcı’nın başına dönmesine rağmen yerinden de kımıldamadı.</p>

  <p class="heading1">Denison bir süre yıldızlardan oluşmuş yuvasında yatan Arzı seyretti. Sonra ufka doğru baktı. Arada sırada oradan duman gibi bir şey yükseliyordu. Belki küçük bir meteor Ayın yüzeyine çarpıyordu.</p>

  <p class="heading1">Bir gece önce Arzlı Selene'ye bu olaydan biraz da endişeyle söz etmişti.</p>

  <p class="heading1">Ama Selene hiç telaşlanmamıştı. "Arz, Ayın dengesi yüzünden gökyüzünde sanki hafifçe yer değiştirir. Arada sırada Arz ışını küçük bir tepeyi aşarak geriye düşer. O zaman insana sanki oradan küçük bir toz bulutu yükseliyormuş gibi gelir. Çok görülen bir şey bu. Bu olaya aldırmayız."</p>

  <p class="heading1">Denison, "Ama Bazen bu bir meteor olabilir," demişti. "Aya hiç meteor düşmez mi?"</p>

  <p class="heading1">"Tabii düşer. Yüzeye çıktığın zaman sana da bir kaç meteor çarpıyor sanırım. Ama elbisen seni koruyor."</p>

  <p class="heading1">"Ben küçücük toz zerreciklerini kastetmedim. Gerçekten toz kaldıracak iri gök taşlarından söz ediyorum. İnsanı öldürebilecek meteorlardan."</p>

  <p class="heading1">"Evet, Aya öyle meteorlar da düşüyor tabii. Ama şimdiye kadar kimse kazaya uğramadı."</p>

  <p class="heading1">Denison gökyüzüne bakar ve bunları düşünürken birdenbire meteor sandığı bir şeyi farketti. Ama gökyüzünde hızla ilerleyen bir ışık parçası ancak atmosferi olan Arzda meteor olabilirdi. Havasız Ay için böyle bir şey söz konusu değildi-.</p>

  <p class="heading1">Gökyüzündeki ışık insan yapısıydı. Denison daha izlenimlerini ayırt edemeden bu küçük bir roketli taşıt halini aldı. Hızla Arzlının yanına iniyordu bu.</p>

  <p class="heading1">Uzay-motorundan bir tek kişi indi. Arkasında uzay elbisesi vardı. İçeride kalmış olan pilot sadece karanlık bir siluet gibi gözüküyordu.</p>

  <p class="heading1">Denison bekledi. Uzay elbisesi giyen kimselerin izledikleri kurallara göre yeni gelenin kendisini tanıtması gerekiyordu.</p>

  <p class="heading1">Yolcu, "Ben Müdür Gottstein," diye açıkladı. "Acayip yürüyüşümden her halde bunu anladınız."</p>

  <p class="heading1">Arzlı, "Ben de Denison," dedi.</p>

  <p class="heading1">"Evet. Bunu tahmin ettim."</p>

  <p class="heading1">"Buraya beni bulmak için mi geldiniz?"</p>

  <p class="heading1">"Tabii."</p>

  <p class="heading1">"Bir uzay-motoruyla mı? Ama..."</p>

  <p class="heading1">Gottstein, "Evet," dedi. "P-4 numaralı çıkışı kullanabilirdim. O buradan en fazla dokuz yüz metre kadar ötede. Evet, gerçekten. Ama ben sadece sizi aramıyordum."</p>

  <p class="heading1">"Ne demek istediğinizi sormayacağım."</p>

  <p class="heading1">"Bilmece gibi konuşmama hiç gerek yok. Ay yüzeyinde deneyler yapıyorsunuz. Bu olayla hiç ilgilenmeyeceğimi sanmıyordunuz ya?"</p>

  <p class="heading1">"Deneyler gizli değildi. İsteyen bunlarla ilgilenebilirdi."</p>

  <p class="heading1">"Ama bu deneylerin ayrıntılarını hiç kimse bilmiyor. Tabii bunların Elektron Tulumbasıyla ilgili oldukları belli."</p>

  <p class="heading1">"Bu mantıklıca bir tahmin."</p>

  <p class="heading1">"Öyle mi? Ama ben bu tür deneylerin, sonradan kabul edilebilmeleri için pek büyük bir Laboratuvarda yapıldıklarını sanıyordum. Aslında bu kendi kendime vardığım bir sonuç değil. Uzmanların fikrini aldım. Ama sizin öyle büyük bir Laboratuvarda çalışmadığınız da kesin. İşte bu yüzden, 'asıl ilgilenmem gereken kimse belki de Dr. Denison değil,’ dedim. 'Dikkatimi onun üzerine çektikleri sırada diğerleri daha önemli şeylerle ilgileniyor olabilirler.’"</p>

  <p class="heading1">"Neden sizi oyalamak için benden yararlansınlar?"</p>

  <p class="heading1">"Bunu bilmiyorum. Bilseydim bu kadar endişelenmezdim."</p>

  <p class="heading1">"Demek beni gözaltında tutuyordunuz?"</p>

  <p class="heading1">Gottstein hafif bir kahkaha attı. "Tabii. Buraya ilk geldiğiniz günden beri. Burada, yüzeyde çalışırken de millerce uzunluğundaki bu bölgeyi iyice inceledik. Ama işin garibi böyle zamanlarda yüzeyde siz ve arkadaşınızdan başka hiç kimse olmuyordu, Dr. Denison. Ve siz de sıradan deneyler yapıyordunuz."</p>

  <p class="heading1">"Bu neden garip oluyor?"</p>

  <p class="heading1">"Çünkü bu derme çatma nesne neyse onunla gerçekten bir şeyler yaptığınızı düşündüğünüzü gösteriyor. Sizin işini bilmeyen, beceriksiz bir insan olduğunuzu sanmıyorum. Onun için bana çalışmalarınız konusunda anlatacaklarınızı dikkatle dinleyeceğim."</p>

  <p class="heading1">"Dedikoducuların da iddia ettikleri gibi para-fizik konusunda deneyler yapıyorum, Müdür bey. Buna ancak şunu ekleyebilirim. Deneylerim şu ana kadar ancak yarı başarılı oldu."</p>

  <p class="heading1">"Arkadaşınız turist rehberi Selene Lindstrom A. sanırım."</p>

  <p class="heading1">"Evet."</p>

  <p class="heading1">"Değişik bir yardımcı seçmişsiniz."</p>

  <p class="heading1">"Selene zeki, hevesli ve meraklı bir insan. Son derecede de çekici."</p>

  <p class="heading1">"Ve bir Arzlıyla birlikte çalışmaya da razı."</p>

  <p class="heading1">"Ve yakında izin verilir verilmez Ay vatandaşı olacak bir Göçmenle çalışmaya da razı."</p>

  <p class="heading1">Selene onlara yaklaşıyordu. Kadının sesi iki adamın kulaklarında yankılandı. "İyi günler, Müdür bey. Konuşmanızı dinlemeyi istemezdim. Bunun özel bir görüşme olduğu belliydi. Ama uzay elbisesi giydiğiniz zaman ufka kadar olan alanda her konuşmayı duyuyorsunuz."</p>

  <p class="heading1">Gottstein döndü. "Merhaba Miss Lindstrom. Gizli bir konuşma yapmayı düşünmüyordum zaten. Para-fizik sizi ilgilendiriyor mu?"</p>

  <p class="heading1">"Ah, evet."</p>

  <p class="heading1">"Deneylerin başarısızlığa uğraması yüzünden cesaretiniz kırılmadı mı?"</p>

  <p class="heading1">Selene, "Onlar tamamiyle başarısız sayılmazlar," dedi. "Hatta şu ara Dr. Denison’un sandığından daha da başarılılar."</p>

  <p class="heading1">"Ne?" Denison hızla topuğunun üzerinde dönerken etrafa tozlar püskürttü. Az kalsın dengesini kaybediyordu.</p>

  <p class="heading1">Şimdi üçü de Piyonlayıcıya bakıyorlardı. Bunun yukarısında, bir buçuk metre yukarısında şişman bir yıldıza benzeyen bir ışık vardı.</p>

  <p class="heading1">Selene, "Manyetik alanın yoğunluğunu arttırdım," diye açıkladı. "Nükleer alan önce dengeliydi. Sonra..."</p>

  <p class="heading1">Denison bağırdı. "Sızdı değil mi? Allah kahretsin! Ben bunu göremedim."</p>

  <p class="heading1">Selene, "Çok üzgünüm. Ben," diye mırıldandı "Önce... derin düşüncelere dalmıştın. Sonra da Müdür bey geldi. Elime deneyi tek başıma yapma fırsatı geçmişti. Dayanamadım."</p>

  <p class="heading1">Gottstein, "Ama bu gördüğüm nedir?" diye sordu.</p>

  <p class="heading1">Denison, "Başka bir Kâinattan bize sızan maddenin yaydığı enerji bu," dedi.</p>

  <p class="heading1">Bu sözleri söylediği sırada ışık söndü. Metrelerce ötede bir başka, daha sönük bir yıldız belirdi.</p>

  <p class="heading1">Denison, Piyonlayıcıya doğru atıldı. Ama Selene Aylıları özgü o zarafetiyle koştu ve aygıta daha önce erişti. Alan yapısını sona erdirdi ve uzaktaki yıldız da söndü.</p>

  <p class="heading1">Sonra, "Anlayacağınız sızma noktası sabit değil." dedi. "Onun dengeli olduğu söylenemez."</p>

  <p class="heading1">Denison, "Küçük mikyasta değil belki," dedi. "Ama bir ışık yılının kayması teorik olarak kabildir Bu yüz metrelik kayma kadar normaldir. Bu durumda yüz metre inanılmayacak kadar dengeli bir sonuç sayılır."</p>

  <p class="heading1">Selene kuru bir sesle, "Yeteri kadar dengeli değil," diye itiraz etti.</p>

  <p class="heading1">Gottstein söze karıştı. "Neden söz ettiğinizi tahmine çalışmama izin verin. Yani madde Kâinatta... gelişi güzel bir biçimde oraya, buraya... her hangi bir yere sızıyor. Öyle mi?"</p>

  <p class="heading1">Denison, "Pek de gelişi güzel bir biçimde değil. Müdür bey," diye düzeltti. "Piyonlayıcıdan uzaklaştıkça sızma ihtimali de azalıyor. Bu düşme ani oluyor. Bu iniş bence birçok faktöre bağlı. Selene'yle durumu şaşılacak bir biçimde kontrol altına aldığımıza inanıyorum. Ama yüz metrelik bir kayma yine de mümkün. Bunu siz de gördünüz."</p>

  <p class="heading1">"Sızma kentte bir yere kayabilirdi her halde? Ya da miğferlerimizin içine?"</p>

  <p class="heading1">Denison sabırsızca, "Hayır, hayır," diye cevap verdi. "Sızma, Kâinatta zaten bulunan maddenin yoğunluğuna çok bağlı. Hiç olmazsa bizim uyguladığımız yöntemde bu böyle. Sızmanın gerekli boşluktan biraz yoğun bir yere kayması hemen hemen imkânsız. Oysa kentte ve miğferlerimizin içinde yoğunluk çok fazla. Zaten sızmanın boşluktan başka bir yerde olmasını sağlamak da gereksiz. İşte bu yüzden Selene'yle yüzeyde çalışıyoruz."</p>

  <p class="heading1">"O halde bu Elektron Tulumbasına benzemiyor."</p>

  <p class="heading1">Denison, "Hiç benzemiyor hem de," dedi. "Elektron Tulumbasında madde iki yöne naklediliyor. Buradaki ise tek yönlü bir sızma. Ayrıca ilgili Kâinat da aynı değil."</p>

  <p class="heading1">Gottstein, "Dr. Denison," dedi. "Acaba bu akşam benimle yemek yiyebilir misiniz?"</p>

  <p class="heading1">Uzman kararsızca durakladı. "Yalnız beni mi çağırıyorsunuz?"</p>

  <p class="heading1">Gottstein Selene’ye dönerek reverans yapmaya çalıştı. Ama uzay elbisesiyle pek acayip bir biçime girdi. "Başka bir sefer Miss Lindstrom’un bizimle birlikte yemek yemesi bana büyük bir zevk verir. Ama bu akşam sizinle yalnız konuşmak istiyorum, Dr. Denison."</p>

  <p class="heading1">Denison kararsızca dururken Selene hemen atıldı. "Kabul et canım. Yarın çok çalışmam gerekecek. Ayrıca sızma noktası dengesizliğini düşünerek endişelenmen için zamana ihtiyacın olacak."</p>

  <p class="heading1">Denison şaşkın şaşkın, "Peki Selene..." diye mırıldandı. "Bundan sonraki izin gününü bana haber verir misin?"</p>

  <p class="heading1">"Bunu her zaman yapmıyor muyum? Siz gitsenize. Ben aygıtlarla ilgileneceğim."</p>

  <p class="heading1"></p>
</body>
</html>
