<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ASİMOV - İŞTE TANRILAR</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-1 {font-weight: bold}

  body.sgc-2 {word-wrap: break-word; -webkit-nbsp-mode: space; -webkit-line-break: after-white-space;}
</style>
</head>

<body class="main sgc-2">
  <p class="heading1"><br /></p>

  <h4 class="heading">5</h4>

  <p class="heading1">Ama bir yıllık çalışma sonunda fazla bir şey elde edemediler. Sonunda Para-Kâinattan haber geldi. Cevaplar alındı. Ama sonuç yine de sıfırdı.</p>

  <p class="heading1">Lamont, Bronowski’ye, "Sadece bir tahminde bulun," dedi. "Çılgınca bir tahmin yeterli olur. Bunu onların üzerinde dene."</p>

  <p class="heading1">"Ben de öyle yapıyorum, Pete, Neden bu kadar sinirlisin? Etrüsk yazıları üzerinde tam on iki yıl çalıştım. Bu işin daha kısa süreceğini mi sanıyorsun?"</p>

  <p class="heading1">"Tanrım, M ¡kel On iki yıl bekleyemeyiz."</p>

  <p class="heading1">"Neden? Bak, Mike, tavırlarının değiştiği gözümden kaçmıyor. Şu son ay çekilemeyecek bir hal aldın. Başında seninle anlaşmıştık. Bu işin hızla gelişmeyeceğini, sabırlı olmamız gerektiğini konuşmuştuk, üniversitede başka, ana bir görevin olduğunu anladığını da sanıyordum. Dinle, bunu sana kaç defa sordum. Yine soracağım. Neden bu kadar acele ediyorsun?"</p>

  <p class="heading1">Lamont haşince, "Çünkü işim acele," dedi. "Çünkü bu işe devam etmeyi istiyorum."</p>

  <p class="heading1">Bronowski alayla mırıldandı. "Seni kutlarım. Ben de öyle. Dinle. Erken öleceğinden korkmuyorsun ya? Doktorun sana gizli, öldürücü kanserin olduğunu mu söyledi yoksa?"</p>

  <p class="heading1">Lamont inledi. "Hayır, hayır."</p>

  <p class="heading1">"O halde..."</p>

  <p class="heading1">"Boş ver..." Lamont hızla uzaklaştı.</p>

  <p class="heading1">Lamont, Bronowski'den ilk defa yardım istediği sırada sadece Hallam'ın para-adamların zekâca daha üstün oldukları iddiası karşısında takındığı haşin ve inatçı tavıra kızmıştı. İşte bu yüzden, sadece bu yüzden para-adamlarla iletişim kurmayı istiyordu. Başka bir niyeti yoktu. Yani: başlangıçta...</p>

  <p class="heading1">Ama ondan sonraki aylarda Lamont ardı arkasına hayal kırıklığına uğradı. Aygıt, teknik yardım ve kompüter izni isteklerine mahsus geç cevap veriyorlardı. Yolculuk yapmak için harcırah istediği zaman ters bir karşılık aldı. Bölümler arası toplantılarda görüşlerini kimse dinlemiyordu.</p>

  <p class="heading1">Lamont, patlama noktasına, hem kıdem ve hem de yetenek bakımından kendisinden daha aşağı olan Henry Garrison danışmanlığa atandığı zaman geldi. Prestij bakımından önemli olan bu görev aslında Lamont’un hakkıydı. Bu olay Lamont'un öfkesini iyice arttırdı. Artık haklı olduğunu kanıtlamak da ona yeterli gelmeyecekti. Hallam’ı parçalamayı, tamamiyle mahvetmeyi istiyordu.</p>

  <p class="heading1">Tulumba İstasyonunda çalışanların tavırları da bu isteğinin her gün, hatta her saat güçlenmesine de neden oluyordu. Lamont’un haşin kişiliği ona sempati duyulmasını sağlamıyordu. Ama ona yine de hak verenler vardı.</p>

  <p class="heading1">Garrison da bu atama yüzünden utanıyordu. Uysal, sakin genç bir adamdı. Bir mesele çıkmasını da istemiyordu. Şimdi Lamont'un Laboratuvarının kapısında durmuş, yüzünde oldukça endişeli bir ifadeyle uzmana bakıyordu.</p>

  <p class="heading1">Sonra, "Hey, Pete," dedi. "Seninle bir iki kelime konuşabilir miyim?"</p>

  <p class="heading1">Kaşları çatılan Lamont, Garrison'a bakmamaya çalışıyordu. "İstediğin kadar konuşabilirsin..."</p>

  <p class="heading1">Garrison içeri girerek bir iskemleye oturdu. "Pete, bu terfiyi red edemem. Ama o görevin peşine düşmediğimi de bilmeni istiyorum. Bu atama beni de şaşırttı."</p>

  <p class="heading1">"Senden işi red etmeni isteyen var mı? Bu bana vız geliyor."</p>

  <p class="heading1">"Pete. Bu Hallam’la ilgili. İşi red ettiğim takdirde o görevi bir başkasına verecekler, sana değil. İhtiyara ne yaptın?"</p>

  <p class="heading1">Lamont hızla genç adama döndü. "Halkım hakkında ne düşünüyorsun? Sence o nasıl bir İnsan?"</p>

  <p class="heading1">Garrison şaşırdı. Dudaklarını büzerek burnunu uğuşturdu. "Şey..." Sonra sesi hafifledi.</p>

  <p class="heading1">"Büyük bir insan mı? Şahane bir bilim adamı mı? İnsana ilham veren bir lider mi?"</p>

  <p class="heading1">"Şey..."</p>

  <p class="heading1">"Bırak da ben söyleyeyim. Sahtekârın biri o! Palavracı! Bu mevkie gelmiş ve üne de kavuşmuş. Şimdi bunların elinden gideceğini düşünerek paniğe kapılıyor. Ne olduğunu anladığımın farkında. Bu yüzden de bana düşman."</p>

  <p class="heading1">Garrison endişeyle hafifçe güldü. "Hallam’a gidip bunları söylemedin ya..."</p>

  <p class="heading1">Lamont sıkıntıyla, "Hayır, onun yüzüne bir şey söylemedim," diye açıkladı. "Ama ileride bir gün söyleyeceğim. Hallam da bunu seziyor. Bir şey söylememe rağmen kandıramadığı tek insanın ben olduğumu biliyor."</p>

  <p class="heading1">"Ama Hallam’a bunu belli etmenin ne yararı var, Pete? Ben de onun dünyanın en büyük adamı olduğunu düşündüğümü söylemiyorum. Ama bu fikrimi yayınlamanın ne faydası olur? Onu biraz alkışla. Meslek hayatın Hallam'ın elinde."</p>

  <p class="heading1">"Öyle mi? Asıl onun ünü ve şerefi benim elimde. Hallam'ın maskesini düşüreceğim. İç yüzünü herkese göstereceğim."</p>

  <p class="heading1">"Nasıl?"</p>

  <p class="heading1">Lamont, "Bu beni ilgilendirir," diye homurdandı. Aslında o sırada bunu nasıl başaracağını da hiç bilmiyordu.</p>

  <p class="heading1">Garrison, "Ama bu saçma," dedi. "Bu savaşı kazanamazsın. Hallam seni mahveder. Belki Hallam aslında bir Einstein ya da bir Oppenheimer değil. Ama dünya genel olarak onun bu iki dâhiden daha da önemli olduğuna inanıyor. Hallam, Arzda yaşayan iki milyar insan için Elektron Tulumbasının 'babası.' Ve Elektron Tulumbası insan cennetinin anahtarı olduğu sürece de öyle kalacak. Bu yüzden Hallam’a kimse dokunamaz. Bunu yapabileceğini düşünüyorsan çıldırmışsın demektir. Ne olacak, Pete? Hallam'a pek büyük bir adam olduğunu söyle ve tükürdüğünü yala. Yoksa seni de Denison gibi harcarlar."</p>

  <p class="heading1">Lamont ani bir öfkeyle bağırdı. "Beni dinle, Henry! Sen kendi işine baksana!"</p>

  <p class="heading1">Garrison ayağa fırladı ve tek kelime söylemeden Laboratuvardan çıktı. Lamont bir düşman daha kazanmıştı. Ya da hiç olmazsa bir dostunu daha kaybetmişti. Ama Lamont sonunda, "Ödediğim bu bedel uygun," diye düşündü. Çünkü Garrison'un bir sözü düşüncelerini başka bir yönde gelişmesine neden oldu.</p>

  <p class="heading1">Garrison özetle, "Elektron Tulumbası insan cennetinin anahtarı olduğu sürece... Hallam’a kimse dokunamaz," demişti.</p>

  <p class="heading1">Lamont, bu sözler kafasında yankılanırken ilk defa Hallam’la ilgilenmekten vaz geçti ve dikkatini Elektron Tulumbasına verdi.</p>

  <p class="heading1">"Elektron Tulumbası gerçekten insan cennetinin anahtarı mı? Yoksa bu işte bir bit yeniği var mı? Tarihte her şeyde bir bit yeniği olduğu kesin. Elektron Tulumbasıyla ilgili bit yeniği nedir?"</p>

  <p class="heading1">Lamont, para-teorinin tarihçesi konusunda yeteri kadar bilgi sahibiydi. Bu yüzden bu 'bit yeniği’ meselesinin incelenmiş olduğunu da biliyordu. Tulumbanın elektronları Kâinattan para-Kâinata yollayacağı açıklandığı zaman bazıları hemen sormuşlardı. "Bütün elektronlar gönderildikten sonra ne olacak?"</p>

  <p class="heading1">Bu soru kolaylıkla cevaplanmıştı. "Elektron miktarı en aşağı trilyon kere trilyon yıl yetecek. Bütün Kâinat ve para-Kâinat ancak bu sürenin pek küçük bir bölümü kadar yaşayacak zaten."</p>

  <p class="heading1">Lamont, bu konudaki diğer itirazları da inceledi. Ve sonunda Hallam’ın halk için yazdığı makalelerden birini hatırladı. Yazıyı adeta tiksintiyle arayıp buldu. Makaleyi bir kaç defa okudu. Bu işe körcesine başlamıştı. Ama sonunda aradığı 'gerçeği' ele geçirdi. Ve o andan itibaren de Bronowski’yi büsbütün sıkıştırmaya başladı.</p>

  <p class="heading1">Ve bir gün arkadaşına, "Tekrar Hallam’ı göreceğim," dedi.</p>

  <p class="heading1">Bronowski kaşlarını kaldırdı. "Neden?"</p>

  <p class="heading1">"Beni kovması için."</p>

  <p class="heading1">"Evet, bu tam senden beklenecek bir şey, Pete. Dertlerin biraz azaldı mı mutsuz oluyorsun."</p>

  <p class="heading1">"Anlamıyorsun, Mike. Hallam'ın bent dinlemeye yanaşmaması şart. Sonradan Hallam'ı aşıp geçtiğimi, onun durumdan haberi olmadığını söylemelerini istemem."</p>

  <p class="heading1">"Hangi durumdan? Para-sembollerin İngilizceye çevrilmesinden mi? Bunu henüz başarmadık ki acele etme, Pete."</p>

  <p class="heading1">"Hayır, hayır, mesele o değil." Lamont başka açıklama yapmaya yanaşmadı.</p>

  <p class="heading1">Hallam genç adamın işini kolaylaştırmadı tabii. Lamont'u görmek için ancak bir kaç hafta sonra zaman bulabildi. Ama uzman da durumu Hallam için kolaylaştırmak niyetinde değildi. Profesörün yanma girdiği zaman adeta bir kirpi gibi kabarmıştı. Hallam buz gibi bir ifadeyle bekledi. Bakışları hoşnutsuzcaydı. Sonra birdenbire, "Sözünü ettiğin bu acil durum da neymiş?" diye sordu.</p>

  <p class="heading1">Lamont ifadesiz bir sesle, "Bir şey buldum, efendim," dedi. "Bana yazılarınızdan biri ilham verdi."</p>

  <p class="heading1">"Ya?" Hallam bir an durdu sonra da çabucak ekledi. "Hangi yazı bu?"</p>

  <p class="heading1">"'İki Tarafta da Yokuş Aşağıya Olan Yol’ adlı yazınız. Bunu Gençlik Dergisi için hazırlamışsınız, efendim."</p>

  <p class="heading1">"E, ne olmuş?"</p>

  <p class="heading1">"Bence Elektron Tulumbasının izlediği yollar yokuş aşağı değil. Burada sizin benzetmenizi kullanıyorum. Aslında İkinci Termodinamik kuralı bu biçimde pek tanımlanamaz."</p>

  <p class="heading1">Hallam kaşlarını çattı. "Ne demek istiyorsun?"</p>

  <p class="heading1">"Bu meseleyi iki Kâinatın da Alan Denklemlerini yazarak daha iyi anlatabilirim, efendim." Lamont hemen tikso-tahtasına doğru gitti. Numaralı düğmelere çabucak basarak denklenmeleri yazdı. Bir taraftan da hızlı hızlı konuşuyordu. Lamont, Hallam’ın matematik denklemleri kavrayamayacağını, bu yüzden de gururunun kırılacağını ve fena halde öfkeleneceğini biliyordu.</p>

  <p class="heading1">Hallam, "Buraya bak, delikanlı," diye homurdandı. "Para-teorinin her hangi bir bölümünü iyice inceleyecek kadar zamanım yok şimdi. Bana tam bir rapor gönder. Şimdi ise bu konuda kısa bir açıklama yapabilirsin."</p>

  <p class="heading1">Lamont, yüzünde çok belirgin, istihkar dolu bir ifadeyle tikso-tahtasından uzaklaştı. "Pekâlâ. İkinci Termodinamik Kuralı son noktaya erişilmesini önleyen bir işlemden söz eder." Bir iskemleye oturdu.</p>

  <p class="heading1">"Bana basit termodinamik kurallarını öğretme, delikanlı. İstediğin nedir? Zamanım çok az." Lamont'un yüzündeki ifade değişmedi. Uzman hiç acele etmeden, "Elektron Tulumbası son noktaların eşitlenmesi sağlanarak çalıştırılıyor," dedi. Bu olayda son noktalar iki Kâinatın fizik yasaları. Bu yasaları mümkün kılan koşullar nelerse, bunlar bir Kâinattan diğerine akıyorlar. Bu işlem yüzünden sonunda iki Kâinatın yasaları birbirinin eşi olacak. Tabii bu Kâinatımızda belli olmayan ama kesinlikle önemli değişikliklere yol açacak. Bu yüzden Tulumbaların durdurulması ve çalışmaların tamamiyle sona erdirilmesi konularının ciddi biçimde düşünülmesi gerekiyor." Lamont, Hallam'ın bu noktada patlayacağını ve başka açıklama yapmasına izin vermeyeceğini tahmin etmişti.</p>

  <p class="heading1">Öyle de oldu. Hallam yerinden öyle hızla fırladı ki koltuğu devrildi. Hallam buna bir tekme attı ve iki adımda Lamont'un tepesine dikildi. Genç uzman sandalyesini telaşla geri iterek ayağa kalktı.</p>

  <p class="heading1">Hallam, "Seni ahmak!" diye haykırdı. Öfkesinden neredeyse kekeleyecekti.</p>

  <p class="heading1">"İstasyondaki herkesin doğal yasaların eşitlenmesi konusunu anlamadığını mı sanıyorsun? Bana sen daha okuma yazma öğrendiğin günlerde kavradığım bir şeyi anlatarak zamanımı neden alıyorsun? Haydi, defol! İstifa etmek istersen bunu hemen onaylarım."</p>

  <p class="heading1">Lamont odadan çıktı. İstediğini elde etmişti. Ama yine de Hallam’ın kendisine öyle davranmış olmasına kızıyordu.</p>

  <p class="heading1"></p>
</body>
</html>
