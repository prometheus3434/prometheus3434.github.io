<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ASİMOV - İŞTE TANRILAR</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-1 {font-weight: bold}
</style>
</head>

<body class="main">
  <p class="heading1"><br /></p>

  <h4 class="heading1"><span class="sgc1">6a</span></h4>

  <p class="heading1">Dua kendisini ipince, sopsoğuk bir sis gibi hissediyordu. Odeen kendisini bulduktan sonra yüzeyde dinlenmek ve Güneş ışınlarını emmekten vaz geçmişti. Sertlerin akümlatörlerinden arada sırada besin alıyordu. Kayadan dışarıya fazla çıkmayı istemiyordu. Bu yüzden besini&nbsp;çabucak yutuyor ve karnını iyice doyuramıyordu.</p>

  <p class="heading1">Aç olduğunu hissediyordu her zaman. Kayanın içinde kalmak kendisini yorduğu için açlığı daha da artıyordu. Sanki Güneş batarken yüzeye çıkmasının ve azıcık bir besin almasının cezasını şimdi çekiyordu. Uğraştığı iş olmasaydı yorgunluk ve açlığa da dayanamayacaktı. Bazen Sertlerin kendisini ortadan kaldıracaklarını umuyordu. Ama tabii işini bitirdikten sonra.</p>

  <p class="heading1">Dua, kayanın içinde kaldığı sürece Sertler ona bir şey yapamıyorlardı. Kadın Bazen onların kayanın dışında durduklarını seziyordu. Sertler korkuyorlardı. Bazen Dua, Sertlerin onun için korktuklarını düşünüyordu. Ama bu imkânsızdı. Sertler Dua için nemden korkacaklardı? Onun açlıktan, bitkinlikten geçip gitmesinden? Hayır, her halde Sertler Dua'dan korkuyorlardı. İstedikleri gibi çalışamayan bu makineden korkuyorlardı. Duydukları dehşet yüzünden acizleşmişlerdi.</p>

  <p class="heading1">Dua, dikkatle Sertlere görünmemeye çalışıyordu. Onların nerede olduklarını her zaman seziyordu. Sertlerin kadını yakalayıp engellemeleri imkânsızdı bu&nbsp;yüzden.</p>

  <p class="heading1">Dua döne döne kayadan çıktı ve diğer Kâinattan gelen mesajların kopyelerine baktı. Sertler kadının neyin peşinde olduğunu bilmiyorlardı. Levhaları sakladıkları zaman Dua onları yeni yerlerinde tekrar buluveriyordu. Sertlerin mesajları ortadan kaldırmalarının da yararı olmayacaktı. Çünkü Dua yazılı olanların hepsini de hatırlıyordu.</p>

  <p class="heading1">Kadın başlangıçta bütün o işaretlerin ne anlama geldiğini anlayamamıştı. Ama kayanın içinde kala kala sezme gücü iyice artmıştı. Artık işaretleri anlamamasına rağmen anlamlarını kavrar gibi oluyordu. İçinde bazı duygular uyanıyordu.</p>

  <p class="heading1">Dua sonunda bazı işaretleri seçerek bunları diğer Kâinata gönderilecek olan levhanın üzerine işledi "K-O-R-K-İ" işaretlerini. Bu sözcüğün ne anlama geldiğini bilmiyordu. Ama bu işaretlerin biçimleri kadında korku uyandırıyordu. Bu yüzden sözcüğü kazırken bu işaretlere de korku duygusunu dökmeye çalışmıştı. Belki işaretleri inceleyen diğer-varlıklar da korku duyacaklardı.</p>

  <p class="heading1">Cevaplar geldiği zaman Dua bunlardaki heyecanı sezdi. Kadın gönderilen mesajların hepsini ele geçiremiyordu. Bazen Sertler mesajları ondan önce buluyorlardı. Her halde onlar da Dua’nın ne yaptığını biliyorlardı. Ama Sertler yine de mesajları okuyamıyor, bunların uyandırdığı duyguları da fark edemiyorlardı.</p>

  <p class="heading1">Onun için Dua endişeli değildi artık. İstediğini yapıncaya kadar onu durduramayacaklardı. Sertler neler öğrenirlerse öğrensinler zamanında davranamayacaklardı.</p>

  <p class="heading1">Dua istediği duyguyu taşıyan mesajı bekliyordu. Sonunda bu da geldi. "TULUMBA KÖTÜ."</p>

  <p class="heading1">İşte bu haberde Dua'nın istediği o korku ve nefret vardı. Kadın haberin daha genişletilmiş şeklini gönderdi. Daha fazla korku... Daha fazla nefret Artık diğer-varlıklar onun ne demek istediğini anlayacaklardı. Tulumbayı durduracaklardı onlar. Sertler başka bir yol, değişik bir enerji kaynağı bulmak zorunda kalacaklardı. İstedikleri enerjiyi diğer Kâinattaki binlerce yaratığın ölümleri pahasına elde edemeyeceklerdi.</p>

  <p class="heading1">Dua, kayanın içinde dinleniyordu artık. İyice sersemlemiş gibiydi, Çaresizce yiyecek istiyordu. Dışarıya çıkabilecek kadar güçlenmeyi bekliyordu. Aslında akümlatördeki besinden çok onun durdurulmuş olmasını istiyordu. Akümlatördeki son besini de emecek ve artık bu kutuda yiyecek olmadığını, istediğini yaptığını düşünecekti.</p>

  <p class="heading1">Dua sonunda kayadan çıktı. Akümlatörlerden birinin içindeki enerjiyi pervasızca uzun uzun emdi.</p>

  <p class="heading1">Akümlatörü son enerji parçacığına kadar boşaltmayı, artık bunun doldurulmadığını da görmeyi istiyordu. Ama kaynak sonsuzdu. Sonsuz... sonsuz...</p>

  <p class="heading1">Dua kımıldandı ve tiksintiyle akümlatörden uzaklaştı. "Demek Pozitron Tulumbası hâlâ çalışıyor? Mesajlarım diğer-varlıkları Tulumbayı durdurmaya ikna edemedi mi? Onları almadılar mı? Ne demek istediğimi anlayamadılar mı?</p>

  <p class="heading1">"Yeniden denemem gerekiyor. Her şeyi onlara açıktan daha açık bir biçimde anlatmalıyım. Bende tehlike duygusunu uyandıran bütün işaretleri kullar nacağım. Tulumbayı durdurmaları için yalvardığımı açıklayacak her işareti."</p>

  <p class="heading1">Dua çaresizce işaretleri levhaya kazımaya başladı. Biraz önce akümlatörden emdiği enerjiyi bol bol kullanıyordu. Sonunda bu tükendi ve Dua da kendisini her zamankinden daha da bitkin hissetti.</p>

  <p class="heading1">"TULUMBA DURMAK YOK DURMAK YOK BİZ TULUMBA DURDURMAK YOK TEHLİKE DUYMAK YOK DUYMAK YOK DUYMAK YOK SİZ DURDURMAK VAR LÜTFEN DURDURMAK SİZ DURDURMAK VAR SİZ DURDURMAK SİZ VAR TEHLİKE DURDURMAK TEHLİKE TEHLİKE TEHLİKE DURDURMAK DURDURMAK TULUMBAYI VAR SİZ DURDURMAK."</p>

  <p class="heading1">Elinden daha fazlası gelmiyordu Dua’nın. Artık içinde sarsıcı bir azaptan başka hiç bir şey kalmamıştı. Kadın levhayı gönderileceği yere koydu. Sertlerin bunu farkına varmadan yollamalarını da beklemedi. Istırap verici bir sis arasında kontrolleri Sertlerin yaptıkları gibi çekiştirdi. Bunu başarmak için nasıl olduysa enerji bulmayı da başardı.</p>

  <p class="heading1">Mesaj gözden kayboldu. Dua'nın bulunduğu mağara da öyle. Kadının başı dönüyordu. Her şey ışıltılı mor bir renk halini almıştı. Dua... Galiba... bitkinliği yüzünden... geçip gidiyordu...</p>

  <p class="heading1">"Odeen... Tri..."</p>

  <p class="heading1"></p>
</body>
</html>
