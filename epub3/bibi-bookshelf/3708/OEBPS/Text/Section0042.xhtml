<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ASİMOV - İŞTE TANRILAR</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-1 {font-weight: bold}
</style>
</head>

<body class="main">
  <p class="heading1"><br /></p>

  <h4 class="heading" id="sigil_toc_id_12">11</h4>

  <p class="heading1">Barron Neville, Selene'ye baka kaldı ve bir süre konuşamadı, Kadın da sakin bir tavırla onu süzüyordu. Selene penceredeki manzarayı yine değiştirmişti. Bunlardan birinden hemen hemen yarım daire halindeki Arz gözüküyordu.</p>

  <p class="heading1">Sonunda Neville, "Neden?" diyebildi.</p>

  <p class="heading1">Selene, "Aslında istemeden oldu bu," dedi. "Onun bir konuda ne demek istediğini anladım. Çok heyecanlandığım için dilimi tutamadım. Bunu sana günler önce açıklamam gerekirdi. Ama şimdiki gibi tepki göstermenden korktum."</p>

  <p class="heading1">"Demek o biliyor! Seni ahmak!"</p>

  <p class="heading1">Selene kaşlarını çattı. "Neyi biliyor o? Zaten bunu er geç tahmin edecekti. Yani aslında bir turist rehberi olmadığımı... senin 'Sezgici’n olduğumu anlayacaktı. Matematikten hiç anlamayan bir Sezgici olduğumu. Ben’in bunu anlamış olmasının ne önemi, var? Sezgi gücümün fazla olması pek mi önemli? Bana kaç defa sezgi gücümün matematik ve deneysel gözlemlerle desteklenmedikçe bir işe yaramayacağını söylemedin mi? Bana sık sık, ‘En etkili bir sezgi gücü bile insanı yanıltabilir,’ demedin mi? O halde Ben, Sezgiciliğe neden önem versin?"</p>

  <p class="heading1">Neville bembeyaz kesildi. Ama Selene bunun nedenini anlayamadı. Adam kızmış mıydı, yoksa korkmuş muydu? Fizikçi, "Sen farklısın," dedi. "Sezgi gücünün seni hiç bir zaman yanıltmadığını her zaman kanıtlamadın mı? Yani emin olduğun zaman..."</p>

  <p class="heading1">"Ah, ama Ben bunu bilmiyor. Öyle değil mi?"</p>

  <p class="heading1">"Arzlı bunu tahmin edecek. Gidip Gottstein'le konuşacak!"</p>

  <p class="heading1">"Gottstein'e ne söyleyebilir? Aslında Sen hâlâ neyin peşinde olduğumuzu bilmiyor."</p>

  <p class="heading1">"Bilmiyor mu?"</p>

  <p class="heading1">"Evet!" Selene ayağa kalkarak adamdan uzaklaşmıştı. Şimdi birdenbire dönerek olanca sesiyle bağırdı. "Evet, bilmiyor! Sana ve diğerlerine ihanet edeceğimi imaya kalkışman bayağılıktan başka bir şey değil! Dürüst olduğuma inanmıyorsan o zaman hiç olmazsa aptal olmadığımı kabul et. Onlara durumu açıklamanın yararı yok ki. Hepimiz de mahvolacaksak bu bilgi onların da, bizim de ne işimize yarar?"</p>

  <p class="heading1">"Ah, lütfen. Selene!" Neville elini tiksintiyle salladı. "Bu konuyu açma."</p>

  <p class="heading1">"Hayır. Beni dinle. Ben, benimle konuştu ve çalışmalarını anlattı. Sen beni gizli bir silahmışım gibi saklayıp duruyorsun. Bana her hangi bir aygıt ya da sıradan bir bilim adamımdan daha değerli olduğumu söylüyorsun. Komploculuk oyununu oynuyor, herkesin benim sıradan bir turist rehberi olduğumu sanması gerektiğinde ısrar ediyorsun. Aylıların bu şahane yeteneğimden her zaman yararlanabilmeleri için başka işte çalışmamı istemiyorsun. Daha doğrusu senin yararlanabilmen için. Ve şimdiye kadar ne başardın?"</p>

  <p class="heading1">"Sen varsın ya. Durumu fark etselerdi bu kadar süre özgürce dolaşabilir miydik?" "Evet, hep böyle sözler söyleyip duruyorsun. Ama şimdiye kadar kimi hapsettiler? Kimin çalışmasını engellediler? Her yerde gördüğün o pek büyük komplonun kanıtları nerede? Arzlılar seni ve grubunu büyük aletlerine pek yaklaştırmıyorlar. Ama bunun nedeni onların kötülükleri de değil. Onların damarına basıyor ve bu yasağı adeta davet ediyorsun. Aslında bu bizim lehimize oluyor, aleyhimize de değil. Çünkü bu yüzden daha ince araç ve gereçler yaratıyoruz."</p>

  <p class="heading1">"Onları senin teori konusundaki sezgilerine dayanarak geliştirdik, Selene."</p>

  <p class="heading1">Selene gülümsedi. "Biliyorum. Ben Denison da o araç ve gereçleri çok övdü."</p>

  <p class="heading1">"Sen ve senin Ben'in. O biçimsiz Arzlıdan ne istiyorsun bilmem ki?"</p>

  <p class="heading1">"Bir Göçmen o. Ve ben bilgi istiyorum. Sen bana bilgi veriyor musun? Yakalanacağımdan o kadar korkuyorsun ki bir fizikçiyle konuşurken görülmemi bile istemiyorsun. Sadece seninle konuşmama izin veriyorsun. Sen de benim... Aslında beni görmenin tek nedeni de bu sanırım."</p>

  <p class="heading1">"Selene, yapma." Neville kadını yatıştırmak istemişti ama sesinde fazla sabırsızlık vardı.</p>

  <p class="heading1">"Hayır, o meseleye de aldırdığım yok. Ama görevimin sadece bu olduğunu söyledin. Ben de bütün dikkatimi ona verdim. Bazen matematik bileyim bilmeyeyim çözümü bulduğumu da sanıyorum. Bunu gözlerimin önünde canlandırabiliyorum. Yapılması gereken şeyi. Ama sonra bu hayal kayboluveriyor. Ama bunun ne yararı var? Tulumba nasıl olsa hepimizi de mahvedecek... Sana alan yoğunlukları değiş tokuşundan kuşkulandığımı söylemedim mi?"</p>

  <p class="heading1">Neville, "Sana tekrar soruyorum," dedi. "Tulumbanın bizi mahvedeceğini kesinlikle söylemeye hazır mısın? 'Olabilir’leri, 'kabilleri bir tarafa bırak. Ben kesin cevap istiyorum."</p>

  <p class="heading1">Selene öfkeyle başını salladı. "Bunu yapamam. Kesinlikle söyleyemem. Ama böyle bir olayda 'olabilir' yeterli değil mi?"</p>

  <p class="heading1">"Ah, Tanrım!"</p>

  <p class="heading1">"Lütfen gözlerini tavana dikme. Beni aşağı görüyormuşsun gibi bir tavır takınma. Sen bu meseleyi denemedin. Sana nasıl deney yapabileceğini de söyledim."</p>

  <p class="heading1">"Önceleri hiç bu kadar endişeli değildin. Ama şu senin Arzcı'yı dinlemeye başlayalı iyice telaşlandın."</p>

  <p class="heading1">"O bir Göçmen. Deneyi yapacak mısın?"</p>

  <p class="heading1">"Hayır! Sana önerilerinin pratik olmadığını söyledim. Sen bir deneyci değilsin. Kafanda iyi gözüken bir şey aletler, rastlantılar ve karmaşadan oluşan gerçek dünyada bir işe yaramayabilir."</p>

  <p class="heading1">"Şu senin Laboratuvarının oluşturduğu gerçek dünya!" Selene'nin yüzü öfkesinden kızarmıştı. Kadın sıktığı yumruklarını çenesinin hizasına kadar kaldırmıştı. "Yeteri kadar uygun bir boşluk elde etmeye çalışıyorsun, Oysa yukarıda, yüzeyde boşluk var. İşaret ettiğim yerde. Orada ısı Bazen mutlak sıfıra doğru da iniyor. Neden yüzeyde deney yapmıyorsun?"</p>

  <p class="heading1">"Bu bir işe yaramaz ki."</p>

  <p class="heading1">"Nereden biliyorsun? Yüzeyde deney yapmak istemiyorsun, işte o kadar! Ben Denison bunu denedi. Yüzeyde kullanabileceği bir sistem geliştirmek zahmetine katlandı. Bunu Güneş akümlatörlerini kontrole gittiği zaman yaptı. Senin de onunla birlikte gitmeni istedi ama sen buna yanaşmadın. Hatırlıyorsun değil mi? Bu pek basit bir sistemdi. Ben bana anlattığı için artık sana tarif edebileceğim bir şey. Ben, hem gündüz ve hem de gece ısısında deneyler yaptı. Bu sayede Pionlama aygıtıyla neleri araştırması gerektiğini de anladı."</p>

  <p class="heading1">"Ah her şeyi ne kadar basitleştiriyorsun!"</p>

  <p class="heading1">"Çünkü hepsi de çok basit. Ben, bir Sezgici olduğumu anlayınca benimle senin hiç bir zaman yapmadığın bir biçimde konuştu. Bana güçlü nükleer etkinin gerçekten de Arzın yakınında bir felakete neden olacak biçimde yoğunlaştığını anlattı. Güneş bir kaç yıl sonra patlayacak. Bunun etkisi daireler halinde yayılacak..."</p>

  <p class="heading1">Neville, "Hayır, hayır, hayır, hayır!" diye haykırdı. "Arzlının çıkardığı sonuçları gördüm. Onlar beni hiç etkilemedi."</p>

  <p class="heading1">"Gördün mü?"</p>

  <p class="heading1">"Evet, tabii gördüm. Arzlının Laboratuvarımızda çalışmasına izin verdim. Onun ne yaptığını öğrenmeden buna razı olur muydum sanıyorsun. Arzlının çıkardığı sonuçlan gördüm. Hiç bir değeri yok onların! Küçücük sayılarla uğraşıyor! Bunlar deney hataları sayılabilir. Eğer Arzlı o hesaplara inanmak istiyorsa öyle yapsın Sen de! Ama ne kadar inanırsan inan o değersiz şeylere önem vermemi, onlara inanmamı sağlayamazsın."</p>

  <p class="heading1">"Peki, sen neye inanıyorsun, Barron?"</p>

  <p class="heading1">"Ben gerçeği öğrenmeyi istiyorum."</p>

  <p class="heading1">"Ama tabii daha önceden bu gerçeğin senin istediğin gibi olmasına da karar verdin. Ayda Tulumba istasyonları kurulmasını istiyorsun. Çünkü böylece yüzeye çıkmak zorunda kalmayacaksın. Bunu engelleyecek her şeyin de doğru olmadığını iddia edeceksin."</p>

  <p class="heading1">"Seninle tartışacak değilim. O Tulumba istasyonunu istiyorum. Hele 'öbürünü’ daha da çok istiyorum. Biri olmazsa diğerinin hiç bir değeri kalmaz. Sen bundan Arzlıya söz etmediğinden..."</p>

  <p class="heading1">"Ona söz etmedim bundan!"</p>

  <p class="heading1">"Edecek misin?"</p>

  <p class="heading1">Selene hiddetle Neville’e döndü. Ayağını öfkeyle yere vuruyor bu yüzden de hiddetli takırtılar arasında hafifçe havalanıyordu. "Ben’e hiç bir şey söylemeyeceğim. Bana bilgi vermiyorsun. Ama aradığım bilgi onda olabilir. Ya da bu bilgiyi senin yapmak isteyemediğin deneylerin sonunda elde eder: Ben’le konuşmanı ve varacağı sonuçları öğrenmem gerekiyor. Ben'le benim arama girersen istediğini hiç bir zaman elde edemezsin. O sonuca benden önce erişmesinden de korkma. O bir Arzlı gibi düşünmeye çok alışmış. Son adımı o atmayacak. Ben atacağım."</p>

  <p class="heading1">"Pekâlâ. Arzla Ay arasındaki farkı da unutma. Senin dünyan bu. Başka vatanın da yok. Bu Denison denilen adam, bu Ben, bu Göçmen Arzdan Aya geldi. Onun için de istediği an Aydan Arza dönebilir. Ama sen hiç bir zaman Arza gidemezsin. Hiç bir zaman! Sen sonsuza kadar Aylı olarak kalacaksın."</p>

  <p class="heading1">Selena alayla mırıldandı. "Aylı genç kız."</p>

  <p class="heading1">Neville, "Genç kız olmadığın kesin," diye cevap verdi. "Hoş bir kadınsın. Ama bu konuyla yeniden belki pek pek uzun bir süre sonra ilgileneceğim."</p>

  <p class="heading1">Bu sözler Selene’yi hiç etkilemedi.</p>

  <p class="heading1">Neville, "Şu patlama tehlikesi," dedi. "Bir Kâinatın temel sabitlerini değiştirmek o kadar tehlikeliyse teknolojide bizden çok ileri olan para-adamlar neden Tulumbayı durdurmadılar?" Ve odadan çıktı.</p>

  <p class="heading1">Selene kapanan kapının arkasından bakarken çene kasları şişti. "Çünkü onların durumu bizimkinden farklı, ilahi ahmak!"</p>

  <p class="heading1">Kadın karyolanın inmesini sağlayan kola bir tekme attı. Sonra yatağa uzanarak öfkeyle düşünmeye başladı. "Barron’la diğerlerinin yıllarca uğrunda uğraştıkları o sonuca ne kadar yakınım?... Hiç yakın değilim... Enerji! Herkes enerji peşinde! Enerjiyi bolluğun anahtarı gibi görüyorlar... Ama enerji her şey demek değil ki. İnsan bir enerji kaynağı bulabildiği takdirde, bir başkasını daha keşfedebilir. İnsan bir enerjinin anahtarını bulduğu takdirde diğerini nasıl elde edeceğini de anlar... İnce bir noktayı anladığım an diğer enerji kaynağının anahtarını da elde etmiş olacağım. Arzlı bu ince noktayı göremeyecek. Çünkü hiç bir Arzlının bunu araması için bir neden yok. Ben Denison onu benim için bulacak...</p>

  <p class="heading1">"Ama... Kâinat mahvolacaksa bunun ne önemi var?"</p>

  <p class="heading1"></p>
</body>
</html>
