<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ASİMOV - İŞTE TANRILAR</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-1 {font-weight: bold}
</style>
</head>

<body class="main">
  <p class="heading1"><br /></p>

  <h4 class="heading1"><span class="sgc1">1c</span></h4>

  <p class="heading1">Tritt tıknaz olduğunun farkındaydı. Ama biçimini çirkin bulmuyordu. Aslında bu meseleyi düşündüğü yoktu. Düşünseydi her halde biçimini güzel de bulacaktı. Vücudu bir gaye için&nbsp;şekillendirilmişti. Hem de ustalıkla.</p>

  <p class="heading1">Tritt, "Odeen," dedi. "Dua nerede?"</p>

  <p class="heading1">Odeen sanki bu konu kendisini hiç ilgilendirmiyormuş gibi, "Dışarıda bir yerde," diye mırıldandı.</p>

  <p class="heading1">Üçlü'ye önem verilmemesi Tritt'i sinirlendiriyordu. Dua aksiydi, Odeen de kayıtsız. "Neden gitmesine izin verdin?"</p>

  <p class="heading1">"Ona nasıl engel olurdum, Tritt? Zaten bunun ne zararı var?"</p>

  <p class="heading1">"Ne zararı olduğunu pekâlâ biliyorsun. İki bebeğimiz var. Bir üçüncüsü gerekiyor. Son zamanlarda küçük-ortalar yaratmak çok zorlaştı. Bunun başarılabilmesi için Dua'nın iyi beslenmesi şart. Ama işte o kalkmış Güneş batarken etrafta dolaşıyor. Gurup zamanı nasıl doğru dürüst besin alabilir?"</p>

  <p class="heading1">"O fazla iştahlı değil."</p>

  <p class="heading1">"Ve bizim de küçük bir 'orta’mız yok. Odeen..." Tritt’in sesi yumuşadı. "Dua olmadan seni uygun bir biçimde nasıl sevebilirim?"</p>

  <p class="heading1">Odeen, "Yapma canım..." diye mırıldandı.</p>

  <p class="heading1">Tritt, onun bu basit gerçek yüzünden utanmasına şaştı yine. Hayret edilecek bir şeydi bu. Tritt, "Unutma," dedi. "Dua'yı ben getirttim." Sonra da kendi kendine, "Odeen bunu hatırlıyor mu acaba?" diye sordu. Odeen’in üçlü'yü ve bunun anlamını düşündüğü oluyor mu? Bazen öyle kızıyorum ki. O zaman... o zaman..." Aslında ne yapacağını bilmiyordu Ama çok hiddetlendiğinin farkındaydı. Bir Duygucu istediği ve Odeen de hiç bir şey yapmadığı o günlerde olduğu gibi.</p>

  <p class="heading1">Tritt öyle süslü cümleler kuramadığının, düzgünce konuşamadığının farkındaydı. Belki Ebeveynler konuşamıyorlardı ama kafaları çalışıyordu. Önemli şeyleri düşünüyorlardı onlar. "Odeen her zaman atomlardan ve enerjiden söz ediyor. Kim aldırıyor atomlara? Enerjiye? Ben Üçlü’yü ve bebekleri düşünüyorum. Odeen bana bir keresinde Yumuşakların sayılarının gitgide azaldığını söyledi. Bu onu endişelendirmiyor mu? Sertler bu konuyla ilgilenmiyorlar mı? Bunu Ebeveynlerden başka düşünen yok mu?</p>

  <p class="heading1">"Bu dünyada sadece iki tür canlı var. Yumuşaklar ve Sertler. Ve gökyüzünde pırıl pırıl parlayan besin kaynağı."</p>

  <p class="heading1">Odeen bir keresinde Tritt'e güneşin soğumaya başladığını söylemişti. "Besin azaldı," demişti. "Bu yüzden insanların sayısı da azaltıldı." Ama Tritt bu sözlere inanmıyordu. Güneş, bebekliği zamanındaki kadar sıcaktı. Sadece artık kimse Üçlülerle ilgilenmiyordu. Akılcılar bilime dalmışlardı. Duygucular saçma sapan şeyler yapıyorlardı.</p>

  <p class="heading1">"Aslında Yumuşaklar önemli şeylerin üzerinde durmalılar. Ben öyle yapıyorum. Üçlü’nün işleriyle ilgileniyorum. Önce bebek-sol geldi, sonra da bebek sağ. Sağlıkları yerinde. Gelişiyorlar. Ama bir bebek orta şart. En zor olanı da bu. Bebek-orta olmadıkça yeni bir Üçlü de kurulamaz.</p>

  <p class="heading1">"Dua neden böyle? Zaten başından beri aksiydi. Ama son zamanlarda büsbütün çileden çıktı."</p>

  <p class="heading1">Tritt Odeen'e karşı vuzuhsuz bir öfke duydu. Odeen her zaman Sertlere özgü o kelimeleri kullanıyordu. Ve Dua onu dinliyordu. "Odeen durmadan Dua’yla konuşuyor. Sanki o da bir Akılcıymış gibi. Bu da üçlü için kötü bir şey.</p>

  <p class="heading1">"Odeen’in böyle davranmasının doğru olmadığını bilmesi gerekir. Her şeyle ben ilgilenmek zorunda kalıyorum. Her zaman gerekenleri ben yapıyorum. Odeen Sertlerin dostuydu ama o konuda hiç konuşmadı. Bir Duygucuya ihtiyacımız vardı ama bundan Sertlere söz etmedi bile. Bu konuyu hiç açmadı. Sertlere Üçlü'nün gereksinimlerinden değil, enerjiden söz etti."</p>

  <p class="heading1">"Sonunda her şeyi ben hallettim." Tritt bunu gururla hatırlıyordu. Bir gün Odeen’in bir&nbsp;<span style="text-indent: 1.5em; font-size: 1em; line-height: 1.2;">Sertle konuştuğunu görmüş ve onlara yaklaşmıştı. Konuşmayı yarıda kesmiş ve kısaca, "Bir Duygucuya ihtiyacımız var," demişti. Üstelik sesi bile titrememişti.</span></p>

  <p class="heading1">Sert dönerek Tritt'e bakmıştı. Tritt ,o zamana kadar bir Serte hiç bu kadar yaklaşmamıştı. Adamın bütün vücudu tek parçaydı. Bir kısmı dönerken diğer taraflarının da onu izlemeleri gerekiyordu. Tabii bazı çıkıntıları yalnız başlarına hareket edebiliyorlardı. Ama bunların biçimleri de hiç değişmiyordu. Bu Sertler ‘akamıyorlardı’. Biçimsiz ve çirkinlerdi. Kendilerine dokunulmasından da hoşlanmıyorlardı.</p>

  <p class="heading1">Sert, "Öyle mi, Odeen?" diye sordu. Tritt'le konuşmadı.</p>

  <p class="heading1">Odeen yamyassı kesildi. Yere iyice yaklaştı. Tritt, o zamana kadar Odeen’in böylesine yassılaştığını hiç görmemişti. Genç adam, "Sağım fazla hevesli," dedi. "Sağım aslında... aslında..." Kekeledi, soludu ama başka bir şey söyleyemedi. Konuşacak halde değildi.</p>

  <p class="heading1">Ama Tritt konuşacak haldeydi. "Bir Duygucu olmadıkça eriyemeyiz." Aslında Odeen'in utancından konuşamadığının farkındaydı ama buna da aldırdığı yoktu. Bu sorunu çözümlemenin zamanı gelmişti.</p>

  <p class="heading1">Sert, Odeen’e, "Ee," dedi. "Sen de böyle mi düşünüyorsun?" Sertler de Yumuşaklar gibi konuşuyorlardı. Ama sesleri daha haşindi. İfadeleri fazla değişmiyordu. Onları dinlemek zordu. Daha doğru Tritt öyle düşünüyordu. Ama Odeen'in Sertlerin konuşmasına alışık olduğu belliydi.</p>

  <p class="heading1">Odeen nihayet, "Evet," diyebildi.</p>

  <p class="heading1">Sonunda Sert, Tritt'e döndü. "Bunu bana hatırlat, Genç-sağ. Ne zamandan beri Odeen’le berabersiniz?"</p>

  <p class="heading1">Tritt, "Yeteri kadar," diye cevap verdi. "Artık bir Duygucuyu hak ettik." Sert açılı bir biçim almıştı ve bunu değiştirmiyordu. Korkmamaya kararlıydı. Çünkü bu konu çok önemliydi. Sonra ekledi. "Ve adım Tritt."</p>

  <p class="heading1">Sertin pek eğleniyormuş gibi bir hali vardı. "Evet. İyi bir seçim yapmışız. Odeen’le birbirinize uygunsunuz. Ama bu, Duygucu seçimini zorlaştırıyor. Tabii hemen hemen karar vermiş sayılırız. Daha doğrusu ben çoktan kararımı verdim. Ama diğerlerini de ikna etmem gerekiyor. Sabırlı ol, Tritt."</p>

  <p class="heading1">"Sabretmekten bıktım."</p>

  <p class="heading1">"Biliyorum. Ama yine de sabırlı ol." Sert yine pek eğleniyormuş gibi konuşmuştu.</p>

  <p class="heading1">O iyice uzaklaştıktan sonra Odeen yerden yükseldi ve öfkeyle inceledi. "Bunu nasıl yapabildin, Tritt? Onun kim olduğunu biliyor musun?"</p>

  <p class="heading1">"Bir Sertti o."</p>

  <p class="heading1">"O Losten. Benim özel öğretmenim. Losten’in bana kızmasını istemiyorum."</p>

  <p class="heading1">"Neden kızsın? Ben onunla terbiyeli terbiyeli konuştum."</p>

  <p class="heading1">"Aman, neyse..." Odeen normal biçimini almaya başlıyordu. Bu da öfkesinin geçmiş olduğunu gösteriyordu. Tritt bu yüzden rahatladı ama bunu belli etmemeye de çalıştı. Odeen, "Ahmak Sağımın yaklaşıp, Sert öğretmenimle konuşması çok utanç verici bir şey," diye ekledi.</p>

  <p class="heading1">"O halde bu işi neden sen halletmedin?"</p>

  <p class="heading1">"'Uygun zaman' diye bir şey vardır."</p>

  <p class="heading1">"Ama bu uygun zaman hiç gelmiyor..."</p>

  <p class="heading1">Bu konuşmadan kısa bir süre sonra Dua'yla tanıştılar. Onu Losten getirdi. Ama Tritt bunu fark etmedi. Serte hiç bakmadı bile. Gözlerini Dua'ya dikmişti. Odeen daha sonra Tritt’e Dua’yı getirenin Losten olduğunu söyledi.</p>

  <p class="heading1">Tritt de, "Gördün mü?" dedi. "Onunla ben konuştum. Bu yüzden Dua’yı getirdi."</p>

  <p class="heading1">Odeen, "Hayır," diye cevap verdi. "Artık zamanı gelmişti. Losten’le ikimiz de konuşmasaydık, o yine de Dua'yı getirirdi."</p>

  <p class="heading1">Tritt ona inanmadı. Dua’nın yanlarında olmasını sadece kendisinin sağladığından emindi. Her halde dünyada Dua gibi biri daha yoktu. Tritt birçok Duygucu görmüştü. Hepsi de çekici kızlardı. Tritt de uygun bir erime için onlardan her hangi birini kabul edebilirdi. Ama Dua'yı gördükten sonra diğerlerinin hiç de uygun olmadıklarını anladı. Sadece Dua uygundu. Sadece Dua.</p>

  <p class="heading1">Ve Dua ne yapılması gerektiğini iyice biliyordu. İyice. Kadın daha sonra ona kimsenin ders vermemiş olduğunu söyledi. Bundan kimse söz etmemişti ona. Diğer Duygucular bile. Çünkü Dua onlara sokulmuyordu.</p>

  <p class="heading1">Ama üçü bir aradayken hepsi de neler yapmaları gerektiğini anladılar.</p>

  <p class="heading1">Dua inceldi. Tritt o zamana kadar bir kimsenin bu kadar inceldiğini hiç görmemişti. Tritt'e daha önce bir insanın bu kadar böylesine incelebileceğim söyleselerdi, buna kesinlikle inanmazdı. Dua, odayı dolduran ve Tritt'in gözlerini kamaştıran renkli bir duman halini aldı. Farkına varmadan hareket etti. Dua'dan oluşan havaya kendisini bıraktı. Sanki uçuyordu. Sonra Dua gibi incelmeye başladığını sezdi. Sanki akıyordu. Odeen’in Dua'nın sol tarafından yaklaştığını hayal meyal farketti. O da inceliyordu.</p>

  <p class="heading1">Bütün bu renkli dumanlar birbirlerine karıştılar. Genlikleri kaybolmuştu. Şimdi sadece... zevk duyuyorlardı.</p>

  <p class="heading1">Bu zevkin yoğunluğu yüzünden bütün duygular sönükleşti. Tritt artık dayanamayacağını düşündüğü bir anda bütün hisleri uyuştu.</p>

  <p class="heading1">Daha sonra ayrılarak birbirlerine baktılar. Erimeleri günlerce sürmüştü. Tabii bir erime her daim zaman alıyordu. Bu ne kadar uzarsa o kadar zevkli oluyordu. Ama erime sona erdiği zaman insana sanki aradan sadece bir saniye geçmiş gibi geliyordu. Bütün olanları da hatırlayamıyordu. Hayatın sonlarına doğru hiç bir erime ilk seferki kadar uzayamıyordu.</p>

  <p class="heading1">Odeen, "Bu şahaneydi," dedi.</p>

  <p class="heading1">Tritt bunu sağlayan Dua’ya bakıyordu sadece.</p>

  <p class="heading1">Dua yoğunlaşıyor, dönüyor, titrekçe hareket ediyordu. Galiba en fazla o etkilenmişti. Telaşla, "Sonra tekrarlarız," dedi. "Ama daha sonra, daha sonra. Artık beni bırakın."</p>

  <p class="heading1">Ve kaçtı. Odeen’le Tritt ona engel olmadılar. Dua’yı durduramayacak kadar sarsılmışlardı. Ama sonradan hep böyle olacaktı. Kadın her erimeden sonra yanlarından kaçacaktı. Ne kadar başarılı olurlarsa olsunlar, iki erkekten muhakkak uzaklaşacaktı. İçinde bir şey kadına yalnız kalmasını emrediyor gibiydi.</p>

  <p class="heading1">Bu durum Tritt’i endişelendiriyordu. Dua birçok bakımlardan diğer Duyguculardan farklıydı. Oysa böyle olmaması gerekiyordu.</p>

  <p class="heading1">Odeen başka türlü düşünüyordu. Sık sık Tritt'e, "Neden onun yakasını bırakmıyorsun?" diyordu. "O diğerlerine benzemiyor. Bu da Dua’nın diğer Duyguculardan çok daha üstün olduğunu gösteriyor. Dua diğerleri gibi olsaydı erime bu kadar başarılı geçmezdi. Her zevkin bir bedeli vardır. Sen bu bedeli ödemek istemiyor musun?"</p>

  <p class="heading1">Tritt onun ne demek istediğini pek anlıyamıyordu. Bütün bildiği Dua'nın gerekenleri yapmasının şart olduğuydu. "Dua’nın doğru olanı yapmasını istiyorum."</p>

  <p class="heading1">"Biliyorum, Tritt, biliyorum. Ama onun yakasını&nbsp;bırak."</p>

  <p class="heading1">Odeen de Dua’yı sık sık Acayip davranışları yüzünden azarlıyordu. Ama Tritt’in aynı şeyi&nbsp;yapmasını da istemiyordu. "Sen incelikle davranamıyorsun&nbsp;Tritt..." diyordu. Tritt ise bu 'inceliğin' ne olduğunu pek bilmiyordu.</p>

  <p class="heading1">Ve şimdi... ilk erimeden beri çok zaman geçmişti. Hâlâ bebek-Duygucuları yoktu. Daha ne kadar bekleyeceklerdi? Üstelik Dua zaman geçerken daha çok yalnız kalmaya çalışıyordu.</p>

  <p class="heading1">Tritt, "Dua yeteri kadar beslenmiyor," dedi.</p>

  <p class="heading1">Odeen, "Zamanı gelince..." diye başladı.</p>

  <p class="heading1">"Sen de daima ya, 'zamanı,' diyorsun, ya da 'zamanı değil.’ Bir kere Dua'yı getirtmek için zaman bulamıyorsun. Dua'nın..."</p>

  <p class="heading1">Ama Odeen döndü. "O dışarıda, Tritt. İstiyorsan git onu getir. Sağ-eşi değil de Ebeveyniymişsin gibi davran. Ama bence onun yakasını bırakman daha doğru olur."</p>

  <p class="heading1">Tritt geriledi. Söylemek istediği çok şey vardı ama bunu nasıl yapacağını da bilmiyordu.</p>

  <p class="heading1"></p>
</body>
</html>
