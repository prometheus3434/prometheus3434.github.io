<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ASİMOV - İŞTE TANRILAR</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-1 {font-weight: bold}

  body.sgc-2 {word-wrap: break-word; -webkit-nbsp-mode: space; -webkit-line-break: after-white-space;}
</style>
</head>

<body class="main sgc-2">
  <p class="heading1"><br /></p>

  <h4 class="heading">2</h4>

  <p class="heading1">Hallam, değişiklik geçirmiş olan tungsteni ilk eline aldığı sırada Lamont iki yaşındaydı. Yirmi beşine bastığı zaman Bir Numaralı Tulumba İstasyonunda çalışmaya başladı. Onun doktora tezinin de mürekkebi henüz kurumamıştı. Genç adam ayrıca üniversitenin Fizik bölümünde öğretmenlik de edecekti.</p>

  <p class="heading1">Genç bir adam için memnunluk uyandırıcı, olağanüstü bir başarıydı bu. Bir Numaralı Tulumba İstasyonu daha sonra yapılanlar gibi ışıltılı bir yer değildi. Ama hepsinin babasıydı o. Artık bütün dünyayı bir kuşak gibi saran tulumbalar zincirinin başlangıcı. Oysa teknoloji henüz yirmi yıllık kadardı. Önemli hiç bir teknoloji böylesine çabucak, olduğu gibi kabul edilmemişti. Ama buna da şaşmamalıydı. Çünkü bu sınırsız ve dertsiz, bedava enerji anlamına geliyordu. Bütün dünyanın Noel babası ve Aladdin’in Lambası gibi bir şeydi bu.</p>

  <p class="heading1">Lamont, işi son derecede soyut teorilerle uğraşmak için kabul etmişti. Ama nedense Elektron Tulumbasının geliştirilmesiyle ilgili o şaşırtıcı hikâye de ilgisini çok çekiyordu. Olay, teorik prensipleri gerçekten anlayan (yani anlaşılabildiği kadar) ve bu karmaşık konuyu halkın kavrayabileceği bir dille yazma yeteneği olan bir kimse tarafından ele alınmamıştı. Başından sonuna kadar yazılmamıştı bile bu. Tabii Hallam, kendisi yüksek tirajlı bir kaç dergi için yazılar hazırlamıştı. Ama onlar da birbirine bağlı, mantıklı bir tarihçe sayılmazlardı. Lamont bunu sağ-lamayı çok istiyordu.</p>

  <p class="heading1">Genç adam işe Hallam’ın makaleleri ve diğer yazılı anılarla başladı. Yani daha çok resmi belgelerle: Böylece Hallam'ın dünyayı sarsan o sözlerine, çoğu zaman 'Ulu Sezgi’ diye tanımlanan ve böyle büyük harfle yazılan şeye kadar geldi.</p>

  <p class="heading1">Tabii Lamont hayal kırıklığına uğradıktan sonra olayları derinlemesine incelemeye başlayacak ve o ünlü sözlerin gerçekten Hallam'a ait olup olmadığını da kendi kendisine soracaktı. Bu sözler Elektron Tulumbasının gerçek başlangıcı sayılan Seminerde söylenmişti. Ancak o Seminerin ayrıntılarını ele geçirmek inanılmayacak kadar zordu. Ses kayıtlarını bulmak ise imkânsız. Sonunda Lamont o seminerin zamanın kumlarında bıraktığı ayak izlerinin pek hafif olmalarının sadece bir rastlantı sayılamayacağından şüphelenmeye başladı. Genç adam bir kaç ayrıntıyı zekice bir araya getirdi ve John F.X. McFarland adlı uzmanın Hallam'ın o çok önemli sözlerine benzer şeyler söylediği sonucuna da vardı. Üstelik McFarland bu lafları Hallam’dan daha önce söylemişti,</p>

  <p class="heading1">Lamont, resmi tarihçelerde adı bile geçmeyen, McFarland’ı görmeye gitti. Uzman artık yukarı atmosferle ilgili araştırmalar yapıyordu. Özellikle Güneş rüzgârlarıyla ilgileniyordu. Aslında onunki üst kademede bir görev sayılmazdı. Ama yan gelir sağlayan bir işti bu.</p>

  <p class="heading1">Tulumbanın etkileriyle de ilişkisi vardı. McFarland’ın Denison gibi gözden düşmediği yıldızının pek sönmediği anlaşılıyordu.</p>

  <p class="heading1">Adam Lamont’a oldukça nazik davrandı. Seminerde olanlar dışında her konuda konuşmaya da hazırdı. Ama seminerde olanları hatırlamıyordu.</p>

  <p class="heading1">Lamont üsteledi. Topladığı kanıtlardan bazı bölümleri tekrarladı.</p>

  <p class="heading1">McFarland piposunu alarak doldurdu. Sonra tütünü uzun uzun inceledi. Ve sonunda acayip bir heyecanla, "Olayı hatırlamamayı yeğliyorum," dedi. "Çünkü bu önemli değil. Bir şey söylediğimi iddiaya kalktığımı düşünelim. Buna kimse inanmaz. Budala durumuna düşerim. Üstelik megalomanyak bir ahmak durumuna."</p>

  <p class="heading1">"Ve Hallam hemen emekliye ayrılmanızı da sağlar."</p>

  <p class="heading1">"Ben böyle bir şey söylemiyorum. Ama bu tür bir davranışın bana bir yararı olacağını da sanmıyorum. Zaten bu neyi fark ettirir ki?"</p>

  <p class="heading1">Lamont, "Tarihi gerçekle ilgili bu," diye hatırlattı.</p>

  <p class="heading1">"Ah, saçma! Tarihi gerçek şu: Hallam hiç bir zaman işin peşini bırakmadı. Herkesi, istesinler istemesinler, olayı incelemeye zorladı. Hallam olmasaydı o tungsten de sonunda patlayacaktı. Kim bilir kaç kişi de ölecekti. Başka bir örnek bulunmayabilirdi. Ve biz de hiç bir zaman Tulumbayı yapamazdık. Belki her şey Hallam'ın hakkı değil ama hiç olmazsa bu onun başarısı sayılır. Belki bu sözlerim anlamsız. Fakat bu da elimde değil. Tarih de anlamsız çünkü.</p>

  <p class="heading1">Bu sözler Lamont için yeterli değildi. Ama bunlarla yetinmek zorunda kaldı. Çünkü McFarland başka bir şey söylemeye yanaşmadı.</p>

  <p class="heading1">Tarihi gerçek!</p>

  <p class="heading1">Kuşku götürmeyecek bir tek gerçek varsa o da şuydu: Hallam'ın Tungsten’inin üne kavuşmasına radyoaktivite neden olmuştu. (Tarihlerde madenden 'Hallam’ın Tungsten’i diye söz edilmesi adetti artık.) Madenin tungsten olup olmadığı önemli değildi. Birinin bunu karıştırıp karıştırmadığı, hatta imkânsız bir izotop Olup olmadığı da. Bir maddenin radyoaktivitesinin durmadan artmasının uyandırdığı şaşkınlık her şeyi gölgede bırakmıştı. Üstelik bu bir maddenin radyoaktif olmasını engelleyecek koşullarda oluyordu.</p>

  <p class="heading1">Kantrowitsch bir süre sonra, "Bu maddeyi dağıtalım," diye homurdandı. "Maden iri parçalar halinde kaldığı takdirde ya buharlaşır ya patlar. Ya da ikisi birden olur ve kentin yarısı da kirlenir."</p>

  <p class="heading1">Bu yüzden madde toz haline getirilerek dağıtıldı. Önce adi tungstenle karıştırıldı. Tungsten de radyoaktif bir hal alınca bu maddenin yerine grafit kullanıldı. Bunun radyasyon kesiti daha düşüktü.</p>

  <p class="heading1">Hallam’ın şişenin içindeki maddenin değişmiş olduğunu fark etmesinden hemen hemen iki ay sonra Kantrowitsch ‘Nükleer İncelemeler' dergisine bir yazı yazarak Plutonyum-186’nın varlığını ilan etti. Yazıya Hallam da imzasını koymuştu. Böylece Tracy'nin başlangıçtaki kararının doğru olduğu da ortaya çıktı. Ama yazıda ondan söz edilmiyordu. Daha sonra da edilmeyecekti. Bu yazıdan sonra Hallam’ın Tungsten'i iyice önem kazanmaya başladı. Ve Denison da yavaş yavaş kendisini adamdan saymadıklarını farketti.</p>

  <p class="heading1">Piutonyum-186’nın var olması yeteri kadar kötüydü. Başlangıçta maddenin dengeliyken sonradan radyoaktivitesinin gitgide artması daha da kötü sayılırdı.</p>

  <p class="heading1">Bu problemle ilgilenilmesi için bir seminer düzenlendi. Başkan Kantrowitsch’di. Bu tarih bakımından ilginç sayılabilir. Günkü bundan sonra Elektronik Tulumbası'yla ilgili önemli toplantılara her zaman Hallam başkanlık edecekti. Aslında Kantrowitsch beş ay sonra öldü. Böylece Hallam'ın gölgede kalmasına neden olacak kadar söz sahibi tek kişi de ortadan kalktı.</p>

  <p class="heading1">Seminerde pek yararlı bir sonuç alınamadı önce. Ama Hallam 'Ulu Sezgisi’ni ilan ettiği zaman durum değişti. Ancak Lamont'un topladığı bilgilere dayanarak vardığı sonuca göre aslında en önemli ana öğle yemeği tatili sırasında erişildi. Tutanaklarda sadece toplantılarda bulunduğu bildirilen ama açıklamalarından söz edilmeyen McFarland yemek sırasında, "Biliyor musunuz," dedi. "Şimdi bize gereken biraz fantazi. Yani..."</p>

  <p class="heading1">McFarland o sırada Diderick Van Klemens’le konuşuyordu. Van Klemens de bundan notlarında kendince uydurduğu kişisel bir stenoyla kısaca söz etti. Lamont, Van Klemens’in izine düşmeden çok önce adam öldü. Notları Lamont’un doğru yolda olduğuna inanmasını sağladı. Ama genç adam da başkaları tarafından desteklenmeyen bu hikâyenin pek de inandırıcı olamayacağını itiraf etmek zorunda kaldı. Daha da önemlisi Hallam’ın McFarland’ın bu sözlerini duyduğunu kanıtlamak da imkânsızdı. Lamont, Hallam’ın McFarland'a bu sözleri duyacak kadar yakın olduğundan emindi. Bu konuda servetine iddiaya bile girmeye hazırdı. Ama bu istek de bir kanıt sayılmazdı yine.</p>

  <p class="heading1">Sonra... Lamont bu iddiasını kanıtlayabildiği takdirde ne olacaktı? Belki bu Hallam’ın o müthiş azametine dokunabilir ama adamın durumunu sarsamazdı. Çok kimse, "O sözler McFarland için bir hayaldi," diyebilirdi. "Ama bu sözlere önem veren asıl Hallam’dı. Hallam, grubun karşısına dikilerek bunu resmi bir biçimde açıklama cesaretini gösterdi. Kendisiyle alay edilmesi ihtimalini de göze aldı. Her halde McFarland 'biraz fantazi'yle ilgili sözlerinin tutanaklara geçirilmesini düşünmemişti bile.’</p>

  <p class="heading1">Lamont da buna karşılık, "McFarland çok tanınmış bir nükleer-fizikçiydi," diye iddia edebilirdi. "Kaybedeceği çok şey vardı. Buna karşılık Hallam sadece genç bir radyo-kimyacıydı. Nükleer fizik alanında her aklına geleni söyleyebilirdi. Bu kendi ihtisas alanı olmadığı için de bir kayba uğramazdı."</p>

  <p class="heading1">Her ne hal ise... Resmi tutanaklara göre Hallam şöyle bir açıklama yaptı. "Baylar, hiç bir ilerleme gösteremedik. Bu yüzden bir öneride bulunacağım. Ama bunun nedeni önerimin çok mantıklı olması da değil. Fakat bu hiç olmazsa şimdiye kadar öne sürülen ihtimallerden daha az saçma... Karşımızda bir madde var: Plutonyum-186. Kâinatın yasaları geçerliyse böyle bir maddenin var olmaması da gerekir. Hatta bir an için dengeli olsa bile. O halde... bu maden kuşkusuz var ve başlangıçta da dengeli bir maddeydi. O halde bu maden daha önce Kâinatın yasalarının buradakinden çok farklı olduğu bir yerde, zamanda ya da koşullarda var oldu. Kısacası şimdi incelediğimiz bu maden kendi Kâinatımızda oluşmadı. Başka bir Kâinatta oluştu. İkinci bir Kâinatta. Paralel bir Kâinatta. O yere istediğiniz adı verebilirsiniz.</p>

  <p class="heading1">"Madde buraya eriştiği zaman hâlâ dengeliydi. Onun o Kâinattan bizimkine nasıl geldiğini bildiğimi iddia edecek değilim. Madde hala dengedeydi, çünkü kendi Kâinatının yasalarını da birlikte getirmişti. Sonra gitgide daha fazla radyoaktif bir hal aldı. Çünkü bizim Kâinatımızın yasaları ,onu ağır ağır etkilemeye başladılar.</p>

  <p class="heading1">"Şunu da hatırlatacağım: Plutonyum-186 ortaya çıktığı sırada aralarında tungsten-186nın da bulunduğu bir kaç izotopu olan Tungsten örneği kayboldu. Belki de maden paralel Kâinata geçti. Neticede iki kitlenin yer değiştirmeleri, bir madenin bir taraflı yolculuk yapmasından daha kolay ve basit olmalı. Belki de o paralel Kâinatta Tungsten-186 kurallara uymayan bir madde sayılıyor. Bizim Plutonyum-186 gibi. Belki de orada başlangıçta dengeli bir maddeyken radyoaktivitesi gitgide artıyor. Belki de orada bir enerji kaynağı görevi yapıyor. Plutonyum-186'nın burada yaptığı gibi.</p>

  <p class="heading1">Grup Hallam’ı büyük bir hayretle dinledi. (Tutanaklarda üyelerin onun konuşmasını yarıda kestiklerini gösteren bir şey yok.) Diğerleri ancak Hallam nefes almak ve belki de hayretle bu cüretini düşünmek için sustuğu zaman konuşmaya başladılar.</p>

  <p class="heading1">Dinleyicilerden biri (galiba Antoine Jerome Lapin ama bu konuda da tutanaklarda bir kesinlik yok.), "Profesör Hallam, Para-Kâinattaki akıllı bir yaratığın bir enerji kaynağı oluşturmak için bu değiş tokuşu mahsus, bilerek yaptığını mı söylemek istiyor?" diye sordu. Böylece (paralel Kâinat’ın kısaltılmış biçimi olan ‘para-Kâinat’ terimi de dilimize girdi.</p>

  <p class="heading1">Bir sessizlik oldu ve sonra Hallam eskisinden daha da büyük bir cesaretle, "Evet, öyle düşünüyorum," dedi. İşte 'Ulu Sezgi'nin özü buydu. "Bundan başka bence Kâinat ve para-Kâinat bir arada çalışmadığı takdirde bu enerji kaynağının pratik açıdan bir değeri olamaz. İki taraf da tulumbanın bir ucunda olmalıdır. Onlar bize enerji göndermelidir, biz de onlara. İki Kâinatın doğal yasalarındaki farklardan bu biçimde yararlanılmalıdır."</p>

  <p class="heading1">Hallam, hemen 'para-Kâinat' terimini kullanmıştı. Bundan sonra bu sözler onun malı sayılacaktı artık. Ayrıca bu konuda ‘tulumba’ sözcüğünü de ilk defa o kullanmış oluyordu. Bundan sonra bu sözcük de daima büyük harfle yazılacaktı.</p>

  <p class="heading1">Resmi tutanaklarda Hallam’ın önerisinin hemen heyecanla kabul edildiği izlenimi uyandırılmaya çalışılıyor. Ama aslında bu doğru değil. O gün bu konuyu tartışmaya razı olanlar sadece, "Bu eğlenceli bir teori," demekle yetindiler. Kantrowitsch ise bir tek söz bile söylemedi. Hallam'ın meslek yaşamı yönünden de bu çok önemliydi.</p>

  <p class="heading1">Hallam'ın önerisinin teorik ve pratik zorunluluklarını tek başına yerine getirmesi imkânsızdı. Bir time gerek vardı. Böyle bir grup da oluşturuldu. Ama gruptakilerin hiçbiri de bu projeyle ilişkileri olduğunu açık açık söylemediler. Bunu yapmaya kalkıştıkları zaman ise artık çok geçti. Başarı kesinleştiği sırada kamu artık projenin, sadece Hallam'ın olduğunu düşünmeye alışmıştı bile. Bütün dünya maddeyi önce Hallam’ın, sadece Hallam'ın bulduğuna, 'Ulu Sezgi'yi onun düşünüp açıkladığına inanıyordu. O halde Elektron Tulumbası'nın babası da yine Hallam’dı.</p>

  <p class="heading1">Böylece çeşitli Laboratuvarlarda tungsten madeni parçacıkları çekici bir biçimde bazı yerlere konuldu. On vakadan birinde değişme oldu. Ve ortaya yeni Plutonyum-186 parçacıkları çıktı. Yem olarak başka madenler de kullanıldı ama para-Kâinatlılar onları istemediler... Ancak Plutonyum-186 nerede ortaya çıkarsa çıksın, bunu kim Merkez araştırma bölümüne getirmiş olursa olsun, kamu için bu da yine 'Hallam Tungsten’inin yeni bir parçasıydı.</p>

  <p class="heading1">Kamuya teorinin bazı yanlarını da başarıyla yine Hallam açıkladı. Profesörün sonradan söylediğine göre kolaylıkla yazı yazabilme yeteneği kendisini de şaşırttı. Bilimsel teorileri halkın anlayacağı bir dille açıklamak da hoşuna gidiyordu. Ayrıca başarının kendi süredurumu vardır. Halk, bu konuda Hallam’dan başkasının verdiği bilgiyi kabul etmek niyetinde de değildi.</p>

  <p class="heading1">Hallam, Kuzey Amerika Pazar Gazetesi’ne yazdığı ve artık pek ünlü olan o makalesinde, "Para Kâinatın yasalarının bizimkinden ne kadar farklı olduğunu söyleyemeyiz," diyordu. "Ama Kâinatımızdaki bilinen en büyük güç olan kuvvetli nükleer etkinin para-Kâinatta çok daha güçlü olduğunu güvenle ileri sürebiliriz. Belki de bu yüz defa daha güçlü.</p>

  <p class="heading1">Plutonyum-186 onların Kâinatında dengeli. Bu madende çok fazla proton ya da pek az nötron var. Bu yüzden bizim Kâinatımızda dengeli olamıyor. Plutonyum-186 bizim Kâinatımıza geçer geçmez pozitron yayınlamaya başlıyor. Bu arada enerji çıkarıyor.</p>

  <p class="heading1">"Buna karşılık para-Kâinata geçen Tungsten-186 ters nedenlerle orada dengesizleşiyor. Para-Kâinatın yasalarına göre bu madende fazla nötron ya da çok az proton var. Tungsten-186 çekirdekleri orada elektronlar yayınlıyor. Bu arada devamlı enerji çıkarıyor.</p>

  <p class="heading1">"Plutonyum/tungsten Kâinatla para-Kâinat arasında sonsuza kadar devresini sürdürebilir. Bu arada önce birinde, sonra diğerinde enerji yayınlar. Böylece iki taraf da Kâinatlar Arası Elektron Tulumbasından enerji alır."</p>

  <p class="heading1">Bu fikrin gerçek haline getirilmesi ve etkili bir enerji kaynağı olarak Elektron Tulumbasının geliştirilmesi şaşılacak bir hızla başarıldı. Ve başarının her evresiyle Hallam'ın prestiji de arttı.</p>

  <p class="heading1"></p>
</body>
</html>
