<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ASİMOV - İŞTE TANRILAR</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-1 {font-weight: bold}
</style>
</head>

<body class="main">
  <p class="heading1"><br /></p>

  <h4 class="heading" id="sigil_toc_id_18">17</h4>

  <p class="heading1">Radyasyon daha ağır, daha güçlü ve daha parlaktı. Yüz maskesinde bunun sıcaklığını hisseden Denison geriledi.</p>

  <p class="heading1">"Artık kuşku yok," diye mırıldandı. "Sızma dengeli."</p>

  <p class="heading1">Selene kesin bir tavırla, "Bundan eminim," dedi.</p>

  <p class="heading1">"O halde bunu kapatıp kente dönelim."</p>

  <p class="heading1">Ağır ağır ilerlediler. Denison'un Acayip bir keyifsizliği vardı. Artık kararsızlıklar da sona ermişti, heyecanlar da. Bu noktadan sonra başarısızlığa uğraması imkânsızdı. Hükümet bu meseleyle ilgileniyordu. Her şey sonunda Denison'un yönetiminden çıkacaktı.</p>

  <p class="heading1">Denison, "Her halde artık kitaba başlayabilirim." dedi.</p>

  <p class="heading1">Selene ağır ağır, "Her halde," diye cevap verdi</p>

  <p class="heading1">"Barron’la tekrar konuştun mu?"</p>

  <p class="heading1">"Evet, konuştum."</p>

  <p class="heading1">"Tavırlarında bir değişiklik var mı?"</p>

  <p class="heading1">"Hayır, yok. Bu ise katılmayacak. Ben..."</p>

  <p class="heading1">"Evet?"</p>

  <p class="heading1">"Onunla konuşmanın bir yararı yok. Arz Hükümetiyle ilgili hiç bir projeye katılmayı istemiyor."</p>

  <p class="heading1">"Ona durumu anlattın değil mi? "</p>

  <p class="heading1">"Tamamiyle."</p>

  <p class="heading1">"Ve yine razı olmadı, öyle mi?"</p>

  <p class="heading1">"Gottstein'ı görmek istedi. Müdür de Arzdan döndüğü zaman onunla konuşmaya razı oldu. O zamana kadar beklememiz gerekecek. Belki Gottstein onu etkileyebilir. Ama sanmıyorum."</p>

  <p class="heading1">Denison omzunu silkti. Uzay-elbisesinin içinde yaptığı bu hareket yersizdi. "Onu anlayamıyorum."</p>

  <p class="heading1">Selene, usulca, "Ben anlıyorum." dedi.</p>

  <p class="heading1">Denison bir şey söylemedi. Piyonlayıcıyla diğer aygıtları kayadaki yerlerine soktu. Sonra da, "Hazır mısın?" diye sordu.</p>

  <p class="heading1">"Hazırım."</p>

  <p class="heading1">P-4 numaralı Çıkıştaki yüzey kapısına sessizce girdiler. Denison merdivenden inmeye başladı. Selene hızla onun yanından geçti. Zaman zaman basamaklardan birini tutuyordu.</p>

  <p class="heading1">Denison da böyle inmeyi öğrenmişti. Ama hiç keyfi yoktu. Sanki Aya uymayı red ediyormuş gibi isyanla merdivenden inmesini sürdürdü.</p>

  <p class="heading1">İki aradaki bölmede elbiselerim çıkardılar. Dolaplarına yerleştirdiler.</p>

  <p class="heading1">Denison, "Öğle yemeğini benimle birlikte yer misin, Selene?" dedi.</p>

  <p class="heading1">Selene endişeyle ona baktı. "Sinirli gibisin. Bir şey mi oldu?"</p>

  <p class="heading1">"Benimki sadece normal bir tepki sanırım Öğle yemeğine ne diyorsun?"</p>

  <p class="heading1">"Evet diyorum, tabii."</p>

  <p class="heading1">Öğle yemeğini Selene’nin dairesinde yediler. Kadın, "Seninle konuşmak istiyorum," diye ısrar etmişti. "Bunu lokantada pek yapamam."</p>

  <p class="heading1">Denison yer fıstığı tadında dana etine benzeyen bir şeyi ağır ağır çiğnerken Selene, "Ben, tek kelime söylemiyorsun," diye başladı. "Bir haftadan beri böylesin."</p>

  <p class="heading1">Denison'un kaşları çatıldı. "Hiç de değil."</p>

  <p class="heading1">"Pekâlâ, öyle." Selene endişeyle adamın gözlerinin içine baktı. "Fizik dışında sezgi gücümün ne kadar etkili olduğunu bilmiyorum. Ama bana söylemek istemediğin bir şey olduğu belli."</p>

  <p class="heading1">Denison omzunu silkti. "Arzdakiler bu mesele yüzünden çok heyecanlılar. Gottstein etkili olabilecek herkesle görüştü. Dr. Lamont'u öve öve göklere çıkarıyorlar. Kitap hazır olur olmaz benim de Arza dönmemi istiyorlar."</p>

  <p class="heading1">"Arza dönmeni mi?"</p>

  <p class="heading1">"Evet. Benim de bir kahraman olduğum anlaşılıyor."</p>

  <p class="heading1">"Sen bunu hak ettin."</p>

  <p class="heading1">Denison düşünceli bir tavırla mırıldandı. "Bana her şeyimi geri verecekleri anlaşılıyor. Arzdaki uygun her hangi bir üniversite ya da Hükümet dairesinde çalışabileceğim kesin."</p>

  <p class="heading1">"Senin istediğin de bu değil miydi?"</p>

  <p class="heading1">"Bence Lamont'un istediği buydu. Hak ettiğine de kavuşacak. Bu başarının zevkini de çıkaracak. Ama ben bütün bunları istemiyorum."</p>

  <p class="heading1">Selene, "O halde ne istiyorsun?" dedi</p>

  <p class="heading1">"Ayda kalmayı."</p>

  <p class="heading1">"Neden?"</p>

  <p class="heading1">"Çünkü Aydakiler insanlığın öncü güçleri Ve ben de bu gücün bir parçası olmayı istiyorum. Kozmik Yumurta Tulumbalarının da geliştirilmesinde çalışmak hoşuma gidecek. O Tulumba da burada. Ayda kurulacak ancak. Senin hayal edip kullandığın aletlerle para-teori üzerinde çalışmayı istiyorum, Selene... Ve seninle beraber olmayı arzu ediyorum. Ama sen benim yanımda kalabilecek misin?"</p>

  <p class="heading1">"Para-teori beni de senin kadar ilgilendiriyor."</p>

  <p class="heading1">Denison. "Ama artık Neville seni bu işten alır," diye mırıldandı.</p>

  <p class="heading1">"Barron mu alacak?" Selene'nin sesi öfkeliydi. "Bana hakaret etmeye mi çalışıyorsun, Ben?"</p>

  <p class="heading1">"Ne münasebet!"</p>

  <p class="heading1">"O halde... seni yanlış mı anladım? Seninle birlikte sırf Barron emrettiği için çalıştığımı mı söylüyorsun?"</p>

  <p class="heading1">"O böyle bir emir verdi mi?"</p>

  <p class="heading1">"Evet, verdi. Ama burada olmamın nedeni o değil. İstediğim için buradayım. Barron bana istediği gibi emir verebileceğini sanıyor. Ama ben o emirleri bunlar kendi isteklerime uyduğu sürece yerine getiririm. Sen konusunda da böyle oldu. Barron’un bana başka şeyler yapmamı da emredebileceğini düşünmesi beni kızdırıyor. Senin öyle sanman da."</p>

  <p class="heading1">"Siz ikiniz seks eşisiniz."</p>

  <p class="heading1">"Evet, evvelce öyleydi. Ama bunun konuyla ne ilgisi var? Eğer bu önemliyse ben de aynı şeye dayanarak Barron'a emirler verebilirim."</p>

  <p class="heading1">"O halde benimle çalışabileceksin. Selene?"</p>

  <p class="heading1">Kadın soğuk soğuk, "Tabii," diye homurdandı. "Canım istediği takdirde."</p>

  <p class="heading1">"Ama bunu canın istiyor mu?"</p>

  <p class="heading1">"Şu andan itibaren istiyor."</p>

  <p class="heading1">Denison güldü. "Galiba şu son hafta beni endişelendiren de benimle birlikte çalışmayı istemem ihtimali oldu. Ya da bunun imkânsız olduğunu söylemen. Projenin sona ermesini hiç istemiyordum. Çünkü ondan sonra seni görmem imkânsızlaşabilirdi affedersin, Selene. Yaşlı bir Arzcının romantikçe bağları yüzünden seni sıkmak istemiyorum..."</p>

  <p class="heading1">"Kafanın yaşlı bir Arzcı’nınkine benzer hiç bir tarafı yok, Ben. Seksten başka bağlar da vardır. Seninle olmak hoşuma gidiyor."</p>

  <p class="heading1">Bir sessizlik oldu. Denison'un tebessümü silindi. Sonra adam tekrar ama zoraki bir tavırla gülümsedi. "Kafam yüzünden seviniyorum." Bakışlarını kaçırarak başını salladı. Sonra da kadına döndü. Selene onu dikkatle hatta endişeyle süzüyordu.</p>

  <p class="heading1">Denison, "Selene," dedi. "Karşıt-Kâinat sızmaları sadece enerjiyle ilgili değil. Galiba sen de bunu düşünüyordun?"</p>

  <p class="heading1">Sessizlik ıstırap verecek kadar uzadı.</p>

  <p class="heading1">Sonunda Selene, "Ah, o mu?" diye mırıldandı.</p>

  <p class="heading1">Bir süre birbirlerine baktılar. Denison utanmış gibiydi. Selene ise onu adeta belli etmemeye çalışarak inceliyordu.</p>

  <p class="heading1"></p>
</body>
</html>
