<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ASİMOV - İŞTE TANRILAR</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-1 {font-weight: bold}
</style>
</head>

<body class="main">
  <p class="heading1"><br /></p>

  <h4 class="heading" id="sigil_toc_id_6">4</h4>

  <p class="heading1">Selene neşeyle, "Merhaba," dedi.</p>

  <p class="heading1">Arzlı döndü ve genç kadını çabucak tanıdı. "Selene! Doğru söyledim mi? Selene!"</p>

  <p class="heading1">"Evet. Adımı doğru telaffuz ettiniz. E, eğleniyor musunuz?"</p>

  <p class="heading1">Arzlı ciddi bir tavırla, "Çok," dedi. "Böylece bu yüzyılın ne kadar eşsiz olduğunu anlıyorum. Kısa bir süre önce Arzdaydım. Dünyadan bıkmıştım. Kendimden de. Sonra, ‘Yüz yıl önce olsaydı dünyadan ayrılmamın tek yolu ölmem olurdu,’ dedim. 'Ama şimdi...</p>

  <p class="heading1">Aya gidebilirim.’" Neşesizce gülümsedi.</p>

  <p class="heading1">Selene, "Artık Ayda olduğunuz için mutlu musunuz?" diye sordu.</p>

  <p class="heading1">"Eh, biraz." Arzlı etrafına bakındı. "Bu kalabalık turist grubuyla ilgilenmeniz gerekmiyor mu?"</p>

  <p class="heading1">Kadın neşeyle gülümsedi. "Hayır, bu gün izinliyim. Belki iki üç gün çalışmam. Sıkıcı bir iş bu."</p>

  <p class="heading1">"Ah, izin gününüzde bir turiste rastlamanız kötü oldu o halde."</p>

  <p class="heading1">"Size rastlamadım ki. Sizi özellikle aradım. Bu da zor oldu. Kendi kendinize dolaşmamalısınız."</p>

  <p class="heading1">Arzlı genç kadına ilgiyle baktı, "Beni neden aradınız? Arzlılardan hoşlanıyor musunuz?"</p>

  <p class="heading1">Selene rahat bir açık sözlülükle, "Hayır," diye cevap verdi. "Onlardan bıktım. Aslında prensip olarak Arzlıları sevmem. İşim yüzünden onlarla her zaman beraber olmak da durumu daha kötüleştiriyor."</p>

  <p class="heading1">"Ama yine de beni aradınız. Ve dünyada... yani Ayda hiç bir şey beni genç ve yakışıklı olduğuma da inandıramaz."</p>

  <p class="heading1">"Genç ve yakışıklı da olsaydınız bu yine de bir işe yaramazdı. Arzlılar erkekler beni ilgilendirmiyor. Barron dışında herkes biliyor bunu."</p>

  <p class="heading1">"O halde neden beni aramaya çıktınız?"</p>

  <p class="heading1">"Çünkü sizinle başka türlü ilgilenebilirim Ve tabii Barron da size ilgi duyuyor?"</p>

  <p class="heading1">"Bu Barron da kim? Erkek arkadaşınız mı?"</p>

  <p class="heading1">Selene güldü. "Barron Neville o. Aramızdaki ilişki arkadaşlıktan daha yakın. İstediğimiz zaman aşk yapıyoruz."</p>

  <p class="heading1">"Ben de bunu kasdettim. Çocuklarınız var mı?"</p>

  <p class="heading1">"Bir oğlum var. On yaşında. Zamanının çoğunu Erkek Çocuklar Bölümünde geçiriyor. Barron’dan da bir çocuğum olabilir. Tabii bana ikinci bir çocuk doğurma izni verdikleri sırada hâlâ onunla beraber olursam... Ve tabii ikinci bir çocuk dünyaya getirmeme izin verirlerse... Ama vereceklerinden hemen hemen eminim."</p>

  <p class="heading1">"Çok açık sözlüsünüz."</p>

  <p class="heading1">"Gizli saymadığım konularda mı? Tabii... Şimdi ne yapmak istersiniz?"</p>

  <p class="heading1">Süt beyazı kayaların arasına oyulmuş bir koridorda ilerliyorlardı. Bunun cam gibi ışıltılı yüzeyine koyu renk ‘Ay Mücevherleri’ kakılmıştı. Ayın yüzeyinin önemli bir bölümüne yayılmış olan bu taşları isteyenler alabiliyorlardı. Selene sandallar giymişti. Sanki ayaklan yere pek değmiyordu. Adamın ayaklarında ise kalın tabanlı botlar vardı. Kurşun takılı bu botlar onun havalanmasını ve her adımın bir işkence halini almasını önlüyorlardı.</p>

  <p class="heading1">Koridor tek yönlüydü. Bazen küçük bir elektrikli taşıt onlara yetişiyor ve sonra hemen hemen sessizce yanlarından geçip gidiyordu.</p>

  <p class="heading1">Arzlı, "Şimdi ne yapmak istersiniz?" diye tekrarladı. "Bu geniş kapsamlı bir davet. Vereceğim cevapla sizi istemeden kırabilirim. Onun için sınırları belirtir misiniz?"</p>

  <p class="heading1">"Siz fizikçi misiniz?"</p>

  <p class="heading1">Arzlı bir an durakladı. "Neden sordunuz?"</p>

  <p class="heading1">"Ne diyeceğinizi duymak için. Bir fizikçi olduğunuzu biliyorum."</p>

  <p class="heading1">"Nasıl?"</p>

  <p class="heading1">"Ancak bir fizikçi, 'Sınırları belirtir misiniz,' diyebilir. Özellikle Aya ayak basar basmaz Proton sinkrotron’u görmek isteyen biri."</p>

  <p class="heading1">"Beni bu yüzden mi bulmak istediniz? Bir fizikçiye benzediğim için?"</p>

  <p class="heading1">"Barron bu yüzden sizi bulmamı istedi. Çünkü o da bir fizikçi. Bense bir Arzlıya göre olağanüstü bir insan olduğunuzu düşündüğüm için geldim."</p>

  <p class="heading1">"Ne bakımdan olağanüstü sayılıyorum?"</p>

  <p class="heading1">"Bunu bir iltifat saymayın. Tabii size iltifat etmemi bekliyorsanız... Sadece... siz Arzlılara pek benzemiyorsunuz."</p>

  <p class="heading1">"Bunu nasıl anlayabilirsiniz?"</p>

  <p class="heading1">"Sizin gruptaki diğer turistlere nasıl baktığınızı gördüm. Ayrıca böyle şeyleri seziyorum nasılsa. Ayda daha çok Arzcılardan hoşlanmayan dünyalılar kalıyor. Ve böylece tekrar o soruya dönüyoruz. Ne yapmak istersiniz? Sınırları belirtiyorum: Yani etrafı görmek, gezmek bakımından."</p>

  <p class="heading1">Arzlı kadına çabucak baktı. "Bu çok garip, Selene. Bu gün izinlisiniz. İşiniz fazla ilginç değil. Hatta bundan hoşlanmıyorsunuz. Bu yüzden izinli olduğunuz için seviniyorsunuz. Hatta bu izni iki-üç gün uzatmayı da düşünüyorsunuz. Ama izin gününüzü benim uğruma işinizi devam ettirerek geçirmeye kalkışıyorsunuz... Sırf biraz ilgi duyduğunuz için..."</p>

  <p class="heading1">"Barron ilgi duyuyor. Onun işi var şimdi. O hazır oluncaya kadar sizi eğlendirmenin bir zararı da olmaz... Sonra... bu durum farklı. Bunun farklı olduğunu anlayamıyor musunuz? İşimi yaparken otuz-kırk Arzcıya emirler verip duruyorum. Bu terimi kullandığıma kızmıyorsunuz ya?"</p>

  <p class="heading1">"O adı ben de kullanıyorum."</p>

  <p class="heading1">"Ama siz Arzlısınız. Bazı dünyalılar bu adda gizli bir alay olduğunu düşünüyorlar. Bir Aylı bu terimi kullandığı zaman kızıyorlar."</p>

  <p class="heading1">"Yani bir Aycı kullandığı zaman..."</p>

  <p class="heading1">Selene kızardı. "Evet. Öyle."</p>

  <p class="heading1">"İyi ya. O halde ikimiz de kelimelerin üzerinde durmayalım. Haydi, devam edin. Bana işinizi anlatıyordunuz."</p>

  <p class="heading1">"işim sırasında Arzcıların kendilerini öldürmelerini engellemeye çalışıyorum. Onları şuraya buraya götürmek, güzel sözler söylemek, kurallara göre yiyip içmelerini ve dolaşmalarını sağlamak zorundayım. Onlar da istedikleri yerleri görüyor ve uygun biçimde davranıyorlar. Bense onlarla bir anne gibi ilgileniyorum. Çok çok nazik de davranıyorum."</p>

  <p class="heading1">Arzlı, "Felaket," dedi.</p>

  <p class="heading1">"Ama sizinle istediğimiz gibi dolaşabileceğimizi umuyorum. Siz riskleri göze almaya hazırsınız. Benim de sözlerime dikkat etmeme gerek yok."</p>

  <p class="heading1">"Size beni 'Arzcı' diye çağırabileceğinizi söyledim."</p>

  <p class="heading1">"Pekâlâ. Bu gün özel rehberlik edeceğim Ne yapmak istersiniz?"</p>

  <p class="heading1">"Bu soruyu cevaplamak çok kolay. Proton sinkrotron’u görmek isterim."</p>

  <p class="heading1">"Bunun dışında! Belki Barron, onunla konuştuktan sonra o aygıtı görmenizi sağlar."</p>

  <p class="heading1">"Madem aygıtı göremeyeceğim... o halde görecek başka ne var? Radyo-teleskopun diğer tarafta olduğunu biliyorum. Zaten o yeni bir şey de değil... Siz söyleyin. Alelade bir turist Ayda nereleri dolaşır?"</p>

  <p class="heading1">"Dalaşabileceği bir kaç yer var. Yosun odaları mesela. Gördüğünüz o antiseptik fabrikalar değil çiftlikleri. Ama orada koku pek fazladır. Ve herhalde bu bir Arzcının... yani bir Arzlının pek hoşuna gitmez. Zaten Arzlılar yemekleri yemekte zorluk çekiyorlar."</p>

  <p class="heading1">"Bu sizi şaşırtıyor mu? Hiç Arz yemeği yediniz mi?"</p>

  <p class="heading1">"Hayır, yedim sayılmaz. Ama Arz yemeklerinden hoşlanacağımı da sanmıyorum. Bu insanın alışık olduğu besine bağlı bir şey."</p>

  <p class="heading1">Arzlı içini çekti. "Öyle sanırım. Gerçek bir biftek yeseydiniz her halde yağlar ve lifler midenizi bulandırırdı."</p>

  <p class="heading1">"Sizinle kentin sınırına gidebiliriz. Orada kayaya yeni dehlizler oyuluyor. Ama arkanıza özel koruyucu elbise giymeniz gerekir. Sonra fabrikalar..."</p>

  <p class="heading1">"Seçimi siz yapın, Selene."</p>

  <p class="heading1">"Olur. Ama bana bir şeyi dürüstçe söylerseniz."</p>

  <p class="heading1">"Soruyu öğrenmedikçe söz veremem."</p>

  <p class="heading1">"Arzcıları sevmeyen dünyalıların Ayda kaldıklarını söyledim. Bunu düzeltmediniz. Aya yerleşmek niyetinde misiniz?"</p>

  <p class="heading1">Arzlı kaba botlarının burunlarına baktı. "Selene Aya vize alırken çok zorluk çektim. Bana yolculuk için fazla yaşlı sayılabileceğimi söylediler. 'Ayda uzun bir süre kaldığınız takdirde Arza dönmeniz imkânsız bir hal alabilir,' dediler. Ben de o zaman, 'Aya yerleşmeyi düşünüyorum,’ diye cevap verdim."</p>

  <p class="heading1">"Yalan mı söylediniz yani?"</p>

  <p class="heading1">"O sırada pek emin değildim. Ama artık Ayda kalmayı düşünüyorum."</p>

  <p class="heading1">"Bu şartlar altında sizi buraya hiç göndermemeleri gerekirdi."</p>

  <p class="heading1">"Neden?"</p>

  <p class="heading1">"Arzdakiler fizikçileri Aya göndermekten ve onların burada kalmaya kalkışmalarından hiç hoşlanmazlar."</p>

  <p class="heading1">Arzlının dudakları titredi. "Bu bakımdan hiç bir zorlukla karşılaşmadım." Pekâlâ madem bize katılacaksınız o halde spor salonunu görmeniz iyi olur Arzcılar çoğu zaman oraya gitmek isterler ama genellikle buna izin vermeyiz. Aslında bu yasaklanmış değildir. Tabii Göçmenlerin durumu farklıdır."</p>

  <p class="heading1">"Neden?"</p>

  <p class="heading1">"Bir kere biz çıplak ya da yarı çıplak spor yaparız. Neden yapmayalım?" Selene, sanki sık sık Aylıları savunmak zorunda kaldığı için sinirlenmişti "Isı kontrollü. Çevre de temiz. Ama Arzlılar bakımından çıplaklık bir problem halini alıyor. Bazı Arzalar şok geçiriyorlar. Bazıları heyecanlanıyor. Bazılarında ise bu ikisi birden oluyor. Eh, Arzlılar yüzünden spor salonunda giyinik çalışacak değiliz. Onlarla uğraşmaya da niyetimiz yok. Bu yüzden Arzcıları spor salonuna sokmuyoruz, işte o kadar."</p>

  <p class="heading1">"Ya Göçmenler?"</p>

  <p class="heading1">"Onların bu duruma alışmaları gerekiyor. Sonunda onlar da elbiselerini: çıkarmak zorunda kalacaklar. Tabii sonra Ay yerlilerinden daha fazla ihtiyaçları da olacak."</p>

  <p class="heading1">"Sizinle açık konuşacağım. Selene. Çıplak kadınlarla karşılaştığım takdirde ben de heyecanlanırım. Heyecan duymayacak kadar ihtiyar değilim."</p>

  <p class="heading1">Kadın kayıtsızca "Heyecanlanırsanız heyecanlanırsınız," dedi. "Ama bunu kendinize saklayın. Anlaştık mı?"</p>

  <p class="heading1">"Bizim soyunmamız da gerekecek mi?" Arzlı kadına neşeli bir merakla baktı.</p>

  <p class="heading1">"Seyirci olarak mı? Hayır. Bunu yapabiliriz ama şart değil. Daha başlangıçta soyunursanız rahatsız olursunuz. Diğerleri ise görünüşünüzü ilham verici bir şey de saymazlar..."</p>

  <p class="heading1">"Gerçekten çok açık sözlüsünüz!"</p>

  <p class="heading1">"Görünüşünüzün etkileyici olacağını mı düşünüyorsunuz? Dürüst olun. Bana gelince... O özel heyecanınızın fazla artmasını istemem. Onun için ikimiz de soyunmayız."</p>

  <p class="heading1">"Buna itiraz ederler mi? Yani kimseye ilham vermeyecek bir Arzcının onları seyretmesine?"</p>

  <p class="heading1">"Ben yanınızda olduğum için bir şey söylemezler."</p>

  <p class="heading1">"Pekâlâ, Selene. Spor salonu çok uzakta mı?"</p>

  <p class="heading1">"Oraya geldik bile. Şuradan geçeceğiz."</p>

  <p class="heading1">"Ah, demek başından beri buraya gelmeyi planlıyordunuz?"</p>

  <p class="heading1">"Bunu ilgi çekici bulacağınızı düşündüm."</p>

  <p class="heading1">"Neden?"</p>

  <p class="heading1">Selene birdenbire gülümsedi. "Aklıma öyle geldi."</p>

  <p class="heading1">Arzlı başını salladı. "Aklınıza hiç bir şeyin durup dururken gelmediğini düşünmeye başlıyorum. Durun, tahmin edeyim. Ayda kalacaksam zaman zaman spor yapmam, kaslarımı, kemiklerimi ve bütün organlarımı çalıştırmam gerekecek."</p>

  <p class="heading1">"Çek doğru. Bu hepimiz için geçerli. Ama Arzlı Göçmenler için çok daha önemli. Günün birinde her gün spor yapmak size çok zor gelmeyecek."</p>

  <p class="heading1">Bir kapıdan girdiler ve Arzlı hayretle etrafına bakındı. "Gördüklerim arasında Arza benzeyen ilk yer burası."</p>

  <p class="heading1">"Ne bakımdan?"</p>

  <p class="heading1">"Burası çok büyük. Ayda böyle geniş salonlar olabileceği aklıma gelmemişti. Masalar, büro eşyaları, çalışan kadınlar..."</p>

  <p class="heading1">Selene ciddi ciddi ekledi. "Bellerinden yukarısı çıplak kadınlar."</p>

  <p class="heading1">"İşte bu Arza hiç benzemiyor. Bunu itiraf ediyorum."</p>

  <p class="heading1">"Tutunma boruları ve Arzcılar için asansörlerimiz de var. Burası kat kat... Ama bir dakika!"</p>

  <p class="heading1">Selene yakındaki masalardan birinde oturan bir kadının yanma gitti. Onunla alçak sesle konuşurken Arzlı da her şeye uysalca bir merakla baktı.</p>

  <p class="heading1">Selene onun yanına döndü. "Bir terslik çıkmadı. Üstelik maç da varmış. Bunun heyecanlı olacağından eminim. İki takımı da biliyorum."</p>

  <p class="heading1">"Burası çok etkileyici bir yer. Gerçekten."</p>

  <p class="heading1">"Büyüklüğünü kastediyorsanız burası yine de yeteri kadar geniş değil. Üç spor salonumuz var. En büyüğü bu."</p>

  <p class="heading1">"Aydaki eski Ispartalılara özgü havaya rağmen oyun için bu kadar yer ayırmış olmanız hoşuma gitti."</p>

  <p class="heading1">"Oyun mu?" Selene’nin alınmış gibi bir hali vardı. "Neden bunun basit bir eğlence olduğunu düşünüyorsunuz?"</p>

  <p class="heading1">"Maç, dediniz? Bir tür oyun oynamayacaklar mı?"</p>

  <p class="heading1">"Tabii buna bir ‘oyun’ denilebilir. Arzda böyle şeyleri spor diye yapıyorsunuz. On kişi çabalıyor ve on bin meraklı da onları seyrediyor. Ama Ayda durum öyle değil! Sizin eğlence saydığınız şey bizim için bir ihtiyaç... Bu taraftan! Asansöre bineceğiz. Belki bu yüzden biraz beklememiz gerekecek."</p>

  <p class="heading1">"Sizi kızdırmak istemedim..."</p>

  <p class="heading1">"Aslında kızmadım. Ama siz de mantıklı olmalısınız. Siz Arzlılar, canlılar denizlerden sürünerek karaya çıktıktan sonra tam üç yüz milyon yılda Arzın yer çekimine alıştınız. Eksersiz yapmasanız bile kötü bir şey olmuyor. Ama bizim Ayın çekimine alışacak kadar zamanımız olmadı."</p>

  <p class="heading1">"Bizden farklı gözüküyorsunuz."</p>

  <p class="heading1">"Ayda doğar ve büyürseniz tabii yer çekimi yüzünden kemikleriniz ve kaslarınız bir Arzcınınkinden daha ince ve küçük olur. Ama bu yüzeyde kalan bir şey. Hiç bir vücut fonksiyonumuz yok ki yer çekimine uyabilsin! Sindirimden hormon salgılamaya kadar her şey bu durumda. Bu yüzden dikkatle seçilmiş eksersizler yapmak zorundayız. Bu eksersizi bir oyun haline de sokuyoruz. Ama bu sırf eğlenmek için yaptığımız bir şey de değil... Ha, işte asansör."</p>

  <p class="heading1">Arzlı ani bir endişeyle geriledi. Ama Selene Aylıları savunduğu için öfkeliymiş gibi sabırsızca, "Her halde bana bunun bir sepete benzediğini söyleyeceksiniz," diye homurdandı. "Asansöre binen her Arzlı muhakkak böyle söyler. Ayın yer çekimini unutmayın. O yüzden asansörün daha kalın maddelerden yapılması gerekmiyor."</p>

  <p class="heading1">Asansör ağır ağır aşağıya indi. İçeride onlardan başka kimse yoktu.</p>

  <p class="heading1">Arzlı, "Galiba bunu fazla kullanan yok," dedi.</p>

  <p class="heading1">Selene birdenbire gülümsedi. "Haklısınız. Tutunma borusu daha tercih ediliyor. Bu daha da eğlenceli"</p>

  <p class="heading1">"Nedir o?"</p>

  <p class="heading1">"Adından da anlaşıldığı gibi bir boru... İşte geldik. Zaten iki kat inecektik... Dikey bir boru. Bundan aşağıya düşercesine inerken yanlardaki çubuklara tutunuyorsunuz. Ama Arzlıların borulardan yararlanmalarına pek izin vermiyoruz."</p>

  <p class="heading1">"Bu çok mu tehlikeli?"</p>

  <p class="heading1">"Kendi başına değil. İnsan borudan bir el merdivenini kullanıyormuş gibi kolaylıkla inebilir. Ama Arzlılar borularda hızla aşağıya uçan gençlerle karşılaşıyorlar. Onların yolundan nasıl kaçacaklarını da bilemiyorlar. Çarpışmalar her zaman sarsıcı oluyor. Ama buna da zamanla alışacaksınız... Hatta şimdi göreceğiniz de pervasızca davranmak için hazırlanmış geniş bir boru sayılabilir."</p>

  <p class="heading1">Selene, Arzlıyı daire halinde yerleştirilmiş bir parmaklığa götürdü. Bir kaç kişi bunlara dayanmış konuşuyorlardı. Hepsi de yarı çıplaktılar. Ayaklarında sandalları vardı. Çoğu omuzlarına bir çanta asmışlardı. Bazılarının ayağında şortlar vardı. Biri bir kutudan çıkardığı yeşilimsi püreyi yiyordu.</p>

  <p class="heading1">Arzlı o adamın yanından geçerken hafifçe burun kıvırdı. "Ayda ciddi bir diş sorunu var sanırım."</p>

  <p class="heading1">Selene başını salladı. "Öyle. Fırsat bulduğumuz takdirde dişlerden kurtulacağız."</p>

  <p class="heading1">"Yani dişsizliği mi seçeceksiniz?"</p>

  <p class="heading1">"Belki tam anlamıyla değil. Kozmetik nedenlerle kesicileri ve köpek dişlerini isteyebiliriz. Onlar zaman zaman işe de yararlar. O dişleri temizlemek de kolaydır. Ama azı dişleri bize lazım mı? Bu Arzcı geçmişimizden kalma bir şey."</p>

  <p class="heading1">"Bu konuda ilerleme gösterdiniz mi?"</p>

  <p class="heading1">Kadın soğuk soğuk, "Hayır," dedi. "Gen planlaması yasalara aykırı. Arz bu konuda ısrar ediyor." Parmaklığın üzerinden eğildi. "Buraya 'Ayın oyun yeri’ diyorlar."</p>

  <p class="heading1">Arzlı aşağıya baktı. Silindir biçimi geniş salonun pembe duvarlarına maden çubuklar takılmıştı. Aşağıdaki ince Aylıların bir kısmı kalçalarına bir kısmı da göğüslerine bantlar sarmışlardı. Bunlardan bazıları maviydi, bazıları da kırmızı. Arzlı, "Aşağıda iki takım var sanırım," dedi kendi kendine. Sonra da mırıldandı. "Erkek kadın karışık."</p>

  <p class="heading1">Selene, "Evet," diye cevap verdi. "Seksler eşit biçimde yarışırlar. O bantlar daha çok korunma için. Bunun utanma sıkılmayla ilgisi yok."</p>

  <p class="heading1">Arzlı, "Galiba bunu yerde okudum," dedi.</p>

  <p class="heading1">Selene kayıtsızca omzunu silkti. "Belki. Ama aslında buradan Arza bir haber gitmiyor. Buna itiraz ettiğimiz yok. Ama Arz hükümeti Ay haberlerini minimumda tutmayı tercih ediyor."</p>

  <p class="heading1">"Neden, Selene?"</p>

  <p class="heading1">"Siz bir Arzlısınız. Nedeni asıl siz bana söyleyin... Biz Aylılar, Arzlıları utandırdığımızı düşünüyoruz. Ya da hiç olmazsa Arz Hükümetini."</p>

  <p class="heading1">Şimdi salonun iki yanından iki kişi hızla duvara tırmanıyorlardı. Arkada bir yerde trampetler hafifçe çalışıyordu. Yarışmacılar yükselirken hızları da arttı. Çabucak yukarıya eriştiler ve ikisi de aynı anda perende attılar. Ve düşmeye başladılar.</p>

  <p class="heading1">Arzlı hayranlıkla, "Bunu dünyada da bu kadar zarif bir biçimde yapamazdım," diye itiraf etti. "Hatta bunu hiç başaramazdım."</p>

  <p class="heading1">Selene, "Bunun nedeni sadece yer çekiminin düşük olması değil," dedi. "Bu sporcular saatlerce antrenman yapıyorlar."</p>

  <p class="heading1">Şimdi başka iki yarışmacı tırmanıyordu. Arzlı dirseklerini parmaklığa dayayarak onları izledi. Bu insanlar sanki havada dans ediyorlardı.</p>

  <p class="heading1">Arzlı, "Ayda Arzlı Göçmenlere nasıl davranıyorsunuz, Selene?" diye sordu. "Yani ölünceye kadar burada kalmaya karar veren göçmenlere. Tabii onlarda gerçek Aylıların o yetenekleri yok..."</p>

  <p class="heading1">"Bu hiç bir şeyi değiştirmiyor. Göççü’ler de vatandaş. Arada hiç bir ayrım yapılmıyor. Yasal bakımdan."</p>

  <p class="heading1">"Ne demek? 'Yasal bakımdan’?"</p>

  <p class="heading1">"Kendiniz de söylediniz. Göçmenlerin bazı şeyleri yapmaları imkânsız. Arada farklar var. Tıp sorunları bizimkinden başka. Genellikle sağlıkları bizimkinden bozuk oluyor. Buraya gelen orta yaşlı arzlılar da... ihtiyar duruyorlar."</p>

  <p class="heading1">Arzlı utançla başını çevirdi. "Onlar birbirleriyle evlenebiliyorlar mı? Yani Aylılarla Göçmenler?"</p>

  <p class="heading1">"Tabii. Yani onların çocukları olabiliyor."</p>

  <p class="heading1">"Evet, ben de bunu kasdettim."</p>

  <p class="heading1">"Tabii. Bir Göçmenin değerli genleri olmaması için hiç bir neden yek. Benim babam da bir Göççü’ydü. Ama anne tarafından ikinci kuşak Aylıyım."</p>

  <p class="heading1">"Her halde babanız buraya... Ah, Tanrım!" Arzlı parmaklığın önünde donmuş gibi duruyordu. Sonra titrek bir nefes aldı. "Onun çubuğu yakalayamayacağını sandım."</p>

  <p class="heading1">Selene, "Bu imkânsız," dedi. "Marco Foreo. Çubuğu son anda tutmaktan hoşlanır. Aslında bu uygunsuz bir hareket sayılır. Ve gerçek bir şampiyon da böyle bir şeye kalkışmaz. Ama yine de... Babam Aya yirmi iki yaşındayken gelmiş."</p>

  <p class="heading1">"Galiba aslında böyle yapmak şart. İnsan genç yaşta çevresine daha kolaylıkla uyar. Arzla duygu bakımından bağlı olduğu kimseler yoktur. Arzcı bir erkek her halde Aylı bir kızla seks ilişkisi..."</p>

  <p class="heading1">"Seks ilişkisi mi?" Selene'nin adeta şok geçirmiş ve bunu alaylı bir tavırla gizlemeye çalışıyormuş gibi bir hali vardı. "Babamın annemle seks ilişkisi olduğunu sanmıyorsunuz ya? Annem bu sözlerinizi duysaydı, hemen hatanızı düzeltirdi."</p>

  <p class="heading1">"Ama..."</p>

  <p class="heading1">"Onlar suni döllenmeden yararlandılar! Bir Arzlıyla seks ilişkisi ha?"</p>

  <p class="heading1">Arzlı ciddileşti. "Arada bir fark gözetilmediğini söylediğinizi sanmıştım."</p>

  <p class="heading1">"Bu bir fark gözetmek sayılmaz ki. Bu fiziki bir gerçek. Bir Arzlı bir erkek yer çekimi alanı konusun" da uygun biçimde davranamaz. Ne kadar pratik yapmış olursa olsun, o heyecan anında her şeyi unutabilir. Açıkçası ben böyle bir tehlikeyi göze alamam. Hantal budala bir kolunu ya da bacağını kırabilir. Daha da kötüsü benim kolumu ya da bacağımı. Gen karışımıyla seks farklı farklı şeyler."</p>

  <p class="heading1">"Affedersiniz... Ama suni döllenme yasalara aykırı değil mi?"</p>

  <p class="heading1">Selene dikkatle oyuncuları seyrediyordu. "İşte yine Marco Foreo. Gereksiz yere gösterişe kalkmadığı zamanlarda gerçekten şahane. Kız kardeşi de hemen hemen öyle. Beraber tırmandıkları zaman bu bir hareket-şiiri halini alıyor... Evet, suni döllenme Arz yasalarına aykırı. Ama tıbbi nedenlerle buna izin veriliyor. Ve çoğu zaman da buna gerek oluyor. Ya da gerek olduğu söyleniyor." Bir an durdu sonra da usulca ekledi, "Vay vay vay..."</p>

  <p class="heading1">Arzlı bir soru sorarmış gibi başını kaldırdı ama Selene ona bakmıyordu. Kadın, "Şu adam Müdürün bürosundan," diye açıkladı. "Her halde sizi arıyor."</p>

  <p class="heading1">"Ama..."</p>

  <p class="heading1">"Buraya bir başkası için gelmiş olamaz. Olağanüstü tek kişi sizsiniz."</p>

  <p class="heading1">Arzlı, "Ama beni aramaları için..." diye başladı.</p>

  <p class="heading1">Fakat bir Arzlı ya da Arzcı-Göçmen gibi tıknaz olan haberci ona doğru geldi. Adam, ince, yarı çıplak Aylıların kendisini istihkar ya da kayıtsızlıkla süzmelerinden sıkılmışa benziyordu.</p>

  <p class="heading1">Haberci, "Müdür Gottstein sizi görmek istiyor, efendim," diye başladı.</p>

  <p class="heading1" style="text-align: left;"></p>
</body>
</html>
