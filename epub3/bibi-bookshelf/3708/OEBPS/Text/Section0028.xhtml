<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ASİMOV - İŞTE TANRILAR</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-1 {font-weight: bold}
</style>
</head>

<body class="main">
  <p class="heading1"><br /></p>

  <h4 class="heading">5c</h4>

  <p class="heading1">Tritt’in yapması gereken çok şey vardı. Bebeklerin dikkat ve bakıma ihtiyaçları sonsuzdu. Ama iki genç-sol ve iki genç sağ-bile Derola gibi kusursuz bir 'orta' kadar etmezlerdi. Çocuğun dolaştırılması, yatıştırılması, dokunduğu her şeyin içine girmesine engel olunması gerekiyordu. Yoğunlaşması ve dinlenmesi için sevilip okşanması şarttı.</p>

  <p class="heading1">Tritt Odeen'i tekrar çok uzun bir süre sonra gördü. Aslında aradan bu kadar zaman geçmiş olmasına da aldırdığı yoktu. Bütün zamanını Derola alıyordu. Ama sonra bir gün kendi bölmesinin bir köşesinde Odeen’e rastladı. Düşüncelere dalmış olan Akılcı yanardöner ışıklar çıkarıyordu.</p>

  <p class="heading1">Tritt birdenbire bir olayı hatırladı. "Losten Dua yüzünden kızmış mıydı?"</p>

  <p class="heading1">Odeen irkilerek kendisine geldi. "Losten mi? Evet, kızmıştı. Dua büyük zarar veriyormuş."</p>

  <p class="heading1">"Onun eve dönmesi gerekmez mi?"</p>

  <p class="heading1">Odeen dikkatle Tritt’e bakıyordu. "Tritt, Dua’yı eve dönmesi için ikna etmemiz gerekiyor. Tabii önce onu bulmalıyız. Bunu sen yapabilirsin. Yeni bebeğin olduğu için Ebeveynlere özgü o&nbsp;duyarlılığın iyice arttı. Dua’yı bulmak için bundan yararlanabilirsin."</p>

  <p class="heading1">Tritt çok sarsıldı. "Olmaz! O yeteneğimi Derola için kullanıyorum. Dua için kullanmam yanlış olur. Ayrıca... Dua da bir zamanlar bebek-ortaydı. Yeni bebek-ortanın kendisini çok aramasına rağmen eve dönmüyor. Belki de bizim Dua’sız yaşamasını öğrenmemiz daha iyi olur." "Ama Tritt... artık bir daha erimek istemiyor musun?"</p>

  <p class="heading1">"Şey... Üçlü tamamlandı artık."</p>

  <p class="heading1">"Erime sadece bundan ibaret değil ki."</p>

  <p class="heading1">Tritt, "Ama Dua'yı nerede bulacağız?" diye sordu. "Küçük Derola’nın bana ihtiyacı var. Minicik bir bebek o. Derola’yı yalnız bırakmak istemiyorum."</p>

  <p class="heading1">"Sertler, birinin Derola'ya bakmasını sağlarlar. Seninle Sertlerin mağarasına gidip Dua’yı buluruz."</p>

  <p class="heading1">Tritt düşündü. Dua artık onu ilgilendirmiyordu. Hatta Odeen bile. Adam için artık sadece Derola vardı. "Başka zaman," dedi. "Derola daha büyüdüğü vakit. O zamana kadar bunu yapamam."</p>

  <p class="heading1">Odeen, "Tritt," diye ısrar etti. "Dua’yı bulmalıyız. Aksi takdirde... aksi takdirde bebekleri bizden alacaklar."</p>

  <p class="heading1">Tritt sordu. "Kimler alacak?"</p>

  <p class="heading1">"Sertler."</p>

  <p class="heading1">Tritt sesini çıkarmadı. Söyleyebileceği bir şey yoktu. O zamana kadar böyle bir şey hiç duymamıştı. Sertlerin böyle bir şey yapabileceklerini aklı almıyordu.</p>

  <p class="heading1">Odeen, "Tritt," dedi. "Artık geçip gitmemiz de gerekiyor. Şimdi bunun nedenini biliyorum. Losten düşünmemi söyleyenden beri bu konuyu... Neyse, bunu bir tarafa bırakalım. Dua’nın ve senin de geçmeniz şart. Artık nedeni biliyorum. Her halde sen de bunun gerekli olduğunu anlıyorsun. Dua’nın da aynı şeyi düşüneceğini umuyorum. Ve pek yakında geçmemiz doğru olacak. Çünkü Dua dünyayı mahvetmeye çalışıyor."</p>

  <p class="heading1">Tritt geriliyordu. "Bana öyle bakma, Odeen... Beni zorluyorsun... Zorluyorsun..."</p>

  <p class="heading1">Odeen kederle, "Seni zorladığım yok, Tritt," dedi. "Ama ben artık her şeyi biliyorum... Onun için senin de bunları öğrenmen gerekiyor... Fakat önce Dua'yı bulmalıyız."</p>

  <p class="heading1">"Olmaz olmaz!" Tritt karşı koymaya çalışıyor, azapla kıvranıyordu. Odeen’in korkunç, bir hali vardı şimdi. Yepyeni bir şeydi bu. Sonra-hayatları amansızca sonuna yaklaşıyordu. Artık Tritt de, bebek-orta da olmayacaktı. Diğer Ebeveynler bebek-ortalarına uzun bir süre bakabiliyorlardı. Ama Tritt çocuğunu hemen kaybedecekti. Haksızlıktı bu. Büyük bir haksızlık!</p>

  <p class="heading1">Tritt soluk soluğa, "Kabahat Dua'da," dedi. "Önce o geçsin!"</p>

  <p class="heading1">Odeen öldürücü bir sakinlikle, "Üçümüzün birlikte geçmesi gerekiyor," diye açıkladı. "Başka yolu yok..."</p>

  <p class="heading1">Ve Tritt bunun gerçek olduğunu anladı. Gerçekti bu. Gerçekti bu...</p>

  <p class="heading1"></p>
</body>
</html>
