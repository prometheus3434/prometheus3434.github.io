<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ASİMOV - İŞTE TANRILAR</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-1 {font-weight: bold}
</style>
</head>

<body class="main">
  <p class="heading1"><br /></p>

  <h4 class="heading" id="sigil_toc_id_10">9</h4>

  <p class="heading1">Neville tedirgindi. "Hayır. Ondan hoşlanmıyorum!"</p>

  <p class="heading1">"Neden? Arzcı olduğu için mi?"</p>

  <p class="heading1">"Bu Denison denilen adamın hiç bir değeri yok. O bir para-fizikçi değil. Bu alanda kendi kendisini yetiştirdiğini söylüyor. Buraya hazır, budalaca fikirlerle gelerek de bunu kanıtlıyor."</p>

  <p class="heading1">"Nasıl fikirler?"</p>

  <p class="heading1">"Denison, Elektron Tulumbasının Kâinatın patlamasına neden olacağına inanıyor."</p>

  <p class="heading1">"Sana öyle mi söyledi?"</p>

  <p class="heading1">"Öyle düşündüğünü biliyorum... Ah, ileri sürülen iddiaları bilmediğimi sanma. Onlardan kaç defa söz edildiğini işittim. Ama bu doğru değil, işte o kadar!"</p>

  <p class="heading1">Selene kaşlarını kaldırdı. "Belki de öyle olmasını istemiyorsun."</p>

  <p class="heading1">Neville homurdandı. "Sen de başlama."</p>

  <p class="heading1">Kısa bir sessizlik oldu. Sonra Selene, "E, şimdi ne yapacaksın?" diye sordu.</p>

  <p class="heading1">"Ona çalışması için bir yer vereceğim. Bir bilim adamı olarak bir değeri yok ama yine de işimize yarayabilir. Denison dikkati çekecek. Müdür de onunla konuşmuş zaten."</p>

  <p class="heading1">"Biliyorum."</p>

  <p class="heading1">"Denison meslek hayatı mahvolan ve her şeye yeniden başlamak isteyen bir adam. Yani romantikçe bir durum bu."</p>

  <p class="heading1">"Öyle mi?"</p>

  <p class="heading1">"Öyle ya? Bu hikâyenin senin hoşuna gideceğinden eminim. Denison’a geçmişini sorarsan sana olanları da anlatır. Adam gayemize de uygun. Romantik bir Arzlı Ayda delice bir teori üzerinde çalışıyor. Müdür onunla ilgilenir, bizi de unutur. Hatta belki Denison sayesinde Arzda neler olduğunu daha da iyi anlarız... Ona dostça davranmaya devam et. Selene."</p>

  <p class="heading1"></p>
</body>
</html>
