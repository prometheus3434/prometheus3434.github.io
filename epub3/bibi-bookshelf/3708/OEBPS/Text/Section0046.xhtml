<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ASİMOV - İŞTE TANRILAR</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-1 {font-weight: bold}
</style>
</head>

<body class="main">
  <p class="heading1"><br /></p>

  <h4 class="heading1" id="sigil_toc_id_16"><span class="sgc1">15</span></h4>

  <p class="heading1">Barron Neville, hem dar bir yerde oldukları ve hem de Ayın yer çekimi gerektirdiği için ağırlığını önce bir ayağına sonra diğerine veriyordu. Yer çekimi daha fazla olan Arzda büyük bir odada bir aşağı bir yukarı dolaşırdı her halde. "Demek eminsin, Selene? Öyle mi? Kesinlikle eminsin?"</p>

  <p class="heading1">Selene, "Eminim," dedi. "Bunu sana beş defa söyledim."</p>

  <p class="heading1">Neville onu dinlemiyormuş gibiydi. Alçak sesle, çabuk çabuk, "O halde Gottstein oraya gelmesi de önemli değil," diye mırıldandı. "Müdür deneyi engellemeye kalkışmadı sanırım."</p>

  <p class="heading1">"Hayır, tabii kalkışmadı."</p>

  <p class="heading1">"Adam, yetkisini kullanarak bir şeyler yapacakmış gibi bir tavır takındı mı?"</p>

  <p class="heading1">"Barron, lütfen! Adam yetkisini kullanarak ne yapacak? O istediği için Arzdan polis mi yollayacaklar? Zaten... ah. sen de artık bizi durduramayacaklarını biliyorsun."</p>

  <p class="heading1">Neville bir süre hareketsiz durdu. "Bilmiyorlar değil mi? Hâlâ hiç bir şeyden haberleri yok..."</p>

  <p class="heading1">"Tabiî yok! Ben o sırada yıldızları seyretmeye dalmıştı. Sonra da Gottstein geldi. Ben de bu fırsattan yararlanarak alan-sızması deneyini yaptım. Başarılı oldum. Ve tabii 'diğerini' zaten elde etmiştim. Ben’in planı..."</p>

  <p class="heading1">"Bundan 'Ben’in planı' diye söz edip durma! Bu senin fikrindi. Öyle değil mi?"</p>

  <p class="heading1">"Hayır. Ben belirsiz bir takım önerilerde bulundum. Ayrıntılar Ben’in."</p>

  <p class="heading1">"Ama artık sen her şeyi kendi başına yapabilirsin."</p>

  <p class="heading1">"Planın ayrıntılarından çoğunu açıklayabilirim. Geri kalanını da bizimkiler tamamlarlar."</p>

  <p class="heading1">"Pekâlâ öyleyse! Hemen başlayalım!"</p>

  <p class="heading1">"Hemen olmaz! Allah kahretsin! Hemen olmaz, Barron!"</p>

  <p class="heading1">"Ama neden?"</p>

  <p class="heading1">"Bizim de enerjiye ihtiyacımız var."</p>

  <p class="heading1">"Ama enerji bulduk ya."</p>

  <p class="heading1">"Pek de öyle sayılmaz. Sızma-noktası dengesiz."</p>

  <p class="heading1">"Ama bu problem çözümlenebilir. Sen kendin söyledin bunu."</p>

  <p class="heading1">"Bu problemin çözümlenebileceğini düşündüğümü söyledim sadece."</p>

  <p class="heading1">"Bu da benim için yeterli."</p>

  <p class="heading1">"Ama yine de Ben’in ayrıntıları saptaması ve dengesizliği gidermesi daha iyi olur."</p>

  <p class="heading1">Uzun bir sessizlik oldu. Neville’in yüz hatları çarpıldı. Adamın suratında adeta düşmanca bir ifade belirdi. "Bu işi yapamayacağımı düşünüyorsun, öyle değil mi?"</p>

  <p class="heading1">Selene, "Barron," dedi. "Benimle yüzeye çıkar ve bu problemin üzerinde çalışır mısın?"</p>

  <p class="heading1">Tekrar bir sessizlik oldu. Sonra Neville titrek bir sesle, "Bu alayından hoşlandığımı sanma," diye homurdandı. "Ve uzun bir süre beklemek niyetinde de değilim."</p>

  <p class="heading1">"Doğa yasalarını zorlayamam. Ama fazla beklemek zorunda kalacağımızı da sanmıyorum... Şimdi izninle. Uykum geldi. Yarın turistlerimle ilgilenmem gerekecek."</p>

  <p class="heading1">Yorgun yorgun başıyla selam vererek çıktı.</p>

  <p class="heading1"></p>
</body>
</html>
