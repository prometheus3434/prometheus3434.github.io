<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ASİMOV - İŞTE TANRILAR</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-1 {font-weight: bold}

  body.sgc-2 {word-wrap: break-word; -webkit-nbsp-mode: space; -webkit-line-break: after-white-space;}
</style>
</head>

<body class="main sgc-2">
  <p class="heading1"><br /></p>

  <h4 class="heading" title="6 (sonu)">6</h4>

  <p class="heading1">(Sonu)</p>

  <p class="heading1">Lamont, "Neyse," dedi. "Hiç olmazsa bu mesele de halloldu. Hallam'a anlatmak istedim. O beni dinlemedi. Artık bundan sonraki adımı atabilirim."</p>

  <p class="heading1">Bronowski sordu. "Neymiş o?"</p>

  <p class="heading1">"Senatör Burt’ü göreceğim."</p>

  <p class="heading1">"Yani 'Teknoloji ve Çevre Komitesi’ Başkanını mı?"</p>

  <p class="heading1">"Evet. Demek ondan söz edildiğini duydun?"</p>

  <p class="heading1">"Duymamış olan var mı? Ama onu neden göreceksin, Pete? Senatörün ilgisini çekecek ne bilgin var? Bu çeviriyle ilgili değil sanırım. Pete, sana tekrar soruyorum. Kafandan neler geçiyor?"</p>

  <p class="heading1">"Bunu sana anlatamam. Sen para-teoriyi bilmiyorsun."</p>

  <p class="heading1">"Senatör Burt biliyor mu?"</p>

  <p class="heading1">"Sandığından daha çok."</p>

  <p class="heading1">Bronowski parmağını salladı. "Pete, lafı gevelemeyi bırakalım. Belki de ben senin bilmediğin bazı şeyleri öğrendim. Birbirimizle uğraşacaksak birlikte çalışamayız. Ben ya bu iki kişilik şirketin üyesiydim, ya da değilim. Bana neler düşündüğünü açıkla. Ben de buna karşılık sana bir şey anlatacağım. Bunu yapmayacaksan o zaman bu işten tamamiyle vaz geçelim." Lamont omzunu silkti. "Pekâlâ. Madem istiyorsun anlatayım. Nasıl, olsa Hallam meselesini hallettim. Belki durumu sana açıklamam daha doğru olacak. Aslında Elektron Tulumbası doğal yasaları aktarıyor. Yani bizim Kâinatta nükleer parçalanma ihtimali daha fazla. Para-Kâinatta ise nükleer erime ih-timali. Elektron Tulumbası yeteri kadar çalıştığı takdirde son bir dengeleme olacak. Kuvvetli nükleer etki iki Kâinatta da iyice güçlenecek. Buradaki etki şimdikinin on katına çıkacak. Oradaki ise onda birine inecek."</p>

  <p class="heading1">"Bunu kimse bilmiyor muydu?"</p>

  <p class="heading1">"Ah, herkes biliyordu tabii. Hemen hemen başlangıçta anlaşılmıştı bu... Hallam bile durumu kavramıştı. Zaten köpek bu yüzden o kadar kızdı. Sanki Hallam'ın bundan hiç haberi yokmuş gibi meseleyi ayrıntılarıyla anlatmaya başladım. Seninkinin tepesi attı o zaman."</p>

  <p class="heading1">"O halde mesele nedir? Tehlike yakın mı?"</p>

  <p class="heading1">"Tabii. Sen ne diyorsun?"</p>

  <p class="heading1">"Ben bir şey demiyorum. Tehlikeli noktaya ne zaman erişeceğiz?"</p>

  <p class="heading1">"Bu gidişle 10/30 yıl kadar sonra."</p>

  <p class="heading1">"Ne kadar bu?"</p>

  <p class="heading1">"Bizimki gibi milyarlarca milyarlarca Kâinatın birbirinin ardından doğması, yaşaması, yaşlanması ve ölmesi için yeterli bir süre."</p>

  <p class="heading1">"Aman Pete! O halde mesele nedir?"</p>

  <p class="heading1">Lamont ağır ağır ve dikkatle, "Bu resmi rakam," diye açıkladı. "Bu sonuca varmak için bazı varsayımlar ileri sürüldü. Ve bence bunlar yanlıştı. Şimdi... başka varsayımların üzerinde duruyorum. Ve bence bunlar doğru. O halde... şimdi başımız dertte."</p>

  <p class="heading1">"Nasıl bir dert bu?"</p>

  <p class="heading1">"Arzın beş dakika içerisinde bir gaz kitlesine dönüşüverdiğini düşün. Bunu bir dert sayar mısın?"</p>

  <p class="heading1">"Buna Tulumba mı neden olacak?"</p>

  <p class="heading1">"Evet, Tulumba neden olacak."</p>

  <p class="heading1">"Ya para-adamların dünyası? Onlar da tehlikede mi?"</p>

  <p class="heading1">"Bundan eminim. Onlarınki farklı bir tehlike. Ama yine de tehlike."</p>

  <p class="heading1">Bronowski ayağa kalkarak odada bir aşağı bir yukarı dolaşmaya başladı. Sık kumral saçlarını biraz uzunca kestiriyordu. Şimdi de saçlarını tutam tutam yakalıyordu. "Para-adamlar bizden daha akıllılar, diyoruz. Öyle olsaydı Tulumbayı çalıştırırlar mıydı? Her halde bunun ne kadar tehlikeli bir şey olduğunu bizden çok önce anlarlardı."</p>

  <p class="heading1">Lamont, "Bunu ben de düşündüm," dedi. "Galiba onlar da bizim gibi Tulumbayı ilk çalıştırdıkları zaman sadece bunun sağlayacağı o bariz yararları düşündüler. Sonuçları daha sonra düşünüp endişelenmeye başladılar."</p>

  <p class="heading1">"Sen artık sonuçları bildiğini söylüyorsun. Onların kafası seninkinden daha ağır mı çalışıyor?"</p>

  <p class="heading1">"Bu para-adamların sonuçları araştırdıkları zamana bağlı. Tulumba yok edilmeye çalışılamayacak kadar çekici bir şey. Ben de... bazı şeyler olmasaydı meselenin bu yanıyla hiç ilgilenmezdim... Peki, ya sen ne düşünüyorsun Mike?"</p>

  <p class="heading1">Bronowski odada dolaşmaktan vaz geçerek Lamont'a baktı. "Galiba bir şey ele geçirdik."</p>

  <p class="heading1">Lamont uzmana bir an arkadaşına çıldırmış gibi baktı. Sonra da atılarak onu kolundan yakaladı. "Para-semboller konusunda mı? Anlat, Mike!"</p>

  <p class="heading1">"Bu sen Hallam’ın yanındayken oldu. Hallam’ın odasındayken. Bu konuda ne yapmam gerektiğine de karar veremedim. Çünkü neler olduğundan emin değilim. Ve şimdi..."</p>

  <p class="heading1">"Ve şimdi?"</p>

  <p class="heading1">"Hala emin değilim. Para-adamlar maden levhalarından birini yolladılar. Bunun üzerinde beş sembol var..."</p>

  <p class="heading1">"Ya?"</p>

  <p class="heading1">Latin harfleriyle yazılmış. Ve bu sözcük okunabiliyor."</p>

  <p class="heading1">"Ne?"</p>

  <p class="heading1">"İşte." Bronowski bir hokkabaz tavrıyla maden levhayı çıkardı. Bunun üzerinde bir çocuğun yazısına benzeyen iri beş harf vardı. Bunlar para-adamların o ince, karmaşık ve ışıltılı sembollerine hiç benzemiyorlardı. Para-adamlar "K-O-R-K-İ" yazmışlardı.</p>

  <p class="heading1">Lamont şaşkın şaşkın sordu. "Bu ne anlama geliyor?"</p>

  <p class="heading1">"Şu ana kadar aklıma sadece bunun ‘K-O-R-K-U’ sözcüğü olabileceği geldi. Bir imla hatası yapmış olabilirler."</p>

  <p class="heading1">"Beni o yüzden mi sorguya çektin? Diğer tarafta birinin korktuğunu mu düşündün?"</p>

  <p class="heading1">"Bunun, şu son ay gitgide artan o pek belirgin heyecanınla bir ilişkisi olabileceği aklıma geldi. Açıkçası Pete, bana açılmaman hiç hoşuma gitmiyordu."</p>

  <p class="heading1">"Pekâlâ. Şimdi sonuca varmak için acele etmeyelim. Parça parça mesajlar konusunda uzman olan sensin. Acaba para-adamlar da Elektron Tulumbası konusunda korkuya mı kapılmaya başladılar?"</p>

  <p class="heading1">Bronowski, "Bu şart değil," dedi. "Onların bu Kâinatı ne dereceye kadar sezebildiklerini bilmiyorum. Onlar için bıraktığımız Tungsten’i fark ediyorlar. Varlığımızın farkındalar. Belki kafamızdan geçenleri de anlıyorlar. Belki de bize güven aşılamaya, korkacak bir şey olmadığını söylemeye çalışıyorlar."</p>

  <p class="heading1">"O halde neden 'KORKMAYIN’ diye yazmıyorlar."</p>

  <p class="heading1">"Çünkü dilimizi henüz bu kadar iyi bilmiyorlar."</p>

  <p class="heading1">"Hım... O halde bu mesajı Senatör Burt’e götüremem."</p>

  <p class="heading1">"Götürmezsen iyi edersin. İki anlamlı bu. Hatta ben senin yerinde olsaydım diğer taraftan kesin bir şey almadıkça Burt’ü görmezdim bile. Para-adamların ne söylemeye çalıştıklarını kim bilir?"</p>

  <p class="heading1">"Ama bekleyemem, Mike. Haklı olduğumu biliyorum. Ve zamanımız da yok."</p>

  <p class="heading1">"Pekâlâ. Ama Burt’ü gördüğün takdirde bütün köprülerini de yakmış olursun. Buradaki fizikçilerle konuşmayı düşündün mü? Hallam'a tek başına baskı yapamazsın. Ama bir büyük bir grup fizikçi..."</p>

  <p class="heading1">Lamont şiddetle başını salladı. "İmkânsız! İstasyondaki adamlar Hallam'ın karşısında pelte gibi tirtir titredikleri için işlerinden atılmıyorlar. Adama karşı koyacak hiç kimse yok. Diğerlerini toplayarak onlardan Hallam'a baskı yapmalarını istemek pişmiş makarnaların dimdik durmalarını beklemekten farksız olur."</p>

  <p class="heading1">Bronowski'nin yumuşak yüzünde ondan beklenmeyecek kadar haşin bir ifade belirdi. "Belki de haklısın..."</p>

  <p class="heading1">Lamont da aynı derecede haşin bir tavırla, "Haklı olduğumu biliyorum," diye karşılık verdi.</p>

  <p class="heading1"></p>
</body>
</html>
