<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ASİMOV - İŞTE TANRILAR</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-1 {font-weight: bold}
</style>
</head>

<body class="main">
  <p class="heading"><br class="calibre" /></p>

  <h3 class="heading">İKİNCİ BÖLÜM</h3>

  <p class="heading">İşte Tanrılar!</p>

  <h4 class="heading" id="sigil_toc_id_2">1a</h4>

  <p class="heading1">Dua diğerlerinden ayrılmakta fazla zorluk çekmedi. ‘Kadın’ her zaman bir mesele çıkmasını bekliyor ama hiç böyle olmuyordu. Hiç bir zaman gerçek bir zorlukla karşılaşmıyordu.</p>

  <p class="heading1">Ama neden karşılaşacaktı? Odeen ona o azametli tavırlarıyla itiraz ediyordu. "Yerinden ayrılma," diyordu. "Tritt’i sinirlendirdiğini biliyorsun." Hiç bir zaman kendisinin de sinirlendiğinden söz etmiyordu. Neticede ‘Akılcılar’ önemsiz şeyler yüzünden pek kızmıyorlardı. Ama Odeen 'erkek' yine de Tritt'in yanından pek ayrılmıyordu. ‘Erkek’ Tritt’de çocukların başından ayrılmadığı gibi.</p>

  <p class="heading1">Ama Odeen, Dua ısrar ettiği takdirde 'kadının' istediğini yapmasına da izin veriyordu. Hatta Tritt itiraza kalkıştığı zaman araya bile giriyordu. ‘Erkek’ Bazen Dua’nın yetenekleri, bağımsızlığı yüzünden onunla gururlandığını bile itiraf ediyordu... Dua dalgın dalgın, sevgiyle, "Odeen kötü bir ‘sol-eş’ sayılmaz," diye düşündü.</p>

  <p class="heading1">Tritt’Ie başa çıkmak daha zordu. Dua... şey... istediği gibi davrandığı zaman da ‘erkek’ 'kadına' ekşi ekşi bakıyordu. Ama tabii 'sağ-eşler' her zaman böyle oluyorlardı. Dua için Tritt sadece bir ‘sağ eş'ti. Ama çocuklar için 'Ebeveyn’di o. Ve çocuklar her zaman daha önemliydiler... Bu da iyi bir şeydi. Çünkü durum gerginleştiği sırada çocuklardan biri muhakkak gelip Tritt’i alıyordu.</p>

  <p class="heading1">Ama Dua’nın Tritt’e de fazla bir itirazı yoktu. "Erime" olayı dışında adama aldırmıyordu. Ama Odeen, Tritt’ten farklıydı. Başlangıçta Dua'yı çok heyecanlandırmıştı erkek. Sadece yanında olması bile kadının siluetinin ışıldayıp sönükleşmesine neden olmuştu. Odeen’in bir ‘Akılcı’ olması da nedense Dua’nın heyecanını daha arttırıyordu. Kadın neden bu tepkiyi gösterdiğini anlıyamıyordu. Ama galiba acayip yaradılışının bir parçasıydı bu da. Dua kendi acayipliğine alışmıştı. Yani... hemen hemen.</p>

  <p class="heading1">Dua içini çekti.</p>

  <p class="heading1">Çocukluğunda, kendisini hâlâ bir kişi, bir tek varlık saydığı, bir 'Üçlü'nün bir üyesi olduğunu bilmediği günlerde bu acayipliğini daima daha fazla fark etmişti. Buna en çok başkaları neden olmuşlardı. Örneğin akşam yüzeye çıkmak gibi önemsiz bir olay yüzünden bile...</p>

  <p class="heading1">Dua akşamları yüzeye çıkmaya bayılıyordu. Diğer Duygucular yüzeyin akşamları soğuk ve kasvetli olduğunu söylüyorlardı. Dua yüzeyin halini onlara anlattığı zaman da titriyor ve birbirleriyle bileşiyorlardı. Hepsi de öğle sıcağında yüzeye çıkmaya hazırdılar. Uzanıyor, besleniyorlardı. Ama öğle zamanının iç sıkıcı olmasının da nedeni buydu. Dua durmadan cıvıldar gibi konuşan bu yaratıkların yanında olmaktan hoşlanmıyordu.</p>

  <p class="heading1">Tabii Dua'nın da beslenmesi gerekiyordu. Ama o akşamı tercih ediyordu. Tabii o sırada yiyecek daha az oluyordu. Etraf loş ve Koyu kırmızıydı. Ve Dua yalnız kalıyordu. Tabii diğerlerine yüzeyin o sırada daha soğuk ve karanlık olduğunu söylüyordu. Sırf onlar soğuğu hayal ederken kenarlarının sertleşmesini seyretmek için. Tabii genç Duygucuların fazla sertleşmeleri de kabil değildi. Bir süre sonra diğerleri aralarında fısıldaşarak Dua’ya gülüyor ve onu yalnız&nbsp;bırakıyorlardı.</p>

  <p class="heading1">Küçük güneş ufka yaklaşmıştı artık. O gizli kırmızılığı sadece Dua görebiliyordu. Kadın yanlara doğru uzandı. Karın ve sırtını kalınlaştırdı. O hafif sıcaklığı emdi. Bunu ağır ağır 'çiğneyerek' uzun dalga ışınlarının hafifçe ekşi tadının zevkini çıkarmaya çalıştı. (Dua o zamana kadar bu tattan hoşlandığını itiraf eden bir tek Duygucuyla bile karşılaşmamıştı.) Ama kadın da bu tadı özgürlüğe bağladığını hiç bir zaman açıklayamamıştı. Yalnız kaldığı zaman diğerlerinden kurtuluyor ve özgür oluyordu.)</p>

  <p class="heading1">Şimdi bile yalnızlık, soğuk ve o kopkoyu kırmızı renk kadına 'Üçlü’den önceki eski günleri hatırlatıyordu, Özellikle Dua’nın kendi ‘ebeveyn’ini. Adam ağır ağır Dua’nın peşinden gelirdi. Başına bir şey gelmesinden çok korkardı.</p>

  <p class="heading1">Adam Dua’ya her zaman dikkat ve itina gösterirdi. Bütün 'Ebeveyn'ler öyleydiler zaten. Özellikle ortadaki küçüklere, iki yandakilerden daha bağlıydılar. Bu Dua'yı her zaman sinirlendirmiş ve çocuk Ebeveyn’in kendisini terk edeceği günü hayal eder olmuştu. Ebeveyn’ler eninde sonunda çocukları bırakmak zorundaydılar. Dua'nın Ebeveyn'i de günün birinde aynı şeyi yapmıştı. Çocuk adamı çok aramıştı o zaman.</p>

  <p class="heading1">Ebeveyn, Dua’ya meseleyi dikkatle anlatmaya çalışmıştı. Aslında Ebeveyn’ler duygularını kelimelerle açıklamakta her zaman zorluk çekerlerdi. Dua o gün Ebeveyn’den kaçmıştı. Hınzırlık olsun diye değil. Adamın ne söyleyeceğini tahmin ettiği için diye de değil. Sadece mutluluğundan. Dua, öğleyin özel bir yer bulmayı başarmış ve bu beklenmedik yalnızlığından yararlanarak karnını tıka basa doyurmuştu. Acayip bir duyguya kapıldığı için bir şeyler yapmak istiyordu. Dua kayaların üzerlerinden kaymış, kenarları taşları örtmüştü. Dua, bebekler dışında kimsenin böyle yapmaması gerektiğini, bunun çok ayıp sayıldığını biliyordu. Ama bu hareket onu hem heyecanlandırıyor, hem de yatıştırıyordu.</p>

  <p class="heading1">Sonunda Ebeveyn, Dua’yı yakaladı. Onun karşısında uzun bir süre sessizce durdu. Sanki Dua’dan yansıyan ışıkları iyice engellemek istiyormuş gibi gözlerini küçültüp yoğunlaştırdı. Kabil olduğu kadar uzun bir süre yaptı bunu.</p>

  <p class="heading1">Dua önce ona şaşkın şaşkın baktı. Ebeveynin kayalara süründüğünü gördüğünü ve bu yüzden ondan utandığını düşünüyordu. Ama görünürde bir utanç-halesi' yoktu. Sonunda Dua uysalca, "Ne var, Baba?" diye sordu.</p>

  <p class="heading1">"Vakit geldi, Dua. Bunu bekliyordum. Her halde sen de öyle."</p>

  <p class="heading1">"Ne vakti?" O an gelmişti. Dua da bu yüzden inatla bu gerçeği red etmeye çalışıyordu. Bilmek istemediği takdirde, hiç bir şeyi öğrenmezdi. (Dua sonraları da bu alışkanlığından pek kurtulamayacaktı. Odeen, Bazen yaptığı gibi ukalaca bir sesle, "Bütün Duygucular böyledir," diyecekti. Özellikle Akılcı olmanın önemi yüzünden iyice sarsıldığı anlarda.</p>

  <p class="heading1">Dua'nın Ebeveyni, "Artık öbür tarafa 'geçmemin' zamanı geldi," dedi. "Bundan sonra seninle beraber olamayacağım." Sonra durup Dua'ya baktı. Kız bir şey söyleyemedi.</p>

  <p class="heading1">Ebeveyn ekledi. "Bunu diğerlerine de söylersin."</p>

  <p class="heading1">"Neden?" Dua isyanla düştü. Silueti vuzuhlaşmıştı. Gitgide de bulanıklaşıyordu bu. Kız dağılmaya çalışıyordu. Tamamiyle 'dağılmayı' istiyordu ama tabii bu imkânsızdı. Bir süre sonra Dua'nın canı yandı, vücuduna kramplar girdi. O da yeniden katılaşmak zorunda kaldı. Ebeveyn’i Dua'yı azarlama zahmetine bile girmedi. Ona, "Seni biri böyle yayılmış halde görmemeli," demedi. "Pek ayıp olur bu."</p>

  <p class="heading1">Dua hemen, "Onlar aldırmazlar bile," deyiverdi. Sonra da bu sözlerin Ebeveyn’i yaralayacağını bildiği için üzüldü. Adam hâlâ onlardan 'küçük-sol' ve 'küçük-sağ’ diye söz&nbsp;ediyordu. Ama küçük-sol çalışmalarına dalmıştı. Küçük-sağ ise bir 'Üçlü' oluşturmaktan söz edip duruyordu. İçlerinde sadece Dua kendisini hâlâ küçük bir çocuk gibi hissediyordu. Ama tabii, en küçükleri oydu. Duygucular her zaman böyleydiler ve durumları da farklıydı.</p>

  <p class="heading1">Dua'nın Ebeveyni sadece, "Sen yine de onlara söyle," diye tembih etti. Durarak birbirlerine baktılar.</p>

  <p class="heading1">Dua, diğerlerine. Ebeveynin ‘geçtiğini’ söylemeyi istemiyordu. Kendisini onlara eskisi kadar yakın hissetmiyordu. Çok küçükken durum farklıydı. O günlerde kardeşler kendilerini diğerlerinden ayırt edemiyorlardı bile. Sol-erkek kardeş, kendisini sağ-erkek kardeş sanıyordu. Ya da orta-kız kardeş. Hepsi de incecik, duman gibi şeylerdi. Birbirlerine karışıyorlardı. Birbirlerinin içinden geçiyor, duvarların gerisine saklanıyorlardı.</p>

  <p class="heading1">Onlar küçükken kimse bu duruma aldırmıyordu.</p>

  <p class="heading1">Büyükler yani. Ama sonra Dua’nın erkek kardeşleri kalınlaşıp koyulaştılar, ciddileştiler. Kızdan uzaklaştılar. Dua Ebeveyne bundan şikâyet ettiği zaman adam şefkatle, "Sen artık incelemeyecek kadar büyüdün, Dua," diyordu.</p>

  <p class="heading1">Dua onu dinlememeye çalışıyordu. Ama sol-erkek kardeşi ondan uzaklaşıyor ve "Sokulma," diye söyleniyordu. "Sana ayıracak zamanım yok." Sağ kardeşi ise daima ‘sertti’ artık. Yumuşamıyordu. Sessiz ve sıkıntılıydı. Dua bu duruma bir anlam veremiyor, Baba da bu konuda anlaşılır bir açıklama yapamıyordu. Adam sanki vaktiyle öğrendiği bir dersi tekrarlıyormuş gibi arada sırada, "Soldakiler Akılcı olur," diye açıklıyordu. "Sağdakiler ise Ebeveyn, Dua. Onlar büyüyerek kendi yollarına giderler."</p>

  <p class="heading1">Dua, Kardeşlerinin kendi yollarına gitmelerinden hiç hoşlanmıyordu. Artık onlar çocuk değillerdi. Ama kız hâlâ çocuk sayılabilirdi. Bu yüzden diğer Duygucularla birlikte dolaşıyordu. Onların hepsi de Dua gibi erkek kardeşlerinden şikâyetçiydiler. Hepsi de ileride kuracakları 'Üçlü’lerden söz ediyorlardı. Hepsi de güneşte uzanıyor ve besleniyorlardı. Gitgide birbirlerine daha benziyorlardı. Her gün aynı şeyleri söylüyorlardı.</p>

  <p class="heading1">Sonunda Dua bu Duyguculardan nefret eder oldu. Artık fırsat buldukça yalnız başına dolaşıyordu. Bu yüzden de diğerleri ona, "Sol-Duygucu" adını taktılar. (Dua uzun bir süreden beri bu adı duymamıştı. Ama bu sözcükler aklına geldiği zaman küçük Duygucuların ince titrek seslerini duyar gibi oluyordu. Onlar bu sözlerin kızı yaraladığını bildikleri için bu adı ısrarla tekrarlayıp duruyorlardı.)</p>

  <p class="heading1">Ama herkes Dua’yla alay ettiği sırada Ebeveyni yine de kızla ilgileniyordu. Adam kızı beceriksizce diğerlerine karşı korumaya da çalışıyordu. Bazen Dua'ya göz kulak olmak için hiç hoşlanmamasına rağmen kızın peşinden yüzeye de çıkıyordu.</p>

  <p class="heading1">Dua bir keresinde Ebeveyni bir 'Sert'le konuşurken gördü. Bir Ebeveynin bir Sert’le konuşması zordu. Dua henüz küçük olmasına rağmen yine de bunu biliyordu. Aslında Sert’ler sadece Akılcı'larla konuşuyorlardı.</p>

  <p class="heading1">Dua onları görür görmez korktu ve hemen inceliverdi. Ama o sırada Ebeveynin, "Dua’ya iyi bakıyorum, Sert-efendim," dediğini de duydu.</p>

  <p class="heading1">"Sert beni sormuş olabilir mi?" diye düşündü. "Ah, belki de Acayipliğim konusunda bilgi almak istedi. Ama Ebeveynimin özür dilermiş gibi bir hali yoktu. Hatta Sert'e bile benimle nasıl İlgilendiğinden söz ediyordu." Dua hafif, Acayip bir gurur duydu.</p>

  <p class="heading1">*</p>

  <p class="heading1">Ama işte artık Ebeveyn gidiyordu. Dua’nın sabırsızlıkla beklediği o özgürlük birdenbire bütün güzelliğini kaybetti. Acı bir yalnızlık halini aldı. Kız, "Ama neden ‘geçmen’ gerekiyor?"</p>

  <p class="heading1">"Bu şart, sevgili küçük-ortam."</p>

  <p class="heading1">Ebeveyn bunu yapmak zorundaydı. Dua da biliyordu bunu. Er geç herkes ‘geçecekti’. İleride bir gün gelecek Dua da içini çekerek, "Bu şart," diyecekti.</p>

  <p class="heading1">Kız sonra, "Ama ne zaman geçmen gerektiğini nereden anlıyorsun?" diye sordu. "Zamanı kendin tespit edebildiğine göre... niçin başka bir günü seçmiyor ve daha bir süre burada kalmıyorsun?"</p>

  <p class="heading1">Ebeveyn, "Sol-Baban karar verdi buna," diye açıkladı. "Üçlü onun dediklerini yapmak zorundadır."</p>

  <p class="heading1">"Neden onun dediğini yapacakmışsın?" Dua,</p>

  <p class="heading1">Sol-Babasını da, Orta-Anasını da pek görmüyordu. Artık onlar önemli değillerdi. Dua için önemli olan karşısında duran, düz yüzeyli, tıknaz Sağ-Babası, Ebeveyni, babacığıydı. Babacığının bir Akılcı gibi düzgün kıvrımları yoktu. Bir Duygucu gibi titrek ve düzensiz de değildi. Ve Dua, Ebeveynin ne söyleyeceğini her zaman tahmin edebiliyordu. Hemen hemen her zaman...</p>

  <p class="heading1">Şimdi de adamın, "Bunu küçük bir Duygucuya anlatamam," diyeceğinden emindi.</p>

  <p class="heading1">Öyle de oldu.</p>

  <p class="heading1">Dua müthiş bir üzüntüyle bağırdı. "Seni özleyeceğim! Sana hiç aldırmadığımı düşündüğünü biliyorum. Bana her zaman bazı şeyleri yapmamamı söylediğin için senden hoşlanmadığımı sandığının da farkındayım. Ama beni engellediğin için sana kızmayı, burada olmamana tercih edeceğim."</p>

  <p class="heading1">Ve babası orada öyle durdu. Adamın böyle bir feryat karşısında biraz yaklaşıp, el gibi bir parça uzatmaktan başka yapabileceği bir şey yoktu. Ebeveyn belirli bir biçimde çabaladı. Ama sonunda titrek bir el uzattı. Bunun dış çizgisi biraz yumuşakçaydı.</p>

  <p class="heading1">Dua, "Ah, Babacığım," diyerek kendi elinin Ebeveyninkinin üzerine akmasına izin verdi. Adamın eli Dua'nın vücut-maddesinin altında buğulu bir biçimde ışıldıyordu şimdi. Ama kız, Ebeveynin eline dokunmamaya da dikkat ediyordu. Bunun adamı çok utandıracağını biliyordu.</p>

  <p class="heading1">Sonra Ebeveyn elini çekti. Dua'nın eli boşluğu kavradı sanki. Adam, "Sertleri unutma. Dua," dedi. "Onlar sana yardım edecekler. Ben... ben artık gideyim."</p>

  <p class="heading1">Ebeveyn uzaklaştı. Ve Dua adamı bir daha görmedi.</p>

  <p class="heading1">Şimdi kadın, gurup zamanı orada oturmuş bütün bunları hatırlıyordu. Tritt'in bir süre sonra onun yanlarında olmadığını fark edeceğini ve Odeen'e dırdır edeceğini biliyordu. Bu düşünce kadının isyanla sarsılmasına neden oluyordu.</p>

  <p class="heading1">Tabii Odeon de ona görevlen konusunda bir nutuk çekecekti.</p>

  <p class="heading1">Dua, "Buna aldıracak değilim," dedi<sup class="calibre2">&nbsp;</sup>kendi kendine.</p>

  <p class="heading1"></p>
</body>
</html>
