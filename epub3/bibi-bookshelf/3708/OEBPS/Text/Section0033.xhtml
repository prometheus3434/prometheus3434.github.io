<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ASİMOV - İŞTE TANRILAR</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-1 {font-weight: bold}
</style>
</head>

<body class="main">
  <p class="heading1"><br /></p>

  <h4 class="heading" id="sigil_toc_id_4">2</h4>

  <p class="heading1">Selene'in dairesi tabii küçüktü ama kullanışlıydı Yalnız karmaşık şeyler vardı burada. Pencereler birer tablo gibiydi. Burada yıldızlar ağır ağır, gelişi güzel bir biçimde yer değiştiriyorlardı. Bunların gerçek yıldız kümeleriyle hiç bir ilişkileri de yoktu. Selene istediği takdirde üç penceredeki görüntü de teleskopik bir biçimde büyütülebilirdi.</p>

  <p class="heading1">Barron Neville işte bundan nefret ediyordu. Düğmeyi adeta vahşice bir öfkeyle çevirerek, "Buna nasıl dayanıyorsun?" diyordu. "Tanıdığım böyle bir şey yapacak kadar zevksiz tek insan sensin. Bu tür nebulalar ve yıldız kümeleri yok ki!"</p>

  <p class="heading1">Selene ise sakin sakin omzunu silkiyordu. "Var olmak nedir ki? Gökyüzündekilerin var olduklarını nereden biliyorsun? Ayrıca o yıldızlar kendini özgürce uçuyormuşum gibi hissetmeme neden oluyorlar. Kendi dairemde hoşuma giden bir şey olabilir değil mi?"</p>

  <p class="heading1">O zaman Neville bir şeyler mırıldanıyor ve düğmeleri eski yerlerine çevirmek için isteksizce uzanıyordu.</p>

  <p class="heading1">Selene de o zaman, "Aman, kalsın," diyordu.</p>

  <p class="heading1">Apartmandaki eşyalar düzgün kıvrımlardan oluşuyordu. Duvarlara fazla parlak olmayan renklerle soyut resimler yapılmıştı. Yaşayan canlıların temsilcisi sayılabilecek hiç bir şey yoktu burada.</p>

  <p class="heading1">Selene bu konuda, "Yaşayan şeyler Arza özgü," diyordu. "Aydan değil onlar."</p>

  <p class="heading1">Selene bu gün de dairesine girdiği zaman Barron Neville'in yine kendisini beklediğini gördü. Adam tek ayağında sandalı ince bacaklı bir kanepeye uzanmıştı. Diğer sandalı düştüğü yerde duruyordu. Adamın karnında, göbeğinin hemen üzerinde kırmızı çizgiler vardı. Orayı düşünceli düşünceli kaşımış olduğu anlaşılıyordu.</p>

  <p class="heading1">Selene, "Kahve yapsana, Barron," dedi. Uzun ve zarif bir kıvrılışla kendi elbisesini çıkararak</p>

  <p class="heading1">rahat bir nefes aldı. Elbiseyi yere atarak bir tekmede bir köşeye gönderdi. "Soyunmak insanı ne kadar rahatlatıyor! İşimin en kötü yanı da bu. Bir Arzlı gibi giyinmek zorunluğu."</p>

  <p class="heading1">Neville, mutfak-köşesine gitmişti. Kadına cevap vermedi çünkü bu sözleri daha önce de duymuştu. "Su deposunun nesi var? Suyun çok azalmış."</p>

  <p class="heading1">Selene, "Öyle mi?" dedi. "Galiba fazla su kullandım. Biraz sabırlı ol."</p>

  <p class="heading1">"Bu gün bir mesele çıktı mı?"</p>

  <p class="heading1">Selene omzunu silkti. "Hayır. Her zamankinin aynıydı. Yine onların sendeleyerek yürümelerini, yemekten tiksinmemiş gibi rol yapmalarını seyrettim. Soyunmalarını söyleyip söylemeyeceğimi düşündüklerini biliyordum... Ah, ne iğrenç bir ihtimal!"</p>

  <p class="heading1">"Ne o, bir namus kumkuması olmaya mı karar verdin?" Neville masaya iki küçük fincanı koydu.</p>

  <p class="heading1">"Bu durumda namus kumkuması olmak gerekiyor. Arzlılar göbekli, derileri kırışık ve sarkık. Mikrop dolular. Karantina kuralları da bana vız geliyor. Bence onlar mikrop dolu... Ya senden ne haber?"</p>

  <p class="heading1">Barron Neville başını salladı. Bir Aylıya göre fazla tıknazdı. Hemen hemen somurtkanca bir tavırla gözlerini kısmak âdetindeydi. Selene, bu alışkanlığı dışında yüz hatlarının düzgün ve çok biçimli olduğunu düşünüyordu.</p>

  <p class="heading1">Adam, "Olağanüstü bir şey yok," dedi. "Hâlâ <i class="calibre1">yeni</i> Müdürü bekliyoruz. Bakalım bu Gottstein denilen adam nasıl biri."</p>

  <p class="heading1">"<i class="calibre1">O</i> zorluk çıkarabilir mi?"</p>

  <p class="heading1">"Şimdikinden daha fazla zorluk çıkaramaz. Neticede Arzlılar ne yapabilirler? Aramıza sızamazlar ki. Bir Arzlıyı bir Aylıya benzetemezsin." Ama yine de endişeli bir hali vardı.</p>

  <p class="heading1">Selene kahvesini yudumlayarak zeki bakışlarla adamı süzdü. "Ama bazı Aylılar duygu ve düşünce bakımından birer Arzcı olabilirler."</p>

  <p class="heading1">"Evet. Ve onların kim olduklarını öğrenmeyi isterdim. Bazen kimseye güvenemeyeceğimi... Ah, neyse. Sinkrotron projesi yüzünden inanılmayacak kadar zaman, kaybettim. Ama istediğim yine de olmadı. Öncelik konusunda şansım hiç yardım etmedi."</p>

  <p class="heading1">"Her halde sana güvenemiyorlar. Bu bakımdan onları suçlayamam. Etrafta tam bir komplocu gibi usul usul dolaşıyorsun."</p>

  <p class="heading1">"Hiç de değil! Sinkrotron odasından çıkmak ve oraya bir daha da dönmemek çok hoşuma giderdi. Ama asıl o zaman benden şüphelenirlerdi... Su deposunu boşalttığına göre, birer kahve daha içemeyeceğiz demektir, Selene."</p>

  <p class="heading1">"Evet, öyle. Ama aslında su ziyan etmek konusunda sen de bana yardımcı oluyorsun. Son hafta burada iki defa duş yaptın."</p>

  <p class="heading1">"Sana su kuponu veririm. Duşlarımı saydığından haberim yoktu."</p>

  <p class="heading1">"Saydığım yok. Ama su durumum meydanda." Selene kahvesini bitirerek boş fincana düşünceli düşünceli bakmaya başladı. "Bundan hiç hoşlanmıyorlar. Turistler yani. Onların bu kahveden neden hoşlanmadıklarını da bir türlü anlayamıyorum. Bence bu gayet lezzetli. Sen hiç Arz kahvesi içtin mi, Barron?"</p>

  <p class="heading1">Adam kısaca, "Hayır," dedi.</p>

  <p class="heading1">"Ben içtim. Bir defa. Bir turist içeri gizlice paket paket kahve sokmuştu. Bir şeye karşılık onların hepsini bana vereceğini söyledi. Neyi kastettiğini anlıyorsun ya. Bu bedelin uygun olduğunu düşündüğü belliydi."</p>

  <p class="heading1">"Ve sen kahvenin tadına baktın öyle mi?"</p>

  <p class="heading1">"Merak etmiştim. Arz kahvesinin acı ve madem bir tadı var. Hiç hoşuma gitmedi. Sonra turiste Arzlılarla Aylıların birbirleriyle yatmalarının kurallara aykırı olduğunu söyledim. Adam da o zaman acılaşıp madenileşti, diyebilirim."</p>

  <p class="heading1">"Bana bu olaydan hiç söz etmedin. Adam bir şey yapmaya kalkışmadı ya?"</p>

  <p class="heading1">"Aslında bu senin üzerine elzem değil. Ama hayır, bir şey yapmaya kalkışmadı. Böyle bir şeye kalkışsaydı, kendisi için hiç uygun olmayan bu yer çekiminin yardımıyla onu buradan 1 numaralı koridora kadar fırlatabilirdim." Selene bir an durdu sonra da ekledi. "Ah, evet, bu gün bir Arzcıyla daha ahbap oldum. Adam benimle oturmakta ısrar etti."</p>

  <p class="heading1">"Seninle yatmak için ne teklif etti?"</p>

  <p class="heading1">"O sadece karşımda oturdu."</p>

  <p class="heading1">"Ve göğüslerine baktı değil mi?"</p>

  <p class="heading1">"Göğüsler bakılmak içindir ama bu Arzcı öyle bir şey yapmadı. İsmim yazılı karta baktı... Ayrıca adamın kurduğu hayallerden sana ne? Hayaller bedava. Ve ben onları gerçekleştirmek zorunda da değilim. Benim nasıl hayaller kurduğumu sanıyorsun? Bir Arzcıyla yatmayı hayal ettiğimi mi? Adam alışkın olmadığı bir çekim alanı yüzünden ne yapabilir ki? Tabii böyle bir şeyin hiç görülmediğini söyleyecek değilim. Ama benim bir Arzlıyla hiç ilişkim olmadı. Ayrıca böyle bir maceranın iyi bir sonuç verdiğini de hiç duymadım. Oldu mu? Artık bu günkü Arzcıdan söz edebilir miyim? Adam ellisine yakın. Ayrıca yirmisindeyken bile pek yakışıklı olmadığı anlaşılı-yor... Ama görünüşü ilginç yine de... Bunu itiraf ediyorum."</p>

  <p class="heading1">"Pekâlâ. Adamı kısaca anlat bari. Arzcıya ne olmuş?"</p>

  <p class="heading1">"Adam proton sinkrotron aygıtını sordu."</p>

  <p class="heading1">Neville ayağa kalktı. Hızla hareket ettiği için düşük yer çekimi yüzünden biraz yalpalıyordu. "Sinkrotron konusunda ne sordu?"</p>

  <p class="heading1">"Hiç. Neden bu kadar heyecanlandın? Bana turistlerden biri normal bir biçimde davranmadığı zaman bunu sana haber vermemi söylemedin mi? Bu konu da bana pek normal gözükmedi. Şimdiye kadar kimse bana sinkrotron aygıtını sormadı."</p>

  <p class="heading1">"Pekâlâ." Neville bir an durdu sonra da daha normal bir sesle ekledi. "Adam sinkrotronla neden ilgileniyordu."</p>

  <p class="heading1">Selene, "Hiç bilmiyorum," dedi. "Sadece aygıtı görüp göremeyeceğini sordu. Belki de o bilimle ilgilenen bir turist. Belki de ilgimi çekmek için bu yola başvurdu."</p>

  <p class="heading1">"Ve sen de onunla ilgilendin sanırım. Adı nedir adamın?"</p>

  <p class="heading1">"Bilmiyorum. Sormadım."</p>

  <p class="heading1">"Neden?"</p>

  <p class="heading1">"Çünkü o beni hiç ilgilendirmiyor. Başka ne istiyorsun? Ayrıca istasyonu görmek istemesi onun bir turist olduğunu da kanıtlıyor. Bir fizikçi olsaydı izin istemezdi. Oraya giderdi."</p>

  <p class="heading1">Neville, "Sevgili Selene," dedi. "Sana durumu etraflıca açıklamama izin ver. Şimdiki halde proton sinkrotron aygıtını görmek isteyen bir kimse Acayip bir adam demektir. Ve biz onun hakkında bilgi edinmek de isteriz. Sonra... neden adam aygıtı sana sordu?" Sanki fazla enerjisini harcamak istiyormuş gibi odada telaşla gidip geldi. "Sen saçmalıklar uzmanısın. Adam ilgini çekti mi?"</p>

  <p class="heading1">"Seks bakımından mı?"</p>

  <p class="heading1">Selene istemeye istemeye, "O ilgi çekici bir adam," diye itiraf etti. "Hatta sarsıcı. Ama bunun nedenini de bilmiyorum. Bir şey söylemedi. Hiç bir şey de yapmadı."</p>

  <p class="heading1">"Demek ilgi çekici ve sarsıcı bir adam? O halde Arzcı’yı tekrar göreceksin."</p>

  <p class="heading1">"Sonra? Ne yapacağım?"</p>

  <p class="heading1">"Ne bileyim ben? Artık bu sana kalmış bir şey. Adını öğren. Hakkında bilgi edinmeye çalış. Biraz kafan var. Hiç olmazsa bu sefer akılcığını pratik bir merak için kullan."</p>

  <p class="heading1">Kadın, "Ah," dedi. "Emir yüksekten geldi. Pekâlâ."</p>

  <p class="heading1"></p>
</body>
</html>
