<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ASİMOV - İŞTE TANRILAR</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-1 {font-weight: bold}
</style>
</head>

<body class="main">
  <p class="heading1"><br /></p>

  <h4 class="heading1"><span class="sgc1">2a</span></h4>

  <p class="heading1">Dua sol ve sağ eşlerinin kendisi yüzünden sinirlendiklerini vuzuhsuzca farketti. İsyankârca duyguları büsbütün arttı.</p>

  <p class="heading1">Biri, diğeri ya da ikisi birden onu almaya geldikleri takdirde bu bir erimeyle sona erecekti. Bu düşünce Dua’yı çok öfkelendirdi. Çocuklar dışında Tritt’in bildiği tek şey buydu. Üçüncü ve son çocuk dışında Tritt'in bütün istediği de bu. Her şey çocuklarla ve hâlâ dünyaya gelmemiş olan üçüncü bebekle ilgiliydi. Ve Tritt bir erime istediği zaman bunu elde etmeyi de başarıyordu.</p>

  <p class="heading1">Tritt’in inadı tuttuğu zaman adam Üçlü’ye istediğini yaptırıyordu. Basit bir fikre sarılıyor ve bundan katiyen vaz geçmiyordu. Sonunda Odeen’le Dua boyun eğmek zorunda kalıyorlardı. Ama Dua şimdi boyun eğmeyecekti. Kesinlikle!</p>

  <p class="heading1">Kadın bu düşüncesini sadakatsizlik de saymıyordu. Odeen ve Tritt'e karşı müthiş bir istek duyduğu yoktu. Neticede kendi başına eriyebilirdi. Oysa onlar bunu ancak Dua’nın yardımıyla başarabiliyorlardı. O halde neden Dua’ya daha fazla önem vermiyorlardı? Tabii bu üçlü erime Dua’ya müthiş bir zevk veriyordu. Tabii. Bunu inkâr etmek de budalalık olurdu. Ama bu zevk, kadının Bazen gizlice yaptığı gibi bir duvardan geçerken duyduğu hisse benziyordu. Odeen’le Tritt için ise zevk tattıkları ya da tadacakları hiç bir şeye benzemiyordu.</p>

  <p class="heading1">"Hayır, bir dakika! Odeen öğrenmekten de zevk alıyor. 'Entellektüelce bir gelişme’ diye tanımladığı şeyden. Bazen. bunu ben de hissediyorum. Bu yüzden Odeen’in neyi kastettiğini anlıyorum. Tabii bu erimeden farklı bir şey. Ama onun yerini alabilir. Yani hiç olmazsa Odeen bir süre erimeden yaşayabilir.</p>

  <p class="heading1">"Ama Tritt onun gibi değil. Onun için sadece erime ve çocuklar var. Sadece onlar. O küçücük kafasını sadece buna verdiği zaman Odeen boyun eğiyor. Ondan sonra ben de razı olmak zorunda kalıyorum."</p>

  <p class="heading1">Dua bir keresinde isyan etmişti. "Ama eridiğimiz zaman ne oluyor? Kendimiz© geldiğimiz zaman saatler ve hatta günler geçmiş olduğunu anlıyoruz. O sırada neler oluyor?"</p>

  <p class="heading1">Tritt fena halde öfkelenmişti. "Bu her zaman böyle olur. Olması şart."</p>

  <p class="heading1">"Şart olan şeylerden hoşlanmam! Nedenini bilmek isterim."</p>

  <p class="heading1">Odeen utanmıştı. Zaten hayatının yarısını utanıp sıkılmakla geçiriyordu. "Haydi, Dua, haydi. Öyle olması gerekiyor. Şey... çocuklar yüzünden." Bu sözleri söylerken sanki vücudu&nbsp;sarsılıyordu.</p>

  <p class="heading1">Dua sert sert, "Titreyip durma," dedi. "Artık olgun insanlarız. Bilmem kaç defa eridik. Hepimiz de bunu çocuklarımız olması için yaptığımızı biliyoruz. Sadece-erime neden bu kadar uzun sürüyor?"</p>

  <p class="heading1">Odeen hâlâ pelte gibi titriyordu. "Çünkü karmaşık bir işlem bu. Erime için enerji gerekiyor. Bir çocuk oluşturmak uzun süren bir iş. Dua. Ama uzun zaman çabaladığın vakit bile yine de çocuk oluşmuyor. Ve durum gitgide kötüleşiyor..." Bir an durdu sonra telaşla ekledi. "Sadece kendimizi kastetmedim."</p>

  <p class="heading1">Tritt endişeyle sordu. "Kötüleşiyor mu?" Ama Odeen başka bir şey söylemeye yanaşmadı.</p>

  <p class="heading1">Sonunda bir çocukları oldu. Bir bebek-Akılcı. Bu küçücük Solcuk uçuşuyor, inceliyordu. Üçü de bayılıyorlardı ona. Hatta Odeen bile onu kucağına alıyor, Tritt izin verdiği sürece bebeğin ellerinde biçim değiştirmesini seyrediyordu. Tabii o 'oluşma öncesi’ denilen uzun sürede kuluçkaya yatma görevi Tritt'e düşmüştü. Bebek bağımsızca yaşamaya başlayınca Tritt de ondan ayrılmıştı. Ve bebeğe daima Tritt bakıyordu.</p>

  <p class="heading1">Artık Tritt yanlarına pek gelmiyordu. Nedense bu Dua’yı sevindiriyordu. Tritt’in sabit fikirleri kadını sinirlendiriyordu. Ama Odeen’inki ise Acayip bir biçimde hoşuna gidiyordu. Kadın gitgide Odeen’in... önemini daha iyi kavrıyordu. O akılcı olduğu için soruları da cevaplayabiliyordu. Ve Dua da nasılsa ona arka arkaya sorular soruyordu. Tritt yanlarında de-ğilken Odeen bu sorulara daha hevesle cevap veriyordu.</p>

  <p class="heading1">"Neden bu öyle uzun sürüyor, Odeen? Erimekten hoşlanmıyorum. Günlerce neler olduğunu bilememek de beni sinirlendiriyor."</p>

  <p class="heading1">Odeen, dürüstçe, "Ama daima güvendeyiz, Dua." dedi. "Haydi, haydi. Şimdiye kadar başımıza bir şey geldi mi? Başka Üçlü’lerin bir dertle karşılaştıklarını hiç duydun mu? Ayrıca sorular da sormamalısın."</p>

  <p class="heading1">"Duygucu olduğum için mi? Diğer Duygucular soru sormuyorlar. Öyle değil mi? Doğrusunu istersen diğer Duyguculara hiç dayanamıyorum. Ve soru sormak da İstiyorum." Dua Odeen’in kendisine şimdiye kadar böyle çekici bir kadın görmemiş gibi baktığının farkındaydı. Her halde Tritt orada olsaydı hemen erimeye geçeceklerdi. Dua mahsus biraz inceldi de. Fazla değil ama cilveli ve belirgin bir biçimde.</p>

  <p class="heading1">Odeen, "Sen durumu anlayamayabilirsin, Dua," dedi. "Yeni bir hayat kıvılcımı yaratmak için büyük bir enerjiye gerek var."</p>

  <p class="heading1">"Sen sık sık enerjiden söz ediyorsun. Nedir bu? Kesin olarak?"</p>

  <p class="heading1">"Yediğimiz besin işte."</p>

  <p class="heading1">"O halde neden besin değil de enerji deyip duruyorsun?"</p>

  <p class="heading1">"Çünkü besinle enerji aynı şey değil. Besinimizi Güneşten alıyoruz. Bu da bir tür enerji. Ama besin olmayan başka tür enerjiler de var. Besin alacağımız zaman yayılmamız ve ışığı emmemiz gerekiyor. Bu en çok Duyguculara zor geliyor. Çünkü onlar çok daha saydamlar. Yani ışık emileceği yerde vücutlarından geçiyor..."</p>

  <p class="heading1">Dua olayın bu biçim anlatılmasının şahane bir şey olduğunu düşündü. Aslında bu söylenenleri biliyordu. Ama uygun sözcüklerden haberi yoktu. Odeen’in bildiği o uzun bilimsel sözcüklerden. Ve bu açıklama her şeyi daha belirgin ve önemli bir hale&nbsp;sokuyordu.</p>

  <p class="heading1">Dua artık olgunlaşmıştı. O çocuksu alaylardan da korkmuyordu. Odeen-Üçlüsünün bir üyesiydi yani prestiji vardı. Kadın bu yüzden Bazen Duygucuların arasına katılmaya, onların&nbsp;gevezeliklerine ve kalabalığa katlanmaya çalışıyordu. Neticede Bazen her zamankinden daha fazla besin almaya ihtiyacı oluyordu. Bol besin erimeyi de daha iyi bir hale sokuyordu. Güneşte yerde kaymanın, uygun biçim almanın da hoş bir tarafı vardı. Dua Bazen diğerlerinin aldıkları zevki hisseder gibi de oluyordu.</p>

  <p class="heading1">Ama Dua için biraz ışın yeterliydi. Diğerleri ise buna doyamıyorlarmış gibiydiler. Öbür Duygucular aç gözlülükle kıvrılıp bükülüyorlardı. Dua bunu taklit edemiyor ve bir süre sonra onların bu hallerine dayanamaz oluyordu.</p>

  <p class="heading1">İşte bu yüzden Akılcılar ve Ebeveynler yüzeye ender çıkıyorlardı. Yoğunlukları yüzünden çabucak besin alıyor ve oradan ayrılıyorlardı. Duygucular ise Güneşte saatlerce kıvrılıp bükülüyorlardı. Daha ağır besin alıyorlardı ve enerjiye diğerlerinden daha fazla ihtiyaçları vardı. Hiç olmazsa erime için."</p>

  <p class="heading1">Odeen Dua'ya, "Enerjiyi Duygucu sağlıyor," diye açıklamıştı. "Akılcı tohumu, Ebeveyn'de kuluçka yerini." Fazla titrediği için işaretleri zorlukla anlaşılıyordu adamın.</p>

  <p class="heading1">Dua onun ne demek istediğini anladığı zaman kıpkırmızı Güneş ışınlarını adeta yutan Duyguculara yalnız hoşnutsuzluk değil, aynı zamanda alayla da bakmaya başladı. Onlar hiç bir zaman sorular sormuyorlardı. Dua da bu Duygucuların işin iç yüzünü bilmediklerinden emindi. Titreyerek vücutlarının yoğunluğunu arttırmalarının ve sonunda gülerek aşağıya, bol enerjiyle bir erimeye katılmaya gitmelerinin müstehcen bir tarafı olduğunun da farkında değillerdi.</p>

  <p class="heading1">Dua, aşağıya indiği zaman vücudunda bol bol besin aldığını gösteren o girdap gibi dönenen bulanıklık olmuyordu. Tritt böyle zamanlarda çok kızıyordu. Ama Dua adamın öfkesine aldırmıyordu. Sadece, "Neden şikâyet ediyorlar?" diye düşünüyordu. "İnce kaldığım için erimeyi daha ustalıkla başarırız. Diğer Üçlü'ler gibi dikkatsizce erimeyiz. Pelte gibi titremeyiz. Zaten inceliğin önemli olduğundan da eminim. Sonunda küçük Sağ ve küçük Sol dünyaya gelmedi mi?</p>

  <p class="heading1">"Tabii mesele bebek-Duygucuda. Küçük-ortada. Bu bebek için diğer ikisine göre daha fazla enerji gerekli." Ve Dua'nın hiç bir zaman yeteri kadar enerjisi olmuyordu.</p>

  <p class="heading1">Odeen bile bundan söz etmeye başlamıştı artık. "Yeteri kadar Güneş ışığı almıyorsun, Dua."</p>

  <p class="heading1">Kadın telaşla, "Alıyorum, alıyorum!" dedi.</p>

  <p class="heading1">Odeen, "Genia’nın Üçlü'sü bir Duygucuya kavuşmuş," diye haber verdi.</p>

  <p class="heading1">Dua, Genia'dan hoşlanmıyordu. Hiç bir zaman hoşlanmamıştı. Kadın, Duygucu ölçülerine göre bile geri zekâlı sayılırdı. Dua, azametle, "Her halde Genia bebekten söz ederek öğünüyor," dedi. "Hiç bir inceliği olmayan bir insandır o. Her halde şimdi, 'Bundan söz etmemem gerekir, hayatım,’ diye gülüyor. ‘Küçük-sağımla küçük-solumun neler yaptıklarını bilemezsin...’" Genia'nın titrek işaretlerini öldürücü bir ustalıkla taklit ediyordu.</p>

  <p class="heading1">Odeen çok eğlendi ama sonra, "Genia ahmak olabilir," diye karşılık verdi. "Ama o bir Duygucuyu; başlattı bile. Tabii bu Tritt'i çok sarstı. Bu uğurda o Üçlüden daha uzun bir süreden beri çabalıyoruz..."</p>

  <p class="heading1">Dua döndü. "Dayanabildiğim kadar Güneş alıyorum. Bunu kımıldayamayacak hale gelinceye kadar yapıyorum. Benden ne istediğinizi anlayamıyorum."</p>

  <p class="heading1">Odeen, "Kızma," dedi. "Tritt'e seninle konuşacağıma söz verdim. O senin beni dinleyeceğini düşünüyor..."</p>

  <p class="heading1">"Ah, Tritt sadece bana bilimden söz etmeni garip buluyor. Anlayamıyor o... Sen de benim diğer ortalara benzememi istiyor musun?"</p>

  <p class="heading1">Odeen, "Hayır," dedi. Çok ciddiydi. "Sen diğerlerine benzemiyorsun. Bunun için de seviniyorum. Akılcı tarzı konuşmalar ilgini çekiyorsa o zaman sana bir şeyi açıklamama izin ver. Güneş, eski çağlardaki kadar besin sağlamıyor. Işık-enerjisi daha azaldı. Bu yüzden Güneşe daha fazla çıkmak gerekiyor. Doğum oranı yüzyıllardan beri azalıyor. Dünyamızın nüfusu eskisinin binde biri kadar."</p>

  <p class="heading1">Dua isyanla, "Bu benim suçum değil." diye söylendi.</p>

  <p class="heading1">"Belki Sertler bu konuda bir şeyler yapabilirler. Onların sayıları da azalıyor..."</p>

  <p class="heading1">Dua birdenbire ilgilendi. "Onlar da ‘geçiyorlar’ mı? "Nedense her zaman Sertlerin ölümsüz olduklarını düşünmüştü. Onlar her halde doğmuyor ve ölmüyorlardı. Mesela... kim Sert bebek görmüştü? Onların bebekleri olmuyordu. Erimiyorlardı. Besin de almıyorlardı.</p>

  <p class="heading1">Odeen düşünceli bir tavırla, "Galiba onlar da geçiyorlar dedi. "Onlar bana kendilerinden hiç söz etmiyorlar. Nasıl besin aldıklarını bile bilmiyorum.</p>

  <p class="heading1">Ama her halde beslenmeleri gerekiyor. Doğmaları da. Mesela... yeni bir Sert ortaya çıktı. Ben henüz kendisini görmedim... Ama neyse... Önemli olan şu: Sertler yapay besin üretiyorlar..."</p>

  <p class="heading1">Dua, "Biliyorum," diye karşılık verdi. "Onu tattım.".</p>

  <p class="heading1">"Öyle mi? Bundan haberim yoktu."</p>

  <p class="heading1">"Bir grup Duygucu bundan söz ediyorlardı. 'Sertler yeni besini tadacak gönüllüler istiyorlar, dediler. Budalalar nedense korkuyorlardı. 'Her halde bütün bütün sertleşiriz,’ diye inliyorlardı. 'Bir daha da hiç eriyemeyiz.’"</p>

  <p class="heading1">Odeen kızdı. "Budalaca laflar bunlar!"</p>

  <p class="heading1">"Biliyorum. Onun için ben gönüllü olarak boş vurdum. O zaman Duygucuların sesleri de kesildi. Açıkçası c yaratıklar dayanılacak gibi değiller, Odeen."</p>

  <p class="heading1">"Besin nasıldı?"</p>

  <p class="heading1">Dua heyecanla bağırdı, "Berbat! Kaba ve acı. Tabii diğer Duyguculara bunu söylemedim."</p>

  <p class="heading1">Odeen, "O besini ben de tattım," diye açıkladı. "Ama bana o kadar kötü gelmedi."</p>

  <p class="heading1">"Akılcılarla Ebeveynler besinin tadına aldırmazlar."</p>

  <p class="heading1">Ama Odeen, "Tabii bu daha sadece bir deneme," dedi. "Besini geliştirmek için durmadan çalışıyorlar. Sertler yani. Özellikle Estwald. Şu sana sözünü ettiğim, Yeni Sert. Henüz kendisini görmedim. Bu konuyla o ilgileniyor. Losten Bazen Estwald'dan sanki o çok önemli biriymiş gibi söz ediyor. O büyük bir bilginmiş gibi..."</p>

  <p class="heading1">"Peki, ama Estwald’ı neden hiç görmedin?"</p>

  <p class="heading1">"Ben sadece bir Yumuşağım. Bana her şeyi söylediklerini, gösterdiklerini sanmıyorsun ya? Her halde ileride bir gün Estwald’ı göreceğim. O yeni bir enerji kaynağı bulmuş. Bu hepimizi kurtarabilir..."</p>

  <p class="heading1">Dua, "Ben yapay besin istemiyorum," diye söylendi ve birdenbire Odeen'in yanından ayrıldı.</p>

  <p class="heading1">Kısa bir süre önce oldu bu. Odeen ondan sonra bir daha Estwald'dan söz etmedi. Ama kadın onun bu konuyu açacağını biliyordu. Şimdi de Güneş batarken oturmuş bunu düşünüyordu.</p>

  <p class="heading1">Dua o yapay besini bir defa görmüştü. Sertlerin hazırladıkları o özel mağarada. Bu küçücük bir Güneşe benzeyen, ışıktan oluşmuş pırıltılı bir küreydi. Kadının ağzında hâlâ o yapay besinin acısı vardı.</p>

  <p class="heading1">"Acaba besini daha geliştirebilecekler mi? Tadını daha iyi bir hale sokabilecekler mi? Hatta bunu lezzetli bir hale getirebilecekler mi? O besini almak zorunda kalacak mıyım? Ve bunu karnımı doyuruncaya kadar yiyecek ve erimek için önüne geçilmeyecek bir istek duyacak&nbsp;mıyım?"</p>

  <p class="heading1">Dua, bu kendi kendisini besleyen istekten korkuyordu. Bu isteğe sol ve sağ-eşlerin birbirine karışan heyecanlı tahrikleri neden olduğu zaman durum başkalaşıyordu. Ama isteğin kendi kendine doğması Dua'nın küçük bir orta'yı başlatmaya hazır olduğu anlamına gelecekti. Ve... ve kadın bunu istemiyordu!</p>

  <p class="heading1">Dua ancak uzun bir süre sonra bu gerçeği kendi kendine itiraf edebilmişti. Bir Duygucu yaratmayı istemiyordu! Üç çocuk da dünyaya geldikten sonra ne olacağını biliyordu, ¡ster istemez geçiş zamanı gelecekti. Bu da hoşuna gitmiyordu Dua’nın. Kadın, Ebeveyninin kendisini ebediyen terk ettiği o günü hatırlıyordu. Kendi akıbeti hiç bir zaman böyle olmayacaktı. Bunda kararlıydı Dua.</p>

  <p class="heading1">Diğer Duygucular bu konuya aldırmıyorlardı.</p>

  <p class="heading1">Çünkü boş kafalı şeylerdi. Ama Dua onlardan farklıydı. 0 Acayip Dua'ydı. Sol-Duygucu. Çocukken onun arkasından böyle bağırmışlardı. Dua da diğerlerinden farklı davranacaktı. O üçüncü çocuk olmadığı sürece geçip gidemeyecekti. Yaşamayı sürdürecekti.</p>

  <p class="heading1">Onun için o üçüncü çocuğu dünyaya getirmeyecekti. Asla! Asla!<br /></p>

  <p class="heading1">Ama bunu nasıl engelleyecekti? Odeen’in gerçeği öğrenmesine nasıl mani olacaktı? Odeen her şeyi anladığı takdirde ne yapacaktı?</p>

  <p class="heading1"></p>
</body>
</html>
