<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ASİMOV - İŞTE TANRILAR</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-1 {font-weight: bold}
</style>
</head>

<body class="main">
  <p class="heading1"><br /></p>

  <h4 class="heading1">3a</h4>

  <p class="heading1">Dua, Sertlerin mağaralarına doğru akıyordu, Bunun bir nedeni artık Güneş battığı için yapacak bir şey aramasıydı. Böylece bir süre daha eve dönmeyecek, Tritt'in öfkeli ricalarını, Odeen’in yarı utangaç? yarı bıkkın bir tavırla yaptığı teklifleri dinlemeyecekti. Ayrıca mağaralar kadını çekiyordu.</p>

  <p class="heading1">Ta çocukluğundan beri böyleydi bu. Dua da sonunda böyle bir şey yokmuş gibi davranmaktan vaz geçmişti. Duygucu'ların bu tür şeyler hissetmemeleri gerekiyordu. Bazen küçük Duygucular böyle hislere kapılıyorlardı. Dua bunu bilecek kadar tecrübeli ve olgundu. Ama bu çocuksu duygular çabucak kayboluyordu. Böyle olmadığı zaman da Ebeveynler çocuğa böyle şeyler düşünmemesini telkin ediyorlardı.</p>

  <p class="heading1">Ama Dua çocukken de inatla dünyaya ilgi duymuştu. Güneş ve mağaralar... ve her şey onu ilgilendiriyordu. Sonunda Ebeveyni, "Sen Acayip bir çocuksun, Dua’cığım," demişti. "Garip bir orta-çocuksun. Ne olacak senin halin?"</p>

  <p class="heading1">Dua önce bazı şeyleri öğrenme isteğinin neden Acayip ve garip sayıldığını anlayamamıştı. Çok geçmeden Ebeveyninin sorularını cevaplayacak durumda olmadığını fark etmişti. Bir keresinde Sol-babasıyla konuşmaya çalışmıştı. Ama o Ebeveyni gibi uysalca bir hayretle ona bakmamıştı. "Neden soruyorsun,. Dua?" diye homurdanmıştı. Yüzünde haşin ve merak: dolu bir ifade vardı. Kız korkarak kaçmış ve bir daha da ona bir soru sormamıştı.</p>

  <p class="heading1">Ama sonra bir gün bir yaşıtı o sırada kendisine pek normal gelen bir şey söylediği için arkasından,. "Sol-Duygucu," diye haykırmıştı. Dua artık ne söylediğini hatırlamıyordu. Kız, nedenini bilmeden utanmış ve kendisinden bir hayli büyük olan Sol ağabeysine gitmişti. Ona, "Sol-Duygucu ne demek?" diye sormuştu. Ağabeysi utançla onun yanından uzaklaşmıştı. Çok utandığı belliydi. Delikanlı, "Bilmem." diye mırıldanmıştı ama halinden bu adın ne anlama gel-diğini pekâlâ bildiği anlaşılıyordu.</p>

  <p class="heading1">Dua bir süre düşünmüş sonra da Ebeveyniyle konuşmaya karar vermişti. Ona, "Ben bir Sol-Duygucu muyum, baba?" demişti.</p>

  <p class="heading1">Adam da, "Böyle olduğunu sana kim söyledi?" diye sormuştu. "Böyle sözleri tekrarlamamalısın."</p>

  <p class="heading1">Dua, Ebeveynin yakındaki köşenin etrafında akarak dolaşmış ve bir süre düşünmüştü. "Kötü bir şey mi bu?"</p>

  <p class="heading1">Ebeveyn, "Zamanla nasıl olsa düzelirsin," demiş ve hafifçe de şişmişti. Dua’yı dışarıya doğru sallayarak, titremesini sağlamıştı. Kız bu oyunu çok seviyordu ama bu sefer bu hiç hoşuna gitmemişti. Çünkü Ebeveyninin aslında sorusunu cevaplamamış olduğunun farkındaydı.</p>

  <p class="heading1">Düşünceli bir tavırla adamdan uzaklaşmıştı. Ebeveyni, "Nasıl olsa düzelirsin," demişti. Demek ki şimdi bu durumdaydı. Ama... hangi durumda?</p>

  <p class="heading1">Dua’nın o günlerde bile Duygucuların arasında pek az arkadaşı vardı. Onlar bir arada fısıldaşıp kıkır kıkır gülmekten hoşlanıyorlardı. Dua ise parçalanmış kayaların üzerinden akmaktan ve onların sertliklerinden zevk almaktan. Ama bazı ortalar diğerlerinden daha dost canlısıydılar. Bu kızlar Dua’nın sinirine o kadar dokunmuyorlardı. Mesela-Doral. O da diğerleri kadar kafasızdı aslında. Ama Bazen insanı güldürecek şeyler söylüyordu. (Doral büyüdüğü zaman Dua’nın sağ ağabeysi ve başka bir mağara grubundan olan ve Kızın pek hoşlanmadığı bir Akılcıyla bir Üçlü kurmuştu. Hemen sonra çabucak bir bebek-sol ve bir bebek-sağ dünyaya gelmesini sağlamıştı. Orta bebek de çabucak bu çocukları izlemişti. Ayrıca Doral öylesine yoğunlaşmıştı ki görenler Üçlüde iki Ebeveyn olduğunu sanıyorlardı. Dua Bazen onların hâlâ erimeyi başarıp başaramadıklarını düşünüyordu... Ama Tritt ona sık sık, anlamlı anlamlı, "Doral güzel bir üçlü oluşmasına yardım etti," diyordu.</p>

  <p class="heading1">Dua'yla Doral bir gün yalnız .otururlarken kız usulca fısıldamıştı. "Sol-Duygucunun ne olduğunu biliyor musun, Doral?"</p>

  <p class="heading1">Doral kıkır kıkır gülerek sanki görünmek istemiyormuş gibi büzülmüştü. "Bu bir Akılcı gibi davranan bir Duygucu demektir. Yani bir sol-kardeş gibi davranan. Anladın mı? Sol-Duygucu!"</p>

  <p class="heading1">Tabii Dua bu deyimin ne olduğunu anlamıştı. Açıklandığı zaman bunun anlamını kavramamak imkânsızdı. Dua böyle bir şeyi hayal edebilseydi her halde bu adın anlamını daha çabuk çözecekti de.</p>

  <p class="heading1">Dua, "Nereden biliyorsun?" demişti.</p>

  <p class="heading1">"Büyük kızlar söyledi." Doral’ın vücudunu oluşturan madde girdaplar çiziyordu. Dua bu hareketi pek çirkin bulmuştu. Doral ise eklemişti. "Pis bir şey bu."</p>

  <p class="heading1">"Neden?"</p>

  <p class="heading1">"Pis işte. Duygucular Akılcılar gibi davranmamalıdır."</p>

  <p class="heading1">Dua bu konuyu o zamana kadar hiç düşünmemişti. Ama şimdi bunun üzerinde duruyordu. "Neden davranmamalılar?"</p>

  <p class="heading1">"Çünkü! Pis olan bir şey daha öğrenmek ister misin?"</p>

  <p class="heading1">Dua elinde olmadan meraklanmıştı. "Ne?"</p>

  <p class="heading1">"İnsan kayanın içine girebilir."</p>

  <p class="heading1">Dua, "Hayır, giremez," demişti. Aslında saçma bir sözdü bu. Çünkü Dua çoğu zaman kayaların dış yüzeylerinden biraz içeriye süzülmüş ve bundan da hoşlanmıştı. Ama şimdi Doral'ın alayla sırıtması yüzünden tiksinti duyuyordu. Bu yüzden de her şeyi inkâr ediyordu. Kendi kendisine bile bunu itiraf etmeyecekti.</p>

  <p class="heading1">"Pekâlâ girebilir. Buna 'kayalara sürünmek’ deniliyor. Duygucular bunu kolaylıkla yapabiliyor. Sollar ve Sağlar ise sadece bebekken bunu başarabiliyorlar. Dimit’i tanıyor musun?"</p>

  <p class="heading1">"Hayır."</p>

  <p class="heading1">"Tanıyorsun canım. Mağarasında yaşayan şu kalın köşeli kız."</p>

  <p class="heading1">"Şu Acayip biçimde akan kızı mı söylüyorsun?"</p>

  <p class="heading1">"Evet. O kalın köşe yüzünden öyle Acayip bir biçimde akıyor. Evet, sözünü ettiğim o. Dimit bir keresinde bir kayanın içine iyice girmiş. Sadece o kalın köşesi dışarıda kalmış. O sırada sol-ağabeysi onu<sup class="calibre2">1</sup> görmüş. Hemen gidip Ebeveynlerine haber vermiş. Dimit’i fena halde azarlamış adam. Kız da bir daha öyle bir şeye kalkışmamış."</p>

  <p class="heading1">Fena halde sarsılan Dua, Doral’ın yanından ayrıldı. Kızla uzun bir süre Konuşmadı. Doral’le&nbsp;bir daha öyle samimi de olmadı. Ama iyice meraklanmıştı.</p>

  <p class="heading1">Meraklanmak mı? Sol-Duyguculuğu tutmuştu demek daha doğru olmaz mıydı?</p>

  <p class="heading1">Bir gün Ebeveyninin yakında olmadığı bir sırada ağır ağır eriyerek bir kayanın içine kaydı. Bebeklik çağından beri ilk defa deniyordu bunu. Bir sıcaklık hissetti Dua. Ama dışarı aktığı zaman ona sanki herkes durumu anlamış gibi geldi. Sanki kaya üzerinde bir leke bırakmıştı.</p>

  <p class="heading1">Dua, arada sırada bu oyunu tekrar denedi. Ve sonunda Ebeveyni onu yakaladı. Adam hoşnutsuzca, gıdaklar gibi sesler çıkardı. Dua da ondan sonra daha dikkatli davranmaya çalıştı... Şimdi olgun bir kadındı. Doral'ın pis pis gülmesine rağmen bunun duyulmamış bir şey olmadığını biliyordu. Hemen hemen her Duygucu zaman zaman bu yola başvuruyordu. Bazıları bunu açıkça da itiraf ediyorlardı.</p>

  <p class="heading1">Ancak Duygucuların hemen hepsi de bir Üçlüye katıldıktan ve erimeye başladıktan sonra bundan vaz geçiyorlardı. Dua'nın sırlarından biri de buydu. Kadın zaman zaman bu yönteme başvuruyordu. Sonra da, "Ya Tritt bunu duyarsa?" düşünüyor ve o zaman keyfi de kaçıyordu.</p>

  <p class="heading1">O vakit şaşkın şaşkın bir takım mazeretler buluyordu. Çocukluğunda "Sol-Akılcı" sözleri onu her yerde izlememiş miydi? Hatta bir ara bu çığlıklardan kaçmak için adeta bir münzevi gibi yaşar olmuştu.</p>

  <p class="heading1">Bir keresinde de kendisiyle alay edenlere karşılık vermeye çalışmış, onlara, "Siz de birer Sağ-Duygucusunuz," diye haykırmıştı. "Pis birer Sağ-Duygucu!"</p>

  <p class="heading1">Kızlar ona sadece gülmüşlerdi. Dua da öfke ve şaşkınlıkla kaçmıştı. Aslında söyledikleri doğruydu. Hemen hemen her Duygucu, Üçlü kurma çağına yaklaşırken bebeklerle ilgileniyor, Ebeveynler gibi onların etrafında döneniyordu. Dua bunu pek tiksinti verici buluyordu. Bebekler onu hiç ilgilendirmiyordu. Bebekler sadece bebektiler. Ve onlarla sadece sağ -ağabeyler ilgilenmeliydi.</p>

  <p class="heading1">Ama Dua artık gerçekten bir Sol-Duygucu olduğunu, hiç bir zaman düzelemeyeceğini de biliyordu. Tabii kimse şimdi ona saygısızca davranmıyordu. Çünkü bütün mağaralarda Odeen'in o kuşağın en önemli Akılcısı olduğunu biliyorlardı, Dua'nın da onun, orta-eşi olduğunu. Kadın bu Akılcı yanını 'pis' ya da kötü bulmuyordu. Ama Bazen, "Keşke bende bir Akılcı olsaydım," diye düşündüğünü fark ediyor ve o zaman utanıyordu." Acaba bebek-Duygucu istemememin nedeni bu mu? Gerçek bir Duygucu olmayışım mı? Üçlüdeki rolümü doğru dürüst oynayamayışımın^ nedeni de bu olabilir mi?"</p>

  <p class="heading1">Odeen onun bir Sol-Duygucu olmasına aldırmıyordu. Zaten Dua'yı hiç bir zaman bu adla çağırmıyordu. Ama kadının hayatla ilgilenmesi hoşuna gidiyordu. Tritt’in öfkesi tuttuğu zaman da Dua'yı savunuyordu.</p>

  <p class="heading1">Odeen Bazen Dua'yı Sertlerin mağaralarına da götürüyordu. Kadına bilgisinin derinliğini göstermek için. Dua etkilendiği zaman da memnunluğunu gizlemiyordu. Dua gerçekten etkileniyordu. Yalnız Odeen çek bilgili olduğu için değil, adam bunu onunla paylaştığı için de. Dua, Odeen’i en çok adam hayatını paylaşmasına izin verdiği zaman seviyordu. Ama bu da Dua’nın Sol-Duyguculuğunun bir parçası değil miydi?</p>

  <p class="heading1">Dua sık sık, "Belki de bu yüzden Odeen’e daha yaklaşıyor, Tritt’den de uzaklaşıyorum," diye düşünüyordu. "Tritt’in yalvarışlarının beni tiksindirmesinin bir nedeni de bu olmalı."</p>

  <p class="heading1">Dua, Sertlerin mağaralarına ilk girdiği zaman onların konuştuklarını duymuştu. Tabii önce onların konuştuklarını anlamamıştı. Havadaki o çok hızlı ve çabucak değişen titreşim Dua’nın içinde kötü bir vızıltı halini almıştı. Bu yüzden iyice incelmek ve titreşimin vücudundan geçip gitmesine izin vermek zorunda kalmıştı.</p>

  <p class="heading1">Odeen, "Onlar konuşuyorlar," demiş ve sonra da Dua’nın itiraz edeceğini sezerek telaşla&nbsp;eklemişti. "Onların konuşma tarzı böyle. Birbirlerini anlıyorlar."</p>

  <p class="heading1">Dua bu kavramı anlamayı başarmıştı. Açıklanan bir şeyi çabucak kavramak kadına daha da&nbsp;büyük bir zevk veriyordu. Çünkü bu Odeen’i memnun ediyordu.</p>

  <p class="heading1">Odeen bir keresinde ona, "Karşılaştığım Akılcıların hepsinin de Duygucu eşleri boş kafalı,"&nbsp;demişti. "Ben çok şanslıyım."</p>

  <p class="heading1">Dua, "Ama diğer Akılcılar boş kafalı eşlerden hoşlanıyorlar," diye cevap vermişti. "Sen&nbsp;neden farklısın?"</p>

  <p class="heading1">Odeen diğer Akılcıların boş kafalı eşlerden hoşlandıklarını inkâr etmemişti. Sadece, "Bunu&nbsp;hiç bir zaman incelemedim," demişti. "Onlardan farklı olmam da önemli değil sanırım. Senden&nbsp;memnunum. Ve bu da hoşuma gidiyor."</p>

  <p class="heading1">Dua sormuştu. "Sertlerin konuşmasını anlayabiliyor musun?"</p>

  <p class="heading1">Odeen, "Pek de değil," demişti. "Tabii değişiklikleri çabucak fark ediyorum. Bazen neler&nbsp;söylediklerini sezer gibi oluyorum. Özellikle bir erimeden sonra. Ama Bazen. Böyle şeyleri&nbsp;sezinlemek aslında Duyguculara göre bir şey. Ama bir Duygucu da onların konuşmalarını sezse&nbsp;bile bunların ne olduğunu pek kavrayamaz. Ama sen bunu başarabilirsin."</p>

  <p class="heading1">Dua itiraz etmişti. "Buna kalkışmaktan korkarım. Bu Sertlerin hoşuna gitmeyebilir."</p>

  <p class="heading1">"Haydi, canım. Merak ediyorum. Haydi, şimdi onların neden söz ettiklerini anlamaya çalış."</p>

  <p class="heading1">"Sahi mi? Bunu istiyor musun?"</p>

  <p class="heading1">"Haydi. Seni yakalar ve öfkelenirlerse onlara seni buna benim zorladığımı söylerim."</p>

  <p class="heading1">"Söz veriyor musun?"</p>

  <p class="heading1">"Veriyorum."</p>

  <p class="heading1">İçin için titreyen Dua Sertlere doğru uzandı ve duyguların akabilmesi için tamamiyle pasif bir hal aldı. "Heyecan! Onlar çok heyecanlı. Yeni biri."</p>

  <p class="heading1">Odeen, "Belki de Estwald bu," dedi.</p>

  <p class="heading1">Dua, bu adı ilk defa duyuyordu. "Çok garip "</p>

  <p class="heading1">"Garip olan nedir?"</p>

  <p class="heading1">"Bir Güneşi hissediyorum. Koskocaman bir Güneş bu."</p>

  <p class="heading1">Odeen'in yüzünde düşünceli bir ifade belirdi. "Bundan söz edebilirler."</p>

  <p class="heading1">"Ama bu nasıl olur?"</p>

  <p class="heading1">İşte tam o sırada Sertler onları fark ettiler. Dostça bir tavırla yaklaştılar ve onları selamladılar. Artık Yumuşaklar gibi konuşuyorlardı. Dua fena halde utandı. "Acaba düşüncelerini sezinlediğimi biliyorlar mı?" diye düşündü. Belki Sertler bunun farkındaydılar ama bu konuda bir şey de söylemediler.</p>

  <p class="heading1">Odeen daha sonra Dua’ya Sertleri kendi aralarında konuşurken görmenin pek kabil olmadığını söyledi. Her zaman Yumuşaklarla ilgileniyorlardı. Yumuşaklar mağaralarına geldikleri zaman hemen işlerini bırakıyorlardı. Odeen, "Onlar bizi çok seviyorlar," dedi. "Çok da iyiler."</p>

  <p class="heading1">Odeen, Dua'yı zaman zaman Sertlerin mağaralarına indiriyordu yine. Özellikle Tritt çocuklarla meşgulken. Kadın bir iki defa da mağaralara yalnız başına inmişti. Biraz korkmuştu ama karşılaştığı Sertler ona her zaman dostça davranmışlardı. Odeen'in dediği gibi, "Çok iyilerdi" onlar. Ancak Dua'yı pek ciddiye alıyormuş gibi bir halleri de yoktu. Onu gördükleri zaman memnun oluyorlardı. Ama Dua’nın sorular sorması onları eğlendiriyordu. Kadın bunu ke-sinlikle hissediyordu. Sorularını cevapladıkları zaman da bir şey açıklamış olmuyorlardı. "O sadece bir makine, Dua. Odeen sana bu konuda bilgi verebilir."</p>

  <p class="heading1">Dua Bazen kendi kendine, "Acaba Estwald'la karşılaştım mı?" diye soruyordu. O ana kadar Sertlere adlarını sormak cesaretini gösterememişti. Tabii Losten'i biliyordu. Odeen Dua’yı Sertle tanıştırmıştı. Ayrıca kadına sık sık eski öğretmeninden söz de ediyordu. Dua Bazen şu ya da bu Sertin Estwald olduğunu düşünüyordu. Odeen bu yeni Sertten büyük bir huşu ve biraz da öfkeyle söz ediyordu.</p>

  <p class="heading1">Ama Dua sonraları Estwald'ın Yumuşakların girebildiği mağaralarda gözükmeyecek kadar önemli bir işle ilgilendiğini anladı. Odeen’in kendisine anlattıklarını bir araya getirerek gerçeği kavradı. Dünyanın besine çok ihtiyacı vardı. Tabii Odeen 'besin' değil, 'enerji’ kelimesini kullanıyordu. Sertlere özgü bir sözcüktü bu.</p>

  <p class="heading1">Güneş sönükleşiyor ve ölüyordu. Ama Estwald Güneşin, karanlık gecede gökyüzünde parlayan yedi yıldızın ötesinde bir enerji kaynağı keşfetmişti. O ve Sertler bu yeni enerjinin tadını düzeltebildikleri an bol besinleri olacaktı. Sonsuza kadar enerjisiz kalmayacaklardı.</p>

  <p class="heading1">Dua bir gün Odeen’e, "Uzun bir süre önce beni Sertlerin mağaralarına götürmüştün," diye hatırlattı. "Ben de Sertlerin düşüncelerini sezmiş, koskocaman bir Güneşi görür gibi olmuştum."</p>

  <p class="heading1">Odeen bir an şaşırdı. "Hatırladığımdan pekte emin değilim. Ama devam et, Dua. Ne olmuş?"</p>

  <p class="heading1">"Düşünüyordum. Yeni enerjinin kaynağı o büyük 'Güneş mi?"</p>

  <p class="heading1">Odeen mutlulukla, "Aferin, Dua," diye bağırdı. "Bu pek doğru değil ama bir Duygucu için yine de olağanüstü bir düşünce sayılır."</p>

  <p class="heading1">İşte Dua şimdi bütün bunları düşünüyor ve sıkıntıyla ağır ağır ilerliyordu. Nerelerden geçtiğinin pek farkında değildi. Zamanın geçtiğinin de. Sonunda kendisini Sertlerin mağaralarında buldu. "Acaba eve dönme anını yeteri kadar geciktirebildim mi?" diye düşündü. "Artık gitsem mi? Tritt’in öfkesine katlanmak..." Dua birdenbire Tritt’i hissetti.</p>

  <p class="heading1">Bu duygu öylesine güçlüydü ki Dua bir an şaşkın şaşkın uzaktaki ev-mağarada olan Tritt'in düşüncelerini ta oradan sezdiğini sandı. Ama hayır! Tritt de buradaydı. Sertlerin mağaralarında.</p>

  <p class="heading1">"Ama Tritt'in burada ne işi var? Peşimden mi -geldi? Şimdi benimle burada mı kavga edecek? İşte buna dayanamam..."</p>

  <p class="heading1">Sonra birdenbire kadının hissettiği o buz gibi dehşet kayboldu. Bunun yerini hayret aldı. Tritt’in Dua'yı düşündüğü bile yoktu. Onun yakında olduğunun da farkında değildi. Dua, Tritt'in kararlı olduğunu seziyordu. Yapacağı bir şey yüzünden hem korkuyordu, hem de endişeliydi.</p>

  <p class="heading1">Dua, daha uzanır ve Tritt’in ne yaptığını öğrenebilirdi. Bunun nedenini de. Ama bu aklına bile gelmedi. Tritt, onun yakında olduğunu bilmiyordu. Dua da adamın bunu hiç sezmemesini istiyordu.</p>

  <p class="heading1">Kadın o anda güdülerine uyarak bir şey yaptı. Bir dakika önce aklından böyle bir şeyin hiç geçmediğine yemin edebilirdi. Dua ne yaptığını bilmeden en yakındaki duvarın içine telaşla akıverdi. Bu hareketi onda dehşet uyandırdı ama bu işi kusursuzca başarmış&nbsp;olması bu duygusunu yendi. Tritt, hemen hemen duvara sürünürcesine önünden geçti ama orta-eşinin dokunacak kadar yakınında olduğunu da fark etmedi.</p>

  <p class="heading1">O sırada Dua, peşinden gelmediği anlaşılan Tritt’in Sertlerin mağarasında ne yaptığını düşünecek halde de değildi.</p>

  <p class="heading1">Tritt'i tamamiyle unutmuştu kadın.</p>

  <p class="heading1">Kadın sadece kendi durumuna şaşıyordu. Çocukluğunda bile tamamiyle bir kayanın içine girerek kaybolmayı başaramamıştı. Diğer olgun Duygucuların da böyle bir şey yapabileceklerini hiç sanmıyordu. Odeen ona sık sık, "Bir Duygucu için bile yoğunluğun çok az," demekten hoşlanıyordu. "Çok incesin." Tritt ise homurdanıyordu. "Yemek yememenden de belli bu."</p>

  <p class="heading1">İşte Dua şimdi ne kadar incelmiş olduğunu anlıyordu... Bir an çok utandı ve Tritt’e de acıdı. Sonra daha da derin bir utançla sarsıldı. "Ya beni yakalarlarsa? Benim gibi olgun biri... Bir Sertçi buralarda dolaştığı takdirde..." Sonra kadın Sertlerin çok uzaklarda olduklarını hissetti.</p>

  <p class="heading1">Dua sakinleşmeye çalıştı. Etrafını saran kaya kadının anlayışını biraz, bulanıklaştırmakla beraber sönükleştiremiyordu. Hatta algılama gücü daha da artmış gibiydi. Şimdi Tritt’in sanki adam yanındaymış gibi düzgünce aşağıya indiğini anlıyordu. Başka bir mağaralar grubunda olan Sertleri bile sezebiliyordu. Sonra onları gördü. Her bir Serti. Hepsi de yerlerindeydiler. Dua titreşimlerle konuştuklarının farkındaydı. Hatta sözlerinden bazılarını da anlayabiliyordu.</p>

  <p class="heading1">Dua her şeyi eskisinden çok daha güçlü bir biçimde kavrıyordu. Bunu başarabileceği o zamana kadar aklından bile geçmemişti.</p>

  <p class="heading1">Dua artık kayadan çıkabilirdi. Hem yalnızdı, hem de kimse onu fark etmemişti. Güvendeydi. Ama kadın yerinden kımıldamadı. Bunun bir nedeni hayretti. Bir nedeni de her şeyi anladığı için sevinmesi ve bu deneyi biraz daha sürdürmeyi istemesiydi.</p>

  <p class="heading1">Öyle duyarlı bir hal almıştı ki, bu durumunun nedenlerini bile kavrayabiliyordu. Odeen sık sık, "Erime süresinden sonra her şeyi daha iyi anlıyorum," diyordu. "Bunun nedeni erime sırasında atom yoğunluğunun artması."</p>

  <p class="heading1">Tabii Dua ‘atom yoğunluğu'nun ne olduğunu bilmiyordu. Ama buna erime neden oluyordu. Şimdiki durum da erimeye benzemiyor muydu? Dua kayayla birlikte erimemiş miydi?</p>

  <p class="heading1">Üçlü eridiği zaman o müthiş duyarlılık Odeen’de toplanıyordu. Akılcı bunu alıyor, anlayış kazanıyordu. Erimeden sonra da bu gücünü kaybetmiyordu. Ama şimdi Dua'nın bilinci yerindeydi. Her halde şimdi de atom yoğunluğu artmış ve bundan sadece kendisi yararlanmıştı.</p>

  <p class="heading1">Dua, Tritt’in dönerek tekrar önünden geçtiğini hayal meyal farketti. Hafif bir hayretle Odeen’in de Sertlerin mağaralarından çıktığını sezdi. Aslında bütün dikkatini Sertlere vermişti. Algıladıklarını iyice anlamaya çalışıyordu.</p>

  <p class="heading1">Dua uzun bir süre sonra kayadan dışarıya aktı. O sırada kendisini görüp görmeyeceklerine de pek aldırdığı yoktu. Sertlerin yaklaştıklarını sezecek kadar güçlü olduğundan emindi.</p>

  <p class="heading1">Dua eve dönerken derin derin düşünüyordu.</p>

  <p class="heading1"></p>
</body>
</html>
