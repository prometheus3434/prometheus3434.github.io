<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ASİMOV - İŞTE TANRILAR</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-1 {font-weight: bold}
</style>
</head>

<body class="main">
  <p class="heading1"><br /></p>

  <h4 class="heading">3b</h4>

  <p class="heading1">Odeen eve döndüğü zaman Tritt onu bekliyordu. Ama Dua hâlâ gelmemişti. Fakat Tritt’in buna sinirlenmiş gibi bir hali de yoktu. Daha doğrusu adam sinirliydi ama bunun nedeninin Dua olmadığı anlaşılıyordu. Duyguları çok güçlü olduğu için Odeen onları sezebiliyordu. Ancak Akılcı bunların ne olduğunu anlamaya çalışmadı. Dua’nın orada olmaması Odeen’i huzursuzlaştırmıştı.</p>

  <p class="heading1">Hatta bu yüzden Tritt'in yanında olmasına sinirlendi. Tritt’e o Dua olmadığı için kızdı.</p>

  <p class="heading1">Ve bu kendisini de şaşırttı. Aslında Tritt kendisi için Dua’dan daha değerliydi. İdeal olarak bir Üçlünün üyeleri bir tek kişi sayılıyorlardı. Bir üyenin diğer iki eşi arasında da fark gözetmemesi gerekiyordu. Ama genellikle insan eşlerinden birine daha fazla değer veriyordu. Diğer eşi de bunu fark ediyordu tabii.</p>

  <p class="heading1">Ama genellikle ihmal edilen eş bir Duygucu olmuyordu. Çeşitli Üçlülerden Duygucular birbirlerini her zaman destekliyorlardı. Akılcılar ve Ebeveynler bunu pek başaramıyorlardı. Ünlü atasözü de bu gerçeği ortaya koyuyordu. "Akılcının öğretmeni. Ebeveynin çocukları ve Duygucunun da diğer Duygucuları vardır."</p>

  <p class="heading1">Duygucular birbirlerine durumlarından söz ediyorlardı. İçlerinden biri ihmal edildiğini söylediği zaman diğerleri hemen ona önerilerde bulunuyorlardı. "Kesin davran! Seninle ilgilenmelerini iste!" Neticede erime Duygucuya ve onun aldığı tavra bağlıydı. Bu yüzden de Duygucuları hem sağ ve hem de sol-eşleri şımartıyorlardı.</p>

  <p class="heading1">Ama Dua, Duygucu olmayan bir Duygucuydu. Odeen’le Tritt’in birbirleriyle o kadar dost olmalarına da aldırdığı yoktu. Odeen, kadının işiyle ilgilenmesinden çok hoşlanıyordu. Dua'nın bu tarafını seviyordu. Ama entellektüelce bir sevgiydi bu. Odeen aslında kendisini, yerini ve haddini bilen. Üçlünün güvenliğini sağlayan ahmak ve tutucu Tritt'e daha yakın hissediyordu.</p>

  <p class="heading1">Ama şu anda içi sıkılıyordu Odeen'in. "Dua'dan haber aldın mı, Tritt?"</p>

  <p class="heading1">Tritt bu soruyu doğrudan doğruya cevaplamadı. "İşim var. Seni daha sonra görürüm. Bazı şeyler yaptım..."</p>

  <p class="heading1">"Çocuklar nerede? Sen de mi dışarı çıktın? Öyle bir halin var."</p>

  <p class="heading1">"Çocukları iyi terbiye ettim." Tritt’in sesinde öfke vardı. "Onlar gerektiği zaman Toplum Merkezine gitmeleri gerektiğini biliyorlar. Artık bebek değiller, Odeen." Etrafındaki o dışarı çıktığını belirten hafif işaretleri inkâra kalkışmadı.</p>

  <p class="heading1">"Affedersin. Sadece Dua’yı görmeyi çok istiyorum."</p>

  <p class="heading1">Tritt, "Sık sık böyle hissetmelisin," dedi. "Oysa bana her zaman Dua'yı yalnız bırakmamı söylüyorsun. Şimdi git Dua'yı ara bakalım." Ev-mağaranın derinliklerine doğru gitti.</p>

  <p class="heading1">Odeen biraz da hayretle sağ-eşinin arkasından baktı. Başka zaman olsaydı Tritt'in peşinden gider ve Ebeveynlere özgü o duygusuzluğun gerisinde belirmiş olan endişenin nedenini de anlamaya çalışırdı. Tritt ne yapmıştı? Ama Odeen, Dua'yı bekliyor ve gitgide daha da endişeleniyordu. Bu yüzden Tritt’le ilgilenmedi.</p>

  <p class="heading1">Endişe Odeen’in sezgi gücünü iyice keskinleştirmişti. Aslında Akılcılar sezgi güçleri olmamakla övünürlerdi. Çünkü bunlar kafaya bağlı şeyler değillerdi. Duyguculara yakışacak niteliklerdi bunlar. Odeen Akılcıların da Akılcısıydı. Hissetmekten çok mantık yürütebilmekle gururlanırdı. Ama şimdi sezgilerinin oluşturduğu mükemmel olmayan ağı uzaklara kadar atıyor ve "Keşke bir Duygucu olsaydım," diye düşünüyordu. "O zaman bu işi daha iyi yapar ve çok uzaklara kadar erişirdim."</p>

  <p class="heading1">Ama bu kusurlu ağ da sonunda yine işine yaradı. Odeen Dua'nın yaklaştığını sezdi. Üstelik epey uzaktan. Ve kadını karşılamak için telaşla mağaradan çıktı. Dua’yı çok uzaktan sezdiği için onun ne kadar incelmiş olduğunu her zamankinden daha da iyi anladı. Kadın incecik bir sis gibiydi, işte o kadar.</p>

  <p class="heading1">Odeen ani ve derin bir endişeyle, "Tritt haklı," diye düşündü. "Dua’yı besin alması ve erimesi için zorlamamız gerekiyor. Hayata duyduğu ilgiyi arttırmaya çalışmalıyız."</p>

  <p class="heading1">Bu düşüncesine öyle dalmıştı ki Dua akarcasına kendisine yaklaşıp herkesin gelip geçtiği bu&nbsp;yerde onun etrafını sardığı ve "Odeen, bilmeliyim... çok şeyi öğrenmeliyim..." dediği zaman bu sözleri hiç de garip karşılamadı. Ona sanki Dua kendi düşüncelerini tamamlamış gibi geldi.</p>

  <p class="heading1">Sonra Odeen kayarak usulca Dua'dan biraz uzaklaştı. Ama kadının kendisini red ettiğini sanmaması için ona yine de biraz sokuldu. "Haydi gel. Ben de seni bekliyordum. Neyi öğrenmek istediğini bana söyle. Sana bunu elimden geldiği kadar anlatırım."</p>

  <p class="heading1">Şimdi hızla eve doğru gidiyorlardı. Odeen kendisini heyecanla Duyguculara özgü ,o dalgalı akışa uydurmuştu.</p>

  <p class="heading1">Dua, "Bana diğer Kâinattan söz et," dedi. "Onlar neden farklılar? Bana bunu açıkla."</p>

  <p class="heading1">Odeen, Dua'nın çok fazla şey sorduğunu düşünmedi bile. Müthiş bilgisi olduğu için kendisini çok zengin hissetti. Az kalsın. "Diğer Kâinatı nereden duydun?" diye de soracaktı. "Onu merak ettiğine bakılırsa Kâinattan söz edildiğini duymuş olmalısın." Ama bu soruyu sormadı. "Dua, Sertlerin mağaralarının bulunduğu yönden geliyordu," diye düşündü. "Belki de Losten onunla konuştu. Benim her şeye rağmen mevkiimle övüneceğimi ve bu yüzden orta-eşime yardım etmeye yanaşmayacağımı sandı... Ama durum öyle değil... Ben Dua'ya bir şey sormayacak, sadece onun istediklerini anlatacağım."</p>

  <p class="heading1">Eve döndükleri zaman Tritt etraflarında telaşla dolaşmaya başladı, "¡kiniz konuşacaksanız, Dua’nın odasına gidin. Benim burada işim var. Çocukların temizlenmesi ve dolaştırılmaları gerekiyor. Erime için zamanımız yok. Erimeyeceğiz."</p>

  <p class="heading1">Odeen de, Dua da erimeyi düşünmüyorlardı. Ama Tritt'in emrine karşı gelmeye de kalkışmadılar. Ebeveynin evi onun kalesi sayılırdı. Akılcılar aşağıdaki Sertlerin mağaralarına iniyorlardı. Duygucular ise yukarıya çıkıp arkadaşlarıyla buluşuyorlardı. Ebeveynlerin ise sadece evleri vardı.</p>

  <p class="heading1">Odeen bu yüzden, "Peki, Tritt," dedi. "Ayakaltında dolaşmayız."</p>

  <p class="heading1">Dua ise sevgiyle bir parçasını uzattı. "Seni görmek hoşuma gitti, sevgili-sağ."</p>

  <p class="heading1">Odeen kendi kendine, "Acaba erime olmayacağını anladığı için mi böyle davranıyor?" diye sordu. "Tritt Bazen bu konuda ona fazla baskı yapıyor. Bu konuda diğer Ebeveynlerden daha fazla ısrarcı."</p>

  <p class="heading1">Dua, odasına girdiği zaman kendi özel beslenme yerine baktı. Genellikle o tarafa dönmeyi bile istemezdi.</p>

  <p class="heading1">Bu Odeen'in fikriydi. Akılcı böyle şeyler olduğunu biliyordu. Tritt'e de, "Dua diğer Duygucuların arasına karışmayı sevmiyor," demişti. "Onun için Güneş enerjisini mağaraya kadar indirebiliriz. Dua da yemeğini burada yer."</p>

  <p class="heading1">Tritt dehşete kapılmıştı o zaman. "Böyle şey olmaz! Herkes bize güler. Üçlümüz rezil olur. Neden Dua gerektiği gibi davranmıyor?"</p>

  <p class="heading1">Odeen, "Evet, Tritt," demişti. "O diğerleri gibi davranmıyor. Onun için biz de Dua'nın suyuna gidelim. Bu o kadar kötü bir şey mi? Dua yalnız başına yemek yer, yoğunlaşır. Bizi daha mutlu eder. Kendisi de daha mutlu olur. Ve belki sonunda diğer Duyguculara katılmayı da öğrenir."</p>

  <p class="heading1">Tritt sonunda razı olmuştu. Hatta Dua da. Ama tabii uzun tartışmalardan sonra. "Bu basit bir şey .olmalı..."</p>

  <p class="heading1">Beslenme aygıtı da gerçekten basit bir şeydi. Köşede elektrot görevi yapan ve Güneş enerjisi alan iki çubuk vardı. Dua bunların arasına giriyordu. Aslında kadın odasında ender yemek yiyordu.</p>

  <p class="heading1">Ama şimdi durmuş o köşeye bakıyordu. "Tritt orayı süslemiş... Yoksa bunu sen mi yaptın,&nbsp;Odeen?"</p>

  <p class="heading1">"Ben mi? Ne münasebet!"</p>

  <p class="heading1">İki elektrotun da dibinde renkli killerden yapılmış şekiller vardı. Dua, "Her halde Tritt böylece bu yemek köşesini kullanmamı istediğini söylemeye çalışıyor," dedi. "Ve ben gerçekten acıktım. Ayrıca yemek yediğim takdirde Tritt de konuşmamızı yarıda kesmeye kalkışmaz. Öyle değil mi?"</p>

  <p class="heading1">Odeen de ciddi ciddi, "Öyle," diye cevap verdi. "Yemek yerken seni rahatsız ettiğini anlarsa dünyanın dönmesine bile engel olmaya kalkışır."</p>

  <p class="heading1">Dua, "Eh..." diye mırıldandı. "Acıktım."</p>

  <p class="heading1">Odeen, kadının biraz suçlu suçlu davrandığını sezdi. "Dua kendisini Tritt yüzünden mi suçlu hissediyor?" diye düşündü. "Yoksa acıktığı için mi? Ama Dua neden acıktığı için kendisini suçlu hissetsin? Yoksa o enerji tüketen bir şey mi yaptı. Bu yüzden de şimdi..." Odeen bu düşünceyi kafasından sabırsızca kovdu. Bazen Akılcılar fazla Akılcı oluyorlardı. Önemli konuyu bir tarafa bırakarak her düşünce dizisini izlemeye kalkışıyorlardı. Şu anda önemli olan Dua'yla konuşmaktı.</p>

  <p class="heading1">Dua iki elektrotun arasına oturdu. Bunu yapmak için iyice küçüldü. Onun ne kadar ufacık olduğu iyice ortaya çıktı o zaman. Odeen de acıkmıştı. Bunu elektrotların kendisine her zamankinden daha parlak gözükmelerinden anlıyordu. Yemeğin tadını ta uzaktan alıyordu. Pek nefisti bu. İnsan açken yemeğin tadına daha fazla varıyordu. Üstelik iyice uzaktan bile... Ama o daha sonra yemek yiyebilirdi.</p>

  <p class="heading1">Dua, "Öyle sessiz sessiz oturma, sevgili Odeen," dedi. "Anlat. Bilmek istiyorum." Belki de farkına varmadan bir Akılcı gibi yumurta biçimine girmişti. Sanki Odeen'in onun bir Akılcı olduğunu kabul etmesini istiyordu.</p>

  <p class="heading1">Odeen, "Ben her şeyi anlatamam ki," diye itiraz etti. "Yani bütün bilimi. Çünkü bunun için gerekli temel bilgi sende yok. Ama her şeyi basitleştirmeye çalışacağım. Sen sadece dinle. Daha sonra bana hangi noktaları anlamadığını söylersin. Ben de onları yeniden izaha çalışırım. Şimdi... her şey atom denilen küçücük parçacıklardan oluşmuştur. Bunlara da daha küçük olan atom-altı zerreler oluşturur."</p>

  <p class="heading1">Dua, "Evet, evet," dedi. "İşte bu yüzden eriyebiliyoruz ya."</p>

  <p class="heading1">"Tamam. Çünkü aslında biz daha çok boşluklardan oluşuyoruz. Bütün parçacıkların arasında uzaklıklar var. Senin, benim ve Tritt'in parçacıkları bir arada eriyebiliyor. Çünkü bir grup bir diğerindeki boşluklara uyuyor. Bütün bu küçücük parçaları nükleer-güç denilen çekici bir kuvvet bir arada tutuyor. Bunu anlayabiliyor musun?"</p>

  <p class="heading1">Dua mırıldandı. "Biraz..."</p>

  <p class="heading1">"Neyse, bu önemli değil. Bu konuya sonra tekrar dönebiliriz... Madde çeşitli durumlarda var olabilir. Bu yayılabilir, Duygucularda olduğu gibi... Sen de olduğu gibi Dua. Akılcılar ve Ebeveynlerde bu daha sıkışıktır. Kayada ise daha da sıkışık. Sertlerde de öyle. İşte bu yüzden onlar o kadar sert. Vücutları parçacık dolu."</p>

  <p class="heading1">"Yani onlarda boşluklar yok mu?"</p>

  <p class="heading1">"Hayır, kastettiğim bu değildi." Odeen konuya nasıl açıklık getireceğini düşünüyordu. "Onlarda da boşluklar bulunuyor. Ama bizdeki kadar değil. Parçacıkların boşluklara ihtiyacı vardır. Bu boşluklar pek az olursa diğer zerreler buralara giremezler. Zorla girmeleri sağlanmaya çalışıldığı zaman da insanın canı yanar. İşte Sertler bu yüzden bizim onlara dokunmamızdan hoşlanmıyorlar. Biz Yumuşaklarda taneciklerin etrafında gerekenden daha fazla boşluk var. Bu yüzden diğer zerreler oralara sığabiliyorlar."</p>

  <p class="heading1">Dua bu konuyu pek anlamışa benzemiyordu.</p>

  <p class="heading1">Odeen telaşla konuşmasını sürdürdü. "Diğer Kâinatta yasalar farklı. Nükleer güç bizdeki kadar kuvvetli değil. Bu yüzden de parçacıkların daha fazla yere ihtiyacı var."</p>

  <p class="heading1">"Neden?"</p>

  <p class="heading1">Odeen başını salladı. "Çünkü... çünkü... zerrecikler dalga-biçimlerini daha fazla yayıyorlar. Bunu sana daha iyi anlatmam imkânsız. Nükleer güç daha zayıf olduğu için parçacıkların daha fazla yere ihtiyaçları oluyor. Bu yüzden iki ayrı madde bizim Kâinatımızda olduğu gibi kolaylıkla bir arada eriyemiyor."</p>

  <p class="heading1">"Diğer Kâinatı görebilir miyiz?"</p>

  <p class="heading1">"Ah, hayır. Bu imkânsız. Sadece o Kâinatın nasıl bir yer olduğunu temel yasalarını inceleyerek anlayabiliriz. Tabii Sertler çok şey başarabiliyorlar. Oraya madde yolluyorlar. O Kâinattan maden getirebiliyorlar. Onların malzemelerini inceleyebiliyoruz. Tabii Pozitron Tulumbasını da kurabileceğiz. O aygıtı biliyorsun değil mi?"</p>

  <p class="heading1">"Bana ondan enerji sağlayacağımızı söylemiştin. Ama bunun başka bir Kâinatla ilgili olduğunu bilmiyordum... Diğer Kâinat nasıl bir yer? Orada da bizdeki gibi dünyalar ve yıldızlar var mı?"</p>

  <p class="heading1">"Bu şahane bir soru, Dua." Losten kendisine eşiyle konuşmasını söylediği için Odeen artık öğretmen rolünden daha büyük bir zevk alıyordu. "Diğer Kâinatı göremiyoruz ama orasının nasıl bir yer olduğunu yasaları sayesinde saptayabiliyoruz. Yıldızların parlamasına basit zerrecik gruplarının daha karmaşık bir biçimde birleşmeleri neden oluyor. Biz buna nükleer-birleşme diyoruz."</p>

  <p class="heading1">"Diğer Kâinatta da var mı bu?"</p>

  <p class="heading1">"Evet. Ama nükleer güç daha zayıf olduğu için erime ve birleşme daha ağır oluyor. O yüzden de o Kâinattaki yıldızlar bizdekilerden çok daha büyük. Bütün bunlarla canını sıkmıyorum ya?"</p>

  <p class="heading1">Dua, "Ne münasebet," dedi. "Anlattıkların çok. hoşuma gidiyor. Bu yüzden yemek bile bana daha lezzetli geliyor." Elektrotların arasında memnunlukla titriyordu.</p>

  <p class="heading1">Dua'nın o zamana kadar yemekler konusunda iyi bir şeyler söylediğini hiç duymamış olan Odeen’in şevki iyice arttı. "Bizim Kâinatımız onlarınki kadar yaşamıyor tabii. Birleşme o kadar çabuk oluyor ki bütün parçacıklar milyarlarca yıl sonra birleşiyorlar."</p>

  <p class="heading1">"Bana başka birçok Güneş olduğunu söylemiştin..."</p>

  <p class="heading1">"Ah, ama hepsi de birlikte soğuyorlar. Bütün Kâinat ölüyor. Diğer Kâinatta ise daha büyük ama daha az yıldız var. Birleşme çok ağır olduğu için o Güneşler bizimkilerden milyonlarca milyon kere daha fazla yaşıyorlar. Tabii aslında bir Kıyaslama yapmak zor. Çünkü iki Kâinatta zaman aynı olmayabilir." Odeen bir an durdu ve sonra da istemeye istemeye ekledi. "İşin bu tarafını ben de anlayamıyorum. Bu Estwald Teorisinin bir bölümü. Bu konuda pek fazla ilerleyemedim."</p>

  <p class="heading1">"Bütün bu teoriyi Estwald mı bulmuş?"</p>

  <p class="heading1">"Buna önemli bir katkısı olmuş."</p>

  <p class="heading1">Dua, "O halde diğer Kâinattan besin almamız şahane olacak," dedi. "Yani Güneşimizin ölmesine aldırmayacağız o zaman. Diğer Kâinattan istediğimiz kadar besin getirtebileceğiz."</p>

  <p class="heading1">"Evet, öyle."</p>

  <p class="heading1">"Ama kötü bir şey olmayacak mı? Bana... bu sırada kötü bir şey oluyormuş gibi geliyor..."</p>

  <p class="heading1">Odeen, "Şey..." diye mırıldandı. "Pozitron Tulumbasını yapmak için madde gönderip getiriyoruz. Tabii bu yüzden Kâinatlar birbirlerine biraz karışıyorlar. Bizim nükleer gücümüz&nbsp;birazcık zayıflıyor. Yani Güneşimizdeki birleşme biraz ağırlaşıyor. Daha çabuk soğuyor bu. Ama birazcık... Zaten artık Güneşimize ihtiyacımız da yok."</p>

  <p class="heading1">"Bu 'kötü-duygu'nun bununla bir ilgisi yok. Nükleer güç biraz zayıfladığına göre atomlar daha fazla yer kaplıyorlar... Öyle mi? O zaman erimeye ne oluyor?"</p>

  <p class="heading1">"Bu da biraz zorlaşıyor. Ama ancak milyarlarca yıl sonra bu fark edilecek kadar güçleşecek. Belki ileride erimek imkânsızlaşacak ve Yumuşaklar da ortadan kalkacaklar. Ama bu bizler öldükten çok çok sonra olacak. Fakat diğer Kâinatı kullanmadığımız takdirde hepimiz de besinsizlikten daha önce öleceğiz."</p>

  <p class="heading1">"Ama o kötü-duygunun bununla da ilgisi yok..." Dua’nın sözleri biraz anlaşılmaz bir hal alıyordu. Kadın iki elektrotun arasında kıvrılıp bükülüyordu.</p>

  <p class="heading1">Odeen Dua'nın daha iri ve dolgun bir hal aldığını görerek sevindi. Sanki sadece besin değil, sözleri de Dua'yı besliyordu. "Losten haklı," diye düşündü. "Eğitim Dua'nın hayatından daha memnun olmasını sağlıyor." Şimdi Dua’da cinselce bir neşe vardı. Odeen o zamana kadar kadının bu halini hiç görmemişti.</p>

  <p class="heading1">Dua, "Bana bütün bunları anlattığın için çok iyisin, Odeen," dedi. "Ah, Odeen, ne yapmak istiyorum biliyor musun?"</p>

  <p class="heading1">Odeen bunu hemen tahmin etti ama ihtiyatlı bir insan olduğu için bir şey söylemedi. Dua insana binde bir yaklaşırdı. Onun için çok dikkatli davranmaları gerekiyordu. Odeen, kendi kendine, "Tritt’in çocuklara fazla dalmamış olduğunu umarım," dedi. "Bu fırsattan yararlanmalıyız."</p>

  <p class="heading1">Ama Tritt odaya girmişti bile. Odeen, "Yoksa kapının dışında bekliyor muydu?" diye düşündü. Ama buna aldıracak değildi. Zaten düşünmek için zaman da yoktu.</p>

  <p class="heading1">Dua elektrotların arasından dışarı akmıştı. Odeen onun güzelliği karşısında sarsıldı. Şimdi Dua onunla Tritt'in arasındaydı. Tritt’in silueti inanılmayacak bir renge bürünmüştü, alev alev yanıyordu sanki.</p>

  <p class="heading1">Şimdiye kadar hiç bir erime böyle olmamıştı. Asla olmamıştı!</p>

  <p class="heading1">Sonunda üçü de kendilerinden geçtiler. Sanki bir yerlerde bir şeyler patlıyor ve yankılanıyordu.</p>

  <p class="heading1">Üçlü o zamana kadar hiç bu kadar uzun süre 'baygın' kalmamıştı...</p>

  <p class="heading1"></p>
</body>
</html>
