<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ASİMOV - İŞTE TANRILAR</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-1 {font-weight: bold}

  body.sgc-2 {word-wrap: break-word; -webkit-nbsp-mode: space; -webkit-line-break: after-white-space;}
</style>
</head>

<body class="main sgc-2">
  <p class="heading1"><br /></p>

  <h4 class="heading">9</h4>

  <p class="heading1">Bronowski, "Şansın yardım etmiş gibi bir halin yok," dedi.</p>

  <p class="heading1">Lamont Laboratuvarında oturmuş, gözlerini de ayakkabılarının burnuna dikmişti. Dalgın dalgın ayakkabılarının burunlarının biraz soyulmuş olduğunu düşünüyordu. "Öyle," diye başını salladı.</p>

  <p class="heading1">"Ulu Chen de mi seni hayal kırıklığına uğrattı?"</p>

  <p class="heading1">"Hiç bir şey yapmak niyetinde değil. O da kanıt istiyor. Hepsi de kanıt sağlamamı söylüyorlar. Ama açıkladığım her şeyi de red ediyorlar. Aslında bütün istedikleri o lanet olasıca Tulumbaları. Ya da ünleri veya tarihteki yerleri. Chen ölümsüzlük de istiyor."</p>

  <p class="heading1">Bronowski usulca sordu. "Ya sen ne istiyorsun, Pete?"</p>

  <p class="heading1">"İnanıyorum, inanıyorum. Ama aslında istediğin nedir?"</p>

  <p class="heading1">"Pekâlâ." Lamont elini masasına gürültüyle vurdu. "Tanrım! Haklı olmak istiyorum. Bu da benim hakkım. Çünkü yanılmıyorum."</p>

  <p class="heading1">"Emin misin?"</p>

  <p class="heading1">"Evet, eminim! Ve endişelendiğim de yok çünkü kazanmak niyetindeyim. Biliyor musun, Chen’in yanından ayrıldıktan sonra az kalsın kendimi aşağı görmeye başlayacaktım.</p>

  <p class="heading1">"Sen mi?"</p>

  <p class="heading1">"Evet, ben ya! Neden olmasın. Durmadan, Hallam her adımda beni engelliyor,' diye düşünüyordum. 'Hailem iddialarımı red ettiği sürece herkesin bana inanmamak için bir bahanesi olacak. Hallam karşımda kaya gibi dururken tabii ki yenileceğim. O halde neden Hallam'dan yararlanmadım? Niçin ona yaltaklanmadım? Hallam’ı iğneleyip benimle savaşmaya zorlayacağım yerde neden bir manevra çevirip onun beni desteklemesini sağlamadım?’"</p>

  <p class="heading1">"Bunu yapabilir miydin?"</p>

  <p class="heading1">"Hayır! Hiç bir zaman! Ama o çaresizliğim arasında... türlü şeyler düşündüm. Mesela... Aya gidebileceğimi. Tabii Hallam’ı kendime ilk düşman ettiğim sırada Arzın sonunun gelmiş olduğunun farkında değildim. Ama bu sorun ortaya çıktığı zaman durumu daha kötü bir hale sokmak için elimden geleni yaptım. Ama senin de ima ettiğin gibi hiç bir şey Hallam'ı Tulumbanın aleyhine döndüremezdi."</p>

  <p class="heading1">"Ama şimdi kendini aşağı görüyormuşsun gibi bir halin yok."</p>

  <p class="heading1">"Öyle. Çünkü Chen'le yaptığım konuşma yine de bir yarar sağladı. Bu sayede boşuna zaman kaybettiğimi de anladım."</p>

  <p class="heading1">"Öyle gözüküyor."</p>

  <p class="heading1">"Ama aslında bu gereksizdi. Problemin çözümü burada. Arzda değil. Chen’e Güneşimizin patlayabileceğini ama para-Güneşin böyle bir felakete uğramayacağını, ancak bunun da para-adamları kurtarmayacağını anlattım. Güneşimiz patladığı ve Tulumbanın bizi tarafımızdaki bölümü durduğu zaman para-Kâinattaki ucun da artık çalışmayacağını söyledim. Anlayacağın para-adamlar biz olmadan bu işi sürdüremezler."</p>

  <p class="heading1">"Evet. Anlıyorum."</p>

  <p class="heading1">"O halde neden düşünce dizimizi tersine çevirmiyoruz? Para-adamlarsız devam edemeyiz. Bu durumda Tulumbayı durdurmuşuz durdurmamışız buna kim aldırır? Biz para-adamların Tulumbayı durdurmalarını sağlamalıyız."</p>

  <p class="heading1">"Ah, ama onlar buna razı olurlar mı?"</p>

  <p class="heading1">"'K-O-R-K-İ' diye yazdılar ya! Bu da onların korktuklarını gösteriyor. Chen, para-adamların bizden korktuklarını söyledi. Daha doğrusu Tulumbayı durdurmamızdan korktuklarını. Ama ben buna kesinlikle inanmıyorum. Onlar korkuyorlar. Chen, bu fikri ileri sürdüğü zaman sesimi çıkarmadım. O da beni yendiğini sandı. Aslında yanılıyordu. O sırada Tulumbayı para-adamlara durdurtmamız gerektiğini düşünüyordum. Bunu yapmamız şart. Mike, sen dışında her şeyden vaz geçiyorum. Dünyanın tek umudu sensin Onlarla iletişim kurmanın yolunu bulmalısın."</p>

  <p class="heading1">Bronowski güldü. Sesinde adeta çocukça bir neşe vardı. "Pete, sen bir dâhisin."</p>

  <p class="heading1">"Ah, demek fark ettin?"</p>

  <p class="heading1">"Çok ciddiyim, Pete. Ne söylemek istediğimi ben daha ağzımı açmadan tahmin ediyorsun. Para-adamlara arka arkaya mesajlar yollayıp durdum. Onların Tulumba anlamına geldiğini sandığım sembollerini kullandım. Bizim Tulumba kelimesini de. Bu aylar süresince elde edebildiğim bilgi kırıntıcıklarını bir araya gelirdim ve para-adamların hoşnutsuzluk anlamına gelebilecek sembollerinden yararlandım. Yine İngilizce bir kelime de kullandım. Onlara derdimi anlatıp anlatamadığımı da bilmiyordum. Belki de olmayacak bir şeyler yazıp duruyordum. Hiç cevap alamayınca da umudum iyice azaldı."</p>

  <p class="heading1">"Bana bunu yapmaya çalıştığını söylemedin."</p>

  <p class="heading1">"Eh, neticede problemin bu kısmı beni ilgilendiriyor. Sen bana para-teoriyi anlatmak için zamanını harcamıyorsun."</p>

  <p class="heading1">"E, ne oldu?"</p>

  <p class="heading1">"Dün para-adamlara kendi dilimizde iki sözcük yolladım. Levhaya, ‘TULUMBA KÖTÜ' yazdım."</p>

  <p class="heading1">"Ve?"</p>

  <p class="heading1">"Bu sabah cevap geldi. Nihayet! Bu basit ve açıklı. Levhada, ‘Evet TULUMBA KÖTÜ KÖTÜ KÖTÜ' yazılıydı. İşte, al bak."</p>

  <p class="heading1">Lamont, ince levhayı alırken eli titriyordu. "Bir hata olamaz değil mi? İddiamız böylece desteklenmiş oluyor."</p>

  <p class="heading1">"Bana da öyle geliyor. Bunu kime götüreceksin?"</p>

  <p class="heading1">Lamont kesin bir tavırla, "Kimseye götürmeyeceğim," dedi. "Artık kimseyle tartışacak değilim. Bana bu sefer de bu mesajın sahte olduğunu, her şeyi benim hazırladığımı söylerler. Buna katlanmama hiç gerek yok. Bırakalım para-adamlar Tulumbayı durdursunlar. O zaman bizim Kâinatımızdaki tulumbalar da çalışmaz olur. Burada ne yaparsak yapalım Tulumbayı bir daha çalıştıramayız. O zaman bütün İstasyon haklı olduğumu, Tulumbanın tehlike yarattığını kanıtlamak için canla başla çabalar."</p>

  <p class="heading1">"Bunu da nereden çıkardın?"</p>

  <p class="heading1">"Çünkü Tulumbanın çalıştırılmasını isteyen ve bu yapılmadığı için öfkeden çılgına dönen güruh tarafından linç edilmekten ancak bu sayede kurtulabilirler... Sen de öyle düşünmüyor musun?"</p>

  <p class="heading1">Şey... belki. Ama beni endişelendiren bir şey var."</p>

  <p class="heading1">"Neymiş o?"</p>

  <p class="heading1">"Madem para-adamlar Tulumbanın tehlikeli olduğuna inanıyorlar, o halde aygıtı şimdiye kadar neden durdurmadılar? Biraz önce soruşturdum. Tulumba güldür güldür çalışıyor."</p>

  <p class="heading1">Lamont kaşlarını çattı. "Belki de para-adamlar Tulumbanın tek taraflı durdurulmasını istemiyorlar. Bizi ortakları sayıyorlar. Tulumbanın durdurulması için iki tarafın anlaşmasını istiyorlar. Böyle olamaz mı?"</p>

  <p class="heading1">"Olabilir.</p>

  <p class="heading1">"Olabilir. Ama bu iletişimin kusursuz olmadığı anlamına da gelebilir. Belki de para-adamlar aslında 'KÖTÜ’nün ne anlama geldiğini pek bilmiyorlar. Ben onlara kendi sembollerini kullanarak bir mesaj gönderdim. Belki her şeyi ters anladığım için onlar da şimdi KÖTÜ'nün bizim İYİ dediğimiz şey olduğunu sanıyorlar."</p>

  <p class="heading1">"Ah, olamaz!"</p>

  <p class="heading1">"Sen öyle olmadığını umuyorsun. Ama umut insana bir kazanç da sağlamıyor."</p>

  <p class="heading1">"Mike, sen mesaj göndermeye devam et. Para adamların sembollerinden kabil olduğu kadar çok kullanmaya çalış. Değişik biçimler dene. Uzman sensin. Bu iş sana kaldı artık. Her halde para-adamlar sonunda yanlış anlaşılmaları imkânsız, manaları belli bir şeyler söyleyecek kadar kelime öğrenirler. O zaman onlara Tulumbanın durdurulmasına razı olduğumuzu açıklarız."</p>

  <p class="heading1">"Böyle bir şey söyleyecek yetkimiz yok."</p>

  <p class="heading1">"Evet, ama para-adamlar bunu nereden bilecekler? Sonradan insanlık bizi birer kahraman sayacak."</p>

  <p class="heading1">"Önce bizi idam etseler bile mi?"</p>

  <p class="heading1">"Evet, öyle... Artık bu senin elinde, Mike. İşin daha uzamayacağından da eminim."</p>

  <p class="heading1"></p>
</body>
</html>
