<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ASİMOV - İŞTE TANRILAR</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-1 {font-weight: bold}

  body.sgc-2 {word-wrap: break-word; -webkit-nbsp-mode: space; -webkit-line-break: after-white-space;}
</style>
</head>

<body class="main sgc-2">
  <p class="heading1"><br /></p>

  <h4 class="heading1"><span class="sgc1">10</span></h4>

  <p class="heading1">Ama yine de uzadı. Aradan iki hafta geçti. Para-adamlardan haber çıkmadı. İki arkadaşın sinirleri büsbütün gerildi.</p>

  <p class="heading1">Bronowski’nin her halinden anlaşılıyordu bu. O neşesi kalmamıştı. Lamont’un Laboratuvarına sıkıntılı bir sessizlik içinde girdi.</p>

  <p class="heading1">İki uzman sessizce birbirlerine baktılar.</p>

  <p class="heading1">Sonunda Bronowski, "Herkes sana kovulmaman için neden göstermen istendiğinden söz ediyor." dedi.</p>

  <p class="heading1">Lamont'un o sabah traş olmadığı belliydi. Laboratuvarı biraz dağınık gibiydi. Sanki fizikçi eşyalarını toplamaya başlamış gibi bir hal vardı burada. Lamont omzunu silkti. "Ne olmuş yani? Bu bana vız geliyor. Ben asıl ‘Fizik Dergisi'nin yazımı red etmesine kızdım."</p>

  <p class="heading1">"Böyle yapacaklarını tahmin ediyordun..."</p>

  <p class="heading1">"Evet. Ama bana bunun nedenlerini açıklayacaklarım da sanıyordum. Bana asılsız, hatalı, olmayacak tahminler saydıkları noktaları söyleyebilirlerdi. Ben de o zaman onlarla tartışırdım."</p>

  <p class="heading1">"Ve bunu yapmadılar öyle mi?"</p>

  <p class="heading1">"Bu konuda bir tek kelime bile söylemediler 'Yazı İşleri grubumuz makalenizi yayınlanmaya uygun bulmadı.’ İşte o kadar. Yazıma ellerini bile sürmek istemediler... Bu yaygın budalalık insanın cesaretini kırıyor. Galiba insanlığın sırf kötü kalpli ya da pervasız olduğu için intihar etmesine üzülmeyeceğim. Kalın kafalılık ve ahmaklık yüzünden mahvolma derecesine gelmek pek vakarsızca bir şey. Madem böyle öleceksin o zaman insan olmanın ne yararı var?"</p>

  <p class="heading1">Bronowski, "Budalalık..." diye mırıldandı. "Ahmaklık..."</p>

  <p class="heading1">"Buna başka ne ad verebilirsin? Ve şimdi beni haklı olmak gibi müthiş bir suç işlediğim için kovmak istiyorlar. Bana, işten kovulmamam için gerekli nedenler göstermemi söylüyorlar."</p>

  <p class="heading1">"Galiba herkes Chen’le görüştüğünü biliyor."</p>

  <p class="heading1">"Evet!" Lamont yorgun yorgun gözlerini uğuşturdu. "Anladığım kadarıyla Chen’i de yeteri kadar sinirlendirmişim. Oda kalkıp Hallam’a gitmiş, hakkımda bir takım hikâyeler anlatmış. Şimdi beni Tulumba projesini mesleğime uygun olmayan, gereksiz ve desteklenmeyen bir biçimde korkutma taktikleri uygulayarak sabote etmeye çalışmakla suçluyorlar. Bu yüzden İstasyonda çalışmam uygun değilmiş."</p>

  <p class="heading1">"Bunu kolaylıkla kanıtlayabilirler, Pete."</p>

  <p class="heading1">"Her halde. Ama bu da önemli değil."</p>

  <p class="heading1">"Ne yapacaksın?"</p>

  <p class="heading1">Lamont öfkeyle, "Hiç bir şey yapmayacağım." dedi. "Ellerinden geleni arkalarına komasınlar. Ben bürokrasiye güveniyorum. Bu cezanın uygulanması için atılacak her adım haftalarını ve hatta aylarım alacak. Sen de o arada çalışmalarını sürdürürsün. Para-adamlardan nasıl olsa haber alacağız."</p>

  <p class="heading1">Bronowski’nin yüzünde üzüntülü bir ifade belirdi. "Pete, ya alamazsak? Belki bu meseleyi tekrar düşünmenin zamanı geldi."</p>

  <p class="heading1">Lamont çabucak başını kaldırdı. "Neden söz ediyorsun sen?"</p>

  <p class="heading1">"Onlara hatalı olduğunu söyle. Özür dile. Göğsünü yumrukla. Bu işten vazgeç."</p>

  <p class="heading1">"Asla. Tanrım, Mike! Biz bir kumar oynuyoruz. Kaybedersek bütün dünya ve üzerindeki her canlı mahvolacak."</p>

  <p class="heading1">"Evet, ama bundan sana ne? Sen evli değilsin. Çoluğun çocuğun yok. Babanın ölmüş olduğunu biliyorum. Annenden ya da varsa kardeşlerinden hiç söz etmiyorsun. Bu dünyada özel duygular beslediğin bir tek kişi bile olduğunu sanmıyorum. Onun için yoluna git. 'Herkesin canı cehenneme,’ de!"</p>

  <p class="heading1">"Ya sen?"</p>

  <p class="heading1">"Ben de öyle yapacağım. Karımdan boşandım, çocuğum da yok. Genç bir kadınla yakın bir ilişkim var. Bu ilişki dünya var olduğu sürece de devam edecek. Yaşamama bakacağım! Hayatın zevkini çıkaracağım!"</p>

  <p class="heading1">"Ya yarın ne olacak?"</p>

  <p class="heading1">"Yarın Tanrı bilir. Nasıl olsa hepimiz pek çabuk öleceğiz."</p>

  <p class="heading1">"Bu felsefeyle yaşayamam... Mike, Mike! Ne oluyor? Bana para-adamlarla iletişim kuramayacağımızı mı söylemeye çalışıyorsun? Bu işten vaz mı geçiyorsun?"</p>

  <p class="heading1">Bronowski gözlerini arkadaşından kaçırdı. "Pe te, bir cevap aldım. Dün gece. Bu günü beklemeyi, biraz düşünmeyi istedim... Ama düşünüp de ne olacak?.. İşte mesaj burada."</p>

  <p class="heading1">Lamont uzmana soru sorarmış gibi bakıyordu. Maden levhayı alarak buna baktı. Mesajda noktalama yoktu.</p>

  <p class="heading1">"TULUMBA DURMAK YOK DURMAK YOK BİZ TULUMBA DURDURMAK YOK TEHLİKE DUYMAK YOK DUYMAK YOK DUYMAK YOK SİZ DURDURMAK VAR LÜTFEN DURDURMAK SİZ DURDURMAK VAR SİZ DURDURMAK SİZ VAR TEHLİKE DURDURMAK TEHLİKE TEHLİKE TEHLİKE DURDURMAK DURDURMAK TULUMBAYI VAR SİZ DURDURMAK."</p>

  <p class="heading1">Bronowski, "Tanrım..." diye mırıldandı. "Çok çaresiz durumda oldukları anlaşılıyor."</p>

  <p class="heading1">Lamont hâlâ mesaja bakıyordu. Bir şey söylemedi.</p>

  <p class="heading1">Bronowski, "Para-Kâinatta sana benzer biri olduğu anlaşılıyor," dedi. "Bir para-Lamont. Ve o da senin gibi para-Hallam’ları engelleyemiyor. Ondan bizi kurtarmasını rica ederken, para-adam da bizden aynı şeyi istiyor."</p>

  <p class="heading1">Lamont, "Ama biz bu mesajı gösterdiğimiz takdirde..." diye başladı.</p>

  <p class="heading1">"Yalan söylediğini iddia ederler. Bir psikopat olduğun için uydurduğun kâbusu desteklemek gayesiyle hileye başvurduğunu söylerler."</p>

  <p class="heading1">"Belki benim hakkımda böyle şeyler söyleyebilirler. Ama senin hakkında böyle bir iddiada bulunamazlar. Sen beni desteklersin, Mike. Bu mesajı aldığın, bunun eline nasıl geçtiğini anlatır, tanıklık edersin."</p>

  <p class="heading1">Bronowski kızardı. "Bunun ne yararı olur? O zaman da 'Para-Kâinatta da Lamont gibi bir deli var,' derler. 'İki kaçığın bir araya geldikleri anlaşılıyor.’ Ayrıca bu mesajın para-Kâinattaki yetkililerin bir tehlike olmadığına inandıklarını kanıtladığını da iddia ederler."</p>

  <p class="heading1">"Mike, benimle birlikte savaşmalısın."</p>

  <p class="heading1">"Bunun bir yararı olmaz, Pete. Sen kendin de söyledin: ahmaklık. Belki o para-adamlar ısrar ettiğin gibi bizden daha ileri. Hatta daha akıllı. Ama onların da bizim kadar ahmak oldukları belli. Bu yüzden de bütün çabalar boşuna. Schiller bunu belirtmişti. Ve ben ona inanıyorum."</p>

  <p class="heading1">"Kim?"</p>

  <p class="heading1">"Schiller. Üç yüz yıl önce yaşamış olan bir Alman yazar. Schiller Jan d'Ark’la ilgili bir oyununda şöyle diyor. ‘Tanrıların kendileri bile ahmaklıkla boş yere savaşırlar...’ Ben Tanrı değilim ve artık daha fazla çabalamayacağım. Vaz geç artık, Pete! Kendi yoluna git. Belki dünya biz öldükten sonra mahvolur. Ama böyle olmayacaksa yine de elimizden bir şey gelmez. Çok üzgünüm, Pete. İyi bir gaye uğruna savaştın ama kaybettin. Ben de artık bu konuyla ilgilenmeyeceğim." Bronowski çıktı.</p>

  <p class="heading1">Lamont yalnızdı artık. Koltuğunda oturmuş parmaklarını gayesizce masasına vuruyor vuruyordu. Güneşte bir yerde protonlar birbirlerine biraz daha aç gözlülükle sarılıyorlardı. Geçen her dakikayla bu aç gözlülükleri artacaktı. Ve bir an gelecek o nazik denge de bozulacaktı...</p>

  <p class="heading1">Lamont "Ve yeryüzünde hiç kimse yaşamayacak." diye bağırdı. "Kimse haklı olduğumu bilemeyecek!" Ağlamamak için gözlerini kırpıştırıyordu.</p>
</body>
</html>
