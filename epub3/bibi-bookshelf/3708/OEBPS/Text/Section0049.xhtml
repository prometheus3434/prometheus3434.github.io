<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ASİMOV - İŞTE TANRILAR</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-1 {font-weight: bold}
</style>
</head>

<body class="main">
  <p class="heading1"><br /></p>

  <h4 class="heading1" id="sigil_toc_id_19"><span class="sgc1">18</span></h4>

  <p class="heading1">Gottstein, "Henüz Ayda rahatlıkla dolaşmaya alışamadım," diye açıkladı. "Ama Arza alışmak bana çok pahalıya mal oldu. Bu sıkıntı onun yanında hiç kalır. Denison, Arza dönmeyi düşünmemelisiniz Oraya kesinlikle alışamayacaksınız."</p>

  <p class="heading1">Denison, "Dönmek niyetinde değilim," dedi. "Bir bakıma çok kötü bu. İsteseniz Arzdakiler sizi imparator bile yaparlar. Hallam'a gelince..."</p>

  <p class="heading1">Denison heyecanla, "Onun yüzünü görmeyi <sup class="calibre2">;</sup>sterdim. Ama bu da önemli bir istek sayılmaz."</p>

  <p class="heading1">"Tabii Lamont’a aslan payı düşüyor. Tabii o Arzda."</p>

  <p class="heading1">"Buna aldırdığım yok. O çok şeyi hak etti... Ne dersiniz, Neville gerçekten bize katılacak mı?"</p>

  <p class="heading1">"Bundan hiç kuşkum yok. O şimdi buraya geliyor... Dinleyin." Gottstein bir sır verecekmiş gibi sesini alçalttı. "O gelmeden önce çikolata yemek ister misiniz?"</p>

  <p class="heading1">"Ne?"</p>

  <p class="heading1">"Bir parça çikolata. Bademli. Bir tek. Biraz çikolata getirdim."</p>

  <p class="heading1">Denison'un yüzünde belirmiş olan şaşkın ifade yerini anlayışa bıraktı. "Gerçek çikolata mı?"</p>

  <p class="heading1">"Evet."</p>

  <p class="heading1">"Tabii..." Denison’un yüz ifadesi sertleşti. "Hayır, Müdür Bey."</p>

  <p class="heading1">"Hayır mı?"</p>

  <p class="heading1">"Hayır. Gerçek çikolatayı tattığım takdirde onun ağzımda kaldığı o kısacık sürede Arzı özlemeye başlayacağım. Arzla ilgili her şeyi arayacağım. Bu bana pahalıya mal olur. Çikolatayı istemiyorum... Onu bana göstermeyin bile. Onu ne göreyim, ne de kokusunu duyayım."</p>

  <p class="heading1">Müdür sıkılmış gibiydi. "Haklısınız..." Konuyu değiştirmeye çabaladı. "Arz da heyecan doruk noktasına erişti. Tabii Hallam’ın rezil olmaması için elimizden geleni yaptık. Yine önemli bir görevi olacak ama kendisine fazla bir yetki de verilmeyecek."</p>

  <p class="heading1">Denison bıkkın bıkkın, "Ona karşı yine de düşünceli davranmışsınız," diye mırıldandı. "O başkalarına hiç bir zaman öyle davranmadı."</p>

  <p class="heading1">"Bunu Hallam’ı düşünerek yapmadık. O kadar önemli birini bir vuruşta yıkamazsınız. Bu bilim için kötü bir şey olur. Ne tarafından alırsanız alın bilimin onuru Hallam'dan çok daha önemli."</p>

  <p class="heading1">Denison öfkelendi. "Prensip olarak bu düşünceye katılmıyorum. Bilim, layık olduğu darbelere katlanmalı."</p>

  <p class="heading1">"Her şeyin bir yeri ve zamanı... İşte, Dr. Neville geldi." Gottstein sakin bir tavır takındı. Denison da iskemlesini kapıya doğru çevirdi.</p>

  <p class="heading1">Barron Neville ciddi bir tavırla içeri girdi. Neden se vücudu bu gün Aylılara özgü o incelikten daha da yoksunmuş gibi duruyordu. İki adamı sert sert selamladı. Sonra oturarak ayak ayaküstüne attı. Önce Gottstein'ın konuşmasını beklediği belliydi.</p>

  <p class="heading1">Müdür, "Sizi gördüğüme sevindim. Dr. Neville," diye başladı. "Dr. Denison bana Kozmik Yumurta Tulumbası konusunda klasik bir eser halini alacağından emin olduğum o kitaba adınızı yazmaya yanaşmadığınızı söyledi."</p>

  <p class="heading1">Neville, "Buna gerek yoktu ki." dedi. "Arzda olanlar beni hiç ilgilendirmiyor."</p>

  <p class="heading1">"Kozmik Yumurta Tulumbası konusunda deneyler yapıldığını her halde biliyorsunuz?"</p>

  <p class="heading1">"Hepsini de. Durumu ikiniz kadar biliyorum."</p>

  <p class="heading1">"O halde giriş yapmadan meseleyi açıklayacağım. Bildiğiniz gibi Arzdan yeni döndüm, Dr. Neville. Gelecekle ilgili kesin planlar yapıldı artık. Ay yüzeyinin üç yerinde büyük Kozmik Yumurta Tulumbaları kurulacak. Yerler bunlardan birinin her zaman gece gölgesinde kalmasını sağlayacak biçimde seçilecek. Zamanın yarısında da diğer iki Tulumba gölgede olacak. Gece gölgesinde kalanlar devamlı enerji oluşturacaklar. Bunun çoğu sadece uzaya akacak. Maksat sadece enerjiyi pratik biçimde kullanmak değil, aynı zamanda Elektron Tulumbasının yol açtığı alan yoğunluklarını karşılamak olacak."</p>

  <p class="heading1">Denison, Gottstein’ın sözünü kesti. "Bir kaç yıl boyunca Kâinatımızın bu köşesini Tulumba çalışmaya başlamadan önceki haline getirmek için dengeyi bu aygıt aleyhine bozmamız gerekecek."</p>

  <p class="heading1">Neville başını salladı. "Ay Kenti bu enerjiden yararlanabilecek mi?"</p>

  <p class="heading1">"Gerekiyorsa tabii. Biz gereksiniminizi Güneş akümlatörlerinin karşılayabileceğinizi düşünüyoruz. Ama ilave enerji almanıza da bir itirazımız yok."</p>

  <p class="heading1">"Gak naziksiniz." Neville alay ettiğini gizleme gereğini görmemişti. "Kozmik Yumurta Tulumbaları istasyonlarını kim kuracak ve çalıştıracak?"</p>

  <p class="heading1">Gottstein, "Bunu Aylıların yapacağını umuyoruz," dedi.</p>

  <p class="heading1">Neville, "Bu işi Aylıların yapacağını pekâlâ biliyorsunuz. Çünkü Arzlılar Ayda doğru dürüst</p>

  <p class="heading1">çalışamayacak kadar hantallaşıyorlar."</p>

  <p class="heading1">Gottstein, "Bunun farkındayız." dedi. "Aylıların bizimle işbirliği yapacaklarından eminiz."</p>

  <p class="heading1">"Ne kadar enerji üretileceğine kim karar verecek? Bunun ne kadarının yerel .olarak kullanılacağına? Uzaya ne miktarının akıtılacağına? Siyaseti kim kararlaştıracak?"</p>

  <p class="heading1">Gottstein, "Bunu Hükümet yapmak zorunda." diye cevap verdi. "Bu gezegenleri ilgilendiren bir karar."</p>

  <p class="heading1">Neville, "Durum meydanda," dedi. "Aylılar çalışacak ama yönetim Arzlılarda olacak."</p>

  <p class="heading1">Gottstein sakin sakin, "Hayır," diye başını salladı. "En ustalarımız bir arada çalışacaklar. Tüm problemi en iyi anlayanlar da yöneticilik yapacaklar."</p>

  <p class="heading1">Neville, "Bunlar boş sözler," dedi. "Neresinden Bakarsanız bakın bu şu anlama geliyor: biz çalışacağız, siz karar vereceksiniz. Hayır, Müdür Bey... Cevabım: hayır!"</p>

  <p class="heading1">"Yani Kozmik Yumurta Tulumbalarını yapmayacak mısınız?"</p>

  <p class="heading1">"Onları yapacağız, Müdür bey. Ama o istasyonlar bizim olacak. Uzaya ne kadar enerji akıtılacağına, ne kadarının kullanılacağına da biz karar vereceğiz."</p>

  <p class="heading1">"Bu pratik bir yol değil ki. Elektron Tulumbasının dengelenmesi gerekiyor. Bunun için Kozmik Yumurta Tulumbasından yararlanılacak. Bu yüzden de sık sık Arz Hükümetiyle karşı karşıya gelmek zorunda kalacaksınız."</p>

  <p class="heading1">"Evet, belki öyle olacak. Ama bizim başka planlarımız var. Her şeyi şimdiden öğrenmeniz daha iyi olacak. Kâinatlar birbirlerine karıştıkları zaman sonsuz derecede artan tek şey enerji değildir."</p>

  <p class="heading1">Denison, Neville’in sözünü kesti. "Birçok koruma yasaları var. Bunu biliyoruz."</p>

  <p class="heading1">Neville onu düşmanca bakışlarla süzdü. "Buna çok sevindim. Bunların arasında düz hızlanma ve açılı hızlanma da var. Bir kitle kendi yer çekimi alanında serbestçe düşmediği zaman hızlandığı takdirde bir kısmını kaybeder. Bu kitle kaybını çok azaltmak için hızın son derecede arttırılması gerekir. Mesela Ay..."</p>

  <p class="heading1">Gottstein bağırdı. "Ay mı?"</p>

  <p class="heading1">Neville sakin sakin, "Evet, Ay," dedi. "Ay yörüngesinden çıkarıldığı ve Güneş sisteminden uzaklaştırıldığı takdirde hızın korunması işi çok zorlaştırır. Ama bu hız başka bir Kâinattaki Kozmik Yumurtaya aktarıldığı takdirde Ay istediği kadar hızlanır ama kitle kaybına da uğramaz."</p>

  <p class="heading1">"Ama neden? Ayın yerini değiştirmeyi neden isteyesiniz?"</p>

  <p class="heading1">"Bunun cevabı meydanda değil mi? O boğucu Arz bize gerekli mi? Yeteri kadar enerjimiz var. Rahat bir dünyada yaşıyoruz. En aşağı bir kaç yüz yıl gelişecek kadar yerimiz olduğunu da unutmayın. Neden kendi yolumuza gitmeyelim? Her ne hal ise... Yolumuza gideceğiz. Size bizi durduramayacağınızı söylemeye geldim. İşimize karışmayın. Hızı aktaracak ve buradan ayrılacağız. Biz Aylılar Kozmik Yumurta Tulumbalarının nasıl kurulmaları gerektiğini de kesinlikle biliyoruz. Bize gereken enerjiyi kullanacağız. Kendimiz için gereken enerjiden yararlanacağız. Geri kalanını ise sizin güç istasyonlarının neden olduğu değişiklikleri dengelemek için kullanacağız."</p>

  <p class="heading1">Denison alayla, "Hatırımız için fazla enerji üretmeyi düşünmeniz büyük nezaket," dedi. "Ama tabii bunu bizim için yapmıyorsunuz aslında. Elektron Tulumbamız Güneşin patlamasına neden olduğu sırada siz hâlâ bu sistemin iç kısımlarında olacaksınız. Ve nerede olursanız olun birdenbire buharlaşacaksınız."</p>

  <p class="heading1">Neville, "Belki," diye mırıldandı. "Ama ne olursa olsun biz fazla enerji üreteceğiz. Onun için de Güneş patlamayacak."</p>

  <p class="heading1">Gottstein heyecanla bağırdı. "Ama bunu yapamazsınız? Buradan gidemezsiniz! Fazla uzaklaştığınız takdirde Kozmik Yumurta enerjisi Elektron Tulumbasının etkisini dengeleyemez. Öyle değil mi, Denison?"</p>

  <p class="heading1">Denison omzunu silkti. "Şu anda kafamda yaptığım hesaba güvenebilirsem... onlar Satürn'e yaklaştıkları sırada bir mesele çıkabilir. Ama oraya yıllar sonra erişebilirler. O zamana kadar biz de Ayın yörüngesine uzay istasyonları oturtabiliriz. O istasyonlara Kozmik Yumurta Tulumbaları yerleştiririz. Aslında Aya ihtiyacımız yok. Aylılar kalkıp gidebilirler. Ama bunu yapamayacaklar."</p>

  <p class="heading1">Neville hafifçe gülümsedi. "Bunu yapamayacağımızı nereden çıkardınız? Bizi durduramazsınız. Arzlılar hiç bir şekilde bize istediklerini yaptıramazlar."</p>

  <p class="heading1">"Gitmeyeceksiniz çünkü böyle bir şey pek anlamsız olur. Neden bütün Ayı sürüklüyorsunuz? Ay kitlesi bakımından uygun hız sağlamak yıllar alır. Uzayda adeta sürüne sürüne ilerlersiniz. Onun yerine yıldız-gemileri yapsanıza. Kozmik Yumurta gücünden yararlanan, kilometrelerce boyunda olan ve ekoloji bakımından bağımsız gemiler. O zaman Kozmik Yumurta hızıyla harikalar yaratırsınız. Belki gemileri yapmak yirmi yılınızı alır. Ama çok hızlı oldukları için Ayın yirmi yılda ilerleyeceği yolu bir senede aşarlar. Ayrıca bu gemiler Ay’ın aksine bir saniyede yön de değiştirebilirler."</p>

  <p class="heading1">"Ya dengesiz Kozmik Yumurta Tulumbaları? Onlar Kâinatı ne hale sokar?"</p>

  <p class="heading1">"Bir ya da birçok gemi için gerekli enerji, bir gezegen için lazım olandan çok daha azdır. Ancak milyonlarca yıl sonra önemli bir değişiklik olabilir. Ama gemilerin sağlayacağı kolaylık da buna değer. Ay o kadar ağır ilerler ki onu uzayda bırakmanız her halde daha iyi olur."</p>

  <p class="heading1">Neville istihkarla dudak büktü. "Alelacele bir yere erişmek istediğimiz yok. Biz sadece Arzdan uzaklaşmayı arzu ediyoruz."</p>

  <p class="heading1">Denison, "Arzla komşu olmanın bazı yararları var," diye hatırlattı. "Bir kere buraya çok Göçmen geliyor. Kültür alışverişi oluyor. Ufkunuzun biraz ötesinde iki milyar insanın yaşadığı bir gezegen var. Bütün bunlardan vaz mı geçeceksiniz?"</p>

  <p class="heading1">"Hem de memnunlukla."</p>

  <p class="heading1">"Genel olarak bütün Aylılar da bunu istiyorlar mı? Yoksa bu sadece sizin isteğiniz mi? Fazla heyecanlı bir haliniz var, Neville. Yüzeye çıkamıyorsunuz. Oysa diğer Aylılar bunu yapıyorlar. Yüzeye çıkmaktan pek hoşlanmıyorlar ama buna yine de dayanıyorlar. Ayın içi onların 'ana rahmi’ değil. Ama sizin için öyle. Ay sizin için bir hapishane. Diğer Aylılar için böyle bir şey söylenemez. Sinirleri bozuk bir insansınız. Diğer Aylılar da böyle bir şey görmedim. Daha doğrusu böyle bir şey varsa bile onlarınki pek hafif. Ayı Arzdan uzaklaştırdığınız an burasını her-kes için bir hapishane haline sokacaksınız. Burası hiç bir insanın çıkamayacağı bir hapishane-gezegeni halini alacak. Yalnız siz değil, diğerleri de buradan çıkamayacaklar. Hatta gökyüzünde insanların yaşadığı başka bir gezegeni bile göremeyecekler. Belki sizin istediğiniz de bu."</p>

  <p class="heading1">"Ben bağımsızlık istiyorum. Özgür bir dünya. Dış etkenlerin erişemediği bir yer."</p>

  <p class="heading1">"Gemiler yapabilirsiniz. İstediğiniz kadar. Işığınkine yakın bir hızla hiç zorluk çekmeden ilerlersiniz. Daha ölmeden bütün Kâinatı dolaşabilirsiniz. Böyle bir gemiye binmek istemez misiniz?"</p>

  <p class="heading1">Neville çok belirgin bir tiksintiyle, "Hayır." dedi.</p>

  <p class="heading1">"Binmek istemiyor musunuz? Yoksa bunu yapmanız imkânsız mı? Nereye giderseniz gidin ayı da birlikte götürmeyi istemenizin nedeni bu mu? Niçin diğerleri sizin ihtiyacınıza uymak zorunda kalsınlar?"</p>

  <p class="heading1">Neville, "Çünkü her şey böyle olacak," diye açıkladı.</p>

  <p class="heading1">Denison'un yanakları kızardı ama sesi hâlâ sakindi. "Bunu söyleme hakkını size kim verdi?</p>

  <p class="heading1">Ay Kentinde birçok insan var. Onların hepsi de her halde sizin gibi düşünmüyor."</p>

  <p class="heading1">"Bu sizin üzerinize vazife değil."</p>

  <p class="heading1">"Tersine! Benim üstüme vazife! Ben bir Göçmenim. Pek yakında Ay vatandaşı olacağım. Benim yerime Ayın yüzeyine bile çıkamayan ve herkesi kendi kişisel hapishanesine tıkmaya çalışan birinin karar vermesini istemiyorum. Arzdan ebediyen ayrıldım. Ama sadece Aya gelmek, doğduğum gezegenden yalnız ikiyüz elli bin mil uzakta olmak için. Uzaklara doğru sonsuz bir yolculuk yapmaya razı da olmadım."</p>

  <p class="heading1">Neville kayıtsızca, "O halde Arzınıza dönün", dedi. "Daha zamanınız var."</p>

  <p class="heading1">"Ya diğer Ay vatandaşları? Diğer Göçmenler?"</p>

  <p class="heading1">"Karar verildi!"</p>

  <p class="heading1">"Hayır, verilmedi... Selene!"</p>

  <p class="heading1">Selene içeri girdi. Yüzünde ciddi bir ifade vardı. Bakışlarıyla biraz meydan okuyormuş gibiydi. Neville ayak ayaküstüne atmaktan vaz geçti. Tabanlarını hızla yere vurdu.</p>

  <p class="heading1">Sonra da, "Ne zamandan beri yan odada bekliyorsun, Selene?" diye sordu.</p>

  <p class="heading1">Kadın, "Oraya sen gelmeden önce girdim, Barron," dedi.</p>

  <p class="heading1">Neville, bir Selene’ye baktı, bir Denison’a. Sonra tekrar genç kadına döndü. "Siz ikiniz..." Parmağıyla bir adamı işaret ediyordu, bir Selene’yi.</p>

  <p class="heading1">Selene, "'Siz ikiniz’ demekle neyi kastettiğini bilmiyorum," diye bağırdı. "Ama Ben ‘hız’ meselesini bir süre önce öğrendim."</p>

  <p class="heading1">Denison, "Suç Selene’de değil," dedi. "Deney günü Müdür Bey bir şeyin havada uçtuğunu farketti. O sırada onun deneyi gözleyeceğini kimse bilmiyordu. Selene'nin aklımdan geçmeyen bir şeyi denediğini düşündüm. Sonunda aklıma hız aktarılması geldi."</p>

  <p class="heading1">Neville omzunu silkti. "İyi ya. Her şeyi biliyorsunuz. Ama bu hiç önemli değil."</p>

  <p class="heading1">Selene, "Pekâlâ da önemli, Barron," dedi. "Bu meseleyi Ben'le konuştum. O zaman senin her sözünü kabul etmeme gerek olmadığını da anladım. Belki hiç bir zaman Arza gidemeyeceğim. Belki gitmeyi istemeyeceğim bile. Ama Arzın gökyüzünde olması, istediğim zaman ona bakabilmek hoşuma gidiyor. Bomboş bir gökyüzü hoşuma gitmeyecek. Gruptakilerle de konuştum. Herkesin de gitmeyi istediği yok. Çok kimse, ‘Gemiler yapalım,' dediler. Gitmek isteyenler onlara binsinler. Diğerleri de burada kalsınlar.'"</p>

  <p class="heading1">Neville kesik kesik soluyordu. "Bu konudan söz ettin ha? Sana bu hakkı kim..."</p>

  <p class="heading1">"O hakkı ben kendi kendime aldım, Barron. Zaten artık bunun önemi de yok. Oylamada azınlıkta kalacaksın!"</p>

  <p class="heading1">"Bunun nedeni..." Neville ayağa fırlayarak tehlikeli bir tavırla Denison’a doğru bir adım attı.</p>

  <p class="heading1">Müdür hemen atıldı. "Lütfen duygularınıza kapılmayın Dr. Neville. Belki Aylısınız ama ikimizi birden yere devirebileceğiniz! de sanmıyorum."</p>

  <p class="heading1">Selene düzeltti. "Üçümüzü birden. Ben de Ay’lıyım. Ve bu işi onlar değil, ben yaptım, Barron."</p>

  <p class="heading1">Denison, "Buraya bakın, Neville," dedi. "Ay isterse buradan gidebilir. Bu Arz’a vız gelir. Biz uzay istasyonları kurabiliriz. Ama bu mesele Aylılar için önemli. Selene için de, benim için de, diğerleri için de. Uzaya açılmanı, kaçmanı, özgürlüğü seçmeni engelleyen yok. En fazla yirmi yıl içinde gitmek isteyenler Aydan ayrılacaklar. Gemiye binmeyi başarırsanız siz de gidersiniz. Tabii ‘ana rahmin'den ayrılmayı göze alabilirseniz. İsteyenler de burada kalacaklar."</p>

  <p class="heading1">Neville ağır ağır yerine oturdu tekrar. Yüzündeki ifadeden yenilgiyi kabul ettiği anlaşılıyordu.</p>

  <p class="heading1"></p>
</body>
</html>
