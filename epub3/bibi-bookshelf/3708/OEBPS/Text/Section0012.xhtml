<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ASİMOV - İŞTE TANRILAR</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-1 {font-weight: bold}

  body.sgc-2 {word-wrap: break-word; -webkit-nbsp-mode: space; -webkit-line-break: after-white-space;}
</style>
</head>

<body class="main sgc-2">
  <p class="heading1"><br /></p>

  <h4 class="heading">8</h4>

  <p class="heading1">Lamont hala mesleği bakımından kaybedeceği bazı şeyler olduğunu düşünseydi belki duraklardı. Çünkü Joshua Chen’i hiç kimse sevmiyordu. Onunla ilişkisi olanlar da hemen her tarafta kuşkuyla karşılanıyorlardı. Chen, ‘tek kişilik bir asi gücüydü' denilebilir. Adam yalnız olmasına rağmen yine de sesini her tarafta duyurmayı başarıyordu. Çünkü gayeleri uğruna ezici bir heyecanla savaşıyordu. Ayrıca çok politikacının söylediği gibi dünyadaki her hangi olağan bir siyasi gruptan çok daha düzenli bir organizasyon da kurmuştu.</p>

  <p class="heading1">Tulumbanın Arzın enerji ihtiyacını çabucak karşılamasının sağlanmasının önemli nedenlerinden biri de Chen’di. Tulumba’nın ne kadar yararlı olacağı meydandaydı. Ama Chen konuşmaya başlayınca bütün dünya onu büyük bir dikkatle dinlemişti.</p>

  <p class="heading1">Adam şimdi Lamont’un karşısında oturuyordu. Yuvarlak yüzü ve çıkık elmacık kemikleri damarlarında yaklaşık dörtte üç Çinli kanı dolaştığını açıklıyordu.</p>

  <p class="heading1">Chen, "Şunu iyice anlamam gerekiyor," dedi. "Sadece kendiniz için mi konuşuyorsunuz?"</p>

  <p class="heading1">Lamont sinirli sinirli, "Evet," diye cevap verdi. "Hallam beni desteklemiyor. Hatta Hallam deli olduğumu söylüyor. Harekete geçmeden önce Hallam’ın onayını almanız mı gerekiyor?"</p>

  <p class="heading1">Chen kendisinden beklenilecek bir azametle, "Kimsenin onayına ihtiyacım yok," dedi. Sonra yine yüzünde o düşünceli ifade belirdi. "Demek para-adamlar teknolojide bizden çok daha ileriler?"</p>

  <p class="heading1">Lamont bu bakımdan biraz ihtiyatlı davranmış ve para-adamların insanlardan daha akıllı olduklarını söylememişti. "Teknoloji de daha ileri" sözleri o kadar kırıcı değildi. Ama aynı derecede doğruydu. "Bu belli bir şey... İki Kâinat arasındaki açıklıktan yararlanarak maden göndermeleri bile bunu gösteriyor. Biz bunu yapamıyoruz.</p>

  <p class="heading1">"Madem Tulumba bu kadar tehlikeli neden bunu geliştirdiler? Niçin hâlâ Tulumbayı çalıştırıyorlar?"</p>

  <p class="heading1">Lamont, bir kaç bakımdan dikkatli davranması gerektiğini öğrenmeye başlıyordu. Aslında bu soruyu ilk soranın Chen olmadığını söyleyebilirdi. Ama Çinli o zaman Lamont'un sabırsızlandığını ya da kendisini aşağı gördüğünü sanabilirdi. Bu yüzden bundan hiç söz etmedi. Onun yerine, "Her halde onlar da olağanüstü bir enerji kaynağı sağlayacak Tulumbanın hemen yapılması için sabırsızlanıyorlardı," dedi. "Tıpkı bizim gibi. Ama artık para-adamların da bizim kadar endişeli olduklarından eminim."</p>

  <p class="heading1">"Böyle söylüyorsunuz ama elinizde onların düşüncelerini belirtecek kesin bir kanıt yok."</p>

  <p class="heading1">"Şu anda gösterebileceğim bir kanıt olmadığını itiraf ediyorum."</p>

  <p class="heading1">"Bu yeterli değil."</p>

  <p class="heading1">"Ama tehlikeyi göze alabilir miyiz?.."</p>

  <p class="heading1">"Bu yeterli değil. Profesör. Elinizde kanıt yok. Ben hedeflere gelişi güzel ateş ederek ün yapmadım. Roketlerim her seferinde de hedefi vurdu. Çünkü ne yaptığımı biliyordum."</p>

  <p class="heading1">"Ama kanıt bulduğum zaman..."</p>

  <p class="heading1">"Ben de sizi desteklerim. Kanıtları yeterli bulduğum takdirde ne Hallam, ne de Senato başlatacağım seli önleyebilir. Bundan emin olabilirsiniz. Onun için kanıtınızı bulun ve tekrar beni görmeye gelin."</p>

  <p class="heading1">"Ama o zaman çok geç kalmış oluruz."</p>

  <p class="heading1">Chen omzunu silkti. "Belki. Ama bana kalırsa yanıldığınızı ve hiç bir kanıt olmadığını anlayacaksınız."</p>

  <p class="heading1">"Yanılmıyorum!" Lamont derin bir nefes alarak bir sır açıklıyormuş gibi ekledi. "Mr. Chen, Kâinatta canlıların yaşadığı milyar kere milyar gezegen olmalı. Bunların arasında teknoloji alanında çok ilerlemiş, milyarlarca akıllı canlılar da bulunabilir. Belki aynı şeyi para-Kâinat için de söyleyebiliriz. Belki de iki Kâinatın tarihi boyunca birçok dünya çift çift bir araya geldiler ve Tulumbadan yararlandılar. Belki de iki Kâinatın birbirlerine değdiği noktalarda on-yirmi ve hatta yüzlerce Tulumba bulunuyor."</p>

  <p class="heading1">"Bu sadece bir düşünce. Ama öyle olduğunu kabul edelim. Sonra?"</p>

  <p class="heading1">"Belki de on-yirmi ve hatta yüzlerce olayda doğa! yasa karışımı bir gezegenin Güneşini patlatacak dereceye de vardı. Belki de etki dışa doğru yayıldı.</p>

  <p class="heading1">Bir Süpernovanın enerjisi değişen doğal yasaya katılınca komşu yıldızlarda da patlamalar oldu. Bunlar da yine aynı biçimde diğerlerinin patlamasına neden yol açtılar... Belki de zamanla bir Galaksinin bütün merkezi ya da bir kolu patlayacak."</p>

  <p class="heading1">"Tabii bu sadece hayal ürünü bir şey."</p>

  <p class="heading1">"Öyle mi? Kâinatta yüzlerce Kuasar var. Bunlar aslında Kâinat ölçülerine göre küçücük şeyler. Sadece bir kaç güneş sistemi büyüklüğündeler. Ama ışıkları yüz Galaksininkine eşit."</p>

  <p class="heading1">"Yani bana kuasarların Tulumba uygulayan gezegenlerden kaldıklarını mı söylüyorsunuz."</p>

  <p class="heading1">"Evet. Bunun olabileceğini söylüyorum. Kuasarlar keşfedileli yüz elli yıl oldu. Bu sürede astronomlar enerji kaynaklarının ne olduğunu öğrenmeyi başaramadılar. Bu Kâinatta kuasarları izah edebilecek hiç bir şey yok. Hiç bir şey. O halde..."</p>

  <p class="heading1">"Ya para-Kâinat? Orada da çok sayıda Kuasar var mı?"</p>

  <p class="heading1">"Sanmıyorum. Orada şartlar çok farklı. Para-teori orada erimenin çok daha kolaylıkla olduğunu hemen hemen kesinlikle açıklıyor. Bu yüzden para Kâinattaki yıldızlar bizimkilerden daha küçük olmalı. Orada Güneşimizin çıkardığı enerjiyi elde etmek için kolay eriyen ve birleşen Hidrojenden daha az miktarlar gerekiyor. Bizim güneşimizinki kadar fazla enerji birdenbire patlar. Bizim yasalarımız para-Kâinata yayıldığı takdirde Hidrojenin eriyip birleşmesi biraz daha zorlaşır. O zaman para-yıldızlar da soğumaya başlar."</p>

  <p class="heading1">Chen, "Eh," dedi. "Bu o kadar fena bir şey sayılmaz. Para-Kâinatlılar gerekli enerjiyi elde etmek için Tulumbadan yararlanabilirler. Hesaplarınıza göre onların durumları iyi."</p>

  <p class="heading1">Lamont, "Hiç de değil," diye cevap verdi. O zamana kadar para-Kâinatın durumunu pek düşünmemişti. "Bizim Güneş patladığı an Tulumbanın çalışması da durur. Para-adamlar biz olmayınca Tulumbadan yararlanamazlar. Güneşleri gitgide soğumaya başlar. Tulumbadan enerji sağlayamadıkları için kötü duruma düşerler. Hatta durumları bizimkinden daha da feci olabilir. Neticede biz Güneşin patlamasıyla hiç acı çekmeden ölür gideriz. Onlar ise uzun süre azap beklerler."</p>

  <p class="heading1">Chen mırıldandı. "Hayal gücünüz fevkalade. Profesör. Ama söylediklerinizi kabul edemeyeceğim. Sırf sizin hayalleriniz yüzünden kimse Tulumbadan vaz geçemez. Tulumbanın insanlık için ne demek olduğunu biliyor musunuz? Bu sadece bedava, bol ve temiz enerji anlamına da gelmiyor. Bunun daha ötesine bakın. Artık insanlar geçimlerini sağlamak içir, çalışmak zorunda değiller. Tarihte ilk defa insanlık kafasını daha önemli bir problemin çözümüne verebilir. Gerçek potansiyelini geliştirme meselesine.</p>

  <p class="heading1">"Mesela... iki yüz elli yıl boyunca yapılan çalışmalar sonucu insan ömrü sadece biraz uzatılabildi. İnsanlar yüz yaşından fazla yaşamıyorlar. Yaşlılık Bilimi uzmanları bize tekrar tekrar, 'İnsanların ölümsüz olmamaları için ortada hiç bir neden yok,' diyorlar. Ama bu güne kadar kimse bu konuyla fazla ilgilenmedi."</p>

  <p class="heading1">Lamont öfkeyle, "Ölümsüzlük," diye homurdandı. "Siz hayallerden söz ediyorsunuz!" Chen, "Belki siz hayaller konusunda bir uzmansınız, Profesör," dedi. "Ama ben ölümsüzlük araştırmalarının başlatılmasını istiyorum. Bunu sağlayacağım. Tulumba durdurulduğu takdirde bu tür çalışmalar da başlayamaz. O zaman yine o eski pahalı ener-¡iye, kıt enerjiye, pis enerjiye döneriz. İki milyar Arzlı yeniden hayatını kazanmak için çalışır. Ölümsüzlükle ilgili hayaller de yine birer hayal olarak kalır."</p>

  <p class="heading1">"Zaten öyle kalacak. Kimse ölümsüz olamayacak. Hatta kimse normal ömrünü bile tamamlayamayacak."</p>

  <p class="heading1">"Ah, ama bu sadece sizin teoriniz."</p>

  <p class="heading1">Lemon ihtimalleri hesapladı ve kumar oynama ya karar verdi. "Mr. Chen, biraz önce para-adamların kafalarından geçenler konusunda bilgi vermek istemedim. Ama bunu yapmaya çalışacağım şimdi. Onlardan haberler alıyoruz."</p>

  <p class="heading1">"Evet, ama onları İngilizceye çevirebiliyor musunuz?"</p>

  <p class="heading1">"Bize İngilizce bir sözcük yolladılar."</p>

  <p class="heading1">Chen, kaşlarını hafifçe çattı. Sonra birdenbire ellerini ceplerine soktu. Kısa bacaklarını öne doğru uzatarak, koltuğunda arkasına yaslandı. "Bu İngilizce sözcük nedir?"</p>

  <p class="heading1">"Korku." Lamont imla hatasından söz etmek gereğini görmedi.</p>

  <p class="heading1">Chen, "Korku," diye tekrarladı. "Sizce bu ne an lama geliyor?"</p>

  <p class="heading1">"Para-adamların Tulumbadan korktukları meydanda değil mi?"</p>

  <p class="heading1">"Hiç de değil. Para-adamlar Tulumbadan korksalardı onun çalışmasını da durdururlardı. Evet, onlar korkuyorlar bence. Ama bizim Tulumbayı durdurmamızdan korkuyorlar. Para-adamlara niyetinizi açıklamayı başardığınız anlaşılıyor. Sizin istediğiniz gibi Tulumbayı durdurduğumuz takdirde para-adamlar da aynı şeyi yapmak zorunda kalacaklar. Siz, kendini? de, biz olmadığımız takdirde para-adamların Tulumbayı çalıştıramayacaklarını söylediniz. İki taraflı bir çalışma bu. Para-adamları korktukları için ayıplamıyorum."</p>

  <p class="heading1">Lamont bir şey söylemedi.</p>

  <p class="heading1">Chen ekledi. "Bunu düşünmemiş olduğunuz belli. İyi ya. biz de artık ölümsüzlükle ilgileniriz. Halkın da bunu destekleyeceğinden eminim."</p>

  <p class="heading1">Lamont ağır ağır, "Ah," dedi. "Halkın destekleyeceği projeler... Sizin bunu neden önemli bulduğunuzu anlamamıştım. Siz kaç yaşındasınız, Mr. Chen?"</p>

  <p class="heading1">Chen bir an çabuk çabuk gözlerini kırpıştırdı. Sonra ayağa kalktı. Dönerek hızla ilerledi" ve odadan çıktı. Yumruklarını sıkmıştı.</p>

  <p class="heading1">Lamont daha sonra biografisini okudu. Chen altmış yaşındaydı. Babası altmış ikisinde ölmüştü. Ama bu da önemli değildi artık.</p>

  <p class="heading1"></p>
</body>
</html>
