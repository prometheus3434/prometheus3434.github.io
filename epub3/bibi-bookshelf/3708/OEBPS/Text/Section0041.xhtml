<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ASİMOV - İŞTE TANRILAR</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-1 {font-weight: bold}
</style>
</head>

<body class="main">
  <p class="heading1"><br /></p>

  <h4 class="heading" id="sigil_toc_id_11">10</h4>

  <p class="heading1">Selene güldü. Sesi Denison'un kulaklığında madeni bir yankı yaptı. Kadının arkasındaki uzay-elbisesi vücudunun hatlarını gizliyordu.</p>

  <p class="heading1">Selene, "Haydi, Ben," dedi. "Korkacak bir şey yok ki. Artık tecrübeli biri sayılabilirsin. Sen Aya geleli bir ay oldu."</p>

  <p class="heading1">Denison mırıldandı. "Yirmi sekiz gün." Uzay elbisesi onu boğuyordu sanki.</p>

  <p class="heading1">Selene, "Bir ay," diye ısrar etti. "Sen geldiğin sırada yarım-Arz geçmişti bile. Şimdi de öyle." Arzın, güneyde gökyüzünde çizdiği parlak eğriyi işaret ediyordu.</p>

  <p class="heading1">"Evet ama... ben burada, yerin altında olduğu kadar cesaret gösteremem. Ya düşersem?"</p>

  <p class="heading1">"Düşersen düşersin. Yer çekimi sizin ölçülere göre hafif. Yamaç dik değil. Elbisen de dayanıklı. Düşersen karşı koyma, kaymaya ve yuvarlanmaya çalış. Aslında bu da eğlenceli bir şeydir."</p>

  <p class="heading1">Denison kuşkuyla etrafına bakındı. Ay, Arzın soğuk ışığında çok güzeldi. Siyah ve beyazdı burası.</p>

  <p class="heading1">Gökyüzündeki yıldızlar inanılmayacak kadar parlaktılar. Arz İse... Arz beyaz üzerindeki mavi kıvrımlarıyla insanı çağırıyordu.</p>

  <p class="heading1">Denison, "Şey," dedi. "Sana tutunmama izin verir misin?"</p>

  <p class="heading1">"Tabii. Zaten ta yukarıya kadar çıkmayız. Başlangıçta az meyilli bir yere tırmanman doğru olur. Benim tempoma uymaya çalış. Ben de daha ağır hareket edeceğim."</p>

  <p class="heading1">Gene kadın ayağını sallayarak uzun ve ağır adımlar atmaya başladı. Denison da ona ayak uydurmaya çalıştı. Yamaç tozluydu. Her adımda incecik tozlar kalkıyor ama hava olmadığı için çabucak yatışıyorlardı.</p>

  <p class="heading1">Denison'un koluna girmiş olan Selene Arzlının dengesini kaybetmemesine yardım ediyordu. "İyi. Bir Arzlı için bir hayli ustasın. Hayır... Bir Göççü için..."</p>

  <p class="heading1">"Teşekkür ederim."</p>

  <p class="heading1">"Hoş, bu da daha iyi bir şey değil sanırım. Göçmen yerine Göççü demek, Arzlı yerine Arzcı demek kadar kötü. Bir hakaret bu. Ben sadece yaşına göre çok iyi yürüdüğünü söyleyeceğim."</p>

  <p class="heading1">"Hayır! Bu daha da kötü!" Denison biraz kesik kesik nefes alıyordu. Alnının ter içinde kaldığının farkındaydı. "Bu yürüyüş Arzda koşmaktan da beter. Biraz dinlensem iyi olacak."</p>

  <p class="heading1">"Pekâlâ. Kasların henüz uygun biçimde birlikte çalışamıyorlar. Aslında sen yer çekimi değil, kendi kendinle savaşıyorsun... Haydi, otur, biraz nefes al. Seni fazla yukarı çıkaracak değilim."</p>

  <p class="heading1">"Pekâlâ..." Denison dikkatle yere oturdu. Arza sırtını dönerek kuzeye doğru baktı. "Şu yıldızlara bir bak."</p>

  <p class="heading1">Selene onun karşısına oturdu. Denison şimdi Arzın ışığı kadının yüz-levhasına geldiği zaman onun suratını görebiliyordu. Selene, "Arzdan yıldızları göremiyor musun?" diye sordu.</p>

  <p class="heading1">"Yıldızlar Arzdan böyle gözükmüyor. Bulut olmadığı zaman bile Arzdaki hava ışığın bir kısmını yutuyor. Atmosferdeki ısı farkları yıldızların göz kırpmalarına neden oluyor. Uzaklardaki kentlerin ışıkları bile onları sönükleştiriyor."</p>

  <p class="heading1">"Pek kötü."</p>

  <p class="heading1">"Buradan hoşlanıyor musun, Selene? Yüzeyden yeni?"</p>

  <p class="heading1">"Aslında buraya bayıldığımı söyleyemem. Ama arada sırada yüzeye çıkmaya bir itirazım da yok. Tabii işim icabı turistleri buraya da getiriyorum."</p>

  <p class="heading1">"Şimdi de bunu benim için yapmak zorunda kaldın."</p>

  <p class="heading1">"Seni bunun aynı şey olduğuna inandıramayacak mıyım, Ben? Turistler için belirli bir programı uyguluyoruz. Bu hiç de ilginç olmayan, heyecansız bir şey. Onları buraya kaymaya getirdiğimizi sanmıyorsun ya? Bu Aycılara ve... Göççü’lere uygun bir spor. Özellikle Göççü’lere."</p>

  <p class="heading1">"Bu pek de sevilen bir spor değil sanırım. Burada kimse yok."</p>

  <p class="heading1">"Ah, bunun için de uygun günler var. Sen burayı yarış zamanı görmelisin. Ama o zaman bu pek hoşuna gitmez."</p>

  <p class="heading1">"Şimdi de hoşuma gittiğinden pek emin değilim. Kaymak, özellikle Göççü’lere göre bir spor, öyle mi?"</p>

  <p class="heading1">"Öyle. Ayalar genellikle yüzeye çıkmaktan hoşlanmazlar."</p>

  <p class="heading1">"Ya Dr. Neville?"</p>

  <p class="heading1">"Yani o yüzey konusunda ne mi düşünüyor?"</p>

  <p class="heading1">"Evet."</p>

  <p class="heading1">"Açıkçası onun yüzeye hiç çıktığını sanmıyorum. O gerçek bir kentli. Neden sordun?"</p>

  <p class="heading1">"Şey... Güneş akümlatörlerinin bakımı yapılacağı zaman ben de grupla gitmeyi istedim. Buna hemen izin verdi. Ama kendisi gelmedi. Aslında Neville’e özellikle bizimle gelmesini de söyledim. Sorularıma cevap verecek birinin bulunması iyi olacaktı. Ama Neville teklifimi bir hayli sert bir tavırla red etti."</p>

  <p class="heading1">"Sorularını cevaplayacak birini bulduğunu umarım."</p>

  <p class="heading1">"Ah, evet. Şimdi düşünüyorum da... o da aslında bir Göççü’ydü. Belki de bu Dr. Neville’in Elektron Tulumbası konusundaki tavırlarını da açıklıyor."</p>

  <p class="heading1">"Ne demek istiyorsun?"</p>

  <p class="heading1">"Şey..." Denison arkasına yaslanarak bacaklarını sırayla indirip kaldırmaya başladı. Onların ağır ağır inişlerini tembelce bir zevkle seyrediyordu. "Ah, bu hiç de fena değil... Dinle, Selene... ben şunu kastettim: Neville Ayda bir Elektron Tulumbası kurmak istiyor. Oysa Güneş Akümlatörleri yeterli. Biz Arzda Güneş akümlatörleri kullanamadık. Çünkü Güneş Aydaki gibi gökyüzünde devamlı gözükmüyor. Bütün dalga uzunluklarında böyle parlak olmuyor. Güneş Sisteminde hiç bir gezegen akümlatör kullanmaya Ay kadar uygun değil. Merkür bile çok sıcak. Ama Ayda Güneş akümlatörü kullanılması insanları yüzeye bağlıyor. Ve yüzeye çıkmaktan hoşlanmıyorsan..."</p>

  <p class="heading1">Selene birdenbire ayağa kalktı. "Haydi, bakalım, Ben. Yeteri kadar dinlendin. Kalk! Kalk!"</p>

  <p class="heading1">Arzlı zorlukla ayağa kalkabildi. "Ama bir Tulumba istasyonu kurulduğu takdirde hiç bir Aylı da yüzeye çıkmak zorunda kalmaz."</p>

  <p class="heading1">"Biraz daha çıkacağız. Ben. Şu ilerideki sırta kadar. Arz ışığının çizdiği yatay çizgiyi görüyorsun değil mi?"</p>

  <p class="heading1">Sessizce tırmandılar. Denison yanda daha düzgün bir yer olduğunu farketti. Buradaki tozların çoğu süprülmüştü.</p>

  <p class="heading1">Selene, adamın kafasından geçenleri cevapladı. "Orası bu işe yeni başlayan biri için fazla düzgün... Şimdi burası iyi. Sen otur. Ben de..."</p>

  <p class="heading1">Denison, oturarak aşağıya baktı. "Gerçekten buradan kayılabilir mi?"</p>

  <p class="heading1">"Tabii. Ayda yer çekimi Arzdakinden çok düşük. Bu da sürtünme daha az anlamına geliyor. Ayrıca 'kayıcılar’da kullanacağız." Elinde küçük bir kartuş vardı. Buna kelepçeler ve bir çift ince boru takılıydı.</p>

  <p class="heading1">Denison, "O da nedir?" diye sordu.</p>

  <p class="heading1">"Küçük bir sıvı-gaz deposu. Bu botlarının hemen altından gaz püskürtecek. Böylece tabanlarınla yer arasındaki ince gaz tabakası sürtünmeyi sıfıra indirecek. Sanki boşluktaymış gibi gideceksin."</p>

  <p class="heading1">Denison endişeyle, "Bu hiç hoşuma gitmedi," dedi. "Her halde Ayla gazı bu biçimde kullanmak ziyankârlık olur."</p>

  <p class="heading1">"Haydi, haydi. Bu ‘kayıcılar’da ne kullandığımızı sanıyorsun? Oksijen mi? Karbon dioksit mi? Aslında bu bir yararı olmayan Argon gazı. Ay toprağında tonlarca var bundan... Milyonlarca yıl kaysak bu gaz yine de tükenmez... Tamam. Kayıcılarını taktık. Şimdi benimkileri takıncaya kadar bekle."</p>

  <p class="heading1">"Bunlar nasıl çalışıyor?"</p>

  <p class="heading1">"Kayıcılar otomatik. Sen kaymaya başlar başlamaz, mekanizma çalışıyor ve gaz fışkırıyor. KayıcıIarda bir kaç dakikalık Argon var. Ama bu da yeterli." Selene doğruldu. Adamın kalkmasına da yardım etti. "Bayır aşağı bak... Haydi, Ben. Bu yokuş hiç dik değil. Baksana. Adeta dümdüz."</p>

  <p class="heading1">Denison somurttu. "Hiç de değil. Bana dimdik bir uçurum gibi gözüküyor."</p>

  <p class="heading1">"Saçmalama. Şimdi beni dinle. Sana anlattıklarımı unutma. Ayaklarının arasında on beş santimlik bir açıklık olmalı. Birini diğerinin biraz önünde tut. Dizlerini bük. Yukarıya ya da arkaya bakma. Ama gerekiyorsa yanlara bakabilirsin. En önemlisi aşağıya indiğin zaman hemen durmaya kalkma. Çünkü sandığından daha hızlı kayacaksın. Bırak gaz bitsin. Ondan sonra sürtünme ağır ağır durmanı sağlar."</p>

  <p class="heading1">"Bunların hepsini hatırlamam imkânsız."</p>

  <p class="heading1">"Hatırlayacaksın. Ben de yanında olacak ve sana yerdim edeceğim. Düştüğün ve ben de seni yakalayamadığım takdirde bir şey yapmaya kalkışma. Gevşe, yuvarlan ya da kay. Burada çarpacağın kayalar yok."</p>

  <p class="heading1">Denison yutkunarak ileriye doğru baktı. Güneye doğru inen yamaç Arz ışığında pırıldıyordu. Yarım daire biçimindeki Arz hemen hemen tam ileride, simsiyah gökyüzünde ışıldıyordu.</p>

  <p class="heading1">Selene, "Hazır mısın?" diye sordu. Eldivenli elini adamın kürek kemiklerinin arasına dayamıştı.</p>

  <p class="heading1">Denison pek hafif bir sesle, "Hazırım," diye mırıldandı.</p>

  <p class="heading1">"Haydi, bakalım." Selene Denison’u itti.</p>

  <p class="heading1">Denison kımıldadığını hissetti. Önce ağır ağır gidiyordu. Sendeleyerek Selene’ye doğru döndüm.</p>

  <p class="heading1">Kadın, "Endişelenme," dedi. "Yanındayım..."</p>

  <p class="heading1">Denison ayağının altındaki yeri hissediyordu.</p>

  <p class="heading1">Sonra hissedemez oldu. Kaydına çalışmaya başlamıştı.</p>

  <p class="heading1">Selene, "Gözlerini Arzdan ayırma," diye tembih elti. "İyice hızlanıncaya kadar başka tarafa bakma. Ne kadar hızlanırsan o kadar dengede olursun. Dizlerini kır... Çek iyi oluyor, Ben."</p>

  <p class="heading1">Denison inledi. "Bir Göççü için..."</p>

  <p class="heading1">"Neler hissediyorsun?"</p>

  <p class="heading1">"Bana sanki uçuyormuşum gibi geliyor. Ama aslında bu uygun bir benzetme değil. Ayda uçtuğunu sanmıyorum."</p>

  <p class="heading1">"Ama artık uçmanın nasıl bir şey olduğunu anlıyorum. Bu kaymaya benziyor. Ve ben kaymanın ne olduğunu biliyorum." Kadın hızını Denison’unkine rahatlıkla uydurabiliyordu.</p>

  <p class="heading1">Arzlı iyice hızlanmıştı artık. İki yanda sahne değişiyordu. Adam, "Kayma sırasında hız ne kadar oluyor?" diye sordu.</p>

  <p class="heading1">Selene, "Güzel bir Ay-yarışında," dedi. "Saatte yüz milden hızlı gidiliyor. Tabii bundan daha dik yamaçlarda. Her halde sen de otuz beş mile çıkabileceksin."</p>

  <p class="heading1">"Ama bana şimdi bundan çok daha hızlı gidiyormuşum gibi geliyor."</p>

  <p class="heading1">"Ama gitmiyorsun. Artık düzlüğe erişiyoruz, Ben. Buraya kadar da düşmedin. Devam et. Gaz bitecek ve sen de sürtünmeyi hissedeceksin. Buna yardım etmek için bir şeyler yapmaya çalışma. Yoluna devam et."</p>

  <p class="heading1">Selene'nin sözleri sona ererken Denison da tabanlarının altındaki baskıyı hissetti. Birdenbire pek hızlı gittiğini düşündü. Olmayan bir şeye çarpmaktan korkuyormuş gibi kollarını kaldırmamaya çalıştı. Kollarını kaldırdığı an arkası üstü devrileceğini biliyordu</p>

  <p class="heading1">Gözlerini kısarak nefesini tuttu.</p>

  <p class="heading1">Tam ciğerlerinin patlayacağını düşündüğü sırada Selene, "Harika, Ben," dedi. "Harika. Bu işi kusursuzca başardın. Şimdiye kadar ilk kayışı sırasında yuvarlanmayan bir Göççü’yle hiç karşılaşmadım. Düşersen üzülme. Bu ayıp değil."</p>

  <p class="heading1">Denison fısıldadı. "Düşmeyeceğim." Titreyerek derin bir nefes aldı ve gözlerini iri iri açtı. Gökyüzündeki Arz her zamanki kadar sakindi. Onunla ilgilenmiyordu. Adam daha ağır ağır ilerliyordu şimdi. Daha ağır ağır...</p>

  <p class="heading1">Denison, "Artık durdum mu, Selene?" diye sordu. "Ben pek emin değilim de."</p>

  <p class="heading1">"Evet, durdun. Şimdi kımıldama. Kente dönmeden önce biraz dinlenmen gerekiyor... Hay, Allah! Yamaca çıkarken onu burada bir yere bırakmıştım."</p>

  <p class="heading1">Denison, kadını gözlerine inanamıyormuş gibi seyretti. Selene onunla birlikte yukarı tırmanmış, yanında kayarak aşağıya inmişti. Adam sinir gerginliği ve yorgunluktan yarı ölü haldeydi. Ama Selene ise uzun-kanguru sıçramalarıyla havada uçuyordu sanki. Kadın yüz metre kadar ileride, "Hah, işte burada," diye bağırdı. Bir dakika sonra Denison’un yanına döndüğü zaman koltuğunun altında kalın plastikten yapılmış, katlı bir şey vardı.</p>

  <p class="heading1">Neşeyle, "Yukarı çıkarken bana bunun ne olduğunu sordun," dedi. "Hatırlıyor musun? Sana onu dönmeden önce kullanacağımızı söyledim." Plastiği Ayın tozlu yüzeyine yaydı. "Bunun adı ‘Ay Şezlongu’dur. Ama biz kısaca 'Şezlong' diyoruz. Ayda olduğumuzu biliyoruz çünkü." Bir deliğe bir kartuşu yerleştirerek küçük bir kolu indirdi.</p>

  <p class="heading1">Plastik şişmeye başladı. Denison bir hışırtı çıkacağını soruyordu ama tabii Ayda sesi taşıyacak hava yoktu.</p>

  <p class="heading1">Selene ekledi. "İsraf konusunu tekrar açmadan söyleyeyim. Buna da Argon dolduruyoruz."</p>

  <p class="heading1">Plastik kalın altı bacaklı bir yatak halini aldı. Kadın, "Bu senin ağırlığını taşır," diye açıkladı. "Yere pek değmiyor. Etrafındaki boşluk da ısı sıcaklığını korumasını sağlıyor."</p>

  <p class="heading1">Denison şaşırdı. "Yani o sıcak mı?"</p>

  <p class="heading1">"Argon içeri dolarken ısınıyor. Hemen hemen buzu eritecek kadar sıcaklaşıyor. İzolasyonlu elbisenin senin ürettiğinden daha çabuk ısı kaybetmesini önleyecek kadar da sıcak. Haydi. Yat."</p>

  <p class="heading1">Denison yattı ve büyük bir rahatlık duydu. "Pek hoş," diye uzun uzun içini çekti.</p>

  <p class="heading1">Kadın, "Selene annen her şeyi düşünüyor," dedi. "Ama üşümeye başladığım takdirde yanına yatacağım. Biraz sıkışacaksın."</p>

  <p class="heading1">Denison, "Bunun tehlikeli bir yanı yok," diye cevap verdi. "İkimizin arkasında da uzay elbiseleri var."</p>

  <p class="heading1">"Ah, işte bu konuşan benim cesur çapkınım... Kendini nasıl hissediyorsun?"</p>

  <p class="heading1">"İyiyim sanırım. Ne kayıştı o?"</p>

  <p class="heading1">"Evet, ne kayış! Düşmeme rekoru do kırdın. Bunu kenttekilere söylememin bir sakıncası yok ya?"</p>

  <p class="heading1">"Hayır. Takdir edilmek her zaman hoşuma gider... Aynı şeyi tekrarlamamı istemeyeceksin, değil mi?"</p>

  <p class="heading1">"Hemen, şimdi mi? Tabii istemeyeceğim. Bunu ben bile yapmam. Biraz dinleneceğiz. Kalp çarpıntın normale inmeli. Ondan sonra kente döneriz. Ayaklarını bana doğru uzatırsan kayıcıyı çıkarırım. Bir daha sefere onları kendi başına nasıl takacağını sana gösteririm."</p>

  <p class="heading1">"Bir daha kayacağımı hiç, sanmıyorum."</p>

  <p class="heading1">"Tabii kayacaksın. Kaymak hoşuna gitmedi mi?"</p>

  <p class="heading1">"Biraz. Dehşet arasında biraz zevk duydum."</p>

  <p class="heading1">"Gelecek sefere dehşetin azalacak. Ondan sonra daha da azalacak. Sonunda sadece zevk duyacaksın. Seni bir yarışçı yapacağım."</p>

  <p class="heading1">"Hayır, olamaz. Ben çok yaşlıyım."</p>

  <p class="heading1">"Ayda yaşlı değilsin. Sadece yaşlı duruyorsun."</p>

  <p class="heading1">Denison orada yatarken Ayın mutlak sessizliğinin adeta iliklerine işlediğini hissetti. Yüzü Arza doğruydu. Onun gökyüzünde ışıldaması Denison kayarken adama bir denge hissi vermişti. Arzlı bu yüzden minnet duyuyordu.</p>

  <p class="heading1">Denison, "Buraya sık sık geliyor musun. Selene?" diye sordu. "Yani kendi başına? Ya da bir iki kişiyle. Bayramlar dışında?"</p>

  <p class="heading1">"Hemen hemen hiç gelmiyorum. Yanımda kalabalık olmadığı zaman yüzeye pek dayanamıyorum. Açıkçası şimdi burada olmam beni şaşırtıyor."</p>

  <p class="heading1">Denison kayıtsızca, "Ya..." dedi.</p>

  <p class="heading1">"Şaşırmadın mı?"</p>

  <p class="heading1">"Şaşırmam mı gerekiyordu? Bence bir insan bir şeyi ya bunu istediği ya da zorunlu olduğu için yapar. Her iki durumda da bu onun bileceği bir şeydir. Benim üzerime de elzem değildir."</p>

  <p class="heading1">"Teşekkür ederim, Ben. Çok ciddiyim. Bu sözlerin pek hoşuma gitti. Senin iyi taraflarından biri de bu. Bir Göççü olmana rağmen bize karışmıyor, bildiğimiz gibi davranmamıza itiraz etmiyorsun. Biz yer altı insanlarıyız, biz Aylılar. Mağara adamları. Koridor çocukları. Bunun ne kötülüğü var?"</p>

  <p class="heading1">"Hiç bir kötülüğü yok."</p>

  <p class="heading1">"Ama Arzalar öyle demiyorlar. Ve ben bir turist rehberi olduğum için o lafları dinlemek zorunda da kalıyorum. Söylediklerini belki milyonlarca defa duydum. Ama en çok duyduğum..." Selene tipik bir Arzlının Standart Gezegen dilinde konuşmasını taklit etti. "'Ama hayatım, bu insanlar daima mağaralarda nasıl yaşıyorlar? Sana boğulacakmışsın gibi gelmiyor mu? Mavi gökyüzünü, ağaçları ve denizleri görmek, rüzgârı hissetmek, çiçeklerin kokusunu duymak istemiyor musun?’</p>

  <p class="heading1">"Ah, daha devam edebilirim, Ben. Sonra bana, Ama tabii mavi gökyüzünün, denizin ve ağaçların ne olduğunu bilmiyorsun," diyorlar.' Bu yüzden onları aramıyorsun. "Sanki Arz televizyonunu seyretmiyor, Arz edebiyatını bilmiyormuşuz gibi."</p>

  <p class="heading1">Denison güldü. "Böyle sözlerin resmi cevabı nedir?"</p>

  <p class="heading1">"Pek fazla bir şey söyleyemiyoruz. Sadece, 'Buna çok alışığız, efendim,’ diyoruz. Genellikle böyle konuşanlar kadınlar. Erkekler daha çok buluzlarımızı inceliyor ve onları ne zaman çıkaracağımızı düşünüyorlar. O ahmaklara ne söylemek istiyorum biliyor musun?"</p>

  <p class="heading1">"Lütfen söyle. İçini dök. Nasıl olsa buluzun uzay elbisesinin içinde."</p>

  <p class="heading1">"Ah, ne şahane bir kelime oyunu!... Onlara, 'Buraya bakın hanım efendiler,' demek istiyorum. 'O lanet olasıca dünyanız bizi neden ilgilendirsin? Bir gezegenin yüzeyine yapışıp düşmeyi ya da uçurulmayı beklemeyi istemiyoruz. Üzerimize pis suların yağması, etrafımızı işlem görmemiş havanın sarması hiç hoşumuza gitmeyecek. O Allahın cezası mikroplarınızı, piş kokulu otlarınızı, donuk mavi gökyüzünüzü ve donuk beyaz bulutlarınızı istediğimizi de sanmayın. Arzı istediğimiz zaman kendi göğümüzde görebiliyoruz. Ve onu sık sık görmeyi istediğimizi de söyleyemeyeceğim. Ay bizim dünyamız. Bu bizim yarattığımız gibi bir yer. Ay bize ait. Kendi ekolojimizi kendimiz yaratıyoruz. Kendi yolumuza gittiğimiz için bize acımanızı da istemiyoruz. Kendi dünyanıza dönün. Bırakın yer çekimi göğüslerinizi dizlerinize kadar indirsin.' İşte onlara bütün bunları söylemek çok hoşuma gidecek."</p>

  <p class="heading1">Denison, "Pekâlâ," dedi. "Bir Arzcıya tam bunu söyleyeceğin zaman bana gel. Bunları yüzüme haykır! Böylece rahatlarsın."</p>

  <p class="heading1">"Biliyor musun, zaman zaman bir Arzcı Ayda bir park kurmamızı öneriyor. Bir Arz-parkı. Arzdan tohumlar ya da fideler halinde getirtilmiş bitkilerin yetiştirileceği bir yer. Hatta oraya bir kaç Arz hayvanı da konulacak. ‘Evden bir köşe.’ Çoğu böyle diyorlar."</p>

  <p class="heading1">"Sen buna karşısın anlaşılan."</p>

  <p class="heading1">"Tabii karşıyım. Kimin evinden bir köşe? Bizim evimiz Ay. ‘Evinden bir köşe’ isteyen bir Göççü'nün Arza dönmesi daha doğru olur. Bazen Göççü’ler Aracılardan daha kötü oluyorlar."</p>

  <p class="heading1">Denison, "Bunu unutmam," dedi.</p>

  <p class="heading1">Selene mırıldandı. "Sen böyle davranmadın. Yani... bu ana kadar."</p>

  <p class="heading1">Bir sessizlik oldu. Denison, "Selene artık mağaralara dönmemizi söyleyecek," diye düşünüyordu. "Tabii kısa bir süre sonra tuvalete gitme ihtiyacını duyacağım. Diğer taraftan şimdiye kadar hiç böylesine rahat etmedim. Acaba tüpteki oksijen ne kadar dayanır?"</p>

  <p class="heading1">Sonra Selene, "Ben," dedi. "Sana bir soru sormama izin verir misin?"</p>

  <p class="heading1">"Tabii. Seni ilgilendiren özel hayatım mı? Gizlediğim bir şey yok. Boyun bir yetmiş yedi. Ayda ağırlığım on dört kilo. Vaktiyle evliydim ama sonra boşandım. Bir kızım var. O da büyüdü ve evlendi. Üniversiteye de gitti..."</p>

  <p class="heading1">"Hayır, Ben. Ben çok ciddiyim. Sana işin konusunda soru sorabilir miyim?"</p>

  <p class="heading1">"Tabii sorabilirsin, Selene. Ama sana bunun ne kadarını anlatabileceğimi bilemiyorum."</p>

  <p class="heading1">"Şey... biliyorsun Barron’la ben..."</p>

  <p class="heading1">"Evet, evet, biliyorum." Denison’un sesi sertti.</p>

  <p class="heading1">"Onunla bol bol konuşuyoruz. Arada sırada bana bazı şeyler anlatıyor. Barron bana Elektron Tulumbasının Kâinatı patlatma ihtimali olduğunu düşündüğünü söyledi."</p>

  <p class="heading1">"Kâinatın bizim yaşadığımız bölümünü ortadan kaldırabilir. Galaksinin bizim bulunduğumuz kolunu bir kuasar haline sokabilir."</p>

  <p class="heading1">"Sahi mi? Gerçekten böyle mi düşünüyorsun?"</p>

  <p class="heading1">Denison, "Aya geldiğim sırada bundan pek emin değildim," dedi. "Ama artık eminim. Ben, şahsen, bu felaketin olacağına da inanıyorum."</p>

  <p class="heading1">"Bu felaket sence ne zaman olacak?"</p>

  <p class="heading1">"Bunu kesin olarak söyleyemem. Belki bir kaç yıl sonra. Belki yirmi-otuz yıl sonra."</p>

  <p class="heading1">Kısa bir sessizlik oldu. Sonra Selene alçak sesle, "Barron öyle düşünmüyor," diye açıkladı.</p>

  <p class="heading1">"Biliyorum. Fikrini değiştirmesi için uğraştığım da yok. İnanmayı red eden bir insana doğrudan doğruya saldırmak bir işe yaramaz. Onu bu yoldan yenemezsin. İşte Lamont’un da hatası bu oldu."</p>

  <p class="heading1">"Lamont kim?"</p>

  <p class="heading1">"Affedersin, Selene. Kendi kendime konuşuyordum."</p>

  <p class="heading1">"Hayır, Ben. Lütfen anlat. Bu konu ilgimi çekti. Lütfen."</p>

  <p class="heading1">Denison yan dönerek kadına baktı. "Pekâlâ. Bunu sana anlatmamın bir sakıncası yok. Lamont Arzlı bir fizikçi. Kendince dünyayı Tulumbanın yarattığı tehlikeye karşı uyarmaya çalıştı. Ama bunu başaramadı. Arzlılar Tulumbayı istiyorlar. Onun sağladığı bedava enerjiyi... Hem de öylesine istiyorlar ki bu enerjinin kesilebileceğine bile inanmaya yanaşmıyorlar."</p>

  <p class="heading1">"Ama madem bu ölümlerine neden olacak, enerjiyi niye istiyorlar?"</p>

  <p class="heading1">"Onların Tulumbanın dünyayı mahvedeceğine inanmaya yanaşmamaları yeterli. Bir problemi çözmenin en kolay yolu onun var olduğunu inkâr etmektir. Arkadaşın Dr. Neville de aynı şeyi yapıyor. Yüzeye çıkmaktan nefret ediyor. Bu yüzden de Güneş akümlatörlerinin hiç bir işe yaramadığını kendi kendisine inandırıyor. Oysa tarafsız bir gözlemci akümlatörlerin Ay için kusursuz bir enerji kaynağı olduğunu anlıyor. Neville, Tulumba kurmak istiyor. Böylece yerin altında kalabilecek. Bu yüzden de Tulumbanın tehlikeli olabileceğine inanmaya yanaşmıyor."</p>

  <p class="heading1">Selene, "Barron'un kesin kanıtlarla desteklenen bir gerçeği kabul etmeye yanaşmayacağını sanmıyorum," dedi. "Elinde gerçekten kanıt var mı?"</p>

  <p class="heading1">"Var sanıyorum. Aslında bu çok şaşılacak bir şey. Selene. Aslında her şey kuak-kuark etkisinin ince bazı ayrıntılarına bağlı. Bunun ne anlama geldiğini biliyor musun?"</p>

  <p class="heading1">"Bunu anlatmana gerek yok. Barron'la o kadar çok şeyden söz ettik ki artık bu konuları kolaylıkla izleyebiliyorum."</p>

  <p class="heading1">"Şey... Aslında kanıt bulmak için Aydaki Proton sinkrotron aygıtına gerek olacağını düşünüyordum. Bu yirmi beş mil genişliğinde. Üzerinde süper-iletici mıknatıslar var. 20.000 Bev ve daha fazla enerjiyi alabiliyor. Ama sonunda sizin 'Pionlayıcı' adlı bir aygıtınız olduğunu öğrendim. Bu orta büyüklükte bir odaya sığıyor. Sinkrotronun bütün işini de yapabiliyor. Aylıları bu şaşılacak kadar ileri aygıt için kutlamaları gerekir."</p>

  <p class="heading1">Selene memnun memnun, "Teşekkürler," diye cevap verdi. "Aylılar adına teşekkür ediyorum tabii."</p>

  <p class="heading1">"Şimdi... Pionlayıcıdan aldığım sonuçlar güçlü nükleer etkinin yoğunluğunda bir artma olduğunu gösteriyor. Bu artış Lamont’un saptadığı gibi. Malum teoride belirtilene de hiç uymuyor."</p>

  <p class="heading1">"Bu sonuçları Barron’a gösterdin mi?"</p>

  <p class="heading1">"Hayır, göstermedim. Gösterdiğim takdirde Neville’in o sonuçları red edeceğinden eminim. Bana sonuçların önemli olmadığını söyleyecek. ‘Bir hata yapmışsın,’ diyecek. 'Bütün faktörleri hesaba katmamışsın. Yetersiz kontrol kullanmışsın...' Ama tabii bütün bu iddialar 'Ben Elektron Tulumbasını istiyorum ve ondan vaz geçecek değilim,’ anlamına gelecek."</p>

  <p class="heading1">"Yani bir çare yok mu?"</p>

  <p class="heading1">"Tabii var. Ama bu doğrudan doğruya saldırı da değil. Lamont o yolu seçmişti."</p>

  <p class="heading1">"O da nedir?"</p>

  <p class="heading1">"Lamont, Tulumbanın kullanılmasından vaz geçilmesini zorla sağlamak istiyordu. Ama insanlar geri gidemezler. Civcivi yumurtaya geri sokamazsın. Şarabı da üzüme. Çocuğu da annesinin rahmine. Eğer bir bebeğin saatini bırakmasını istiyorsan ona bunu neden yapması gerektiğini uzun uzun anlatamazsın. Saat yerine daha hoşuna gidecek bir şey verirsin ona."</p>

  <p class="heading1">"Nedir ,o?"</p>

  <p class="heading1">"İşte bundan pek emin değilim. Bir fikrim var.</p>

  <p class="heading1">Basit bir fikir. Belki bu uygulanamayacak kadar basit bir şey. Bu fikir iki rakamının çok gülünç olduğu ve var olamayacağı gibi çok belirli bir gerçeğe dayanıyor."</p>

  <p class="heading1">Bir dakika kadar süren bir sessizlik oldu. Sonra sesinden bu konuya Denison gibi dalmış olduğu anlaşılan Selene, "İzin ver de ne demek istediğini tahmine çalışayım," diye mırıldandı.</p>

  <p class="heading1">"Bu sözlerin anlamı olup olmadığını bilmiyorum..."</p>

  <p class="heading1">"Ama sen yine izin ver... Kendi Kâinatımızdan başkasının var olamayacağını düşünebiliriz. Sadece bunun var olduğuna inanabiliriz. Çünkü yaşadığımız, fark ettiğimiz tek Kâinat bu. Ama başka bir evren, para-Kâinat dediğimiz ikinci bir yer olduğunu gösteren kanıtlar ortaya çıktığı zaman iki-sadece iki Kâinat olduğunu düşünmemiz de mantıksızlık sayılır, ikinci bir Kâinat var. O halde sonsuz sayıda Kâinat da olabilir. Böyle bir durumda birle sonsuz arasında mantıklı rakamlar bulunamaz. Yalnız iki değil, belirli sayılar da saçmadır ve var olamaz."</p>

  <p class="heading1">Denison, "Ben de aynı mantık dizisini..." diye başladı. Ve sonra da sustu.</p>

  <p class="heading1">Tekrar bir sessizlik oldu.</p>

  <p class="heading1">Denison ağır ağır ayağa kalkarak uzay-elbiseli kadına baktı. "Artık kente dönmemiz iyi olur sanırım."</p>

  <p class="heading1">Selene mırıldandı. "Ben sadece bir tahminde bulundum."</p>

  <p class="heading1">Arzlı, "Hayır," dedi. "Seninki tahmin değildi. Ne olduğunu bilmiyorum. Ama bunun tahmin olmadığı kesin."</p>

  <p class="heading1"></p>
</body>
</html>
