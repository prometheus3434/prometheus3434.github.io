<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ASİMOV - İŞTE TANRILAR</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-1 {font-weight: bold}
</style>
</head>

<body class="main">
  <p class="heading1"><br class="calibre" /></p>

  <h3 class="heading">ÜÇÜNCÜ BÖLÜM</h3>

  <p class="heading">Boşuna Savaş?</p>

  <h4 class="heading" id="sigil_toc_id_3">1</h4>

  <p class="heading1">Selene Lindstrom neşeyle güldü ve o hafif ve çevik adımlarla ilerledi. Turistler Aya özgü bu yürüyüşü ilk gördükleri zaman şaşırıyor ama sonradan bunun kendisine has bir zarafeti olduğunu kabul ediyorlardı.</p>

  <p class="heading1">Kadın neşeyle, "Öğle yemeği zamanı geldi," dedi. "Sayın bayanlar ve baylar, besinlerin hepsi de burada yetiştirildi. Belki tatları size yabancı gelecek. Ama hepsinin de çok besleyici olduğunu unutmayın... Bu taraftan, efendim. Hanımlarla birlikte oturmaya itirazınız olmadığını biliyorum... Bir dakika... Herkese yer var... Çok üzgünüm, istediğiniz içkiyi seçebilirsiniz. Ama yemek konusunda böyle bir seçim yok. Dana eti var... Hayır, hayır. Yapay tat ve doku. Ama aslında çok nefis."</p>

  <p class="heading1">Selene sonra hafifçe içini çekerek yerine oturdu. Yüzündeki dostça ifade de biraz kaybolmuştu.</p>

  <p class="heading1">Gruptakilerden biri onun karşısına geçti. "Bir sakıncası yok ya."</p>

  <p class="heading1">Selene adamı çabucak süzdü. Tabii kadında insanları çabucak tartma yeteneği vardı. Bu adam da mesele çıkarabilecek bir tipe benzemiyordu. Selene, s Yok tabii," dedi. "Ama gruptan biriyle beraber değil misiniz?"</p>

  <p class="heading1">Yabancı başını salladı. "Hayır. Yalnızım. Ama öyle olmasa da Arzcılara bayıldığımı da söyleyemem."</p>

  <p class="heading1">Genç kadın turiste tekrar baktı. Ellisine yakındı. Yorgun gibi bir hali vardı. Yalnız merak dolu, parlak gözleri bu haline uymuyordu. Onun yer çekiminden etkilenen bir Arzlı olduğu belliydi. Selene, "‘Arzcı’ Aylıların kullandığı bir terimdir," dedi. "Bunun pek hoş bir şey olduğu da söylenemez."</p>

  <p class="heading1">Yabancı, "Ben Arzdanım," diye cevap verdi. "Onun için bu adı kimseyi sarsmadan kullanabileceğimi sanıyorum."</p>

  <p class="heading1">Selene, "İstediğinizi yapın," der gibi omzunu silkti. Birçok Ay kadını gibi gözleri onun da hafifçe çekikti. Ama saçları bal rengi, burnu da büyükçeydi. Klasik anlamda güzel sayılmazdı belki ama çok çekici olduğu kesindi.</p>

  <p class="heading1">Arzlı, genç kadının fazla iri olmayan dik sol göğsünün üzerindeki adı yazılı küçük karta bakıyordu. Kadının arkasındaki buluz ışığın gelişine göre Bazen yarı saydam bir hal alıyordu ve Selene içine bir şey de giymemişti. Ama genç kadın adamın gerçekten adını anlamaya çalıştığını farketti.</p>

  <p class="heading1">Yabancı sonra, "Burada birçok Selene var mı?" diye sordu.</p>

  <p class="heading1">"Ah, evet. Yüzlerce sanırım. Sonra Cynthia, Diana ve Artemis’ler. Selene biraz sıkıcı bir isim. Tanıdığım Selene’lerin yarısını 'Sel’, diye çağırıyorlar, diğer yarısını da, ‘Lena’ diye."</p>

  <p class="heading1">"Sizi nasıl çağırıyorlar?"</p>

  <p class="heading1">"Selene diye. Adım üç heceli, Se-le-ne." İlk heceyi iyice uzatmıştı. "Tabii beni küçük adımla çağıranlar böyle yapıyorlar."</p>

  <p class="heading1">Arzlı hafifçe gülümsedi. Onda gülmeye pek alışık değilmiş gibi bir hal vardı. "Ya adınızla kelime oyunları yapanlar?"</p>

  <p class="heading1">Genç kadın kesin bir tavırla, "Beni bir daha göremiyorlar," diye karşılık verdi.</p>

  <p class="heading1">Kadın bir garson masalarına yaklaşmış, tabakları ustalıkla ve düzgün hareketlerle önlerine koyuyordu.</p>

  <p class="heading1">Onun bu halinin Arzlıyı etkilediği anlaşılıyordu. "Sanki tabaklar uçarak masaya konuyorlar."</p>

  <p class="heading1">Garson kadın gülümseyerek uzaklaştı.</p>

  <p class="heading1">Selene, "Aynı şeyi yapmaya kalkmayın," diye adamı uyardı. "O yer çekimine alışık ve uygun biçimde hareket edebiliyor."</p>

  <p class="heading1">"Ben buna kalkıştığım takdirde her şeyi düşürürüm, öyle mi?"</p>

  <p class="heading1">Selene, "Etrafı berbat edersiniz," dedi.</p>

  <p class="heading1">"Eh, ben de bunu denemeye kalkmam."</p>

  <p class="heading1">"Ama kısa bir süre sonra biri muhakkak bunu deneyecek. Tabak yere doğru uçacak. Onu yakalamaya çalışacak ama başaramayacaklar. Üstelik o arada iskemlelerinden de yuvarlanacaklar. Onları uyarıyorum ama bunun hiç bir zaman yararı olmuyor. Bu yüzden büsbütün utanıyorlar. Diğerleri gülecekler tabii. Yani turistler demek istiyorum. Biz böyle sahnelere artık bunları gülünç bulmayacak kadar çok tanık olduk. Tabii sonradan etrafı temizlemek de gerekiyor."</p>

  <p class="heading1">Arzlı çatalını dikkatle kaldırdı. "Ne demek istediğinizi anlıyorum. En basit bir hareket bile insana Acayip geliyor."</p>

  <p class="heading1">"Aslında bütün bunlara çabucak alışacaksınız. Hiç olmazsa yemek yemek gibi basit bir şeye. Yürümek daha zor. Burada ustalıkla koşabilen bir Arzlıyla hiç karşılaşmadım. Gerçekten ustalıkla."</p>

  <p class="heading1">Bir süre sessizce yemeklerini yediler. Sonra Arzlı, "A. harfi ne anlama geliyor?" diye sordu. "Kartta Selene Lindstrom A. yazılı."</p>

  <p class="heading1">Genç kadın kayıtsızca, "Bu Ay anlamına geliyor," dedi, "Böylece beni Göçmenlerden ayırt edebiliyorlar. Ben Ayda doğdum."</p>

  <p class="heading1">"Sahi mi?"</p>

  <p class="heading1">"Bu şaşılacak bir şey değil ki. Buradaki toplum elli yaşında. Hatta daha yaşlı. Burada bebeklerin doğabileceklerini hiç düşünmediniz mi? Burada doğmuş olan büyük baba ve anneler var artık."</p>

  <p class="heading1">"Siz kaç yaşındasınız?"</p>

  <p class="heading1">Kadın, "Otuz iki," dedi.</p>

  <p class="heading1">Arzlı şaşırdı sonra da, "Tabii," diye mırıldandı.</p>

  <p class="heading1">Selene kaşlarını kaldırdı. "Yani ne demek istediğimi anladınız mı? Oysa bu durumu Arzlılara anlatmak zorunda kalıyoruz."</p>

  <p class="heading1">Yabancı, "Yaşlanmanın gözle görülür arazının çoğuna yer çekiminin doku üzerindeki amansız etkisinin neden olduğunu anlayacak kadar bilgim var," dedi. "Sarkan yanaklar, düşük göğüsler... Ayın yer çekimi Arzınkinin altıda biri kadar. Bu yüzden insanların genç kalmalarının şaşılacak bir yanı da yok."</p>

  <p class="heading1">Selene düzeltti. "Genç gözükmelerinin. Aylıların ölümsüz olduklarını sanmamalısınız, Aylılar da hemen hemen Arzlılar kadar yaşıyorlar. Ama çoğumuz yaşlılığımızda daha rahat ediyoruz."</p>

  <p class="heading1">"Bu da küçümsenecek bir şey değil... Ama tabii bunun da bir bedeli var sanırım." Yabancı kahvesinden ilk yudumunu almıştı. "Mesela... İnsan bunu içmek zorunda kalıyor. Bu..." Bir şey söyleyecekken bundan vaz geçti. Sözünü de tamamlamadı.</p>

  <p class="heading1">Onun bu hali Selene’yi eğlendirdi. "Arzdan yiyecek, meşrubat ve içki getirtebiliriz. Ama bu da Aylıların küçük bir kısmını, kısa bir süre beslemeye yeter ancak. Daha önemli maddeleri ithal etmek varken bu işe kalkışmak saçma olur. Ayrıca biz bu 'bulaşık suyu'na alışığız... Yoksa siz daha da kötü bir ad mı kullanacaktınız?"</p>

  <p class="heading1">Adam, "Kahve için değil," dedi. "O adı yiyeceklere saklıyordum. Ama 'bulaşık suyu' da uygun... Söyleyin, Miss Lindstrom, gezinti programında Proton sinkrotron aygıtı’ndan neden söz edilmiyor?"</p>

  <p class="heading1">"Proton sinkrotron aygıtından mı?" Selene kahvesini bitirmek üzereydi. Bakışlarıyla salonu tarıyordu. Turistleri masalarından kaldırmanın zamanının gelip gelmediğini anlamaya çalışıyormuş gibi bir hafi vardı. "O Arzlıların malı ve turistlere de açık değil."</p>

  <p class="heading1">"Yani Aylılar aygıtı göremiyorlar mı?"</p>

  <p class="heading1">"Ah, hayır. Öyle bir şey yok. İstasyonda daha çok Aylılar çalışıyor. Yalnız kuralları koyan Arz Hükümeti. Turistlere izin verilmiyor."</p>

  <p class="heading1">Adam, "Aygıtı görmeyi isterim," dedi.</p>

  <p class="heading1">Kadın, "Bundan eminim," diye mırıldandı, "Bana şans getirdiniz. Yiyecekler etrafa saçılmadı. Bir kadın ya da erkek yere yuvarlanmadı." Ayağa kalktı. "Sayın bayanlar ve baylar, on dakika sonra buradan ayrılacağız. Lütfen tabakları olduğu gibi bırakın. İsteyenler tuvaletlere gidebilirler. Daha sonra yediğiniz yemeklerin hazırlandığı besin fabrikalarını gezeceğiz."</p>

  <p class="heading1"></p>
</body>
</html>
