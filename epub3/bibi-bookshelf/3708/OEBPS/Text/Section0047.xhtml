<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ASİMOV - İŞTE TANRILAR</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-1 {font-weight: bold}
</style>
</head>

<body class="main">
  <p class="heading1"><br /></p>

  <h4 class="heading" id="sigil_toc_id_17">16</h4>

  <p class="heading1">Gottstein, bir tür Ay tatlısı olan yapışkan ve iç bayıltıcı şeyin üzerinden Denison'a gülümsedi. "Açıkçası birbirimizi daha fazla göreceğimizi ummuştum."</p>

  <p class="heading1">Denison, "İşimle bu kadar yakından ilgilenmeniz büyük nezaket," dedi. "Sızma-dengesizliği düzeltilebildiği takdirde ben... ve Miss Lindstrom önemli bir başarı kazanmış oluruz."</p>

  <p class="heading1">"Bir bilim adamı gibi dikkatle konuşuyorsunuz... Size Ay içkisi ikrama kalkarak hakaret etmeyeceğim. Dünya mutfağının bu ayrıntısının taklidine katlanmamaya kesinlikle karar verdim. Bana fizikçi olmayan birinin anlayabileceği bir biçimde bu çalışmanın neden önemli olduğunu anlatır mısınız?"</p>

  <p class="heading1">Denison ihtiyatla, "Bunu denerim," diye cevap verdi. "En iyisi para-Kâinatla başlayalım. Orada güçlü nükleer etki bizim Kâinatımızdakinden çok daha yoğun. Bu yüzden nispeten daha küçük olan proton kitleleri para-Kâinatta bir yıldızı destekleyecek bir birleşme reaksiyonu gösterebilirler. Para-Kâinatta bizim yıldızlarımıza eşit kitleler şiddetle patlarlar. Para-Kâinatta bizimkinden çok daha fazla sayıda ama daha küçük yıldızlar var.</p>

  <p class="heading1">"Şimdi... Kâinatımızda görülenden daha az yoğun güçlü nükleer bir etki olduğunu düşünelim. Bu durumda dev proton kitleleri birleşme eğilimi pek göstermez. Bu yüzden de bir yıldızı beslemek için pek büyük miktarlarda hidrojen gerekir. Para-Kâinatın tersi olan böyle karşıt-para-Kâinatta bizimkinden çok da büyük yıldızlar bulunur. Hatta güçlü nükleer etki yeteri kadar zayıflatıldığı takdirde bir tek yıldızdan oluşan bir Kâinat var olabilir. Bu yıldız Kâinatın bütün kitlesini kendisinde toplar. Bu pek yoğun bir yıldız olur ama bizim bir tek Güneşimizden daha fazla radyoaktif ışın da yaymaz."</p>

  <p class="heading1">Gottstein, "Bilmem yanılıyor muyum?" dedi. "Ama bizim kendi Kâinatımız da güneş sistemimizin oluşmasından önce aynı durumda değil miymiş? Kâinatın bütün kitlesini toplamış olan bir tek dev bir yıldız halinde?"</p>

  <p class="heading1">Denison, "Evet," diye cevap verdi. "Tanımladığım anti-para-Kâinat bazılarının 'kozmik yumurta’ dedikleri şey. Tek taraflı sızıntıyı incelemek için bize de Kozmik Yumurta halindeki bir Kâinat gerekiyor. Şimdi yararlandığımız para-Kâinat küçücük yıldızlarıyla adeta bomboş bir yer. Orayı uzun uzun araştırır ama hiç bir şey bulamazsınız."</p>

  <p class="heading1">"Ama para-adamlar bize erişmeyi başardılar."</p>

  <p class="heading1">"Evet. Herhalde bunu manyetik alanları izleyerek başardılar. Para-Kâinatta gezegenlerin manyetik alanları olmadığını sanıyoruz. Bu yüzden onların yolunu izlememiz imkânsız. Diğer taraftan Kozmik Yumurta' halindeki Kâinatı araştırdığımız takdirde muhakkak başarılı oluruz. Çünkü Kozmik Yumurta bütün Kâinatın kendisi demektir. Nereye uzanırsak uzanalım kesinlikle maddeyle karşılaşırız."</p>

  <p class="heading1">Gottstein sordu. "Peki, siz o... Kozmik Yumurta halindeki Kâinattan madde emmeyi başarabilecek misiniz?"</p>

  <p class="heading1">"İşin en kolay yanı bu. Aydaki fizikçiler Pionlayıcı adlı bir makine oluşturdular. Onun yardımıyla diğer Kâinata bir tür geçit sağlayabileceğiz."</p>

  <p class="heading1">"Benim yüzeyde gördüğüm o ışıktan küre Kozmik malzemenin birleşmesinden mi oluşmuştu?"</p>

  <p class="heading1">"Evet, Müdür Bey."</p>

  <p class="heading1">"O enerji yararlı işlerde kullanılması için kontrol altına alınabilir mi?"</p>

  <p class="heading1">"Tabii. Hem de istenilen her miktarda."</p>

  <p class="heading1">"O halde bu Elektron Tulumbasının yerine geçirilebilir."</p>

  <p class="heading1">Denison başını salladı. "Hayır. Kozmik Yumurtanın enerjisini kullanmak Kâinatların özelliklerini de değiştirir. Doğa yasaları birbirlerine karışırlarken Kozmik Yumurtadaki güçlü etki daha yoğunlaşır. Bizde ise daha hafifler. Kozmik Yumurta halindeki Kâinatta birleşme gitgide daha hızlanır. Isı ağır ağır artar. Ve sonunda..."</p>

  <p class="heading1">"Sonunda..." Gottstein kollarını kavuşturarak düşünceli bir tavırla gözlerini kıstı. "...Kâinat müthiş bir gürültüyle patlar."</p>

  <p class="heading1">"Bana öyle geliyor."</p>

  <p class="heading1">"Ya bizim kendi Kâinatımızda ne olur?"</p>

  <p class="heading1">"Güçlü etki zayıflar. Güneşimiz yavaş yavaş, pek yavaş yavaş soğur."</p>

  <p class="heading1">"Bunu telafi etmek için Kozmik Yumurta enerjisinden yararlanabilir miyiz?"</p>

  <p class="heading1">Denison heyecanla, "Buna gerek kalmaz ki, Müdür bey," diye açıkladı. "Kâinatımızda güçlü etki Kozmik Yumurta Tulumbası yüzünden zayıflar. Ama diğer taraftan Elektron Tulumbasının çalışması yüzünden güçlenir. İkisinin enerji üretimini ayarladığımız takdirde bizim Kâinatımızda doğal yasaların değişmelerini de engelleriz. Ayrıca doğal yasaları değişen diğer iki Kâinat için endişelenmemize de gerek yok. Her halde para-adamlar başlangıçta da pek sıcak olmayan Güneşlerinin soğumasına çoktan alıştılar. Kozmik Yumurtada ise hayat olmadığı kesin."</p>

  <p class="heading1">Gottstein'in tombul yüzü ifadesizdi. Sonunda, "Biliyor musunuz, Denison’a dedi. "Bu buluş bütün dünyayı sarsacak. Artık ileri gelen bilim adamlarını Elektron Tulumbasının dünyayı mahvettiğine inandırmakta zorluk çekmeyeceğiz."</p>

  <p class="heading1">Denison, "Sonucu kabul edebilme zorluğu ortadan kalkacak," diye başını salladı. "Hem problemi ve hem de çözümü aynı zamanda açıklayabileceğiz."</p>

  <p class="heading1">"Size eserin çabucak yayınlanacağını garanti edersem, bu konuda bir kitap hazırlar mısınız? Bu ne kadar zamanınızı alır?"</p>

  <p class="heading1">"Durumu açıklamadan önce sızma-dengesizliğini düzeltmek istiyorum."</p>

  <p class="heading1">"Tabii."</p>

  <p class="heading1">Denison, "Kitabı Dr. Peter Lamont'la birlikte hazırlamamız daha doğru olur," dedi. "O işin matematik yanıyla ilgilenir. Ben bunu yapamam. Ayrıca ben Lamont’un çalışmaları yüzünden o kursa devam ettim. Bir şey daha var. Müdür bey..."</p>

  <p class="heading1">"Evet."</p>

  <p class="heading1">"Bu çalışmaya Aydaki bilim adamlarının da katıldıklarını açıklamamız daha doğru olur. Kitabın üçüncü yazarı olarak Dr. Barron Neville’i seçebiliriz."</p>

  <p class="heading1">"Ama neden? İşi gereksiz yere zorlaştırmıyor musunuz."</p>

  <p class="heading1">"Ama bütün bunları başarmamı onların Piyonlayıcısı sağladı."</p>

  <p class="heading1">"Bundan uygun bir biçimde söz edebiliriz... Ama Dr. Barron bu proje üzerinde sizinle birlikte çalıştı mı?"</p>

  <p class="heading1">"Doğrudan doğruya çalışmış sayılmaz."</p>

  <p class="heading1">"O halde onu bu işe neden karıştırıyorsunuz."</p>

  <p class="heading1">Denison başını eğerek elini düşünceli düşünceli pantolonunun paçasına sürdü. "Bu diplomatça bir şey olur. Ayda bir Kozmik Yumurta Tulumbası kurmamız gerekecek."</p>

  <p class="heading1">"Bunu neden Arzda yapmıyorsunuz?"</p>

  <p class="heading1">"Bir kere... boşluğa ihtiyacımız var. Ayın yüzeyinde bu hazır. Ama Arzda boşluk hazırlamak için çok çabalamak gerekir."</p>

  <p class="heading1">"Ama bu yine de yapılabilir. Öyle değil mi?"</p>

  <p class="heading1">Denison konuşmasını sürdürdü. "İki-ayrı ayrı yönlerden enerji alacağız. Kâinatımız iki pek büyük enerji kaynağının arasında kaldığı takdirde 'kontağa' benzer bir şey olabilir. Elektron Tulumbası sadece Arzda çalıştığı. Kozmik Yumurta Makinesi ise Ayda kurulduğu takdirde arada ikiyüz elli bin millik bir boşluk olur. Bu ideal bir şey. Hatta gerekir. Ve Ayda çalışacaksak buradaki fizikçilerin gururlarını da kollamalıyız. Bu akıllıca ve hatta nazikçe bir şey olur. Onlara da başarıdan pay vermeliyiz."</p>

  <p class="heading1">Gottstein gülümsedi. "Bunu Miss Lindstrom mu önerdi?"</p>

  <p class="heading1">"Her halde sorsaydım o da böyle söylerdi. Ama bu çok mantıklıca bir çözüm olduğu için Benim aklıma geldi."</p>

  <p class="heading1">Gottstein ayağa kalkarak gerindi. Aydaki yer çekimi yüzünden bir kaç defa Acayip bir biçimde ağır ağır sıçradı. Her seferinde de dizlerini büküyordu. Sonra tekrar yerine oturdu. "Bunu hiç denediniz mi"</p>

  <p class="heading1">Dr. Denison?"</p>

  <p class="heading1">Uzman başını salladı. "Hayır."</p>

  <p class="heading1">"Bu güya bacaklardaki kan dolaşımını düzeltiyormuş. Bacaklarım uyuşmaya başlarken bu hareketi yapıyorum. Kısa bir süre sonra Arza gideceğim. Kısa bir ziyaret için. Ay çekimine fazla alışmamaya çalışıyorum... Sizinle Miss Lindstrom'dan söz edelim mi, Dr. Denison?"</p>

  <p class="heading1">"Ona ne olmuş?" Denison'un sesinin tonu değişmişti.</p>

  <p class="heading1">"Bir turist rehberi o."</p>

  <p class="heading1">"Evet. Bunu daha önce de söylediniz."</p>

  <p class="heading1">"Onun bir fizikçi için garip bir asistan olduğunu da söyledim."</p>

  <p class="heading1">"Aslında ben amatör bir fizikçiyim Galiba o da amatör bir asistan."</p>

  <p class="heading1">Gottstein gülümsemiyordu artık. "Oyun oynamaya kalkmayın Doktor. Miss Lindstrom konusunda gerektiği kadar bilgi toplamaya çalıştım. Sicili çok şeyi açıklıyor. Daha doğrusu bazı kimseler daha önce o sicile bakmayı akıl etselerdi çok şey öğrenirlerdi. Yanılmıyorsam Miss Lindstrom bir Sezgici."</p>

  <p class="heading1">Denison, "Çoğumuz da öyleyiz," dedi. "Sizin de bir bakıma bir Sezgici sayılabileceğinizden eminim. Ben, kendimin bir Sezgici olduğumun farkındayım. Tabii bir bakıma."</p>

  <p class="heading1">"Ama arada bir fark var. Doktor. Siz başarılı bir bilim adamısınız... Ben de başarılı bir</p>

  <p class="heading1">Yönetici olduğumu umuyorum... Buna karşılık Miss Lindstrom size ileri teorik fizik alanında yardım edecek kadar usta bir Sezgici. Ama aslında o bir turist rehberi."</p>

  <p class="heading1">Denison durakladı. "O fazla eğitim görmemiş. Müdür bey. Sezgileri olağanüstü güçlü. Ama Miss Lindstrom bu gücünü kontrol altında tutuyor."</p>

  <p class="heading1">"O bir zamanlar uygulanan genetik-planlamasının bir sonucu mu?"</p>

  <p class="heading1">"Bilmiyorum. Ama böyle olduğunu öğrenirsem hiç şaşmam."</p>

  <p class="heading1">"Kendisine güveniyor musunuz?"</p>

  <p class="heading1">"Hangi bakımdan? O bana yardım etti."</p>

  <p class="heading1">"Onun Dr. Barron Neville’in karısı olduğunu biliyor musunuz?"</p>

  <p class="heading1">"Aralarında duygusal bir bağ var. Ama yanılmıyorsam bu yasal bir şey değil."</p>

  <p class="heading1">"Burada, Aydaki ilişkilerin hiç birini 'yasal' diye tanımlayanlayız zaten. Bu Neville sizin yazacağınız kitaba ortak olmasını istediğiniz fizikçi değil mi?"</p>

  <p class="heading1">"Evet."</p>

  <p class="heading1">"Bu sadece bir rastlantı mı?"</p>

  <p class="heading1">"Hayır. Buraya gelişim Neville’in ilgisini çekti. Yanılmıyorsam Selene'ye çalışmalarımda bana yardım etmesini de söyledi."</p>

  <p class="heading1">"Miss Lindstrom size böyle mi söyledi?"</p>

  <p class="heading1">"Neville’in benimle ilgilendiğinden söz etti. Her halde bu da normaldi."</p>

  <p class="heading1">"Dr. Denison, Miss Lindstrom kendisinin ve Dr. Neville’in çıkarları doğrultusunda çalışıyor olabilir. Bu hiç aklınıza gelmedi mi?"</p>

  <p class="heading1">"Onların çıkarları bizimkilerden hangi bakımlardan farklı olabilir? Selene bana istediğim biçimde yardım etti."</p>

  <p class="heading1">Gottstein iskemlesinde biçimini değiştirdi ve kas çekme eksersizleri yapıyormuşçasına omuzlarını oynattı. "Dr. Neville, kendisine bu kadar yakın olan bir kadının Sezgici olduğunu her halde biliyor. O halde ondan yararlanmaması için bir neden var mı? Miss Lindstrom neden hâlâ bir turist rehberi olarak çalışıyor? Bir maksatla niteliklerini gizlemek için tabii."</p>

  <p class="heading1">"Dr. Neville'in de sık sık böyle bir mantık dizisi yürüttüğünü biliyorum. Boş yere gereksiz bir komplo kurulduğundan şüphelenmeyi istemiyorum."</p>

  <p class="heading1">"Bunun gereksiz olduğunu nereden biliyorsunuz?... Uzay motorum Ayın yüzeyinin yukarısında durakladığı sırada ben aşağıya size bakıyordum. Yani cihazınızın üzerinde o radyasyon topu belirmeden hemen önce. O sırada Piyonlayıcının başında değildiniz."</p>

  <p class="heading1">Denison o anı düşündü. "Doğru, değildim. Yıldızlara dalmıştım. Yüzeye çıktığım zaman hep böyle yapıyorum."</p>

  <p class="heading1">"Ya Miss Lindstrom ne yapıyordu?"</p>

  <p class="heading1">"Bunu görmedim. Bana manyetik alanı düzelttiğini ve sonunda sızıntının belirdiğini söyledi."</p>

  <p class="heading1">"O siz yanında değilken aletleri kullanmak âdetinde midir?"</p>

  <p class="heading1">"Hayır. Ama onu buna neyin zorladığını anlayabiliyorum."</p>

  <p class="heading1">"O sırada bir fışkırma oldu mu?"</p>

  <p class="heading1">"Ne demek istediğinizi anlayamadım."</p>

  <p class="heading1">"Açıkçası ne söylediğimi ben de pek bilmiyorum. O sırada Arz ışığında hafif bir pırıltı oldu. Sanki bir şey havada uçuyormuş gibi. Onun ne olduğunu bilmiyorum."</p>

  <p class="heading1">Denison. "Ben de öyle." dedi.</p>

  <p class="heading1">"Deneyle ilgili bir şey aklınıza gelmiyor mu..."</p>

  <p class="heading1">"Hayır."</p>

  <p class="heading1">"O halde Miss Lindstrom ne yapıyordu?"</p>

  <p class="heading1">"Bunu hâlâ bilmiyorum."</p>

  <p class="heading1">Uzun, sıkıcı bir sessizlik oldu.</p>

  <p class="heading1">Sonra Müdür. "Anladığım kadarıyla," dedi. "Sızma-dengesizliğini düzeltmeye çalışacaksınız. Ondan sonra da kitabı planlayacaksınız. Ben de diğer tarafta hazırlık yapacağım. Yakında Arza gittiğim zaman kitabın basılmasını sağlayacak ve Hükümeti de uyaracağım."</p>

  <p class="heading1">Bu sözleriyle uzmana artık gidebileceğini söylüyordu. Denison ayağa kalktı. Gottstein rahat bir tavırla "Ve Dr. Neville'le Miss Lindstrom meselesini düşünün," diye ekledi.</p>

  <p class="heading1"></p>
</body>
</html>
