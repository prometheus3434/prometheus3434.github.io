<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ASİMOV - İŞTE TANRILAR</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-1 {font-weight: bold}
</style>
</head>

<body class="main">
  <p class="heading1"><br /></p>

  <h4 class="heading1"><span class="sgc1">3c</span></h4>

  <p class="heading1">Tritt memnundu. Erime çok iyi olmuştu. Bunun yanında eski erimeler değersiz ve sönük kalıyordu. Olanlar pek hoşuna gitmişti Tritt’in. Ama bir şey söylemiyordu. Konuşmamasının daha doğru olacağını düşünüyordu.</p>

  <p class="heading1">Odeen’le Dua da mutluydular. Tritt seziyordu bunu. Hatta çocuklar bile keyifliydiler.</p>

  <p class="heading1">Ama en mutluları Tritt’ti. Tabii...</p>

  <p class="heading1">Adam Odeen’le Dua’nın konuşmasını dinliyordu. Söylenenlerin hiç birini anlamıyordu ama bu da önemli değildi, ¡kişinin birbirleriyle konuşmaktan zevk almasına da kızmıyordu. Dinlemek ,ona yetiyordu. Kendince mutluydu Tritt.</p>

  <p class="heading1">Dua bir keresinde Odeen’e, "Onlar gerçekten bizimle iletişim kurmaya çalışıyorlar mı?" diye sordu.</p>

  <p class="heading1">Tritt bu 'onlar'ın kimler olduklarını hiç bir zaman doğru dürüst öğrenememişti. Ama 'iletişim kurmak' sözcüklerinin ‘konuşmanın’ süslü bir biçimi olduğundan emindi. O halde neden Dua, "Konuşmak," demiyordu? Adam Bazen konuşmaya karışıp karışmaması gerektiğini düşünüyordu. Ama o bir soru sorduğu zaman Odeen hemen, "Dur, Tritt," diyor. Dua ise sabırsızca girdaplar oluşturuyordu.</p>

  <p class="heading1">Odeen, "Ah, evet," diye cevap verdi. "Sertler bundan kesinlikle eminler. Bazen bize gönderdikleri maddelerin üzerinde işaretler oluyor. Sertler de bu işaretlerin yardımıyla pekâlâ anlaşabileceğimizi söylüyorlar. Aslında daha önceleri bizimkiler diğer-varlıklara Pozitron Tulumbasının o Kâinattaki bölümünü nasıl kuracaklarını anlatmak için üzerlerinde işaretler bulunan madenler göndermişler."</p>

  <p class="heading1">"Acaba diğer-varlıklar nasıl şeyler? Onlar neye benziyorlar dersin?"</p>

  <p class="heading1">"Yasalara bakarak yıldızların durumunu saptayabiliyoruz. Çünkü bu kolay. Ama varlıkların niteliklerini nasıl öğrenebiliriz? Onların nasıl yaratıklar olduklarını hiç bir zaman anlayamayacağız."</p>

  <p class="heading1">"Onlar bize neye benzediklerini bildiremezler mi?"</p>

  <p class="heading1">"Yazdıklarından bir anlam çıkarabilseydik belki neye benzediklerini de anlardık. Ama işaretlerini çözemiyoruz."</p>

  <p class="heading1">Dua öfkelenmiş gibiydi. "Sertler de çözemiyorlar mı?"</p>

  <p class="heading1">"Bilmiyorum. Belki çözebiliyorlar ama bana bundan söz etmediler. Losten bana bir keresinde, 'Onların neye benzedikleri hiç önemli değil,' dedi. Pozitron Tulumbasının çalışması ve geliştirilmesi yeterli."</p>

  <p class="heading1">"Belki de senin kendisini rahatsız etmeni istemedi."</p>

  <p class="heading1">Odeen azametle, "Bak onu rahatsız etmiyorum," dedi.</p>

  <p class="heading1">"Aman canım, ne demek istediğimi anladın. Belki de Losten o ayrıntılara girmek istemedi."</p>

  <p class="heading1">Artık Tritt onları dinlemiyordu. Dua’yla Odeen ise Sertlerin kadının o işaretlere bakmasına izin verip vermeyecekleri konusunu tartışıp duruyorlardı.</p>

  <p class="heading1">Dua, "Belki de ben o işaretlerden bir anlam çıkarabilirim," dedi.</p>

  <p class="heading1">Tritt biraz kızdı. Neticede Dua sadece bir Duygucuydu. Bir Akılcı bile değildi o. Tritt, "Acaba Odeen’in Dua'ya bütün bunları anlatması doğru mu?" diye düşündü. "Dua Acayip fikirlere saplanıyor..."</p>

  <p class="heading1">Dua, Odeen'i de kızdırmış olduğunun farkındaydı. Adam önce güldü. Sonra da, "Bir Duygucu böyle karmaşık şeylerle başa çıkamaz," dedi. En sonunda da konuşmaktan vaz geçti. Dua, Odeen’i yumuşatmak için uzun bir süre ona çok iyi davranmak zorunda kaldı.</p>

  <p class="heading1">Bir seferinde de Dua öfkelendi. Fena halde kızdı kadın.</p>

  <p class="heading1">Her şey çok sakince başladı. O gün iki çocuk da yanlarındaydı. Odeen, onlarla oynamaya razı olmuştu. Hatta küçük-Sağ Torun'un kendisini çekiştirmesine de aldırmıyordu. Hatta hiç de vakarlı olmayan bir tavırla kendisini bırakıyordu. Bundan da hayatından memnun olduğu anlaşılıyordu. Tritt ise bir köşede dinleniyordu. Olanlar onu mutlu ediyordu</p>

  <p class="heading1">Dua, Odeen'in biçiminin bozulması yüzünden gülüp duruyordu. Cilveli bir tavırla Odeen'in biçimsiz çıkıntılarına dokunuyordu usulca. Akılcıların yumurta biçimini kaybettikleri zaman vücutlarının dış yüzeylerinin iyice hassaslaştığını biliyordu. Tritt de farkındaydı bunun.</p>

  <p class="heading1">Dua bir ara, "Düşündüm de," dedi. "Diğer Kâinatın yasaları Pozitron Tulumbası yoluyla bizimkine akıyor. O halde bizim Kâinatın yasaları da onlarınkine biraz karışmıyor mu, Odeen?"</p>

  <p class="heading1">Odeen, Dua'nın dokunuşları yüzünden avaz avaz bağırdı. Küçükleri devirmeden kadından&nbsp;kaçmaya çalıştı. "Seni alçak-,orta," diye inledi. "Durmazsan sana cevap veremem."</p>

  <p class="heading1">Kadın durdu. Ödsen de, "Seninki şahane bir düşünce, Dua," dedi. "Şaşılacak bir insansın. Tabii düşüncen doğru... Bu karışma iki taraflı oluyor... Tritt, artık küçükleri götür lütfen."</p>

  <p class="heading1">Ama çocuklar kendi başlarına odadan çıktılar. Artık bebek değillerdi. Hatta büyümüş de sayılırlardı. Annis yakında eğitim görmeye başlayacaktı Torun ise yavaş yavaş bir Ebeveyn gibi tıknazlaşmava başlıyordu.</p>

  <p class="heading1">Tritt yerinden kımıldamadı. Odeen böyle konuştuğu zaman Dua'nın pek güzelleştiğini düşünüyordu.</p>

  <p class="heading1">Dua, "Diğerlerinin yasaları bizim Güneşlerimizi yavaşlatacak ve soğutacak," dedi. "O halde bizim yasalarımız da onların Güneşlerini hızlandıracak ve ısıtacak."</p>

  <p class="heading1">"Gerçekten öyle, Dua. Bir Akılcı bundan daha iyi bir sonuç çıkaramazdı."</p>

  <p class="heading1">"Güneşleri ne kadar ısınacak?"</p>

  <p class="heading1">"Pek fazla değil. Hafifçe kızacak Güneş'leri. Pek hafifçe."</p>

  <p class="heading1">Dua mırıldandı. "İşte hissettiğim o ‘kötü-duygu’ bununla ilgili."</p>

  <p class="heading1">"Ah, neyse... Bütün mesele şu. Onların bütün bütün sönmeleri de bizi sarsmaz. Çünkü Pozitron Tulumbamız var. Ama koskocaman dev gibi yıldızların birazcık ısınmaları bile kötü sonuçlar doğurabilir. O yıldızlarda öylesine bol malzeme var ki nükleer birleşmeyi birazcık hızlandırmak bile onların patlamasına yol açabilir."</p>

  <p class="heading1">"Patlamak mı? Ama o zaman bütün o insanlara ne olur?"</p>

  <p class="heading1">"Hangi insanlara?"</p>

  <p class="heading1">"Diğer Kâinattaki insanlara?"</p>

  <p class="heading1">Odeen bir an boş boş baktı. Sonra da, "Bilmiyorum..." diye itiraf etti.</p>

  <p class="heading1">"Bizim Güneşimiz patladığı takdirde ne olur"</p>

  <p class="heading1">"O patlayamaz ki."</p>

  <p class="heading1">Tritt onların neden bu kadar heyecanlandıklarını düşündü. Bir Güneş nasıl patlardı? Dua daha öfkelenmişe benziyordu. Odeen'in ise aklı karışmış gibiydi.</p>

  <p class="heading1">Dua, "Patladığını düşünelim," diye ısrar etti. "Etraf çok mu sıcak olur o zaman?"</p>

  <p class="heading1">"Herhalde."</p>

  <p class="heading1">"Bu hepimizi de öldürür mü?"</p>

  <p class="heading1">Odeen durakladı sonra da belirli bir öfkeyle, "Bunun ne önemi var. Dua?" diye sordu. "Bizim Güneşimiz patlayacak değil ki. Saçma sapan sorular sorup durma."</p>

  <p class="heading1">"Bana sorular sormamı sen söyledin, Odeen. Ve bu çok da önemli! Çünkü Pozitron Tulumbası 'ki taraflı çalışıyor. Onların tarafındaki bölüm de bizim için gerekli."</p>

  <p class="heading1">Odeen kadına baka kaldı. "Ben sana hiç bir zaman böyle bir şey söylemedim."</p>

  <p class="heading1">"Bunu hissediyorum..."</p>

  <p class="heading1">Odeen, "Sen pek çok şeyi hissediyorsun. Dua..." diyecek oldu.</p>

  <p class="heading1">Ama kadın bağırıp duruyordu artık. Kendisini kaybetmiş gibiydi. Tritt Dua'yı o zamana kadar hiç böyle görmemişti. Kadın, "Konuyu değiştirme, Odeen," diye haykırıyordu. "Benden uzaklaşmaya, sanki ahmağın biriymişim gibi davranmaya kalkışma! Sanki alelade bir Duygucuymuşum gibi davranmaya! Bana bir Akılcıdan hemen hemen farksız olduğumu söylemiştin. Bu doğru! İşte bu yüzden de Pozitron Tulumbasının diğer-varlıklar olmadığı takdirde çalışamayacağını anlıyorum. Diğer Kâinattaki insanlar ortadan kalktıkları takdirde Pozitron Tulumbası da durur. Güneşimiz eskisinden daha da soğuk olur. Ve hepimiz de açlıktan ölürüz. Sence bu önemli değil mi?"</p>

  <p class="heading1">Odeen de bağırmaya başlamıştı. "Bu sözlerinden de hiç bir şey bilmediğin anlaşılıyor! Onların yardımına şimdilik ihtiyacımız var. Çünkü enerjinin yoğunluğu düşük. Bu yüzden madde değiş tokuşu yapmak zorunda kalıyoruz. Diğer Kâinattaki Güneş patladığı takdirde buraya müthiş bir enerji seli akacak. Milyonlarca yıl boyunca yetecek kadar çok enerji. Enerji o kadar fazla olacak ki onu madde değiş tokuşu yapmamıza gerek kalmadan kullanabileceğiz. Onun için o yaratıklara ihtiyacımız kalmayacak. Başkalarına gelecekler de önemli olmadığı gibi..."</p>

  <p class="heading1">Neredeyse birbirlerine dokunacaklardı. Tritt dehşete kapılmıştı. Bir şeyler söylemesi, onları ayırması, ikisiyle de konuşması gerekiyordu. Ama aklına bir şey gelmiyordu. Fakat sonra buna gerek kalmadı.</p>

  <p class="heading1">Mağaranın önünde bir Sert duruyordu. Hayır, üç Sert. Onlarla konuşmaya çalışmış ama seslerini duyuramamışlardı.</p>

  <p class="heading1">Tritt avaz avaz bağırdı. "Odeen! Dua!" Sonra da sustu, titriyordu. Sertlerin neden geldiklerini tahmin ediyor ve korkuyordu. Gitmeye karar verdi.</p>

  <p class="heading1">Ama Sertlerden biri saydam olmayan, sabit bir çıkıntısını uzatarak, "Gitme," dedi. Sesi haşin ve düşmancaymış gibiydi,</p>

  <p class="heading1">Tritt büsbütün korktu.</p>

  <p class="heading1"></p>
</body>
</html>
