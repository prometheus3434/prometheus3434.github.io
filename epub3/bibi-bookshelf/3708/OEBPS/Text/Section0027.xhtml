<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ASİMOV - İŞTE TANRILAR</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-1 {font-weight: bold}
</style>
</head>

<body class="main">
  <p class="heading1"><br /></p>

  <h4 class="heading1"><span class="sgc1">5b</span></h4>

  <p class="heading1">Yeni bebek-Duygucu dünyaya geldiği sırada Odeen de oradaydı. Bebek her bakımdan kusursuzdu ama Odeen fazla bir heyecan duyamamıştı. Hatta bebeğe bir Ebeveynin yapması gerektiği biçimde büyük bir ustalıkla bakan Tritt bile fazla sevişememişti.</p>

  <p class="heading1">Aradan uzun bir süre geçmişti. Dua ortadan kaybolmuştu. Geçip gitmemişti o. Bir Yumuşak ancak bütün Üçlüyle birlikte geçebilirdi. Ama Üçlüyle değildi artık. Sanki ölmeden ölmüştü o.</p>

  <p class="heading1">Odeen Dua’yı sadece bir kere görmüştü. Yeni bebeğin oluşmasını sağladığını öğrendikten ve çılgın gibi kaçtıktan kısa bir süre sonra.</p>

  <p class="heading1">Odeen, güneşlenen bir grup Duygucunun yanından geçmişti o gün. Dua’yı bulabileceğini düşünerek yüzeye çıkmıştı. Budalaca bir fikirdi bu. Duygucular bir Akılcının yakınlarına gelmesi yüzünden kıkır kıkır gülmüşlerdi. Hep birlikte cilveli cilveli: incelivermişlerdi. Ahmakların kafalarında Duygucu olduklarını ilan etmekten başka hiç bir düşünce yoktu.</p>

  <p class="heading1">Odeen onlara karşı sadece istihkar duymuştu. Bu yüzden düzgün kıvrımlarında hiç bir değişiklik olmamıştı. Onun yerine Dua'yı düşünmüştü adam. "Dua, kendi iç ihtiyaçları dışında hiç bir zaman incelmezdi. Kimseyi kendisine çekmeye çalışmazdı. Bu yüzden de insana çok daha çekici gelirdi. Dua, kendisini zorlayarak bu boş kafalıların arasına katılsaydı onu hemen fark ederdim. Çünkü içlerinde sadece Dua incelmezdi. Hatta inadına kalınlaşırdı belki de."</p>

  <p class="heading1">Odeen bunu düşünürken güneşlenen Duygucuları süzüyordu. İçlerinden biri gerçekten incelmemişti.</p>

  <p class="heading1">Odeen duraklayarak ona doğru gitti. Yolunun üzerindeki Duygucuların, bulanık dumanlar gibi yanlara kaçışırken çığlıklar attıklarının, birbirlerine karışarak pıhtılaşmamaya çabaladıklarının farkında bile değildi.</p>

  <p class="heading1">Evet, Dua'ydı bu. Kadın kaçmaya kalkışmadı. Olduğu yerde bekledi ve bir şey de söylemedi.</p>

  <p class="heading1">Odeen alçak gönüllülükle, "Dua," dedi. "Eve gelmeyecek misin?"</p>

  <p class="heading1">"Evim yok benim, Odeen." Dua bu sözleri nefret ya da öfkeyle söylememişti. Bu yüzden cevabı Odeen’i daha da sarstı.</p>

  <p class="heading1">"Tritt'i yaptıkları yüzünden nasıl suçlayabilirsin, Dua? O zavallının mantıklı olmadığını biliyorsun."</p>

  <p class="heading1">"Ama sen mantıklısın, Odeen. Tritt, vücudumu beslemeye çalışırken, sen de kafamı oyaladın. Öyle değil mi?" Mantığın sana beni Tritt'ten daha kolaylıkla tuzağa düşürebileceğini söylemişti."</p>

  <p class="heading1">"Dua, hayır!"</p>

  <p class="heading1">"Hayır ne? Sanki bana ders veriyormuş, beni eğitiyormuş gibi rol yapmadın mı?"</p>

  <p class="heading1">"Rol değildi bu. Gerçekten seni eğitmeye çalışıyordum. Ama Tritt’in yaptıkları yüzünden de değil. Tritt'in planından haberim bile yoktu."</p>

  <p class="heading1">"Buna inanamam." Dua acele etmeden akarak uzaklaştı. Odeen onun peşinden gitti. Artık yalnızdılar. Kırmızı güneş gökyüzünde ışıldıyordu.</p>

  <p class="heading1">Dua adama döndü. "Sana bir tek soru sormama izin ver, Odeen. Neden bana ders vermek istedin?"</p>

  <p class="heading1">Odeen, "Çünkü bunu istiyordum," dedi. "Çünkü öğretmek bana zevk veriyordu. Çünkü öğretmek dışında hiç bir şey öğretmek kadar hoşuma gitmiyordu."</p>

  <p class="heading1">"Tabii erimek dışında da..." Dua, Odeen’i susturmak için çabucak ekledi. "Neyse, neyse. Güdülerden değil de mantıktan söz ettiğini bana söylemene gerek yok. Öğretmekten zevk aldığın doğruysa, sana inanmam kabilse, belki o zaman sana söyleyeceğim bir şeyi de anlayabilirsin.</p>

  <p class="heading1">"Senden ayrıldıktan sonra çok şey öğrendim, Odeen. Bunu nasıl yaptığım önemli değil. Ama öğrendim. Fizik dışında, artık içimde hiç bir Duygucu özelliği kalmadı. Tabii önemli olan da insanın içi. Ve ben iç bakımından tam bir Akılcıyım. Ama yalnız diğer Akılcılardan çok daha duygulu olduğumu umuyorum. Ve ben bir şeyi kesinlikle öğrendim, Odeen. Ne olduğumuzu. Sen, ben ve Tritt, ...bu dünyadaki diğer Üçlülerin gerçekten ne olduğunu. Her zaman böyleydik&nbsp;zaten..."</p>

  <p class="heading1">Odeen, "Biz neymişiz?" diye sordu. Gerektiği kadar dinlemeye hazırdı. Hem de sessizce. Ama Dua’nın konuşmasını bitirdikten sonra onunla gelmesi şartıyla. Kadının istediği her şeyi yapacak, her cezaya razı olacaktı. Sadece Dua geri gelmeliydi. Ve içinde gizli ve sönük bir şey Dua'nın eve kendi isteğiyle dönmesi gerektiğini fısıldıyordu ona.</p>

  <p class="heading1">Dua kayıtsızca, adeta gülercesine, "Biz neymişiz?" diye tekrarladı. "Ah, aslında birer 'hiçiz, Odeen. Ne garip değil mi? Bu dünyada yaşayan tek canlılar Sertler. Bunu sana öğretmediler mi? Bir tek canlı varlık var. Çünkü sen ve ben, Yumuşakçalar aslında canlı değiliz. Bizler birer makineyiz, Odeen. Öyle olması gerekir. Çünkü sadece Sertler yaşıyorlar. Sana bunu da öğretmediler mi, Odeen?"</p>

  <p class="heading1">Odeen çok şaşırdı. "Ama bu saçma, Dua!"</p>

  <p class="heading1">Dua’nın sesi haşinleşti. "Makine, Odeen! Sertlerin yaptıkları makineleri! Sertlerin yok ettikleri makineler! Sadece onlar yaşıyorlar. Sertler yani. Ama bundan pek söz etmiyorlar. Fakat bu da gerekli değil. Nasıl olsa hepsi de gerçeği biliyorlar. Ama ben düşünmesini öğrendim, Odeen. Elimdeki küçük ipuçlarını değerlendirmeyi de başardım. Sertler pek pek uzun ömürlüler, Odeen. Ama eninde sonunda ölüyorlar. Artık çocuk dünyaya getiremiyorlar. Çünkü Güneşin enerjisi azaldı, bu yüzden de bebek oluşması imkânsızlaştı. Tabii pek geç öldükleri için aslında çocuklarının olması da gereksiz. Sayıları pek ağır ağır azalıyor. Yeni kan ve yeni düşünceler sağlayacak gençler yok. Bu yüzden çok uzun bir süre yaşayan ihtiyar Sertlerin canları müthiş sıkılıyor. Bu yüz&lt;den ne yapıyorlar dersin, Odeen?"</p>

  <p class="heading1">"Ne?" Bu sözler Odeen'i etkiliyordu. Hem tiksindiriyor, hem de etkiliyordu.</p>

  <p class="heading1">"Sertler de makine çocuklar yaratıyorlar. Eğitebilecekleri makineler. Bunu sen kendin de söyledin, Odeen. Öğrenmek dışında her şeyden çok öğretmeyi sevdiğini açıkladın. Tabii erime dışında da. Sertler, Akılcıları kendilerine benzer bir biçimde yaratıyorlar. Ama Sertler eriyemiyorlar. Öğrenmek ise onlar için son derecede karmaşık bir şey. Çünkü zaten bilgileri çok derin. Bu yüzden geriye eğlenmek için ders vermek kalıyor. Zaten Akılcıları da bu yüzden yaratıyorlar. Ders vermek, öğretmek için. Duygucularla Ebeveynler de gerekiyor. Çünkü onlar yeni Akılcılar sağlayan ve hiç bozulmayan makineler için gerekli. Olgun Akılcılar öğrenebilecekleri her şeyi öğrendikleri zaman onları ortadan kaldırıyorlar. Tabii daha önce onları kırmamak için bu işlemin 'geçmek' olduğunu hepsine de öğretiyorlar. Tabii Duygucularla Ebeveynler de Akılcılarla birlikte ortadan kalkıyorlar. Çünkü yeni bir Üçlü sağlamış oluyorlar. Ve artık yaşamalarına da gerek kalmıyor."</p>

  <p class="heading1">Odeen, "Ama bu doğru değil, Dua," demeyi başarabildi. Kadının bu bir kâbusu hatırlatan teorisini çürütmek için gösterebileceği hiç bir kanıt yoktu. Ama Dua'nın yanıldığını tartışma götürmeyecek bir kesinlikle biliyordu. Sonra, "Yoksa içimde beliren o azap verici hafif kuşku, bu inancın kafama önceden yerleştirilmiş olduğunu mu gösteriyor?" diye kendi kendisine sordu. "Hayır! Kesinlikle hayır! O zaman Dua da kafasına yerleştirilen fikir yüzünden düşündüklerinin yanlış olduğuna inanmaz mıydı? Yoksa o kusursuz bir Duygucu değil mi? Kafasına uygun düşünceler yerleştirilmemiş bir... Ah, neler düşünüyorum ben? Ben de Dua kadar deliyim."</p>

  <p class="heading1">Dua, "Çok sarsıldın, Odeen," dedi. "Yanıldığımdan kesinlikle emin misin? Tabii artık Sertlerin Pozitron Tulumbası var. İstedikleri kadar enerji elde ediyorlar. Ya da edecekler. Yakında da tekrar çocuk yapmaya başlayacaklar. Belki de bunu artık başarıyorlar bile. Tabii Yumuşak makinelere hiç ihtiyaçları kalmayacak. Ve hepimizi de ortadan kaldıracaklar. Ah, özür dilerim. Hepimiz de geçeceğiz!"</p>

  <p class="heading1">"Hayır, Dua!" Odeen yalnız kadını değil kendi kendisini de ikna etmeye çalışıyormuş gibi şiddetle konuşuyordu. "Bilmiyorum bütün bunlar aklına nereden geldi? Ama Sertler öyle insanlar değiller. Bizi mahvetmeyecekler."</p>

  <p class="heading1">"Kendi kendine yalan söyleme, Odeen. Onlar böyle insanlar işte! Sırf çıkarları için diğer-varlıklarla dolu bütün bir dünyayı mahvetmeye hazırlar. Hatta gerektiği takdirde bütün bir Kâinatı ortadan kaldıracaklar. Rahatları için bir kaç Yumuşağı ortadan kaldırmaktan mı kaçınacaklar? Ama bir tek hata yaptılar. Nasılsa makinelerde bir hata oldu ve bir Akılcının kafası bir Duygucunun vücuduna girdi. Ben bir Sol-Duygucuyum. Bunu biliyor muydun? Ben çocukken arkamdan böyle bağırırlardı! Haklıydılar da! Bir Akılcı gibi mantık yürütebiliyorum. Bir Duygucu gibi de hislerim var. Ve bu karışım sayesinde Sertlerle savaşacağım."</p>

  <p class="heading1">Odeen adeta çıldırdı. Dua delirmişti her halde. Ama adam bunu açık açık söylemeye de cesaret edemiyordu. Dua’yı yatıştırması ve eve götürmesi gerekiyordu. Büyük bir içtenlikle, "Dua," dedi. "Biz 'geçtiğimiz' zaman ortadan kalkmıyoruz."</p>

  <p class="heading1">"Öyle mi? O halde ne oluyor?"</p>

  <p class="heading1">"Bi-bilmiyorum. Galiba başka bir dünyaya geçiyoruz. Doha iyi ve güzel bir dünyaya. Ve... şey., kendimiz de daha iyi oluyoruz."</p>

  <p class="heading1">Dua güldü. "Bunu nereden duydun? Bütün bunları sana Sertler mi söylediler?"</p>

  <p class="heading1">"Hayır, Dua. Bunu kendi kendime düşünerek bulduğumdan eminim. Sen gideliden beri, bu konuyu çok düşündüm."</p>

  <p class="heading1">Dua, "O halde daha az düşün," diye cevap verdi. "O zaman daha akıllıca davranırsın. Zavallı Odeen. Hoşça kal." Kadın yine inceldi ve kayarak uzaklaştı. Pek bitkin gibi bir hali vardı.</p>

  <p class="heading1">Odeen, "Bekle, Dua," diye seslendi. "Her halde yeni bebek-orta'nı görmek istiyorsun."</p>

  <p class="heading1">Kadın cevap vermedi.</p>

  <p class="heading1">Odeen haykırdı. "Eve ne zaman döneceksin?"</p>

  <p class="heading1">Dua sesini çıkarmadı.</p>

  <p class="heading1">Odeen de onun peşinden gitmedi artık. Olduğu yerde durarak kadın gözden kayboluncaya kadar büyük bir ıstırapla onun arkasından baktı.</p>

  <p class="heading1">Odeen Tritt'e Dua’yı gördüğünü söylemedi. Bunun ne yararı olacaktı? Odeen kadınla bir daha karşılaşmadı. Adam o bölgede Duygucuların toplanmaktan hoşlandıkları güneşlenme yerlerine sık sık gidiyordu artık. Hatta bazı Ebeveynlerin yüzeye çıkıp kendisine ahmakça bir şüpheyle bakmalarına da aldırmıyordu. Tritt, Ebeveynlerin çoğunun yanında bir dahi sayılırdı.</p>

  <p class="heading1">Her geçen gün Dua’nın yokluğu Odeen’i daha yıkıyordu. Ve adam her geçen günle kadının yokluğunun yarattığı korkunun gitgide daha arttığını da fark ediyordu. Bunun nedenini de bilmiyordu.</p>

  <p class="heading1">Bir gün ev-mağaraya döndüğü zaman Losten’in kendisini beklediğini gördü. Tritt, Serte yeni bebeği gösteriyor ve o bir avuç sisin adama dokunmasına engel olmaya çalışıyordu. Losten ise orada ciddi ve terbiyeli bir tavırla duruyordu.</p>

  <p class="heading1">Losten sonunda, "O gerçekten pek güzel, Tritt," dedi. "Adı Derela’mıydı?"</p>

  <p class="heading1">Tritt düzeltti. "Derola. Bilmiyorum Odeen ne zaman dönecek. O etrafta çok dolaşıyor..."</p>

  <p class="heading1">Odeen telaşla atıldı. "İşte geldim, Losten. Tritt bebeği götür... Aferin sana."</p>

  <p class="heading1">Tritt odadan çıktı. Losten de Odeen'e döndü. Rahatlamış olduğu belliydi. Sert, "Üçlü tamamlandığı için çok mutlusun sanırım," dedi.</p>

  <p class="heading1">Odeen de nazikçe cevap vermek istedi ama sadece sessiz bir ıstırapla Serte bakmayı başardı .Son zamanlarda Sertlerle vuzuhsuz bir dostluk kurmaya başlamıştı. Kendisini hemen hemen&nbsp;onlarla eşit sayıyordu. Böylece onlarla artık daha rahatlıkla konuşabiliyordu. Ama Dua’nın bu günkü çılgınlıkları bu dostluğu da bozmuştu sanki. Odeen kadının yanılmış olduğunu biliyordu. Ama Losten’e yine de kendisini Sertlerden aşağı gördüğü o eski günlerdeki gibi resmi bir tavırla yaklaştı. Sertlerden daha aşağı bir yaratık mıydı o? Bir makine?</p>

  <p class="heading1">Losten sordu. "Dua’yı gördün mü?" Bu nezaketle söylenmiş bir laf değil, kesin bir soruydu. Odeen bunu hemen farketti.</p>

  <p class="heading1">"Bir defa gördüm, Se..." Az kalsın tekrar çocukluğuna dönmüş ya da bir Ebeveynmiş gibi, "Sert efendim," diyecekti. "Sadece bir defa, Losten. Dua eve dönmek istemiyor."</p>

  <p class="heading1">Losten usulca, "Dua'nın eve dönmesi şart," dedi.</p>

  <p class="heading1">"Bunu nasıl sağlayacağımı bilemiyorum..."</p>

  <p class="heading1">Losten Odeen'i ciddi bir tavırla süzdü. "Dua’nın ne yaptığını biliyor musun?"</p>

  <p class="heading1">Odeen Serte bakmaya cesaret edemiyordu. Acaba Losten Dua’nın o çılgınca teorilerini duymuş muydu? Bu konuda ne yapacaktı? Odeen hiç konuşmadan olumsuz bir işaret yaptı.</p>

  <p class="heading1">Losten, "O olağanüstü bir Duygucu, Odeen," diye mırıldandı, "Bunu biliyorsun değil mi?"</p>

  <p class="heading1">Odeen içini çekti. "Evet."</p>

  <p class="heading1">"Sen de bir bakıma öylesin. Tritt de. Dünyada hiç bir Ebeveyn enerji-akümlatörünü çalmak cesaretini gösteremezdi bence. Ya da onu kötü ama böyle zekice bir biçimde kullanamazdı. Siz, tarihinizde görülmeyen olağanüstü bir Üçlü oluşturuyorsunuz."</p>

  <p class="heading1">"Teşekkür ederim."</p>

  <p class="heading1">"Ama bu Üçlünün insanı endişelendiren tarafları da yok değil. Önceden tahmin edemediğimiz bazı özellikler. Dua’ya bazı şeyleri öğretmeni istedik. Dua’nın görevini kendi isteğiyle yapmasını sağlamanın en yumuşak ve uygun yolunun bu olduğunu düşündük. Ama Tritt’in de o sırada öyle çılgınca davranabileceği aklımıza gelmedi. Açıkçası Dua'nın diğer Kâinattaki dünyanın ortadan kalkacağı gerçeğine böyle çılgınca bir tepki gösterebileceğini de düşünemedik."</p>

  <p class="heading1">Odeen, ıstırapla, "Onun sorularını cevaplarken daha dikkatli davranmalıydım," dedi.</p>

  <p class="heading1">"Bunun bir yararı olmazdı. Dua kendi kendine de bazı şeyleri öğrenmeye başlamıştı. Bunu da tahmin edememiştik. Odeen, çok üzgünüm. Ama sana şunu söylemek zorundayım: Dua çok tehlikeli bir hal aldı. Pozitron Tulumbasını durdurmaya çalışıyor."</p>

  <p class="heading1">"Ama bunu nasıl yapabilir? . Dua, Tulumbaya erişemez ki. Erişse bile bir şey yapamaz. Çünkü bilgisi yok."</p>

  <p class="heading1">"Ah, ama Dua Tulumbaya erişmeyi başarıyor." Losten bir an durakladı. Sonra da ekledi. "Dua, kayaların içine akıyor. Tabii ona erişemiyoruz."</p>

  <p class="heading1">Odeen ancak bir süre sonra bu sözlerin ne demek olduğunu kavrayabildi. "Ama olgun bir Duygucu... Dua böyle bir şey..."</p>

  <p class="heading1">"Dua bunu yapabiliyor! Yapıyor! Bu noktayı tartışarak boşuna zaman kaybetme... Dua, mağaralarda her yere girebiliyor. Ondan hiç bir şeyi gizleyemiyoruz. Diğer Kâinattan aldığımız işaretleri inceliyor. Tabii bunu kesinlikle bilmiyoruz ama olanları başka türlü izah etmek de imkânsız."</p>

  <p class="heading1">"Ah, ah, ah." Odeen öne arkaya sallanıyordu. Yüzeyi utanç ve ıstırabından! bulanıklaşmıştı. "Estwald bütün bunları biliyor mu?"</p>

  <p class="heading1">Losten haşince, "Henüz bilmiyor," diye açıkladı. Ama tabii ileride bir gün öğrenecek." "Ama tabii ileride bir gün öğrenecek."</p>

  <p class="heading1">"Onlardan yararlanarak diğer tarafa bir mesaj göndermenin yollarını arıyor."</p>

  <p class="heading1">"Ama o çevirmeyi de yayınlamayı da bilmiyor ki."</p>

  <p class="heading1">"Her ikisini de öğreniyor. O işaretler konusunda bilgisi Estwald'ınkinden de fazla! 'O korkutucu bir fenomen, Odeen. Mantıklı ve kontrolden çıkmış bir Duygucu."</p>

  <p class="heading1">Odeen titredi. "Kontrolden çıkmış," diye tekrarladı için için. "Losten ondan bir makineymiş gibi söz ediyor!" Sonra mırıldandı. "Durum bu kadar kötü olamaz."</p>

  <p class="heading1">"Çok kötü. Dua, diğer tarafa mesaj yolladı bile. Korkarım o yaratıkları Pozitron Tulumbasının oradaki bölümünü durdurmalarını bildiriyor. O varlıklar bunu</p>

  <p class="heading1">Güneşleri patlamadan önce yaparlarsa bu tarafta elimizden hiç bir şey gelmeyecek."</p>

  <p class="heading1">"Ama o zaman..."</p>

  <p class="heading1">"Dua'nın engellenmesi şart, Odeen."</p>

  <p class="heading1">"A-ama nasıl? Siz onu patlayıcı..." Odeen'in sesi hafifledi. Sertlerin kayaları oyarak mağaralar .oluşturmakta kullandıkları bir takım araçları olduğunu hayal meyal biliyordu. Ama dünyanın nüfusu yüz yıllar önce azalmaya başladığı için bu makineler de artık kullanılmıyordu. Sertler Dua’yı saklandığı kayanın içinde bulacak ve onu 'patlatacaklar'mıydı?</p>

  <p class="heading1">Losten şiddetle, "Ne münasebet!" dedi. "Dua’ya zarar veremeyiz."</p>

  <p class="heading1">"Ama Estwald..."</p>

  <p class="heading1">"Estwald da ona zarar veremez."</p>

  <p class="heading1">"O halde ne yapacağız?"</p>

  <p class="heading1">"Bu işi sen başarabilirsin, Odeen. Sadece sen. Bizim elimizden bir şey gelmiyor. Onun için sana güvenmek zorundayız."</p>

  <p class="heading1">"Bana mı? Ama ben ne yapabilirim?"</p>

  <p class="heading1">Losten heyecanla, "Bu konuyu düşün," diye ısrar etti. "Bunu düşün!"</p>

  <p class="heading1">"Neyi düşüneyim?"</p>

  <p class="heading1">"Bundan daha fazlasını söyleyemem." Losten’in azapla kıvrandığı belliydi. "Düşün. Zamanımız o kadar az ki." Dönerek çıktı. Bir Sert’e göre oldukça hızla ilerliyordu. Sanki orada kalmaktan ve fazla açıklamalar yapmaktan korkuyordu.</p>

  <p class="heading1">Odeen ise Losten’in arkasından baka kalmıştı. Endişeliydi, aklı karışmıştı. Kendisini kaybolmuş gibi hissediyordu.</p>

  <p class="heading1"></p>
</body>
</html>
