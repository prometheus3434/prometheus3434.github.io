<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ASİMOV - İŞTE TANRILAR</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-1 {font-weight: bold}
</style>
</head>

<body class="main">
  <p class="heading1"><br /></p>

  <h4 class="heading" id="sigil_toc_id_9">8</h4>

  <p class="heading1">Gottstein, "Belki bu görev yüzünden sinirlendiğiniz oldu," dedi. "Ama bu gün buradan ayrılırken yine de biraz üzülüyorsunuz."</p>

  <p class="heading1">Montez anlamlı bir tavırla omzunu silkti. "Biraz değil çok üzülüyorum. Özellikle Arzın yer çekimini düşündüğüm zaman. Nefes almada zorluk. Sızlayan ayaklar. Ter. Durmadan terleyecek, şakır şakır olacağım."</p>

  <p class="heading1">"İleride bir gün bana da sıra gelecek."</p>

  <p class="heading1">"Beni dinleyin ve burada bir seferde iki aydan daha fazla kalmayın. Doktorların sözlerine, size yaptırttıkları izometrik eksersizlere de aldırmayın. Altmış günde bir muhakkak Arza dönün ve orada en aşağı bir hafta kalın. Arzın etkilerini unutmamalısınız."</p>

  <p class="heading1">"Bu sözlerinizi unutmayacağım... Ah. evet, o dostumla konuştum."</p>

  <p class="heading1">"Hangi dostunuzla?"</p>

  <p class="heading1">"Buraya gelirken gemide rastladığım o adamla. Onu hatırladığımı sanıyordum. Yanılmamışım. Denison adında bir uzman o. Bir radyo-kimyacı. Hakkında hatırladıklarım da doğruymuş."</p>

  <p class="heading1">"Ya?"</p>

  <p class="heading1">"Denison'un ilginç bir 'deliliğini' hatırladım ve bu konuyu eşelemeye çalıştım. Denison çok zekice bir biçimde bana karşı koymaya çabaladı. Mantıklıca konuştu. O kadar mantıklıca konuştu ki şüphelendim. Belirli türdeki bazı kaçıklar çekici bir mantıkla konuşmayı başarırlar. Bu bir tür savunma mekanizmasıdır."</p>

  <p class="heading1">Montez'in çok sıkıldığı belliydi. "Ah, Tanrım! Ne demek istediğinizi anladığımdan pek de emin değilim. izninizle bir dakika oturacağım. Bir taraftan eşyalara uygun biçimde ambalaj yapılıp yapılmadığını anlamaya çalışıyorum, bir taraftan da Arzdaki yer çekimini düşünüyorum. Bu yüzden bitkin düştüm... Nasıl bir mantıksızlık bu?"</p>

  <p class="heading1">"Denison vaktiyle bize Elektron Tulumbasının kullanılmasının tehlikeli olacağını söylemişti. Bunun Kâinatın patlamasına yol açacağına inanıyordu."</p>

  <p class="heading1">"Öyle mi? Bu olacak mı?"</p>

  <p class="heading1">"Olmayacağını umarım. O sırada Denison’u kabaca savdılar... Ama sonradan bu konu tekrar açıldı. Lamont adlı bir fizikçi Senatör Burt’le konuştu. Bir de kendisinin Çevre Tanrısı olduğunu iddia eden Chen'le. Daha böyle bir kaç kişiyle. Lamont da Kozmik patlama ihtimali üzerinde duruyor. Kimse inanmıyor ona. Ama hikâye etrafa yayılıyor. Ve her anlatılışında daha inanılır bir hal alıyor."</p>

  <p class="heading1">"Ve Aya gelen o adamda buna inanıyor."</p>

  <p class="heading1">Gottstein neşeyle güldü. "İnandığını sanıyorum. Tanrım! Gece uyuyamadığım zaman ben de inanıyorum buna! Anlayacağınız karyoladan yuvarlanıp duruyorum. Denison galiba o teoriyi burada deneyebileceğini umuyor."</p>

  <p class="heading1">"E?"</p>

  <p class="heading1">"Ona izin vereceğim. Denison’a ima yoluyla ona yardım edebileceğimizi çıtlattım."</p>

  <p class="heading1">Montez başını salladı. "Tehlikeli bir şey bu. Delice fikirlerin resmen desteklenmesi hoşuma gitmez."</p>

  <p class="heading1">"Ama bu delice bir fikir de olmayabilir. Ancak önemli olan bu değil. Önemli olan şu: Denison’un Aya yerleşmesini sağlarsak onun yoluyla burada neler olduğunu da anlayabiliriz. Denison meslek hayatına yeniden dönmeyi çok istiyor. Ben de bizimle iş birliği yaptığı takdirde bunun sağlanacağını ima ettim... Size sık sık gizlice bilgi de vereceğim. İkimizin arasında kalacak bu."</p>

  <p class="heading1">Montez, "Teşekkür ederim," dedi. "Ve Allaha ısmarladık."</p>

  <p class="heading1"></p>
</body>
</html>
