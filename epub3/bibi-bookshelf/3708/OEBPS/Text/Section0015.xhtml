<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ASİMOV - İŞTE TANRILAR</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-1 {font-weight: bold}
</style>
</head>

<body class="main">
  <p class="heading1"><br /></p>

  <h4 class="heading1"><span class="sgc1">1b</span></h4>

  <p class="heading1">Odeen, Dua'nın yüzeye çıkmış olduğunun farkında gibiydi. Bu konuya bütün dikkatini vermemekle beraber kadının hangi yönde ve hatta ne kadar uzaklıkta olduğunu saptayabiliyordu. Durup düşündüğü takdirde belki hoşnutsuzluk duyacaktı. Çünkü bu iç sezgi uzun bir süreden beri gitgide daha azalıyordu. Odeen de nedenini bilmemekle beraber bu yüzden bir memnunluk duyuyordu. Her şeyin böyle olması gerekiyordu. Bu vücudun yaşla&nbsp;geliştiğinin bir işaretiydi.</p>

  <p class="heading1">Tritt'in bu iç-sezgisinin azaldığı yoktu. Sadece bu daha çok çocuklara doğru yöneliyordu. Tabii bu da yararlı bir gelişme sayılırdı. Ama neticede bir Ebeveynin rolü önemli olmakla beraber yine de basitti. Bir Akılcı çok daha karmaşık bir varlıktı. Ve bu düşünce Odeen’e sıkıntıyla karşılık bir memnunluk veriyordu.</p>

  <p class="heading1">Tabii gerçek bilmece Dua’ydı aslında. Kadın diğer Duyguculara hiç benzemiyordu. Bu Tritt’i şaşırtıyor ve sinirlendiriyor, adamın büsbütün derdini anlatamayacak bir hale girmesine neden oluyordu.</p>

  <p class="heading1">Dua'nın hali Odeen’i de Bazen şaşırtıyor ve sinirlendiriyordu ama adam aynı zamanda kadının hayattan zevk alınmasını sağlama yeteneği olduğunun da farkındaydı. Bu ayrı iki özelliğin arasında da bir bağ olmalıydı. Kadının zaman zaman öfke uyandırması, verdiği o müthiş mutluluğun küçük bir bedeli sayılabilirdi.</p>

  <p class="heading1">Belki de Dua'nın böyle Acayip bir yaşam sürmesi de gerekliydi. Sertlerin kadınla ilgilendikleri anlaşılıyordu. Oysa aslında onlar sadece Akılcılara ilgi gösteriyorlardı. Bu da Odeen'i gururlandırıyordu. Duygucunun bile ilgiye layık görülmesi Üçlü için iyi bir şeydi.</p>

  <p class="heading1">Evet, her şey gerektiği gibiydi. Temel buydu. Odeen de sonuna kadar hep böyle hissetmeyi istiyordu. İleride bir gün 'geçme'nin de ne olduğunu da öğrenecekti. Belki o zaman geçmeyi çok isteyecekti de. Sertler bunu ona kesinlikle söylüyorlardı. Bütün Akılcılara söyledikleri gibi. Ama Odeen'e, "Zamanı kesinlikle senin iç-bilincin belirleyecek," diyorlardı. "Bunu dıştan gelecek bir öneriyle hesaplamayacaksın."</p>

  <p class="heading1">Losten, Odeen’e, "Sen kendi kendine neden geçmen gerektiğini bildiğini söyleyeceksin," demişti. "İşte o zaman geçeceksin. Üçlü'n de seninle birlikte gelecek." Losten dikkatle, kolay anlaşılacak kelimeler seçerek konuşuyordu. Zaten bir Sert, bir Yumuşakla her zaman böyle konuşmak âdetindeydi. Sanki Sert derdini anlatmaya çabalıyormuş gibi.</p>

  <p class="heading1">Odeen de, "Şu anda geçmeyi istediğimi pek söyleyemeyeceğim, Sert-efendim," diye cevap vermişti. "Öğrenilmesi gereken çok şey var."</p>

  <p class="heading1">"Tabii, sevgili Odeen. Henüz hazır olmadığın için böyle düşünüyorsun."</p>

  <p class="heading1">Odeen de, kendi kendine, "Ben her zaman öğrenilmesi gereken çok şey olduğunu düşüneceğim," demişti. "Bu durumda nasıl hazır olabilirim?" Ama bunu Losten’e söylememişti. Günün birinde her şeyi anlayacağından emindi.</p>

  <p class="heading1">Odeen kendisine baktı. Az kalsın kim olduğunu unutacak ve bunu yapmak için bir gözünü uzatıverecekti. En olgun bir kılcı da bile bazı çocukça istekler oluyordu. Tabii aslında Odeen’in gözünü uzatmasına hiç gerek yoktu. Gözü yerindeyken de her şeyi kolaylıkla fark edebiliyordu. Odeen memnunluk uyandıracak kadar sağlam olduğunu düşündü. Silueti biçimli ve belirgindi. Birbirlerine zarafetle bağlanan düzgün ve kıvrımlı yumurta biçimi parçalardan oluşmuştu.</p>

  <p class="heading1">Odeen’in vücudunda Dua’daki ,o Acayip ama çekici pırıltı yoktu. Tritt’in insanın içini rahatlatan tıknazlığı da. Odeen, ikisini de seviyordu. Ama vücudunun Dua ya da Tritt’inki gibi olmasını da istemezdi. Kafasının da öyle. Tabii bu düşüncesini hiç bir zaman açıklamayacaktı. İkisini de kırmayı istemiyordu. Ama Odeen anlayışı Tritt’inki kadar kısıtlı olmadığı için minnet duyuyordu. Kafası Dua’nınki gibi düzensiz olmadığı için de. Onların bu duruma aldırdıklarını sanmıyordu. Her halde başka türlü kafalar olduğunun farkında bile değillerdi.</p>

  <p class="heading1">Odeen yine Dua’nın nerede olduğunu farketti ve bu sezgisini mahsus körleştirdi. Şu ara Dua’ya ihtiyacı yoktu. Tabii kadını eskisine göre daha az istediği söylenemezdi. Ama çok ilgi&nbsp;duyduğu başka konular da vardı artık. Bir Akılcının kafasını çalıştırmaktan gitgide daha büyük bir zevk alması onun olgunlaşma yolunda olduğunu gösterirdi. Ve bir Akılcı kafasını yalnız başına ve bir de Sertlerle beraberken çalıştırabilirdi.</p>

  <p class="heading1">Odeen, Sertlere gitgide daha fazla alışıyordu Daha fazla bağlanıyordu. Genç adam bunun doğru ve uygun bir şey olduğunu da düşünüyordu. Çünkü bir Akılcıydı o. Ve Sertlerin de bir bakıma Üstün-Akılcılar olduklarını düşünüyordu. (Bunu bir keresinde Losten'e de söylemişti. Losten Akılcıların en dost halliysiydi. Ayrıca Odeen'e o diğer Sertlerden daha gençmiş gibi geliyordu. Losten bu sözleri duyduğu zaman etrafa neşe dalgaları yaymış ama bir şey de söylememişti. Ancak bunun doğru olmadığı cevabını da vermemişti.)</p>

  <p class="heading1">Odeen’in ilk anılan Sertlerle ilgiliydi. Ebeveyni gitgide daha çok son çocukla ilgilenmişti. Bebek Duygucuyla. Bu da normaldi. Tritt de son çocuk dünyaya geldiği zaman aynı biçimde davranacaktı. Tabii son bir çocuk olduğu takdirde. (Odeen bu son sözleri Tritt'ten duymuştu. Adam Dua'ya sitem ederken hep bunu söylüyordu.)</p>

  <p class="heading1">Odeen, çocukluğunda Ebeveyni daha çok bebekle ilgilendiği için eğitimine erken başlamıştı. O bebekçe hallerini çabuk kaybetmişti. Daha Tritt'le karşılaşmadan bir hayli şey de öğrenmişti.</p>

  <p class="heading1">Ama o karşılaşmayı da hiç bir zaman unutmayacaktı. Sanki aradan yarım bir ömür geçmemiş, sanki bu olay daha dün olmuştu. Odeen kendi kuşağından Ebeveynler görmüştü tabii. Bu gençlerin ‘kuluçkaya yatmadan' ve böylece gerçek birer Ebeveyn olmadan önce diğerlerinden ayırt edilecek bir tarafları yoktu. Kafaları ağır çalışan, hantal yaratıklar halini alacaklarını gösteren bir işaret de olmadığı gibi. Odeen çocukken sağ-erkek kardeşiyle oynamış ve aralarında kafaca bir fark olduğunu da pek anlamamıştı. (Ama şimdi geriye baktığı zaman bu farkın var olduğunu da görüyordu.)</p>

  <p class="heading1">Odeen çocukluğunda bir Ebeveynin Üçlü'deki rolünü de vuzuhsuzca öğrenmişti. Fısıltıyla anlatılan 'erime' hikâyelerini o da duymuştu.</p>

  <p class="heading1">Tritt ortaya ilk çıktığı zaman, Odeen'le karşılaştıkları an her şey değişmişti. Odeen hayatında ilk defa içinde bir sıcaklık hissetmiş ve düşünceyle hiç bir ilgisi olmayan bir şey yapmak istediğini sezmişti. Genç adam şimdi bile bu yüzden duyduğu utancı hatırlıyordu.</p>

  <p class="heading1">Ama Tritt utanmamıştı tabii. Üçlü'nün faaliyetleri Ebeveynleri hiç bir zaman utandırmazdı. Duygucular ise hemen hemen hiç bir zaman utanç duymazlardı. Akılcılara özgü bir problemdi bu.</p>

  <p class="heading1">Odeen bu derdini bir Serte açıkladığı zaman o, "Fazla düşünüyorsun," demişti. Bu cevap Odeen’e yeterli gelmemişti. Hangi bakımdan 'fazla düşünüyordu' o?</p>

  <p class="heading1">Tabii ilk karşılaştıkları sırada Tritt iyice gençti. Hâlâ çocuksu bir tarafı vardı. Hissettikleri Odeen'i utandıracak kadar belirgindi. Vücudunun kenarları hemen hemen saydamlaşmıştı.</p>

  <p class="heading1">Odeen kararsızca sormuştu. "Seninle daha önce hiç karşılaşmadık değil mi, Sağ-arkadaş?"</p>

  <p class="heading1">Tritt, "Ben daha önce buraya hiç gelmedim," demişti. "Beni buraya getirttiler."</p>

  <p class="heading1">İkisi de ne olduğunu biliyorlardı. Biri onların birbirlerine uygun olduklarını düşünmüş ve karşılaşmalarını sağlamıştı. Odeen o sırada bunu planlayanın bir Ebeveyn olduğunu düşünmüştü. Ama daha sonra bu karşılaşmayı sağlayanın bir Sert olduğunu anlayacaktı.)</p>

  <p class="heading1">Tabii Odeen'le Tritt’in kafaca anlaşmaları imkânsızdı. Odeen de müthiş bir öğrenme hırsı vardı. Tritt de ise öğrenme kavramı bile yoktu.</p>

  <p class="heading1">Odeen ona dünyalarından ve onun Güneşinden, hayatın tarihi ve mekanizmasından. Kâinattan söz etti.</p>

  <p class="heading1">Tritt sakin sakin Odeen'i dinledi. Bir şey anlamadığı belliydi. Ama Odeen'i dinlemek de onu&nbsp;mutlu ediyordu. Odeen’i ise konferans vermek.</p>

  <p class="heading1">İlk hareket Tritt’ten geldi. Bunu ona özel ihtiyaçları zorlamıştı. Odeen o gün kısa öğle yemeğinden sonra öğrendiklerini heyecanlı heyecanlı anlatıyordu. Tritt’le o daha yoğun bir maddeden oluşmuşlardı. Onun için beşini daha çabuk emiveriyorlardı. Güneşte biraz dolaşmaları yeterli oluyordu. Buna karşılık Duygucular Güneşte saatlerce yatıyor, bu işi sanki mahsus uzatmak istiyorlarmış gibi kıvrılıp bükülüyor ve inceliyorlardı.</p>

  <p class="heading1">Duyguculara hiç bir zaman aldırmayan Odeen konuşabildiği için mutluydu. Onlara sessizce bakan Tritt’in huzursuzluğu ise iyice belirli bir hal almıştı. Birdenbire Odeen’e sokuldu.</p>

  <p class="heading1">Fena halde utanan Odeen, "Yaklaşma, Tritt,"&nbsp;dedi.</p>

  <p class="heading1">Tritt ısrarla, "Neden?" diye sordu. "Bunda ne kötülük var?"</p>

  <p class="heading1">"Bu doğru yol değil ki. Bize bir Duygucu gerekiyor."</p>

  <p class="heading1">O günden sonra her karşılaşmalarında Tritt Odeen’e baskı yapmaya başladı.</p>

  <p class="heading1">Odeen, "Tritt," diyordu. "Sana bir Duygucu gerektiğini söyledim. Ancak o zaman her şey uygun, olur."</p>

  <p class="heading1">Sonunda Tritt, "O halde bir Duygucu bulalım," diye homurdandı.</p>

  <p class="heading1">"Bir Duygucu bulalım!" Tritt, basit istekleri yüzünden her zaman doğrudan doğruya harekete geçmeye alışıktı. Odeen ise ona hayatın ne kadar karmaşık olduğunu anlatabileceğinden pek emin değildi. Şefkatle, "Bu o kadar kolay değil, Sağcık," diye başladı.</p>

  <p class="heading1">Tritt onun sözünü kesti. "Bunu Sertler başarabilirler. Sen onlarla dostsun. Sertlerden bir Duygucu&nbsp;işte."</p>

  <p class="heading1">Odeen dehşetle irkildi. "Bunu yapamam! Henüz bunun zamanı değil..." Yine ders veriyormuş gibi bir tavırla konuşmaya başlamıştı. "Yoksa bunu fark ederdim. O zamana kadar..."</p>

  <p class="heading1">Tritt onu dinlemiyordu bile. "Öyleyse ben isterim."</p>

  <p class="heading1">Odeen dehşetle, "Olmaz!" diye bağırdı. "Sen bu işe karışma. Sana henüz uygun anın gelmediğini söylüyorum. Eğitimimi düşünmem gerekiyor. Bir Ebeveyn olmak, bir şey öğrenmek zorunda kalmamak çok kolay..." Bu sözler ağzından çıkar çıkmaz pişman oldu. Aslında doğru değildi bu. Odeen sadece Sertleri kızdıracak bir şey yapmak istemiyordu. Onlarla olan yararlı ilişkisi tehlikeye girmemeliydi.</p>

  <p class="heading1">Ama Tritt onun sözlerinden alınmışa benzemiyordu. Odeen, "Tritt bildiklerinin dışında bir şey öğrenmeyi istemiyor," diye düşündü. "Bunun övünülecek bir şey olmadığına inanıyor. Bu yüzden sözlerimi bir hakaret de saymadı."</p>

  <p class="heading1">Ama sık sık o Duygucu meselesi yüzünden tartışıyorlardı artık. Bazen Odeen de zevk alma isteğine kapılıyor ve o zaman kendisini savunmak istercesine bütün dikkatini derslerine veriyordu.</p>

  <p class="heading1">Bozan da Losten’le konuşmayı istediği oluyordu. Odeen’in en iyi tanıdığı Sert oydu. En çok Losten genç adamla ilgileniyordu. Sertler birbirlerinden farksızdılar. Günkü değişmiyorlardı. Hiç bir zaman değişmiyorlardı. Biçimleri sabitti. Gözleri hep aynı yerdeydi. Hepsinde de aynıydı bu yer. Aslında ciltleri pek sert değildi ama donuktu. Hiç bir zaman saydamlaşmıyordu. Işıldamıyordu. Vuzuhsuzlaşmıyordu. Başka birinin derisinin bu cildi yarıvermesi de imkânsızdı!.</p>

  <p class="heading1">Aslında Sertler Yumuşaklardan daha iri sayılmazlardı. Ama daha ağırdılar. Oluştukları madde çok daha yoğundu. Yumuşakların kolaylıkla deliniveren dokuları konusunda dikkatli davranmaları da gerekiyordu.</p>

  <p class="heading1">Vaktiyle Odeen pek küçükken onun vücudu da hemen hemen kız kardeşininki kadar kolaylıkla 'akıveriyor’du. Bir gün bir Sert onun yanma gelmişti. Odeen onun hangi Sert olduğunu hiç bir zaman öğrenememişti. Ama büyüdüğü zaman Sertlerin hepsinin de bebek-Akılcılara karşı ilgi duyduklarını anlamıştı. Odeen, çocukça bir merakla Serte doğru uzanmıştı o gün. Adam hemen geri sıçramıştı. Daha sonra Odeen’in Ebeveyni çocuğu bir Serte dokunmaya kalkıştığı için azarlamıştı.</p>

  <p class="heading1">Sözleri pek haşin olduğu için Odeen bu azarı hiç bir zaman unutmamıştı. Daha büyüdüğü zaman Sertlerin dokularının atomlarının çok sık olduğunu ve derilerine bir şey batırıldığı zaman acı duyduklarını öğrenmişti. Örneğin bir Yumuşağın eli battığı zaman... Odeen o zaman, "Acaba o sırada Yumuşak da acı duyuyor mu?" diye düşünmüştü. Başka bir genç Akılcı da .ona bir Serte çarptığını ve adamın iki büklüm olduğunu ama kendisinin hiç bir şey duymadığını açıklamıştı. Ancak Odeen bunun romantikçe bir öğünme olabileceğine karar vermişti.</p>

  <p class="heading1">Odeen'in yapamayacağı başka şeyler de vardı. Çocuk mağaranın duvarlarına sürünmekten çok hoşlanıyordu. Bir kayanın içine süzüldüğü zaman sıcak, tatlı bir duyguya kapılıyordu. Bebekler çok yapıyorlardı bunu. Ama Odeen büyürken bunu başarmak da gitgide zorlaştı. Tabii kayaların derisinin hemen altına kadar girmelerini sağlayabiliyordu. Ama bir gün Ebeveyni onu yakaladı ve çocuğu iyice azarladı. Odeen, "Ama kız kardeşim hep böyle yapıyor," diye itiraz etti. "Ben onu kaç defa gördüm."</p>

  <p class="heading1">Ebeveyni, "O başka," dedi, "Kız kardeşin bir Duygucu."</p>

  <p class="heading1">Daha sonra başka bir şey oldu. Odeen ders çalışırken dalgın dalgın vücudundan bir kaç çıkıntı uzattı. Bunların uçlarını iyice inceltti. Bu uzantıları birbirlerinin içinden geçirmeye başladı. Bu öyle hoşuna gitti ki artık dersleri dinlerken hep aynı şeyi yapıyordu. Bu gıdıklamaya benzeyen duygu dersi dinlemesini kolaylaştırıyor, daha sonra mışıl mışıl uyumasını da sağlıyordu.</p>

  <p class="heading1">Ama Ebeveyni onu yine yakaladı. Çok ağır sözler de söyledi. Odeen olgunlaştığı zaman bile o sözleri hatırlayarak utanacaktı.</p>

  <p class="heading1">O günlerde çocuğa kimse erime konusunda bilgi vermedi. Odeen’i üçlü dışında her konuda eğittiler, kafasına türlü bilgi doldurdular. Aslında Tritt'e de bu konuda bir şey öğretmemişlerdi. Ama o bir Ebeveyndi. Kendisine bir şey söylenmemiş olmasına rağmen yine de bu konuda bilgisi vardı. Tabii Dua geldiği zaman her şey anlaşılır bir hal aldı. Ama kızın bu konudaki bilgisi Odeen'inkinden de azdı.</p>

  <p class="heading1">Dua’nın gelmesini Odeen sağlamadı. Bu konuyu Tritt açtı. Aslında Sertlerden korkan ve onların yanından sessizce uzaklaşmayı tercih eden Tritt. Odeen gibi kendisine güvenemeyen Tritt. Sadece bu konuda zorlanan Tritt. Tritt... Tritt... Tritt...</p>

  <p class="heading1">Odeen içini çekti. Tritt düşüncelerine karışıyordu. Çünkü oraya geliyordu. Odeen Tritt'i hissediyordu. Haşin ve ısrarcı. Her zaman ısrarcı. Odeen son zamanlarda pek az yalnız kalabiliyordu. Oysa her zamankinden fazla düşünmeye, fikirlerini bir düzene koymaya ihtiyacı vardı.</p>

  <p class="heading1">Odeen, "Evet, Tritt," dedi.</p>

  <p class="heading1"></p>
</body>
</html>
