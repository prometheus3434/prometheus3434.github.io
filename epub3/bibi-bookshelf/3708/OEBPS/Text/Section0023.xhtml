<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ASİMOV - İŞTE TANRILAR</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-1 {font-weight: bold}
</style>
</head>

<body class="main">
  <p class="heading1"><br /></p>

  <h4 class="heading1"><span class="sgc1">4a</span></h4>

  <p class="heading1">Dua, çok öfkelenmişti. Hem de öyle öfkeliydi ki, Sertleri sezememişti bile. Duyduğu hiddet onu boğuyordu sanki. "Odeen'in bana yalan söylemesi kötü," diye düşünüyordu. "Dünya dolusu insanın ölmesi de kötü. Kolaylıkla öğrenmem ve şimdiye kaçar buna izin vermemeleri de kötü."</p>

  <p class="heading1">Dua, kayaya sızmasından sonra iki defa daha Sertlerin Mağaralarına gitmişti. Ve kimseye gözükmeden yine duvarın içine süzülmüştü. Her defasında da sezmiş ve öğrenmişti. Odeen bir şeyi izah edeceği zaman onun kendisine neler söyleyeceğini önceden anlamıştı. "Neden Odeen'e yaptıkları gibi bana da öğretmediler? Niçin sadece Akılcıları eğitiyorlar? Ben sadece bir Sol-Duygucu sapık bir orta olduğum için mi her şeyi öğrenebiliyorum? O halde bana da ders versinler. Sapık olayım olmayayım beni de eğitsinler. Beni bilgisiz bırakmak kötü bir şey."</p>

  <p class="heading1">Kadın sonunda Sertlerin neler söylediklerini kavrayabildi. Losten de oradaydı ama adam konuşmuyordu. Konuşan önde duran yabancı bir Sertti. Dua onu tanımıyordu. Hoş Sertlerin içinde fazla tanıdığı da yoktu zaten.</p>

  <p class="heading1">Sert, "İçinizden hanginiz son zamanlarda alt mağaralara indi?" diye soruyordu. "Sertlerin mağaralarına?"</p>

  <p class="heading1">Dua meydan okurcasına ona baktı. Her halde kayanın içine aktığını öğrenmişlerdi. Ama buna aldıracak değildi. Kendi kendisine, "İsterlerse herkese anlatsınlar," dedi. "Ben de karşılaştıklarıma bundan söz edeceğim." Sonra da, "Ben," diye açıkladı. "Kaç kere hem de."</p>

  <p class="heading1">Sert sakin sakin, "Yalnız başına mı?" dedi.</p>

  <p class="heading1">Dua homurdandı. "Yalnız başıma. Çok kere." Aslında mağaralara üç defa inmişti ama artık buna da aldırmıyordu.</p>

  <p class="heading1">Odeen, "Ben de zaman zaman alt mağaralara İndim tabii," diye mırıldandı.</p>

  <p class="heading1">Sert onun bu sözlerine aldırmadı. Birdenbire Tritt'e dönerek, haşince, "Ya sen, Sağ?" diye sordu.</p>

  <p class="heading1">Tritt titredi. "Evet, Sert-efendim."</p>

  <p class="heading1">"Yalnız başına mı?"</p>

  <p class="heading1">"Evet, Sert-efendim."</p>

  <p class="heading1">"Kaç defa?"</p>

  <p class="heading1">"Bir defa."</p>

  <p class="heading1">Dua sinirlendi. Zavallı Tritt boşuna paniğe kapılıyordu. Suçlu kendisiydi. Bu karşılaşmaya da hazırdı artık. "Onun yakasını bırakın! Aradığınız benim."</p>

  <p class="heading1">Sert ağır ağır kadına döndü. "Neden?"</p>

  <p class="heading1">"Bir suçum olmalı." Bu soru açık açık kendisine sorulduğu için yaptıklarını anlatamayacağını fark etmişti. Özellikle Odeen'in önünde yapamayacaktı&nbsp;bunu.</p>

  <p class="heading1">"Sana da geleceğiz... Önce Sağ... Adın Tritt değil mi? Neden yalnız başına alt mağaralara indin?"</p>

  <p class="heading1">"Sert Estwald’la konuşmak için... Sert-efendim."</p>

  <p class="heading1">Dua yine heyecanla atıldı. "Siz Estwald mısınız?"</p>

  <p class="heading1">Sert kısaca, "Hayır," dedi.</p>

  <p class="heading1">Odeen öfkeyle Dua’ya baktı. Sanki onun Serti tanımaması yüzünden utanmıştı. Ama Dua buna da aldıracak değildi.</p>

  <p class="heading1">Sert, Tritt’e sordu. "Aşağı mağaralardan ne aldın?"</p>

  <p class="heading1">Tritt sesini çıkarmadı.</p>

  <p class="heading1">Sert sakin sakin, "Oradan bir şey aldığını biliyoruz," dedi. "Sadece onun ne olduğunu bilip bilmediğini öğrenmek istiyoruz. Bu çok tehlikeli olabilir."</p>

  <p class="heading1">Tritt yine bir şey söylemedi.</p>

  <p class="heading1">Losten söze karıştı. "Lütfen söyle, Tritt." O daha şefkatle konuşuyordu. "Onu senin aldığını biliyoruz artık. Haşince davranmak zorunda kalmayı istemiyoruz."</p>

  <p class="heading1">Tritt mırıldandı. "Bir besin topu aldım."</p>

  <p class="heading1">"Ah..." Bağıran ilk konuşan Sertti. "Onu ne yaptın?"</p>

  <p class="heading1">Tritt haykırdı. "Dua için aldım onu! O yemek yemiyordu. Dua için aldım."</p>

  <p class="heading1">Dua yerinden fırladı ve hayretinden pıhtılaştı adeta.</p>

  <p class="heading1">Sert hemen kadına döndü. "Bundan haberin yok&nbsp;muydu?"</p>

  <p class="heading1">"Yoktu."</p>

  <p class="heading1">"Ya sen?" Sert Odeen'e dönmüştü.</p>

  <p class="heading1">Odeen donmuş gibi hareketsiz duruyordu. "Benim de yoktu, Sert-efendim."</p>

  <p class="heading1">İki sert Üçlüyle ilgilenmeyerek bir süre aralarında konuştular. Hava kötü bir biçimde titreşti.</p>

  <p class="heading1">Dua, Sertlerin sözlerini anlıyamıyordu ama düşüncelerini kavrayabiliyordu. Belki bunun&nbsp;nedeni kayalara akmasının onu daha duyarlı bir hale sokmasıydı. Belki de son duygu fırtınası&nbsp;yüzünden böyle hassaslaşmıştı.</p>

  <p class="heading1">Sertler topun kaybolduğunu bir süre önce fark etmişlerdi. Usul usul etrafı araştırmaya&nbsp;başlamışlardı. Sonunda istemeye istemeye Yumuşakların suçlu olabileceklerini düşünmüşlerdi.&nbsp;Araştırma yapmış ve sonunda daha da büyük bir isteksizlikle Odeen'in Üçlüsünün üzerinde&nbsp;durmuşlardı. Dua bunun nedenini anlayamadı... Sertler Odeen’in topu çalmak gibi bir aptallık&nbsp;yapabileceğine inanamamışlardı. Dua’nın yemek topunu isteyeceğini sanmıyorlardı. Tritt'in&nbsp;üzerinde ise hiç durmamışlardı.</p>

  <p class="heading1">Sonra o ana kadar Yumuşaklarla hiç konuşmamış olan üçüncü Sert Tritt'i mağaralarda&nbsp;gördüğünü hatırlamıştı.</p>

  <p class="heading1">Dua, "Ah, tabii ya," diye düşündü. "Kayanın içine ilk girdiği gün oldu bu. Tritt’in yakında&nbsp;olduğunu sezmiştim. Sonra bunu unuttum."</p>

  <p class="heading1">Sertler, topu Tritt'in almış olabileceğine bir türlü inanamamışlardı. Ama zaman pek tehlikeli&nbsp;bir biçimde geçip gidiyordu, ortada başka suçlu adayı da yoktu. Sonunda kalkıp oraya&nbsp;gelmişlerdi. Aslında Estwald'la görüşmeyi de tercih edeceklerdi. Ama Tritt'in üzerinde&nbsp;durdukları sırada Estwald'la görüşmeleri imkânsızlaşmıştı.</p>

  <p class="heading1">Dua bütün bunları bir anda anladı ve Tritt’e ;döndü. Hem öfke, hem de hayret duyuyordu. Losten endişeyle havayı titreterek bir kötülük olmadığını söylüyordu. "Dua'nın sağlığı yerinde. AsIında bu yararlı bir deney oldu." Tritt'in konuştuğu Sert de onun fikrindeydi. Üçüncüsü ise hâlâ telaşlıydı.</p>

  <p class="heading1">Dua onlarla ilgilenmiyordu. Bütün dikkatini Tritt’e vermişti.</p>

  <p class="heading1">Birinci Sert, "Yemek topu şimdi nerede, Tritt?" diye sordu.</p>

  <p class="heading1">Tritt onlara topun yerini gösterdi. Bu ustalıkla gizlenmişti. Hatlar beceriksizce takılmıştı ama yine de işe yarıyorlardı.</p>

  <p class="heading1">Sert, "Bunu sen mi yaptın, Tritt?" dedi.</p>

  <p class="heading1">"Evet, Sert-efendim."</p>

  <p class="heading1">"Böyle yapman gerektiğini nereden biliyordun?"</p>

  <p class="heading1">"Sert mağaralarında bunun nasıl yapılmış olduğuna bektim. Sonra aynı şeyi burada tekrarladım."</p>

  <p class="heading1">"Orta eşine zarar verebileceğinin farkında değil miydin?"</p>

  <p class="heading1">"Değildim. Ona zarar vermek istemedim. Ben..." Tritt bir an başka bir şey söyleyemedi. Sonra da, "Dua’ya zarar vermek niyetinde değildim," diye fısıldadı. "Onu beslemek istedim. Yiyeceği onun besin aygıtına döktüm. Elektrotları süsledim. Bunu denemesini istiyordum. Dua da öyle yaptı. Yemek yedi! Uzun bir süreden beri ilk defa doğru dürüst yemek yedi. Ve eridik!" Bir an durdu sonra da titreyerek olanca sesiyle bağırdı. "Sonunda bir bebek-Duygucuyu başlatacak kadar enerjisi oldu. Odeen’in tohumunu alarak bana geçirdi. Şimdi o içimde büyüyor. İçimde bir bebek-Duygucu büyüyor."</p>

  <p class="heading1">Dua bir şey söyleyemedi. Sendeleyerek geri geri gitti. Sonra da kapıya doğru atıldı. Öyle hızlı hareket etti ki Sertler onun önünden zamanında kaçamadılar. Dua, öndekinin çıkıntısına çarptı. Bunun içine iyice battı. Sonra da sert bir sesle kendisini kurtardı.</p>

  <p class="heading1">Sertin çıkıntısı gevşekçe sarktı. Yüzü can acısıyla çarpılmış gibiydi. Odeen onun yanından geçerek Dua'nın peşinden gitmek istedi. Ama Sert, zorlukla, "Şimdilik .onu yalnız bırak," diye mırıldandı. "Yeteri kadar kötülük oldu. Biz Dua’yla ilgileniriz."</p>

  <p class="heading1"></p>
</body>
</html>
