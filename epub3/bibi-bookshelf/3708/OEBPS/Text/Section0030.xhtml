<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ASİMOV - İŞTE TANRILAR</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-1 {font-weight: bold}
</style>
</head>

<body class="main">
  <p class="heading1"><br /></p>

  <h4 class="heading1"><span class="sgc1">6b</span></h4>

  <p class="heading1">Odeen içeri girdi. Adam her zamankinden çok daha hızla akmıştı. Tritt’in yeni bebek yüzünden keskinleşen sezgisinden yararlanmıştı. Ama şimdi kendisinin o kadar keskin olmayan sezgileriyle Dua’nın yakında olduğunu fark edebiliyordu. Dua’nın bilincinin titreşip zayıfladığını da. Odeen daha hızlandı, Tritt de hantalca onu izlemeye çabaladı. Odeen, "Daha hızlı..." diye inliyordu. "Daha hızlı..."</p>

  <p class="heading1">Odeen Dua’yı bitkin halde buldu. Sanki ölmüş gibiydi kadın. Hiç bir olgun Duygucu o zamana kadar böylesine ufalmamıştı.</p>

  <p class="heading1">Odeen, "Tritt," dedi. "Akümlatörü buraya getir. Hayır... hayır... Dua'yı taşımaya kalkışma. O taşınamayacak kadar ince. Çabuk ol. Zeminin içine kaydığı takdirde..."</p>

  <p class="heading1">Sertler etraflarını sarmaya başladılar. Tabii uzaktan diğer canlıları sezemedikleri için geç kalmışlardı. Bu iş sadece onlara kalsaydı Dua'yı kurtarmakta da çok gecikeceklerdi. Dua geçmeyecekti. Gerçekten ortadan kalkacaktı o. Dua'yla birlikte kadının bilmediği birçok şey de mahvolacaktı.</p>

  <p class="heading1">Dua enerji kaynağından yavaş yavaş güç kazanırken Sertler yakında sessizce beklediler.</p>

  <p class="heading1">Sonra Odeen ayağa kalktı. Neler olduğunu kesinlikle bilen, yepyeni bir Odeen’di bu. Adam, otoriter bir tavırla öfkeli bir işaret yaptı. Sertlere uzak(aşmalarını emrediyordu. Onlar da bu&nbsp;emre uydular. Sessizce. İtiraz etmeden.</p>

  <p class="heading1">Dua kımıldandı.</p>

  <p class="heading1">Tritt, "O iyi mi, Odeen?" diye sordu.</p>

  <p class="heading1">Odeen, "Sus Tritt," dedi. "Dua?"</p>

  <p class="heading1">"Odeen?" Dua kımıldandı. Fısıltıyla konuşuyordu. "Geçtiğimi sanıyordum..."</p>

  <p class="heading1">"Henüz geçmedin. Dua. Henüz geçmedin. Ama önce yemek yemeli ve dinlenmelisin."</p>

  <p class="heading1">"Tritt de burada mı?"</p>

  <p class="heading1">Tritt, "Buradayım, Dua," dedi.</p>

  <p class="heading1">Dua mırıldandı. "Beni geri getirmeye çalışmayın. Her şey bitti artık. Yapmak istediğim şeyi başardım. Pozitron Tulumbasının... pek... pek yakında duracağından eminim. Sertlerin yine Yumuşaklara ihtiyaçları olacak. Onun için ikinize itina edecekler. Ya da hiç olmazsa çocuklara."</p>

  <p class="heading1">Odeen bir şey söylemedi. Tritt'in konuşmasına da engel oldu. Radyasyonun Dua’nın içine ağır ağır akmasını sağladı. Çok ağır ağır akmasını. Bazen kadının dinlenmesi için biraz duruyor sonra tekrar başlıyordu.</p>

  <p class="heading1">Dua, "Yeter, yeter," diye mırıldandı. Şimdi vücudu daha güçlü bir biçimde çırpınıyordu.</p>

  <p class="heading1">Odeen onu beslemeyi sürdürdü.</p>

  <p class="heading1">Sonunda da konuşmaya başladı. "Çok yanıldın, Dua. Biz makine değiliz. Ben artık ne olduğumuzu kesinlikle biliyorum. Bu gerçeği daha önce öğrenseydim seni çabucak bulurdum. Ama Losten benden düşünmemi rica edinceye kadar gerçeği kavrayamadım. Ve düşündüm. Olanca gücümle düşündüm. Ama yine de erken davrandığımı sanıyorum. Vakitsiz oldu bu."</p>

  <p class="heading1">Dua inledi ve Odeen de bir süre konuşmadı.</p>

  <p class="heading1">Sonra da, "Dinle, Dua," dedi. "Bu dünyada bir tek canlı türü var. Bu dünyada yaşayan tek varlıklar Sertler. Bunu anlamıştın. Bu bakımdan haklıydın. Ama bu Yumuşakların canlı .olmadıkları anlamına da gelmiyor. Bu sadece bizim de aynı tek türden olduğumuzu açıklıyor. Yumuşaklar, Sertlerin olgunlaşmamış biçimleri. Önce biz Yumuşak çocuklar olarak ortaya çıkıyoruz. Sonra olgun Yumuşaklar oluyoruz. Sonunda da Sertler halini alıyoruz. Anlıyor musun?"</p>

  <p class="heading1">Tritt uysalca bir şaşkınlıkla, "Ne?" diye sordu "Ne?"</p>

  <p class="heading1">Odeen, "Şimdi sus. Tritt," dedi. "Şimdi sus. Daha sonra durumu sen de anlayacaksın. Ama ben 'şimdi Dua’yla konuşmaya çalışıyorum..." Gözlerini Dua’ya dikmişti. Kadın yoğunlaşıyordu. "Dinle, Dua Biz eridiğimiz, yani Üçlü eridiği zaman bir Sert halini alıyoruz. Bir Sert bir üçlü demek. İşte bu yüzden sert oluyor. Eridiğimiz sırada bilincimiz kayboluyor ve bir Serte dönüşüyoruz. Ama bu geçici bir sertleşme Sonradan olanları hiç bir zaman hatırlamıyoruz Uzun süre bir Sert olarak kalamıyoruz. Geri dönmemiz gerekiyor. Ama hayatımız boyunca gelişmemizi sürdürüyoruz. Ancak geçirdiğimiz önemli evreler de var. Doğan her bebek bir evreyi gösteriyor. Sonuncu çocuğun yani Duygucunun doğumuyla son evre mümkün oluyor. Yani Akılcının kafası, iki eşine gerek kalmadan Sert olarak yaşadığı anları hatırlamaya başlıyor. O zaman, ancak o zaman gerçek bir Sert yaratacak olan o kusursuz erimeye rehberlik edebiliyor. Böylece Üçlü kafayla ilgili, bilgi dolu, yeni ve birleşik bir hayat sürmeye başlıyor. Sana geçmenin yeniden doğmaya benzediğini söylemiştim. O sırada anlayamadığım bir şeyi kavramaya çalışıyordum Ama şimdi her şeyi biliyorum."</p>

  <p class="heading1">Dua ona bakıyor ve gülümsemeye çalışıyordu. "Nasıl buna inanmış gibi davranabiliyorsun, Odeen? Öyle olsaydı Sertler bunu sana uzun zaman önce açıklamazlar mıydı? Bize her şeyi anlatmazlar mıydı?"</p>

  <p class="heading1">"Anlatamazlardı, Dua. Uzun yüz yıllar önce erime vücutların atomlarını birleştirme</p>

  <p class="heading1">anlamına geliyordu. Ama evrim sonucu yavaş yavaş kafalar gelişti. Beni dinle. Dua. Erime kafaların da birleşmesi anlamına geliyor. Bu çok daha zor ve nazik bir işlem. Kafaların bir daha ayrılmamak üzere uygun bir biçimde birleşmeleri için Akılcının belirli bir derecede gelişmesi gerekiyor. Akılcı neler olduğunu kendi kendine anladığı zaman gerektiği kadar gelişmiş olduğu anlaşılıyor. Kafası, erime sırasındaki o geçici birleşmelerde olanları hatırlayacak kadar güçlenmiş oluyor. Akılcıya neler olduğu anlatıldığı takdirde gelişmesi durdurulur. Ve .o zaman kusursuz erime anını saptamak da imkânsızlaşır. Ortaya çıkacak Sert kusurlu olur. Losten düşünmem için bana yalvardığı zaman büyük bir tehlikeyi de göze aldı. Ama kötü bir şey olmadığını umarım...</p>

  <p class="heading1">"Bu özellikle bizim için çok önemli, Dua. Sertler kuşaklar boyunca Üçlüleri dikkatle araştırıyor ve iyice gelişmiş bireyler oluşturmaya çalışıyorlardı. Üstün Sertler oluşturmaya. Buldukları en üstün Üçlü bizimkiydi. Özellikle sen. Dua. Özellikle sen. Losten de bir zamanlar bir Üçlünün üyesiydi. Ve o üçlünün bebek-ortası da şendin. Onun bir kısmı senin Ebeveynindi. Losten seni tanıyordu. Seni Tritt’le bana o getirdi."</p>

  <p class="heading1">Dua doğrulup oturdu. Sesi hemen hemen normalleşmişti. "Odeen! Bütün bunları beni teselli etmek için mi uyduruyorsun?"</p>

  <p class="heading1">Tritt atıldı. "Hayır, Dua. Bütün bunları ben de seziyorum. Neler olduğunu pekiyi anlayamıyorum ama hissediyorum."</p>

  <p class="heading1">Odeen, "Evet, o da hissediyor, Dua," dedi. "Sen de sezeceksin. Artık erimemiz sırasında bir Sert halini aldığımızı hatırlamaya başlamadın mı? Şimdi erimeyi istemiyor musun? Son bir defa? Son bir defa?" Kadını kaldırdı.</p>

  <p class="heading1">Kadın hasta gibiydi. Biraz çırpındı ama gitgide inceliyordu. Dua, "Söylediklerin doğruysa, Odeen," diye inledi. "Birleşip bir Sert halini alacaksak... Yani konuşmandan önemli bir Sert olacağımız anlamını çıkardım. Bu doğru mu?"</p>

  <p class="heading1">"En önemli Sert biz olacağız. Yaratılan en üstün Sert. Bu sözlerimde çok ciddiyim... Tritt, şuraya geç Ayrılmıyoruz, Tritt. Artık hep beraber olacağız. Her zaman istediğimiz gibi. Dua da öyle. Sen de Dua."</p>

  <p class="heading1">Dua, "O halde," dedi. "Estwald'a Tulumbanın artık çalıştırılamayacağını anlatabiliriz. Onu zorlarız..."</p>

  <p class="heading1">Erime başlıyordu. O kritik an yaklaşmıştı. Sertler teker teker içeri giriyorlardı. Odeen onları hayal meyal görüyordu. Çünkü eriyerek Dua’ya karışmaya başlamıştı.</p>

  <p class="heading1">Bu erime eskilere benzemiyordu. Müthiş bir zevk duymuyordu Odeen. Sadece çok sakin, düzgün ve huzur verici bir hareketti bu. Odeen, Dua'nın bir parçası halini almıştı. Sanki bütün dünya kendisinin/kadının gitgide keskinleşen duygularına doğru akıyordu Pozitron Tulumbaları hâlâ çalışıyordu. Odeen/Dua bunun farkındaydı. Neden onlar hâlâ çalışıyorlardı?</p>

  <p class="heading1">Odeen, Tritt de olmuştu aynı zamanda. Odeen'in/Dua’nın/Tritt’in kafasında acı bir kayıp duygusu vardı şimdi. "Ah, bebeklerim!"</p>

  <p class="heading1">Odeen, kendi bilinciyle bağırdı. Son defa bağırdı. Ama haykıran aynı zamanda Dua’ydı da. "Hayır! Estwald’ı durduramayız! Çünkü biz Estwald'ız! Biz..."</p>

  <p class="heading1">Hem Dua'nın olan hem de olmayan feryat kesildi. Artık Dua yoktu. Bir daha da olmayacaktı. Odeen de. Tritt de...</p>

  <p class="heading1"></p>
</body>
</html>
