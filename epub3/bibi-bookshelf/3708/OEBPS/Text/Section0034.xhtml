<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ASİMOV - İŞTE TANRILAR</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-1 {font-weight: bold}
</style>
</head>

<body class="main">
  <p class="heading1"><br /></p>

  <h4 class="heading1" id="sigil_toc_id_5"><span class="sgc1">3</span></h4>

  <p class="heading1">Müdürün dairesi büyüklük bakımından diğer Aylılarınkinden farklı değildi. Ayda yer yoktu. Arzlı memurlar için bile. Vatangezegenin bir simgesi olarak yer ziyan edilmiyordu. Dünyanın en büyük adamı için bile Ayın özellikleri değiştirilemezdi. Yer çekimi çok düşüktü ve kent de toprağın altındaydı.</p>

  <p class="heading1">Luiz Montez, "İnsan çevresinin yarattığı bir varlık," diye içini çekti. "Aya geleli iki yıl oldu. Bazen burada kalmayı da düşündüm. Yaşlanıyorum. Kırkına geldim. Arza döneceksem bunu hemen yapmalıyım artık. Daha yaşlandığım takdirde tam yer çekimine alışamam."</p>

  <p class="heading1">Konrad Gottstein otuz dört yaşındaydı ve daha da genç duruyordu. Yüzü yuvarlak ve iri, hatları da kabacaydı. Aylılar arasında görülemeyen bir çehreydi bu. Aylılar, bir Arzcı karikatürü yaptıkları zaman Gottstein'inki gibi bir surat çiziyorlardı. Aslında iri yarı değildi Müdür.. İri yarı Arzlıları Aya göndermek zararlıydı. Sadece adamın kafası, vücuduna göre büyüktü.</p>

  <p class="heading1">Gottstein, "Özür diliyormuş gibi bir haliniz var," dedi. Standart Gezegen Dilini Montez’inkinden farklı bir aksanla konuşuyordu.</p>

  <p class="heading1">"Orası öyle." Gottstein’ın uysal ifadeli çehresine karşılık Montez’in ince, uzun suratı adeta komik denilecek kadar hüzünlüydü. "İki bakımdan da özür diliyorum. Aydan ayrılacağım için utanıyorum. Çünkü bu heyecan dolu çekici bir dünya. Utandığım için de utanıyorum. Yer çekimi de dâhil Arzın bütün yükünü tekrar yüklenmeyi istemediğim için de utanç duyuyorum."</p>

  <p class="heading1">Gottstein, "Evet," dedi. "Yer çekiminin altında beş artmasına alışmanız zor olacak. Ben Aya bir koç gün önce geldim ama artık altıda bir çekimin fevkalade bir şey olduğunu düşünüyorum."</p>

  <p class="heading1">Montez tekrar içini çekti. "Kabız olmaya ve madeni yağlar içmeye başladığınız zaman böyle düşünmeyeceksiniz. Ama bu da geçecek... Ayrıca kendinizi hafif hissettiğiniz için bir gazal gibi koşabileceğinizi ete sanmayın."</p>

  <p class="heading1">"Biliyorum."</p>

  <p class="heading1">"Bildiğinizi sanıyorsunuz, Gottstein. Kanguru yürüyüşünü hiç görmediniz sanırım."</p>

  <p class="heading1">"Televizyonda gördüm."</p>

  <p class="heading1">"Televizyondan anlaşılmaz bu. Bu yürüyüşü denemeniz gerekir. Ay yüzeyini hızla ancak bu biçimde hızla aşabilirsiniz. İki ayağınız birlikte arkaya doğru hareket eder ve Arzda uzun atlama sayılacak bir sıçrayış yaparsınız. Siz havadayken ayaklarınız öne gelir. Siz yere inmeden hemen önce tekrar geri giderler. Böylece yolunuza devam edersiniz. Arz ölçülerine göre bu hareket ağır gözükebilir Ama her seferinde altı metreden daha yükseğe sıçrarsınız. Havada kalmanız için de kaslarınızı pek az zorlarsınız. Bu uçmaya benzer..."</p>

  <p class="heading1">"Siz bu yürüyüşü denediniz mi? Bunu başarabiliyor musunuz?"</p>

  <p class="heading1">"Denedim. Ama hiç bir Arzlı bunu başaramaz aslında. Bir seferde arka arkaya beş defa sıçradım. Ama sonra tahminimde yanıldım ve ahenk bozuldu. Yuvarlandım ve dört yüz metre kadar da kaydım. Aylılar terbiyeli kimseler. İnsana gülmüyorlar. Tabii bu yürüyüş onlar için kolay. Daha çocukken öyle yürümeye başlıyor ve hiç bir zorluk çekmeden buna alışıyorlar."</p>

  <p class="heading1">Gottstein güldü. "Bu onların dünyası. Arzda nasıl hareket edeceklerini bir düşünün."</p>

  <p class="heading1">"Arza gelemezler. Bunu yapamazlar. Galiba bu bizim lehimize bir şey. Biz Ayda da yaşayabiliriz. Arzda da. Onlar ise sadece Ayda. Bunu unutuyoruz. Çünkü Aylıları Göççülerle karıştırıyoruz."</p>

  <p class="heading1">"Nelerle? Nelerle?"</p>

  <p class="heading1">"Aylılar Arzdan gelen Göçmenlerden böyle söz ediyorlar. Hemen hemen dalma Ayda yaşayan ama Arzda doğup büyümüş olan kimseler. Tabii Göçmenler Arza dönebilirler. Ama gerçek Aylıların kemikleri de, kasları da Arzın yer çekimine dayanamaz. Ay tarihinin başlangıcında bu yüzden bazı felaketlerle de karşılaşıldı."</p>

  <p class="heading1">"Ya?"</p>

  <p class="heading1">"Ah, evet. Bazı Arzlılar Ayda doğan çocuklarıyla dünyaya döndüler. Biz Arzlılar bunları unutuyoruz. Çok tehlikeli günler geçirdik. Bu yüzden Yirminci yüzyılın sonundaki Büyük Krizin, ölen milyonlarca insanın yanında bir kaç çocuğun can vermiş olması bize önemsiz geliyor. Ama burada, Ayda, Arzın yer çekimi yüzünden ölen her insanı hatırlıyorlar... Galiba böylece çok farklı bir dünyada yaşadıklarını daha iyi anlıyorlar."</p>

  <p class="heading1">Gottstein, "Bana Ay konusunda yeteri kadar bilgi verdiklerini sanıyordum," dedi. "Ama daha öğrenmem gereken birçok şey olduğu anlaşılıyor."</p>

  <p class="heading1">"Arzdaki bölümde Ay konusunda gereken her şeyi öğrenmek imkânsızdır. Size tam bir rapor bırakıyorum. Benden önceki Müdür de öyle yapmıştı. Ay ilginizi çok çekecek. Ama Bazen pek sıkılacaksınız. Arzda Ay yemekleri yediğinizi hiç sanmıyorum. Belki onları size tarif ettiler. Öyleyse korkarım gerçeği öğrenmeye hiç de hazırlıklı değilsiniz... Ama Ay yemeklerini sevmeyi öğrenmeniz de gerekecek. Buraya Arz yiyecekleri getirtmek kötü bir siyaset sayılır. Yerel ürünleri yemek ve içmek zorundayız."</p>

  <p class="heading1">"Siz bunu iki yıldan beri yapıyorsunuz. Her halde ben de ölecek değilim."</p>

  <p class="heading1">"Bunu devamlı olarak yapmadım. Tatillerimi geçirmek için zaman zaman Arza döndüm. Zaten isteseniz de istemeseniz de arada sırada Arza dönmek zorundasınız. Bunu size söylediklerinden eminim."</p>

  <p class="heading1">Gottstein, "Evet," diye cevap verdi.</p>

  <p class="heading1">"Burada ne kadar eksersiz yaparsanız yapın arada sırada Arzın yer çekimini hissetmeniz gerekiyor. Kemiklerinize ve kaslarınıza bunun nasıl bir şey olduğunu hatırlatmak için. Dünyaya döndüğünüz zaman o güzel yemeklerden de yiyeceksiniz. Arada sırada Aya kaçak Arz yiyecekleri de getiriliyor."</p>

  <p class="heading1">Gottstein, "Bavullarımı iyice aradılar tabii." dedi. "Ama cebimde bir kutu kavurma yok muymuş? Onu fark etmemişim. Gümrükçüler de öyle."</p>

  <p class="heading1">Montez ağır ağır, çekine çekine gülümsedi. "Galibe onu benimle paylaşmayı teklif edeceksiniz."</p>

  <p class="heading1">Gottstein düşünceli bir tavırla domatese benzeyen yuvarlak burnunu kırıştırdı. "Elimden geldiği kadar trajik ama soylu bir tavır takınmak ve 'İşte Montez, hepsi senin olsun,' demek niyetindeydim. ‘Senin ihtiyacın benimkinden fazla." Bu sözleri biraz duraklaya duraklaya söylemişti. Çünkü Standart Gezegen dilinde senli benli konuşmaya alışık değildi.</p>

  <p class="heading1">Montez daha neşeli bir tavırla güldü. Sonra da ciddileşti. "Hayır," diye başını salladı. "Bir hafta sonra istediğim kadar Arz yemeği yiyebileceğim. Ama siz bunu yapamayacaksınız. Şu önümüzdeki bir kaç yıl bir kaç lokma dünya yemeği bulabileceksiniz. Şimdi pek cömertçe davranırsanız ileride bu yüzden pişman olursunuz. Hepsini kendinize saklayın... Israr ediyorum.</p>

  <p class="heading1">Yoksa ileride benden nefret edersiniz." Daha da ciddileşmişti. Elini Gottstein'ın omzuna koymuş, onun gözlerinin içine bakıyordu. "Ayrıca sizinle konuşmam gereken bir şey var. Bunu erteleyip duruyordum. Çünkü bu konuyu nasıl açacağımı pek bilmiyordum. Bu et de konunun açılmasını büsbütün geciktirebilir."</p>

  <p class="heading1">Gottstein, Arzdan getirdiği konserveyi hemen kaldırdı. Yüzündeki ifadenin Montez kadar ciddi olabilmesi imkânsızdı. Ama yine de kesin ve ciddi bir sesle, "Raporlarınızda sözünü edemeyeceğiniz bir şey mi oldu, Montez?" diye sordu.</p>

  <p class="heading1">"Raporlarımda açıklamaya çalıştığım bir şey oldu. Gottstein. Ama bunu nasıl açıklayacağımı bilmiyordum. Arz ise ne demek istediğimi anlamaya pek yanaşmıyordu. Bu yüzden bir türlü anlaşamadık. Belki siz bunu daha iyi başarırsınız. Öyle olacağını umarım. Görev süremin uzatılmasını İstemememin bir nedeni de artık iletişim kurmak konusundaki başarısızlığımın sorumluluğunu yüklenmeyi istememem."</p>

  <p class="heading1">"Durum ciddiymiş gibi konuşuyorsunuz."</p>

  <p class="heading1">"Keşke daha da ciddileşebilsem. Açıkçası aslında bu durum gülünç de sayılabilir. Ay kolonisinde sadece on bin kişi var. Nüfusun yarısından azı Ay yerlisi. Kaynakları az. Yerleri de öyle. Haşin bir dünya onlarınki. Ama yine de... yine de..."</p>

  <p class="heading1">Gottstein Montez'e cesaret vermek ister gibi tekrarladı. "Ama yine de?"</p>

  <p class="heading1">"Burada bir şeyler oluyor. Ne olduğunu kesinlikle bilmiyorum. Ama bu tehlikeli olabilir."</p>

  <p class="heading1">"Nasıl tehlikeli olabilir? Aylılar ne yapabilirler? Arza savaş mı açarlar?" Gottstein gülmek üzereydi.</p>

  <p class="heading1">"Hayır, hayır. Bu daha ince bir şey." Montez" sıkıntılı bir tavırla gözlerini uğuşturdu. "Sizinle açık konuşacağım Arz cesaretini kaybetti"</p>

  <p class="heading1">"Ne demek bu?"</p>

  <p class="heading1">"Siz bunu nasıl tanımlarsınız? Ay kolonisi kurulduğu sırada Arz Büyük Krizle karşılaştı. Size ondan söz etmeme gerek yok."</p>

  <p class="heading1">Gottstein tiksintiyle, "Hayır, yok," dedi.</p>

  <p class="heading1">"Nüfus altı milyardı. Şimdi ise iki milyar."</p>

  <p class="heading1">"Ama Arzın durumu bu yüzden daha iyi. Öyle değil mi?"</p>

  <p class="heading1">"Ah, kuşkusuz öyle. Ama bu indirmeyi daha iyi bir yoldan başarmalarını isterdim... Ancak Büyük kriz geride teknolojiye karşı daima bir şüphe ve müthiş bir hareketsizlik bıraktı. Yan etkiler olabileceği ihtimali yüzünden kimse değişiklikleri göze alamıyordu. Büyük ve tehlikeli olabilecek çabalardan vaz geçildi. Çünkü tehlike korkusu, yükselme isteğine ağır bastı."</p>

  <p class="heading1">"Genetik planlanmasından söz ediyorsunuz sanırım."</p>

  <p class="heading1">Montez acı acı, "Bu en dikkati çeken olay," diye cevap verdi. "Ama tek vaka da bu değil."</p>

  <p class="heading1">"Açıkçası genetik planlamadan vaz geçildiği için üzülmüyorum. Bu arka arkaya başarısızlıklara neden oldu."</p>

  <p class="heading1">"Ama 'Sezgicilik' konusunda şansımızı da kaybettik."</p>

  <p class="heading1">"Fakat 'Sezgiciliğin' istenilecek bir şey olduğunu gösteren hiç bir kanıt yoktu. Ama istenilmeyecek bir nitelik olduğuna işaret eden çok şey vardı... Ayrıca Ay kolonisine ne diyorsunuz? Bu her halde Arzın durgunlaştığını gösteren bir şey değildi."</p>

  <p class="heading1">Montez heyecanla, "Tersine," diye bağırdı. "Bu da durgunlaşmanın bir kanıtıydı. Ay kolonisi Krizden önceki devrin son kalıntısı. İnsanlığın o büyük gerilemeden önceki sonuncu acı saldırısı."</p>

  <p class="heading1">"Bu fazla dramatikçe bir söz, Montez."</p>

  <p class="heading1">"Ben öyle düşünmüyorum. Arz geriledi. İnsanlık Ay dışında her yerde ricat etti. Ay kolonisi insanlığın sınırı. Yalnız fiziki değil, psikolojik bakımdan da. Ay, alt üst edilecek bir hayat ağı olan bir dünya değil. Çevre karmaşık sayılmaz. Doğa nazik ve kolay bozulacak bir denge oluşturmuyor. Ayda insanların işine yarayacak her şey yine insanlar tarafından yapılmış. Ay, insanların temel maddelerle oluşturduğu bir dünya. Ayın geçmişi yok."</p>

  <p class="heading1">"E?"</p>

  <p class="heading1">"Arzda aslında var olmayan yeşil kırların süslediği bir geçmişe duyduğumuz özlem yüzünden cesaretimiz kırılıyor. Ya da belki o yeşil kırlar vardı ama onların yeniden yaşaması imkânsız. Bazı bakımlardan Kriz sırasında ekoloji dengesi bozuldu. Artık kalıntılarla idareye çalışıyoruz. Ama korkuyoruz. Her zaman korkuyoruz... Ayın ise hayal edilecek, özlemi çekilecek bir geçmişi yok. Aylılar sadece ileri gidebilirler."</p>

  <p class="heading1">Sözleri Montez'i büsbütün heyecanlandırıyormuş gibiydi. "Gottstein, Ayı iki yıldan beri inceliyorum. Siz de en aşağı bu kadar süre burada kalacaksınız. Bu Ayda bir ateş var. Huzursuz bir yanış. Bu insanlar her yönde gelişiyorlar. Fiziki bakımdan. Her ay yeni tüneller kazıyor, yeni yerleşme yerleri hazırlıyorlar. Artacak nüfus için yer açıyorlar. Aylılar kaynak bakımından da gelişiyorlar. Yeni yapı malzemesi, su kaynakları, özel maden damarları buluyorlar. Güneş gücü akümlatörlerini çoğaltıyor, elektronik fabrikalarını genişletiyorlar... Artık Aydaki bu on bin kişinin Arzın kullandığı mini elektronik aletlerin ve bio-kimyasal maddelerin en büyük kaynağı sayıldığını her halde biliyorsunuz."</p>

  <p class="heading1">"Ayın önemli bir kaynak olduğunu biliyorum."</p>

  <p class="heading1">"Arz, rahatını kaçırmamak için kendi kendisine yalan söylüyor. Esas kaynak Ay. Bu gidişle ileride tek kaynağımız halini de alacak. Ay, kafa bakımından da gelişiyor. Gottstein, yeryüzünde yaşayan bilim konusunda yeteneği olan her gencin günün birinde Aya gelmeyi vuzuhsuzca düşündüğünden eminim. Hatta belki bu düşünce hiç de vuzuhsuz değil. Arz, teknoloji alanında geriliyor. Bu tür çalışmalar Ayda yapılıyor artık."</p>

  <p class="heading1">"Galiba Proton Sinkrotron'dan söz ediyorsunuz."</p>

  <p class="heading1">"O bir tek örnek. Dünyada son Sinkrotron aygıtı ne zaman yapıldı? Ama bu sadece, en büyük ve en dramatik örnek. Aslında tek ya da en önemli olanı da değil. Aydaki en önemli bilimse! aracı öğrenmek istiyorsanız..."</p>

  <p class="heading1">"Bu bana bile açıklayamayacakları kadar gizli bir şey mi?"</p>

  <p class="heading1">"Hayır. Bu öylesine belli ki, bu yüzden artık kimse bunu fark etmiyor. Buradaki on bin beyinden söz ediyorum. On bin üstün insan beyninden. Prensip ve duygu bakımından bilime çok bağlı olan ve birlikte çalışabilen on bin insan beyni."</p>

  <p class="heading1">Gottstein huzursuzca kımıldandı. İskemlesinin yerini değiştirmeye çalıştı ama bunun ayakları yere vidalanmıştı. Gottstein iskemleyi itmeye çalışırken kaydı. Montez elini uzatarak onu tuttu.</p>

  <p class="heading1">Genç adam kızardı. "Üzgünüm..."</p>

  <p class="heading1">"Yer çekimine zamanla alışacaksınız."</p>

  <p class="heading1">Gottstein, "Durumu olduğundan daha kötü göstermiyor musunuz?" diye sordu. "Arz kimsenin bir şey bilmediği bir gezegen değil. Elektron Tulumbasını biz geliştirdik. Bu sadece Arza özgü bir başarı. Bu projede hiç bir Aylı çalışmadı."</p>

  <p class="heading1">Montez başını sallayarak İspanyolca bir kaç kelime mırıldandı. Sözlerinin pek sakince şeyler olmadığı belliydi. Sonra, "Hiç Frederick Hallam’la karşılaştınız mı?" diye sordu.</p>

  <p class="heading1">Gottstein güldü. "Evet, karşılaştım. Elektron Tulumbasının Babası. Galiba bu sözleri dövmeyle göğsüne yazdırmış."</p>

  <p class="heading1">"Aslında gülmeniz ve bu sözleri söylemeniz de istediğim şeyi açıklıyor. Kendi kendinize sorun: Halfam gibi bir adam gerçekten Elektron Tulumbasını yaratmış olabilir mi? Fazla düşünmeyen kitleler için bu hikâye yeterli. Ama aslında Elektron Tulumbasının babası yok. Durup düşündüğünüz takdirde bunu da anlarsınız. Tulumbayı para-adamlar-para-Kâinattaki o yaratıklar kimlerse onlar icat ettiler. Onlar bir rastlantı sonucu Hallam'dan yararlandılar."</p>

  <p class="heading1">"Onların bilgisinden yararlanacak kadar zekiydik."</p>

  <p class="heading1">"Evet, inekler de onlara verdiğimiz samanı yiyecek kadar zekidirler. Tulumba insanlığın ileriye baktığını kanıtlamıyor. Tersine."</p>

  <p class="heading1">"Tulumba geriye doğru atılmış bir adım sayılıyorsa, o zaman ben de, 'Yaşasın gerileme,' diyeceğim. Tulumbasız kalmayı istemem."</p>

  <p class="heading1">"Kim ister ki? Ama önemli olan şu: Tulumba Arzın şimdiki ruh haline çok uygun. Hemen hemen bedava sonsuz enerji. Sadece bakım masrafı var. Tulumba çevrenin kirlenmesine de neden olmuyor. Ama. Ayda Elektron Tulumbaları yok."</p>

  <p class="heading1">Gottstein, "Her halde buna ihtiyaç duymuyorlar," dedi. "Aylıların ihtiyacı olan enerjiyi Güneş akümlatörleri sağlıyor. Hemen hemen bedava sonsuz enerji. Sadece bakım masrafı var. Akümlatörler çevrenin kirlenmesine de neden olmuyorlar... Siz de böyle demiyor muydunuz?"</p>

  <p class="heading1">"Evet, öyle. Ama Güneş akümlatörlerini insanlar yaptı. İşte anlatmak istediğim bu. Ayda da bir Elektron Tulumbası yapılması planlandı."</p>

  <p class="heading1">"Ve?"</p>

  <p class="heading1">"Ve bu yapılamadı. Para-adamlar tungsteni kabul etmediler. Hiç bir şey olmadı."</p>

  <p class="heading1">"Bundan haberim yoktu. Neden?"</p>

  <p class="heading1">Montez anlamlı anlamlı hem kaşlarını ve hem de omuzlarını kaldırdı. "Kim bilir? Tabii şöyle düşünebiliriz: para-adamlar uydusu olmayan bir dünyada yaşıyorlar. Canlıların yaşadığı birbirlerine yakın dünyalar kavramı onlarda yok. Bir dünya bulduktan sonra bir başkasını aramadılar. Kim bilir? Önemli olan şu: para-adamlar Ayda belirli yerlere konulan tungsten? almadılar. Biz de onlarsız hiç bir şey yapamadık."</p>

  <p class="heading1">Gottstein düşünceli bir tavırla tekrarladı. "Biz de onlarsız hiç bir şey yapamadık. 'Biz'den kastınız Arzlılar mı?"</p>

  <p class="heading1">"Evet."</p>

  <p class="heading1">"Ve Aylılar?"</p>

  <p class="heading1">"Onların bu işle bir ilgileri yoktu."</p>

  <p class="heading1">"Proje onları ilgilendirmiyor muydu?"</p>

  <p class="heading1">"Bilmiyorum. İşte kuşkumun... ve korkumun kaynağı da bu. Aylıların... özellikle Ayda doğup büyümüş olanların duyguları Arzlılarınkine benzemiyor. Planlarını bilmiyorum. Ne yapmayı düşündüklerini de. Bunları öğrenemedim."</p>

  <p class="heading1">Gottstein’ın yüzünde düşünceli bir ifade belirmişti. "Ama ne yapabilirler? Bize zarar vermeyi planladıklarını düşünmeniz için kesin bir neden var mı? Ya da isteseler bile Arza bir kötülük yapabilirler mi?"</p>

  <p class="heading1">"Bu sorularınızı cevaplayamam. Aylılar zeki ve çekici insanlar. Gerçek nefret, gerçek öfke ve hatta gerçek korku hissettiklerini sanmıyorum. Ama belki de bana öyle geliyor. Beni en çok rahatsız eden bunu bilemeyişim."</p>

  <p class="heading1">"Aydaki bilimsel araçları Arzlılar kullanıyor sanırım."</p>

  <p class="heading1">"Bu doğru. Proton Sinkrotron aygıtını Arzlılar kullanıyor. Arz tarafındaki teleskopu da. Yedi yüz elli santimlik optik teleskobu da... Yani elli yıldan beri var olan bütün büyük araçları."</p>

  <p class="heading1">"O zamandan beri başka neler yapıldı?"</p>

  <p class="heading1">"Arzlıların fazla bir şey yaptıkları söylenemez."</p>

  <p class="heading1">"Ya Aylılar?"</p>

  <p class="heading1">"Bundan da pek emin değilim. Onların bilim adamları daha büyük yerlerde çalışıyorlar. Ama bir keresinde devam kartlarını kontrol ettim. Çalışma süreleri arasında boşluklar var."</p>

  <p class="heading1">"Boşluklar mı?"</p>

  <p class="heading1">"Evet. O büyük yerlerden uzun sürelerle ayrılıyorlar. Sanki kendi Laboratuvarları varmış gibi." "Ama mini elektronik aygıtlar ve bio-kimyasal maddeler ürettiklerine göre böyle olması da gerekmez mi?"</p>

  <p class="heading1">"Evet, ama... Gottstein, bilmiyorum. Ve bu bilgisizliğim beni korkutuyor."</p>

  <p class="heading1">Uzunca bir sessizlik oldu.</p>

  <p class="heading1">Sonra Gottstein, "Montez," dedi. "Bütün bunları bana dikkatli davranmam için söylüyorsunuz sanırım. Bir de Aylıların neler yaptıklarını öğrenmem için..."</p>

  <p class="heading1">Montez mutsuzca mırıldandı. "Galiba..."</p>

  <p class="heading1">"Ama Aylıların bir şey yapıp yapmadıklarını bile kesinlikle bilmiyorsunuz."</p>

  <p class="heading1">"Fakat bana bir işler karıştırıyorlarmış gibi geliyor."</p>

  <p class="heading1">Gottstein, "Çok garip..." dedi. "Aslında sizi bu korku dolu mistisizmden kurtarmaya çalışmam gerekir. Ama işin tuhafı..."</p>

  <p class="heading1">"Evet?"</p>

  <p class="heading1">"Aya gelmek için bindiğim gemide biri daha vardı. Yani kalabalık bir turist grubuyla birlikte geldim. Ancak içlerinden birinin yüzünü görünce bir şeyler hatırlar gibi oldum. Onunla konuşmadım. Buna fırsat bulamadım. Bu yüzden de bu rastlantının üzerinde durmadım. Ama şimdi konuşurken sanki bir düğmeye basıldı ve adamın yüzü yeniden gözlerimin önünde belirdi..."</p>

  <p class="heading1">"Evet?"</p>

  <p class="heading1">"Bir keresinde Elektronik Tulumbayla ilgili meselelere bakan bir komitede çalışıyordum. Güvenlikle ilgiliydi bu." Gottstein hafifçe gülümsedi. "Evet, dediğiniz gibi Arzın cesareti kırılmış olabilir. Her yerde güvenlik konusunu düşünerek endişeleniyoruz. Allah kahretsin! Cesaretimiz kırılmış olsun olmasın iyi bir şey bu!.. Neyse. Şimdi ayrıntıları hatırlamıyorum ama bazı tanıkların dinlenmesi sırasında gemide karşılaştığım o adamı gördüğümü sanıyorum. Hatta bundan eminim."</p>

  <p class="heading1">"Sizce bunun önemi var mı?"</p>

  <p class="heading1">"Pek de emin değilim. Ama o yüz bana rahatsız edici bir şeyleri hatırlatıyor gibi. Daha düşünecek olursam belki ayrıntıları hatırlarım. Her ne hal ise... Yolcu listesini getirterek bunu incelemem, doğru olacak. Bakalım adlardan bazılarını hatırlayacak mıyım? İşte bu çok kötü, Montez, ama beni de telaşlandırmaya başladınız."</p>

  <p class="heading1">Montez, "Hiç de kötü değil," diye cevap verdi. "Buna seviniyorum. O adama gelince... O önemsiz bir turist olabilir. İki hafta sonra da buradan ayrılır. Ama bu konuyu düşünmeniz beni memnun ediyor..."</p>

  <p class="heading1">Gottstein onu dinlemiyor gibiydi. "O adam bir fizikçi sanırım... ya da başka bir bilim dalında uzman. Bundan eminim. Ve o yolcu bana nedense tehlikeyi hatırlatıyor..."</p>

  <p class="heading1"></p>
</body>
</html>
