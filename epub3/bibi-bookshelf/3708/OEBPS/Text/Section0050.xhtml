<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ASİMOV - İŞTE TANRILAR</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-1 {font-weight: bold}
</style>
</head>

<body class="main">
  <p class="heading1"><br /></p>

  <h4 class="heading1" id="sigil_toc_id_20"><span class="sgc1">19</span></h4>

  <p class="heading1">Selene'nin apartmanının her penceresinden Arz gözüküyordu şimdi. Genç kadın, "Çok kimse Barron’un aleyhinde oy verdi. Ben," diye açıkladı. "O azınlıkta kaldı gerçekten."</p>

  <p class="heading1">"Ama Neville’in bu planından vaz geçeceğini de sanmıyorum. İstasyonlar kurulduğu sırada Arzla bir anlaşmazlık olduğu takdirde Ayda kamuoyu Neville’in lehine dönebilir."</p>

  <p class="heading1">"Anlaşmazlık olması şart değil."</p>

  <p class="heading1">"Evet, değil. Her ne hal ise... Tarihte mutlu sonlar yoktur. Sadece atlatılan krizler vardır. Bu seferkini tehlikesizce atlattık, sanırım. Karşılaşacağımız ya da önceden görebileceğimiz diğer krizler bizi üzecek tabii. Ama yıldız-gemileri yapıldığı zaman gerginlik de çok azalacak sanırım."</p>

  <p class="heading1">"Bunu görecek kadar yaşayacağımızdan eminim."</p>

  <p class="heading1">"Sen yaşayacaksın. Selene."</p>

  <p class="heading1">"Sen de, Ben. Yaşın konusunda fazla melodrama kaçma. Sadece kırk sekizindesin."</p>

  <p class="heading1">"Sen de o yıldız gemilerinden birine binecek misin, Selene?"</p>

  <p class="heading1">"Hayır. O sırada yaşlanmış olacağım. Ayrıca gökyüzünde Arzı görmekten vaz geçeceğimi de sanmıyorum. Ama belki oğlum gider... Ben?"</p>

  <p class="heading1">"Evet. Selene?"</p>

  <p class="heading1">"İkinci bir erkek çocuk için başvurdum. Olumlu cevap verdiler. Buna katkıda bulunur musun?"</p>

  <p class="heading1">Denison başını kaldırarak kadının gözlerinin içine baktı. Selene gözlerini ondan kaçırmadı.</p>

  <p class="heading1">Denison, "Suni döllenme mi?" diye sordu.</p>

  <p class="heading1">Selene, "Tabii," dedi. "Gen karışımı ilginç olur..."</p>

  <p class="heading1">Denison başını eğdi. "Bu bana gurur verir. Selene."</p>

  <p class="heading1">Kadın kendisini savunmak istercesine, "Bu mantıklıca bir şey, Ben," dedi. "İyi gen karışımları olması önemli. Doğal gen planlanmasının kötü bir yanı yok."</p>

  <p class="heading1">"Hiç yok."</p>

  <p class="heading1">"Ama bunu başka nedenlerle de istiyorum... Çünkü senden hoşlanıyorum."</p>

  <p class="heading1">Denison başını salladı ama bir şey söylemedi.</p>

  <p class="heading1">Selene adeta öfkeyle, "Aşk sadece seks değildir." diye bağırdı.</p>

  <p class="heading1">Denison. "Ben de aynı fikirdeyim," dedi. "Daha doğrusu... seks olmasa da seni seviyorum."</p>

  <p class="heading1">Selene ekledi. "Zaten seks de sadece akrobasi değildir."</p>

  <p class="heading1">Denison, "Bunu da kabul ediyorum," dedi.</p>

  <p class="heading1">Selene mırıldandı. "Sonra... Allah kahretsin! Öğrenmeyi deneyebilirsin!"</p>

  <p class="heading1">Denison usulca, "Eğer sen öğretmeyi denersen," diye cevap verdi. Kararsızca kadına doğru gitti. Selene ondan uzaklaşmadı.</p>

  <p class="heading1">Denison'un kararsızlığı da geçiverdi...</p>

  <div class="sgc2">
    <span class="sgc3">SON<br class="calibre" /></span>
  </div>
</body>
</html>
