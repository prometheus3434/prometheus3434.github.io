<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ASİMOV - İŞTE TANRILAR</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-1 {font-weight: bold}
</style>
</head>

<body class="main">
  <p class="heading1"><br /></p>

  <h4 class="heading1"><span class="sgc1">2c</span><br class="calibre" /></h4>

  <p class="heading1">Tritt hiç de sabırlı davranacak halde değildi. Dua’nın neden öyle davrandığını anladığını iddia etmiyordu. Onu anlamaya çalışmayı da istemiyordu. Onu ilgilendirmiyordu bu konu. Tritt, Duygucuların" davranışlarının nedenlerini hiç bir zaman öğrenmemişti. Üstelik Dua diğer Duygucular gibi bile davranmıyordu.</p>

  <p class="heading1">Kadın önemli şeyleri hiç düşünmüyordu. Gidip Güneşe bakıyordu. Ama sonra inceliyor ve&nbsp;ışıkla besin de vücudundan geçip gidiyordu. Ve Dua da kalkıp bunun pek güzel bir şey olduğunu söylüyordu.</p>

  <p class="heading1">Önemli olan bu değildi ki. Önemli olan yemekti. Besinin neresi güzeldi? Güzel neydi zaten?</p>

  <p class="heading1">Dua her zaman başka türlü erimeyi istiyordu. Bir keresinde, "Önce konuşalım," demişti, "Bu konudan hiç söz etmiyoruz. Bunu düşünmüyoruz bile..."</p>

  <p class="heading1">Odeen de her zaman, "Bırak istediği gibi olsun, Tritt," diye araya giriyordu. "Böylesi daha iyi oluyor."</p>

  <p class="heading1">Odeen her zaman sabırlıydı. Her zaman bekledikleri takdirde olayların daha iyi olacağına inanıyordu. Ya da oturup konuyu düşünmeye kalkıyordu.</p>

  <p class="heading1">Tritt Odeen’in 'konuyu düşünmek' sözleriyle neyi kastettiğini de pek bilmiyordu. 'Konuyu düşünmek' hiç bir şey yapmadan aylak aylak oturmak anlamına geliyordu galiba.</p>

  <p class="heading1">Mesela-Dua'yı bulmaları olayında da böyle olmuştu. Her halde Odeen'e kalsaydı o hâlâ düşünüyor olacaktı. Tritt ise gitmiş ve Sertten bir Duygucu istemişti. İşler böyle halledilirdi!</p>

  <p class="heading1">Odeen şimdi de Dua konusunda hiç bir şey yapmak istemiyordu. Bebek-Duygucu ne olacaktı? En önemlisi o değil miydi? Eh, Odeen bir şey yapmasa bile Tritt onun gibi davranmayacaktı. Bir şeyler yapacaktı Tritt.</p>

  <p class="heading1">Hatta şu anda ‘bir şeyler yapıyordu.’ Adam bütün bunları düşünürken uzun koridordan aşağıya iniyordu. Evden bir hayli uzaklaşmış olduğunun farkında bile değildi. 'Konuyu düşünmek’ denilen şey bu muydu yoksa? Neyse... Korkuya kapılmayacaktı. Gerilemeyecekti de.</p>

  <p class="heading1">Tritt, sakin sakin etrafına bakındı. Sertlerin mağaralarına buradan gidiliyordu. Adam kısa bir süre sonra küçük-Akılcısıyla bu yoldan geçeceğini biliyordu. Odeen bir keresinde ona bu yolu göstermişti.</p>

  <p class="heading1">Tritt, Sertlerin mağaralarına eriştiği zaman ne yapacağını da pek bilmiyordu. Ama yine de korkmuyordu. Tritt bir bebek-Duygucu istiyordu. Bir bebek Duygucusunun olması onun hakkıydı. Hiç bir şey bunun kadar önemli değildi. Sertler, Tritt'in istediği gibi bir bebeği olmasını sağlayacaklardı. Gidip istediği için ona Dua’yı getirmemişler miydi?</p>

  <p class="heading1">Ama şimdi bebeği kimden isteyecekti? Sertlerden her hangi biriyle konuşması yeterli olacak mıydı? Tritt, dalgın dalgın her hangi biriyle konuşmamaya karar verdi. İsmini bildiği biriyle konuşacaktı. O Serti görmek istediğini söyleyecek, sonra da meseleyi ona açacaktı.</p>

  <p class="heading1">Tritt, adı hatırladı. Hatta bu ismi ne zaman işittiğini de. Küçük Akılcı kendi isteğiyle biçimini değiştirecek kadar büyüdüğü zaman olmuştu bu. Ne şahane gündü o! "Koş, Odeen. Annis yumurta biçimine girerek sertleşti! Kendi kendine yaptı bunu. Dua, bak!" İkisi de Tritt'in yanına koşmuşlardı. O sırada Annis’ten başka çocukları yoktu. Sonra İkincisi için pek uzun bir süre beklemişlerdi. İşte o gün Odeen’le Dua içeri koşmuşlardı. Annis köşeye yapışmıştı. Dinlenme yerinde ıslak kil gibi kıvrılıp yayılıyordu, Odeen, işi olduğu için oradan çabuk ayrılmıştı. Ama "Annis aynı şeyi tekrar yapacak, Tritt," demişti. Tritt’le Dua çocuğu saatlerce seyretmişlerdi. Fakat Odeen yapmamıştı bunu.</p>

  <p class="heading1">Odeen beklemediği için Tritt çok kırılmıştı. Hatta daha sonra onu azarlayacaktı da. Ama Odeen’in pek yorgun gibi bir hali vardı. Yumurta biçimi vücudunda kırışıklar belirmişti. Onları düzeltmeye de çalışmıyordu.</p>

  <p class="heading1">Tritt endişelenmişti. "Bir şey mi oldu, Odeen?"</p>

  <p class="heading1">"Zor bir gün geçirdim. Diferansiyel denklemlerini bundan sonraki erimeye kadar hazırlayabileceğimden de pek emin değilim." (Tritt bütün sözleri hatırlamıyordu tabii. Ama Odeen böyle bir şeyler söylemişti işte. Odeen zaten her zaman Sertlere özgü kelimeleri&nbsp;kullanıyordu.)</p>

  <p class="heading1">"Şimdi erimek ister misin?"</p>

  <p class="heading1">"Ah, hayır. Zaten demin Dua’nın yukarı çıktığını gördüm. Gezintisine engel olduğumuz zaman nasıl davrandığını biliyorsun. Aslında acelemiz de yok... Biliyor musun artık yeni bir Sert var."</p>

  <p class="heading1">"Yeni bir Sert mi?" Tritt’in sesinden bu konunun onu hiç ilgilendirmediği anlaşılıyordu. Odeen, Sertlerle dostluk etmekten çok hoşlanıyor, o adamlar ilgisini çekiyordu. Ama Tritt, Odeen’in Sertlerle ilgilenmemesini tercih edecekti. Odeen 'eğitimim' dediği şeyle o bölgedeki diğer Akılcılardan çok daha fazla meşguldü. Haksızlıktı bu. Odeen eğitimine fazla dalmıştı. Dua ise yüzeyde yalnız başına dolaşmaya. Tritt dışında kimse Üçlüyle gerektiği gibi ilgilenmiyordu.</p>

  <p class="heading1">Odeen, "Adı Estwald onun," dedi.</p>

  <p class="heading1">"Estwald mi?" Tritt hafif bir ilgi duydu. Belki de bunun nedeni endişeyle Odeen'in duygularını sezmesiydi.</p>

  <p class="heading1">"Estwald’ı hiç görmedim ama herkes ondan söz ediyor." Odeen'in gözleri yassılaşmıştı. Düşünceye daldığı zaman hep böyle olurdu. "O yeni şeyden de Estwald sorumlu."</p>

  <p class="heading1">"Hangi yeni şey?"</p>

  <p class="heading1">"Pozitron Tu... Sen bunu anlamazsın, Tritt. Bu yaptıkları yeni bir aygıt. Bütün dünyayı alt üst edecek."</p>

  <p class="heading1">Tritt hemen telaşlandı. "Alt üst mü edecek? Dünyayı değiştirmemeliler."</p>

  <p class="heading1">"Onlar her şeyi daha iyi bir hale sokacaklar. Değişiklik kötülük anlamına gelmez her zaman. Her ne hal ise... Bu projenin sorumlusu Estwald. Çok zeki o. Bunu seziyorum."</p>

  <p class="heading1">"O halde Estwald'den neden hoşlanmıyorsun?"</p>

  <p class="heading1">"Hoşlanmadığımı söylemedim ki."</p>

  <p class="heading1">"Ama hoşlanmıyormuşsun gibi bir halin var."</p>

  <p class="heading1">"Ah, hiç de değil, Tritt. Yalnız... yalnız..." Odeen güldü. "Kıskançlık duyuyorum. Sertler öyle zeki ki. Bir Yumuşak onlarla boy ölçüşemez bile. Ama ben buna alıştım. Çünkü Losten bana her zaman çok zeki olduğumu söylüyor. Her halde bir Yumuşak için bir hayli zeki sayılırım. Ama şimdi şu Estwald denilen Sert ortaya çıktı. Losten bile ona büyük bir hayranlık duyuyor gibi. Oysa ben aslında bir hiçim.</p>

  <p class="heading1">Tritt ön yüzeyini şişirerek Odeen’e hafifçe dokundu. O da başını kaldırarak gülümsedi. "Ama benimki de budalalık. Bir Sertin pek zeki olmasına kim aldırıyor? Onların hiç birinin Tritt’i yok."</p>

  <p class="heading1">Ondan sonra da ikisi çıkıp Dua’yı aradılar. Neyse ki kadın da dolaşmasını sona erdirmiş, aşağıya inmeye hazırlanıyordu. Bu seferki güzel bir erime oldu. Ama bu sadece bir iki gün sürdü. Tritt de bu yüzden endişelenmeye başladı. Annis çok küçüktü. Çocuğun yanından kısa bir süre için bile ayrılması tehlikeliydi. Tabii diğer Ebeveynlerden biri geçici olarak çocuğa bakabilirdi.</p>

  <p class="heading1">O günden sonra Odeen zaman zaman Estwald'den söz etmeye başladı. Ondan her zaman 'Yeni Sert' diye söz ediyordu. Hatta aradan uzun bir süre geçmiş olmasına rağmen. Odeen, Estwald'ı hâlâ görememişti. Bir keresinde Dua da yanlarındayken, "Galiba ona gözükmemeye çalışıyorum," dedi. "Çünkü o yeni aygıt konusunda çok bilgili. Ben her şeyi çabucak öğrenmeyi istemiyorum. Öğrenmek çok eğlenceli oluyor."</p>

  <p class="heading1">Dua, "Pozitron Tulumbasını mı kastediyorsun?" diye sordu.</p>

  <p class="heading1">Tritt, "İşte Dua'nın Acayip bir yanı daha," diye dükündü. Kadının bu huyu da onu&nbsp;sinirlendiriyordu. Dua, Sert sözleri adeta Odeen kadar ustalıkla söyleyebiliyordu. Bir Duygucunun böyle olmaması gerekirdi.</p>

  <p class="heading1">*</p>

  <p class="heading1">Tritt şimdi Estwald'ı görmek niyetindeydi. Çünkü Odeen onun çok zeki olduğunu söylemişti. Ayrıca Odeen adamı hiç görmemişti. Yani Estwald ona, "Biz bu konuyu Odeen'le konuştuk, Tritt sen endişelenme," diyemezdi.</p>

  <p class="heading1">Tritt homurdandı. "Herkes bir Akılcıyla konuştuğu zaman bütün Üçlüyle konuşmuş olduğunu sanıyor. Kimse Ebeveynle ilgilenmiyor. Ama bu sefer benimle ilgilenecekler."</p>

  <p class="heading1">Tritt Sertlerin mağaralarına erişmişti artık. Her şey o kadar değişikti ki. Hiç bir şey Tritt’in tanıdığı eşyalara benzemiyordu. Hepsi de biçimsiz, yanlış ve korkutucuydu. Ama Tritt, Estwald’la konuşmaya kararlı olduğu için korkmamaya çalışıyordu. "Ben küçük orta bebeği istiyorum." Bu düşünce ilerleme cesaretini göstermesini sağladı.</p>

  <p class="heading1">Sonunda bir Sertle karşılaştı. Mağarada sadece o vardı. Bir şey yapıyordu. Bir şeyin üzerine eğilmişti, çalışıyordu. Odeen bir keresinde Tritt'e Sertlerin her zaman çalıştıklarını söylemişti. Yaptıkları işin bir adı da vardı ama Tritt bunu hatırlamıyordu. Buna aldırdığı da yoktu.</p>

  <p class="heading1">Düzgünce ilerleyerek durdu. "Sert-efendim."</p>

  <p class="heading1">Sert başını kaldırarak ona baktı, etrafındaki hava titreşiyordu. Odeen, Tritt’e Bazen iki Sert konuştukları sırada böyle olduğunu anlatmıştı. Sonra Sert Tritt’e dikkatle baktı. "Ah, bir Sağ bu. Burada işin ne? Küçük Akılcın yanında mı? Sömestr bu gün mü başlıyor?</p>

  <p class="heading1">Tritt bu soruların hiç birine de aldırmadı. "Estwald’ı nerede bulabilirim, efendim?"</p>

  <p class="heading1">"Kimi, kimi?"</p>

  <p class="heading1">"Estwald’i."</p>

  <p class="heading1">Sert bir süre bir şey söylemedi. Sonra, "Estwald’la ne işin var. Sağ?" diye sordu.</p>

  <p class="heading1">Tritt’in inadı tuttu. "Onunla konuşmam şart. Siz Estwald mısınız, Sert-efendim?"</p>

  <p class="heading1">"Hayır, değilim... Adın nedir, Sağ?"</p>

  <p class="heading1">"Tritt, Sert-efendim."</p>

  <p class="heading1">"Anlıyorum. Sen Odeen’in Üçlüsünün Sağısın değil mi?"</p>

  <p class="heading1">"Evet."</p>

  <p class="heading1">Sertin sesi yumuşamış gibiydi. "Korkarım şu ara Estwald’i göremezsin. O burada değil. Başka biri sana yardım edebilir mi?"</p>

  <p class="heading1">Tritt ne diyeceğini bilemedi. Orada sessizce bekledi.</p>

  <p class="heading1">Sonunda Sert, "Sen artık eve git," dedi, "Odeen’le konuş. O sana yardım eder. Tamam mı? Eve git, Sağ." Sert döndü. Tritt’ten başka şeylerle meşguldü.</p>

  <p class="heading1">Tritt hâlâ kararsızca orada duruyordu. Sonra sessizce akarak usulca başka bir bölüme geçti. Sert başını kaldırıp bakmadı bile.</p>

  <p class="heading1">Tritt önce neden bu yöne doğru gittiğini anlayamadı. Sadece ona bu iyi bir şeymiş gibi geliyordu. Sonra durumu anladı. Etrafını besinin o hafif sıcaklığı sarmıştı. Tritt bunu dişleyip duruyordu. Adam acıktığını fark etmemişti. Ama şimdi zevkle besin alıyordu.</p>

  <p class="heading1">Güneş görünürlerde değildi. Tritt farkına varmadan başını kaldırıp yukarıya baktı. Ama&nbsp;tabii aslında bir mağaradaydı. Ancak besin yüzeyde bulunduğundan çok daha nefisti. Tritt&nbsp;merakla etrafına bir göz attı. Ama onu en çok hayrete düşüren merak duyması oldu.</p>

  <p class="heading1">Odeen çok şeyi merak ettiği için ona kaç defa kızmıştı. Odeen önemli olmayan pek çok&nbsp;şeyi merak ediyor, anlamaya çalışıyordu. Ve şimdi kendisi... Tritt, meraka kapılmıştı. Ama&nbsp;merak ettiği şey önemliydi. Tritt birdenbire bunun gerçekten önemli olduğunu kavradı. Sanki&nbsp;birdenbire beyninde bir şimşek çaktı ve gözleri kamaştı. "İçimde bir şey bunun önemli&nbsp;olduğunu söylemeseydi ben de merak duymazdım," diye düşündü.</p>

  <p class="heading1">Tritt çabucak hareket etti. Bu cesaretine kendisi de şaşıyordu. Bir süre sonra geri döndü.</p>

  <p class="heading1">Tekrar daha önce konuştuğu o Sertin yanından geçti. Ona, "Ben eve gidiyorum, Sert-efendim," dedi.</p>

  <p class="heading1">Sert sadece anlaşılmaz bir şeyler mırıldandı. Hâlâ bir şeyin üzerine eğilmiş, çalışıyordu.</p>

  <p class="heading1">Gülünç şeylerle ilgileniyor, önemli konuyu fark bile etmiyordu.</p>

  <p class="heading1">Tritt, "Güya Sertler çok ulu, güçlü ve zekiler," diye düşündü. "Nasıl böyle budalaca davranabiliyorlar?"</p>

  <p class="heading1"></p>
</body>
</html>
