<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ASİMOV - İŞTE TANRILAR</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-1 {font-weight: bold}
</style>
</head>

<body class="main">
  <p class="heading1"><br /></p>

  <h4 class="heading1"><span class="sgc1">2b</span><br class="calibre" /></h4>

  <p class="heading1">Odeen, Tritt’in bir şey yapmasını bekledi. Tritt'in Dua’nın peşinden yüzeye çıkmayacağından hemen hemen emindi. Bunun için çocukları bırakması gerekecekti. Ve bu Tritt’e her zaman zor geliyordu. Tritt bir süre hiç konuşmadan bekledi. Sonra da döndü ve çocukların bölmesine doğru gitti.</p>

  <p class="heading1">Tritt yanından ayrıldığı zaman Odeen biraz sevinir gibi oldu. Tam anlamıyla değil tabii. Tritt öfkelenmiş ve içine kapanmıştı artık. Bu yüzden aralarındaki bağ zayıflamış, hoşnutsuzluktan oluşan bir engel belirmişti. Odeen bu yüzden biraz üzüldü. Bu elinde değildi. Bu tıpkı hayat-nabzının yavaşlamasına benziyordu.</p>

  <p class="heading1">Odeen Bazen Tritt'in de aynı şeyi hissedip hissetmediğini düşünüyordu... "Hayır, bu haksızca bir şey. Tritt’in çocuklarla özel bir ilişkisi var.</p>

  <p class="heading1">"Dua'ya gelince... Dua’nın neler hissettiğini kim bilebilir? Bir Duygucu’nun hislerini kim tahmin ede-bilir? Onlar öyle farklılar ki. Duyguculara baktığın zaman sağlarla solların her bakımdan birbirlerine benzediklerini, sadece kafalarının farklı olduğunu düşünüyorsun. Ama Duygucuların düzensizce davranışlarını normal karşılasak bile... yine de Dua'nın... özellikle Dua'nın neler hissettiğini kim söyleyebilir?"</p>

  <p class="heading1">Odeen işte bu yüzden Tritt yanından ayrıldığı zaman hemen hemen sevinmişti. Çünkü sorun Dua'ydı. Üçüncü çocuğu başlatmakta fazla gecikmişlerdi. Dua ise yumuşamıyor, aksine daha da inatçılaşıyordu. Odeen de gitgide huzursuzlaşıyordu. Bunun ne olduğunu pek tanımlayamıyordu adam. Aslında bunu Losten'le konuşması gerektiğini de biliyordu.</p>

  <p class="heading1">Odeen, aşağıya Sert mağaralarına doğru indi. İstediği yere çabucak varmak için hareketlerini devamlı bir akış haline sokmuştu. Bu titreyip atılan Duygucuların, insana heyecan veren o kıvrımlı ilerleyişine hiç benzemiyordu. Ya da Ebeveynlerin insanı eğlendiren o ağırlık kaydırma yöntemlerine.</p>

  <p class="heading1">(Odeen’in kafasında bebek-Akılcının peşinden hantalca giden Tritt'in berrak bir hayali belirdi. Tabii çocuk o yaşta bir Duygucu kadar kaygandı. Dua bebeğin yolunu kesmek zorunda kalıyor ve onu tekrar Tritt'e götürüyordu. Tritt ise bu küçücük şeyi sarsması mı, yoksa kendi maddesiyle sarması mı gerektiğini bilemiyor, gıdaklar gibi bir ses çıkarıyordu. Tritt başından beri kendisini çocuklar için daha ustalıkla inceltebiliyordu. Odeen bu yüzden ona takıldığı zaman hiç bir nükte yeteneği olmayan Tritt ciddi ciddi, "Ah, ama çocukların buna daha fazla ihtiyacı var," demişti.)</p>

  <p class="heading1">Odeen kendi akışı yüzünden bencilce bir memnunluk duyuyordu. Bunun zarif ve etkileyici bir şey .olduğunu düşünüyordu. Genç adam Sert öğretmeni olduğu için her şeyini itiraf ettiği Losten'e bir keresinde bundan da söz etmişti. Ama Losten, "Bir Duygucu ya da Ebeveynin kendi akış biçimi konusunda aynı şeyleri düşünmediğini mi sanıyorsun?" demişti. "Hepiniz de farklı düşünüyor ve farklı davranıyorsunuz. Memnunluk duymanız da birbirinden değişik olamaz mı? Bildiğin gibi bir Üçlü kişiliği yok etmez."</p>

  <p class="heading1">Odeen bu kişilik meselesini iyice anladığından pek emin değildi. "Bu yalnız olmak anlamına mı geliyor? Tabii Sertler yalnız. Onlar Üçlü oluşturmuyorlar. Buna nasıl dayanıyorlar?"</p>

  <p class="heading1">Bu konu açıldığı sırada Odeen henüz pek gençti. Sertlerle olan ilişkisi yeni başlıyordu. Genç adam birdenbire Sertlerin Üçlü oluşturmadıkları konusunda kesin bir bilgisi olmadığını fark etmişti. Bu Yumuşakların tekrarladığı bir efsaneydi. Ama ne dereceye kadar doğruydu bu efsane? Odeen bunu düşünmüş ve hiç bir şeyi olduğu gibi kabul etmemeye, sorular sormaya karar vermişti.</p>

  <p class="heading1">Ve Serte, "Siz sağ mısınız, yoksa sol musunuz, efendim?" diye sormuştu. Odeen sonradan bu sorusunu düşündüğü zaman titreyecekti. Ne kadar safdilce davranmıştı. Her Akılcının bir Serte er geç, (genellikle er,) bu soruyu sorduğu gerçeği de Odeen'in içini rahatlatmamıştı.</p>

  <p class="heading1">Losten sakin sakin cevap vermişti. "İkisi de değilim, Odeen. Sertler arasında sağlar ve sollar yoktur."</p>

  <p class="heading1">"Ya orta... yani Duygucular?"</p>

  <p class="heading1">"Ortalar mı diyecektin?" Ve Sert sabit duygu bölgesinin biçimini değiştirmişti. Odeen sonradan bunun neşe ya da zevki gösterdiğini öğrenecekti. "Hayır. Ortalar da yok. Sadece bir tür Sertler var."</p>

  <p class="heading1">Odeen dayanamamıştı. "Ama buna nasıl katlanıyorsunuz?" Bu soruyu istememesine rağmen yine de sormuştu.</p>

  <p class="heading1">"Bizim durumumuz farklı, küçük. Buna alışığız."</p>

  <p class="heading1">Odeen böyle bir şeye alışabilir miydi? O ana kadar Ebeveyn Üçlüsü bütün hayatını doldurmuştu. Odeen yakın bir gelecekte kendi Üçlüsünü oluşturacağını da biliyordu. Üçlüsüz hayat neye yarardı? Odeen ondan sonra bu konuyu düşünmeye başladı. Zaten karşılaştığı her şeyi uzun uzun düşünüyordu. Bazen o gerçeğin ne anlama geldiğini kavrar gibi oluyordu. Sertlerin kendilerinden başka kimseleri yoktu. Ne sağ ya da sol erkek kardeşleri, ne de orta kız kardeşleri. Ne erimeleri vardı, ne çocukları, ne de Ebeveynleri. Sadece kafaları vardı onların ve bir de Kâinatı inceliyorlardı.</p>

  <p class="heading1">Belki de bu Sertlere yetiyordu. Odeen olgunlaşırken araştırmanın verdiği zevkleri sezer gibi de oluyordu. Bu zevkler hemen hemen yeterliydi. Hemen hemen yeterli. Ama sonra Tritt’le Dua'yı hatırlıyor ve bütün Kâinatın bile yeterli olamayacağına karar veriyordu.</p>

  <p class="heading1">Tabii... Bazen bir şeyler oluyor ve... ve... Odeen bazı olayları kavrar gibi oluyordu. Sonra bu fikir kafasından kayboluyordu. Ancak sonra tekrar beliriveriyordu. Bu son zamanlarda iyice&nbsp;güçlenmeye başlamıştı. Belki de sonunda hemen kaybolmayacak ve Odeen de bu fikrin ne olduğunu anlayacaktı.</p>

  <p class="heading1">Ama şu anda bu konularla ilgilenmesi yersizdi. Dua meselesini halletmesi gerekiyordu. Adam çok iyi bildiği o yoldan iniyordu. Onu buradan ilk defa Ebeveyni geçirmişti. (Tritt de yakında bebek-Akılcıyı buraya getirecekti.)</p>

  <p class="heading1">Ve tabii Odeen birdenbire eski anılara dalıverdi.</p>

  <p class="heading1">O gün çok korkmuştu. Etrafta daha bir sürü küçük Akılcı vardı. Ebeveynlerinin durmadan düzgün ve sert olmalarını. Üçlüleri utandırmamalarını işaret etmelerine rağmen çocuklar titriyor, ışıldıyor ve biçim değiştiriyorlardı. Hatta Odeen’in oyun arkadaşı olan küçük bir Akılcı bir bebek gibi iyice yassılmıştı. Pek utanan Ebeveyninin bütün çabalarına rağmen kalınlaşmaya da yanaşmıyordu. (Tabii çocuk sonradan normal bir öğrenci halini almıştı... Ama Odeen kadar başarılı değildi. Odeen bunu müthiş bir memnunlukla düşünmekten kendisini alamadı.)</p>

  <p class="heading1">Okulun ilk günü bir kaç Sertle karşılaşmışlardı. Genç Akılcıların titreşim örneklerinin bir kaç özel biçimde kaydedilmesi için her Sertin önünde ayrı durmuşlardı. Ayrıca Sertlerin küçüklerin eğitimleri konusunda da karar vermeleri gerekiyordu. Onları okula hemen alacaklar mıydı? Yoksa daha bir süre beklemelerini mi isteyeceklerdi?</p>

  <p class="heading1">Odeen bir Sert yaklaşırken iyice çabalamış ve düzgünleşmişti. Ve hiç titremeden beklemişti.</p>

  <p class="heading1">Sert, "Bu kesin duruşlu bir Akılcı," demişti. Odeen adamın o Acayip sesini duyduğu zaman fena halde sarsılmıştı. Çocuk neredeyse olgun bir insan gibi davranmaktan vaz geçecekti. "Evet, seni nasıl çağırıyorlar?"</p>

  <p class="heading1">Odeen’i o zamana kadar evde bebeklere yakışacak takma adlarla çağırmışlardı. Çocuk, "Odeen, Sert-efendim," diye cevap verirken kendisini daha da katı hissetmişti. "Sert-efendim," demesini ona Ebeveyni dikkatle öğretmişti.</p>

  <p class="heading1">Odeen onu Sertlerin mağaralarından geçirdiklerini hayal meyal hatırlıyordu. Bu mağaralar Sert-lerin aygıtları, makineleri, kitapları, anlamsız görüntü ve sesleriyle doluydu. Odeen algılarından çok için için duyduğu çaresizliği hatırlıyordu. Ona ne yapacaklardı?</p>

  <p class="heading1">Ebeveyni ona kendisine bazı şeyleri öğreteceklerini söylemişti. Ama Odeen aslında bu ‘öğretmek’ sözcüğünün ne anlama geldiğini pek bilmiyordu. Ebeveynine sorduğu zaman onun da bu konuda bir fikri olmadığını anlamıştı.</p>

  <p class="heading1">Ona adını soran Sert ilk öğretmeni oldu. Adam Odeen'e dalga kayıtlarının nasıl okunacağını öğretti. Böylece Odeen'e başlangıçta anlaşılmaz şifre gibi gelen şeyler birer kelime halini aldılar .Üstelik bunlar kendi titreşimleriyle yarattığı sözcükler kadar da berraktılar.</p>

  <p class="heading1">Ama sonra ilk Sert ortadan kayboldu ve onun yerini bir başkası aldı. Odeen ancak neden neden sonra aynı öğretmenden ders almadığını farketti. O ilk günlerde Sertleri birbirlerinden ayırt etmek, seslerini tanımak çok zordu. Ama sonra Odeen bunu da başarmaya başladı. Bu değişiklik yüzünden titriyordu artık. Bütün bunların önemini kavrayamıyordu.</p>

  <p class="heading1">Sonunda bütün cesaretini toplayarak sordu. "Öğretmenim nerede, Sert-efendim?"</p>

  <p class="heading1">"Gamaldan mı? Artık o seninle ilgilenmeyecek..."</p>

  <p class="heading1">Odeen bir an bir şey söyleyemedi. Sonra, "Ama Sertler geçmezler ki," diye mırıldandı. Cümlesini tamamlayamadı.</p>

  <p class="heading1">Yeni Sert pasif bir adamdı. Bir şey söylemiyor, sorulmadıkça bir açıklama yapmıyordu.</p>

  <p class="heading1">Odeen sonradan her zaman böyle olduğunu öğrenecekti. Sertler kendilerinden hiç bir zaman söz etmiyorlardı. Diğer konularda rahatça konuşuyorlardı. Ama kendileri hakkında... hiç bir şey söylemiyorlardı.</p>

  <p class="heading1">Odeen, on-on iki kadar kanıt yüzünden Sertlerin de 'geçip gittiklerine' karar vermekten başka çare bulamadı. Onlar Yumuşakların çoğunun sandığı gibi ölümsüz de değillerdi. Ama hiç bir Sert de bunu açıkça söylemiyordu. Odeen ve diğer öğrenci-Akılcılar Bazen bu konuyu tartışıyorlardı, çekine çekine, endişeyle. Her biri de Sertlerin ölümlü olduklarını kesinlikle açıklayan bazı küçük olaylardan söz ediyorlardı. Bu onları şaşırtıyordu. Ama o belirli sonuca varmayı da istemiyorlardı. Bu yüzden tartışmaları o noktada kesiyorlardı.</p>

  <p class="heading1">Sertlerin ölümlü olduklarını ima eden kanıtlara aldırıyormuş gibi bir halleri yoktu. Bunları gizlemek için bir şey de yapmıyorlardı. Ama diğer taraftan bu konudan açık açık söz de etmiyorlardı. Bazen bir öğrenci kaçınılamayacak bir biçimde o soruyu sorduğu zaman ona cevap da vermiyorlardı. Ne red, ne de tasdik ediyorlardı.</p>

  <p class="heading1">Sertler öldüklerine göre doğmaları da gerekirdi. Ama onlar bu konudan da söz etmiyorlardı. Odeen de c zamana kadar genç bir Sert hiç görmemişti.</p>

  <p class="heading1">Odeen Sertlerin enerjilerini Güneş yerine kayalardan aldıklarına inanıyordu. Hiç olmazsa vücutlarına toz haline getirilmiş bir kayayı katıyorlardı. Diğer öğrencilerden bazıları da Odeen gibi düşünüyorlardı. Diğerleri ise adeta öfkeyle buna inanmaya yanaşmıyorlardı. Ama bir sonuca da yaramıyorlardı. Çünkü kimse Sertleri beslenirken görmemişti. Ve Sertler bu konudan da söz etmiyorlardı.</p>

  <p class="heading1">Sonunda Odeen onların sıkı ağızlıklarını normal karşılamaya başladı. "Belki de bunun nedeni onların kişilikleri," diye düşünüyordu. "Üçlüler oluşturmamaları."</p>

  <p class="heading1">Ayrıca Odeen öyle ciddi ve önemli şeyler öğrenmeye başlamıştı kil Sertlerin özel hayatlarıyla ilgili sorular artık bunların yanında pek önemsiz kalıyordu. Mesela Odeen bütün dünyanın büzüldüğünü... küçüldüğünü öğrendi...</p>

  <p class="heading1">Bunu ona yeni öğretmeni Losten açıkladı.</p>

  <p class="heading1">Odeen adama dünyanın ortalarına doğru uzanan o sonsuz, boş mağaraları sormuştu. Bu soru Losten’i memnun etmişe benziyordu. "Bunu sormaya korktun mu, Odeen?"</p>

  <p class="heading1">(Artık onu Odeen diye çağırıyorlardı. Sol-çocukluğundan söz eden yoktu. Sertlerin kendisini adıyla çağırmaları Odeen’i çok gururlandırıyordu. Çoğu böyle yapıyorlardı. Odeen anlayış konusunda bir dâhiydi. Sertler adını söyleyerek bunu belirtiyorlardı sanki. Losten ona kaç defa öğrencisi olduğu için sevindiğini de söylemişti.)</p>

  <p class="heading1">Odeen gerçekten korkmuştu. Kısa bir duraklamadan sonra bunu itiraf etti. İnsanın kusurlarını diğer Akılcılara değil de, Sertlere itiraf etmesi daha kolay oluyordu. Tritt'e açıklamaktan da. Odeen, kusurlarını Tritt'e itiraf etmeyi aklından bile geçiremez di... Tabii bütün bunlar Dua gelmeden önceki günlerde oluyordu.</p>

  <p class="heading1">"O halde neden sordun?"</p>

  <p class="heading1">Odeen tekrar durakladı. Sonra da ağır ağır, "O boş mağaralardan korkuyorum," diye açıkladı, "Çünkü çocukken bana oralarda türlü korkunç şeyin gizlendiğini söylerlerdi. Ama bu konuda kesin bir şey bilmiyorum. Bu bakımdan kendimce bilgi de edinmedim. Sadece bana diğer çocukların söylediklerini biliyorum. Her halde onlar da o mağaralara girmiş değillerdi. O mağaralarla ilgili gerçeği öğrenmek istiyorum. Bu isteğim öylesine güçlendi ki artık içimde korkudan çok merak var."</p>

  <p class="heading1">Losten'in halinden bu cevaptan memnun kaldığı anlaşılıyordu. "İyi. Merak yararlı, korku ise yararsızdır. İç gelişmen olağanüstü, Odeen. Ve önemli konularda sadece iç olgunluğuna güvenebileceğini de unutma. Biz sana ancak bir dereceye kadar yardım edebiliriz. Madem bilmek istiyorsun sana gerçeği açıklayacağım. O mağaralar gerçekten bomboş. İçlerinde&nbsp;geçmişten kalma önemsiz bir kaç eşya dışında hiç bir şey yok."</p>

  <p class="heading1">"O eşyaları kim bırakmış, Sert-efendim?" Odeen karşısındakinin kendisinin bilmediği bir konuda bilgi sahibi olduğunu anladığı zaman endişeyle bu saygı dolu sözcükleri kullanıyordu.</p>

  <p class="heading1">"Geçmişte ,o mağaralarda oturan kimseler. Binlerce binlerce yıl önce dünyamızda milyonlarca Yumuşak yaşıyordu. Binlerce de sert. Artık sayımız geçmişe göre çok azaldı, Odeen. Günümüzde Sertlerin sayısı üç yüzü bile bulmuyor. Yumuşakların sayısı ise on binden az."</p>

  <p class="heading1">Odeen çok sarsıldı. "Neden?" Bir taraftan da. "Sadece yaklaşık üç yüz Sert kalmış," diye düşünüyordu. "Bu Sertlerin de öldüklerini göstermiyor mu? Ama şimdi bunu düşünmenin sırası değil."</p>

  <p class="heading1">"Çünkü enerji azalıyor, Odeen. Güneşimiz soğuyor. Her yıl çocuk dünyaya getirmek ve yaşamak daha zorlaşıyor."</p>

  <p class="heading1">("Ah, bu da Sertlerin de çocuk sahibi oldukları anlamına gelmiyor mu? Sonra... Sertler de mi Güneşten besin alıyorlar? Kayalarla beslenmiyorlar mı? "Odeen bu fikirleri kafasının bir köşesine yerleştirdi. Bunları daha sonra inceleyecekti.)Odeen sordu. "Bu devam edecek mi?"</p>

  <p class="heading1">"Güneşin sonunda iyice ufalacağı kesin, Odeen. O zaman besin de veremeyecek."</p>

  <p class="heading1">"Yani bunu hepimizin, hem Yumuşakların ve hem de Sertlerin geçecekleri anlamına mı geliyor?"</p>

  <p class="heading1">"Başka ne anlama gelebilir ki?"</p>

  <p class="heading1">"Hepimiz de geçemeyiz! Bize enerji gerekiyorsa ve Güneş de sönmek üzereyse başka kaynaklar bulmalıyız. Başka yıldızlar."</p>

  <p class="heading1">"Ama bütün yıldızlar ölüyor, Odeen. Kâinatın sonu yaklaştı."</p>

  <p class="heading1">"Yıldızlar ölüyorlarsa, başka yerde besin yok mu? Başka enerji kaynakları?"</p>

  <p class="heading1">"Hayır. Kâinattaki bütün enerji kaynakları tükenmek üzere."</p>

  <p class="heading1">Odeen bu meseleyi isyanla düşündü. Sonra da, "O halde diğer Kâinatlardan yararlanalım," dedi. "Kâinat yaşamaktan vaz geçti diye bir de aynı şeyi mi yapacağız?" Bu sözleri söylerken titriyordu. Affedilemeyecek bir terbiyesizlikle iyice yayılmış ve sonunda Sertten daha iri yarı, saydam bir kitle halini almıştı.</p>

  <p class="heading1">Ama Losten sadece bu sorunun kendisine memnunluk verdiğini belirtti. "Şahane, sevgili Odeen. Diğerleri de bunu duymalılar."</p>

  <p class="heading1">Odeen hem utanç ve hem de sevincinden sönerek normal boyunu aldı. Losten’in kendisine 'Sevgili Odeen’ demesi pek hoşuna gitmişti. Onu Tritt dışında hiç kimse böyle çağırmıyordu.</p>

  <p class="heading1">Bu konuşmadan kısa bir süre sonra Losten onlara Dua’yı getirdi. Odeen de o sırada, dalgın dalgın, "Acaba bunun o konuşmayla bir ilgisi var mı?" diye kendi kendisine sordu. Ama bir süre sonra bu merakı söndü. Tritt, Dua’yı Losten’e yaklaşmasına borçlu olduklarını o kadar çok tekrarladı ki, sonunda Odeen de bu konuyu düşünmekten vaz geçti. Akıl karıştırıcı bir şeydi bu.</p>

  <p class="heading1">Ama Odeen şimdi tekrar Losten’i görmeye gidiyordu. Odeen'in Kâinatın mahvolmak üzere olduğunu öğrendiği gün çok gerilerde kalmıştı artık. Sertlerin ne olursa olsun yaşayabilmek için azimle çabaladıklarını biliyordu. Odeen birçok alanda uzmanlaşmıştı. Losten de fizik alanında artık Odeen'e öğretebileceği fazla bir şey kalmamış olduğunu itiraf etmişti. Diğer bildikleri, bir Yumuşağın işine yarayacak şeyler değillerdi. Ayrıca ilgilenmesi gereken yeni küçük Akılcılar da vardı. Odeen artık bu yüzden Losten’i eskisi kadar sık göremiyordu.</p>

  <p class="heading1">Odeen Losten'i radyasyon-odasında buldu. Yanında yarı olgunlaşmış iki Akılcı vardı, Losten Odeen’i camdan gördü ve hemen dışarı çıktı. Kapıyı da arkasından dikkatle kapattı.</p>

  <p class="heading1">Kollarını dostça bir hareketle uzatarak, "Sevgili Odeen," dedi. "Nasılsın?"</p>

  <p class="heading1">Odeen eskiden de olduğu gibi Losten'in ellerine dokunmak için Acayip bir istek duydu. Ama kendisini tuttu. "Dersinizi yarıda kesmek istemedim, Losten efendim."</p>

  <p class="heading1">"Yarıda kesmek mi? O ikisi bir süre yalnız başlarına da çalışabilirler. Her halde yanlarından ayrıldığım için seviniyorlar. Onları fazla gevezelik ederek yorduğumdan eminim."</p>

  <p class="heading1">Odeen, "Ne münasebet" dedi. "Sözleriniz her zaman ilgimi çekti. Onların da aynı şeyleri düşündüklerinden eminim."</p>

  <p class="heading1">"Ah, çok naziksin. Seni sık sık kütüphanede görüyorum. Diğerlerinden de ileri kurslarda çok başarılı olduğunu duyuyorum. Bu yüzden de seni; özlüyorum. Sen benim en parlak öğrencimdin. Tritt nasıl? O Ebeveynce inadı devam ediyor mu?"</p>

  <p class="heading1">"Her gün daha inatçılaşıyor. Üçlüye güç veriyor o."</p>

  <p class="heading1">"Ya Dua?"</p>

  <p class="heading1">"Dua mı? Size onun için geldim... Dua, olağanüstü bir kadın."</p>

  <p class="heading1">Losten başını salladı. "Evet, bunu biliyorum." Yüzünde Odeen'in 'üzüntülü' diye yorumladığı o ifade belirmişti.</p>

  <p class="heading1">Odeen bir an durdu sonra da konuya doğrudan doğruya girmeye karar verdi. "Losten-efendim, Dua'yı bize, Tritt'le bana, sadece olağanüstü bir kadın olduğu için mi getirdiniz?"</p>

  <p class="heading1">Losten, "Bu seni şaşırtır mı?" dedi. "Sen de olağanüstü bir insansın, Odeen. Bana bir kaç defa Tritt’in de öyle olduğunu söyledin."</p>

  <p class="heading1">Odeen inançla, "Evet," diye cevap verdi. "Tritt gerçekten öyle."</p>

  <p class="heading1">"O halde Üçlünüzde olağanüstü bir Duygucunun bulunması gerekmez miydi?"</p>

  <p class="heading1">Odeen düşünceli bir tavırla, "Olağanüstü olmanın birçok yolları vardır," diye mırıldandı. "Bazı bakımlardan Dua’nın Acayiplikleri Tritt’i kızdırıyor, beni de endişelendiriyor. Bu konuda sizinle görüşebilir miyim?"</p>

  <p class="heading1">"Her zaman."</p>

  <p class="heading1">"Dua... erimekten hoşlanmıyor."</p>

  <p class="heading1">Losten onu ciddi bir tavırla dinliyordu, öyle utanmış gibi bir hali de yoktu.</p>

  <p class="heading1">Odeen açıklamasını sürdürdü. "Yani... eridiğimiz zaman bundan hoşlanıyor. Ama onu erimeye her zaman kolaylıkla ikna edemiyoruz."</p>

  <p class="heading1">Losten, "Tritt erime konusunda neler hissediyor?" diye sordu. "Yani o hareketin verdiği zevk dışında? Erimenin Tritt için zevk dışında başka ne anlamı var?"</p>

  <p class="heading1">Odeen, "Bu çocuklarla ilgili tabii," dedi. "Ben çocuklardan hoşlanıyorum. Dua da öyle. Ama Tritt bir Ebeveyn. Bunu anlayabiliyor musunuz?" Odeen’e birdenbire Losten'in bir Üçlünün ince yanlarını anlaması imkânsızmış gibi gelmişti.</p>

  <p class="heading1">Losten, "Anlıyorum," diye karşılık verdi. "Yani Tritt erimeden zevk dışında başka şeyler de elde ediyor. Ya sen? Sen zevk dışında ne yarar görüyorsun?"</p>

  <p class="heading1">Odeen düşündü. "Bunu bildiğinizi sanıyorum. Kafam canlanıyor."</p>

  <p class="heading1">"Evet. Bunu biliyorum. Ama senin de bunu bildiğinden emin olmak istedim. Bunu unutmadığından. Bana kaç defa erimeden çıktığın zaman daha önce karmaşık bulduğun çok şeyi birdenbire kavrayıverdiğini söyledin. Tabii erime sırasında zaman kaybı oluyor ve ben seni uzun süreler göremiyordum o da başka."</p>

  <p class="heading1">Odeen, "Sanki kafam o sürede durmadan çalışıyordu," dedi. "Zamanın geçtiğini fark etmiyordum. Hatta var olduğumu bile unutuyordum. Ama bu benim için gerekliydi. O sürede daha derin derin düşünebiliyordum. Hayatın kafayla ilgili olmayan yanları üzerinde durmama gerek kalmıyordu."</p>

  <p class="heading1">Losten tasdik etti. Evet. Yanıma geldiğin zaman anlayış gücünün iyice artmış olduğunu görüyordum. Bu, siz Akılcılarda çok görülen bir durum. Ama hiç kimsenin senin kadar hızla geliştiğini görmediğimi de itiraf etmeliyim. Bence tarihimiz boyunca hiç bir Akılcı bunu başaramadı."</p>

  <p class="heading1">Odeen fazla sevinmiş gibi gözükmemeye çalıştı. "Sahi mi?"</p>

  <p class="heading1">"Diğer taraftan, yanılıyor olabilirim..." Odeen’in pırıltısının birdenbire sönükleşivermesi Losten'i eğlendirmiş gibiydi. "Ama bu da önemli değil. Önemli olan şu: sen de Tritt gibi erimeden zevk dışında başka yararlar da sağlıyorsun."</p>

  <p class="heading1">"Evet. Bu kesin."</p>

  <p class="heading1">"Ya Dua erimeden zevk dışında başka ne elde ediyor?"</p>

  <p class="heading1">Uzun bir sessizlik oldu. Sonra Odeen mırıldandı. "Bilmiyorum."</p>

  <p class="heading1">"Bunu ona hiç sormadın mı?"</p>

  <p class="heading1">"Hayır, hiç bir zaman."</p>

  <p class="heading1">Losten, "Dua erimeden sadece zevk alıyorsa," dedi. "Sen ve Tritt bundan başka yararlar da sağlıyorsanız, o neden bunu ikiniz kadar heyecanla, hevesle istesin?"</p>

  <p class="heading1">Odeen kendisini savunmak istercesine, "Ama diğer Duygucular..." diye başladı.</p>

  <p class="heading1">"Diğer Duygucular Dua'ya benzemiyorlar ki. Bunu bana sık sık söyledin. Hem de memnunlukla sanırım."</p>

  <p class="heading1">Odeen utandı. "Başka bir neden olduğunu sanıyordum."</p>

  <p class="heading1">"Ne olabilir bu?"</p>

  <p class="heading1">"Bunu açıklamak zor. Üçlü de birbirimizi tanıyoruz. Hissediyoruz. Bir bakıma üçümüz bir tek kişinin parçalarıyız. Ortaya çıkıp kaybolan vuzuhsuz bir kişinin. Bunu daha çok bilinçsizce seziyoruz. Bu konuyu çok dikkatle düşündüğümüz zaman her şey silikleşiyor. Ayrıntıları anlayamıyoruz. Biz..." Odeen biraz da umutsuzca bir tavırla durakladı. "Üçlüyü bunu denememiş birine anlatmak biraz zor..."</p>

  <p class="heading1">"Ama ben yine de anlamaya çalışıyorum. Galiba Dua’nın kafasının içini biraz gördüğünü düşünüyorsun. Onun gizlemeye çalıştığı bir şeyi fark ettin. Öyle mi?"</p>

  <p class="heading1">"Pek de emin değilim. Vuzuhsuz bir şey bu. Arada sırada kafamın bir bölümüyle sezdiğim bir şey."</p>

  <p class="heading1">"E?"</p>

  <p class="heading1">"Bazen Dua'nın bir bebek-Duygucu istemediğini düşünüyorum."</p>

  <p class="heading1">Losten ciddi bir tavırla Odeen'e baktı. "Sadece iki çocuğunuz var değil mi? Küçük bir solla, küçük bir sağ."</p>

  <p class="heading1">"Evet, sadece iki. Duygucuyu başlatmak çok&nbsp;zor."</p>

  <p class="heading1">"Evet, biliyorum."</p>

  <p class="heading1">"Ve Dua gerekli enerjiyi emmek zahmetine katlanmıyor. Hatta bunu denemiyor bile. Bir sürü neden gösteriyor. Ama ben onların hiç birine de inanmıyorum. Bence Dua bir nedenle bir bebek-Duygucu istemiyor. Kendi başıma olsam, onun bu isteğine de saygı gösteririm. Yani Dua bir süre bebek istemediği takdirde... Ama Tritt bir Ebeveyn. Ve o çocuk istiyor. Bebeğin olması da gerekli. Nedense Tritt’i hayal kırıklığına uğratmak beni üzüyor. Onu Dua için bile kıramam."</p>

  <p class="heading1">"Dua'nın bir Duygucu istememesi için çok mantıklı nedenleri varsa ...o zaman bu durumu değiştirir mi?"</p>

  <p class="heading1">"Benim bakımımdan değiştirir tabii. Ama Tritt benim gibi düşünmez. O böyle şeyleri&nbsp;anlayamıyor."</p>

  <p class="heading1">"Ama onu sabırsızlanmaması için iknaya çalışır mısın?"</p>

  <p class="heading1">"Evet. Kabil olduğu kadar uzun bir süre çabalarım."</p>

  <p class="heading1">Losten, "Bilmiyorum bir noktaya dikkat ettin mi?" dedi. "Yumuşaklardan hemen hiç kimse çocuklar dünyaya gelmeden..." Sanki uygun sözcükler arıyormuş gibi durakladı. Sonra da Yumuşakların o kelimesini kullandı, "...geçmiyorlar. Üç çocuk da dünyaya gelmeden! Tabii en son bebek-Duygucu doğuyor."</p>

  <p class="heading1">"Evet, biliyorum." Odeen kendi kendisine, "Losten bu basit şeyi de bilmediğimi mi sanıyor?" diye sordu.</p>

  <p class="heading1">"0 halde... bebek-Duygucunun dünyaya gelmesi geçmek zamanının yaklaşması demek oluyor."</p>

  <p class="heading1">"Genellikle. Tabii Duygucunun biraz büyümesi..."</p>

  <p class="heading1">"Ama geçme zamanı iyice yaklaşmış oluyor. Belki de Dua geçip gitmeyi istemiyor. Bu olamaz mı?"</p>

  <p class="heading1">"Ama bu nasıl olur, Losten? Geçiş zamanın gelmesi, erime anının yaklaşması gibi bir şey. İnsan bunu istemezlik edebilir mi?" Odeen kendi kendine, "Sertler erimiyorlar," dedi. "Belki bu yüzden bu meseleyi anlayamıyorlar."</p>

  <p class="heading1">"Belki de Dua hiç bir zaman geçmeyi istemiyor. Buna ne dersin?"</p>

  <p class="heading1">"Sonunda hepimiz de geçip gideceğiz. Dua sadece son bebeği geciktirmek istiyorsa onun bu arzusunu yerine getiririm. Hatta belki Tritt’i de ikna ederim. Ama Dua o bebeği hiç bir zaman dünyaya getirmemek niyetindeyse... işte buna izin veremem!"</p>

  <p class="heading1">"Neden?"</p>

  <p class="heading1">Odeen durarak düşündü. "Nedeni kesinlikle açıklamam imkânsız, Losten-efendim. Ama hepimizin de geçmesi gerektiğini biliyorum. Her geçen yılla bunu daha iyi anlıyor ve seziyorum. Bazen bunun nedenini de kavrar gibi oluyorum."</p>

  <p class="heading1">Losten alayla, "Bazen senin bir filozof olduğunu düşünüyorum, Odeen," diye mırıldandı. "Şimdi düşünelim. Üçüncü bebek dünyaya geldiği ve büyüdüğü sırada Tritt de bütün çocuklarına kavuşmuş olacak. Mutlu bir yaşamdan sonra geçmeyi düşünecek. Sen de çok şey öğrendiğin için mutlu .olacaksın. Ve sen de mutlu bir hayattan sonra geçip gideceksin. Ama Dua?"</p>

  <p class="heading1">"Bilmiyorum..." Odeen çok üzülmüştü. "Diğer Duygucular hayatları boyunca birbirlerinden ayrılmıyorlar. Birbirleriyle gevezelik etmekten zevk alıyorlarmış gibi bir halleri var. Ama Dua öyle yapmak istemiyor."</p>

  <p class="heading1">"Eh, o olağanüstü bir kadın. Dua'nın hoşlandığı hiç bir şey yok mu?"</p>

  <p class="heading1">Odeen güç anlaşılacak bir biçimde, "İşimden söz etmemi dinlemekten hoşlanıyor," diye açıkladı.</p>

  <p class="heading1">Losten, "Bu yüzden utanmamalısın, Odeen," dedi. "Her Akılcı orta ve sağ-eşine işinden söz eder. Hepsi de böyle bir şey yapmıyormuş gibi bir tavır takınır. Ama aslında onlara türlü şeyler anlatır."</p>

  <p class="heading1">Odeen, "Ama Dua beni dinliyor, Losten-efendim," dedi.</p>

  <p class="heading1">"Dinlediğinden eminim. O diğer Duygucular gibi değil. Dua, bir erimeden sonra anlattıklarını daha iyi kavrıyor mu?"</p>

  <p class="heading1">"Evet, bunu bir kaç defa fark ettim. Ama bu durumla fazla ilgilenmedim..."</p>

  <p class="heading1">"Çünkü aslında Duygucuların böyle şeyleri anlayamayacaklarından eminsin. Ama Dua’nın güçlü Akılcı bir yanı olduğu anlaşılıyor."</p>

  <p class="heading1">Odeen ani bir endişeyle Losten’e baktı. Dua bir keresinde ona çocukluğunda çok mutsuz olduğunu anlatmıştı. Sadece bir kere. Kadın diğer Duygucuların tiz seslerle peşinden nasıl bağırdıklarını hikâye etmişti. Ona taktıkları o iğrenç adı, 'Sol-Duygucu' ismini de açıklamıştı. Acaba Losten de mi duymuştu&nbsp;bunu?... Ama Sert, Odeen'e sakin sakin bakıyordu.</p>

  <p class="heading1">Odeen, "Bazen ben de böyle düşündüm," dedi. Sonra da birden bire bağırdı. "Bu yüzden Dua'yla gururlanıyorum!"</p>

  <p class="heading1">Losten başını salladı. "Bunun kötü bir yanı yok ki. Bu düşünceni neden Dua’ya da söylemiyorsun? Belki kadın Akılcı yanını beslemeyi istiyor. Eğer öyleyse ona izin ver. Bildiklerini ona daha dikkatlice öğret. Sorularını cevapla. Bunu yaparsan Üçlün rezil mi olur?"</p>

  <p class="heading1">"Rezil olmasına hiç aldırmam!... Ama neden rezil olsun? Tabii Tritt zamanımı boşuna ziyan ettiğimi düşünür. Fakat ben onu idare etmesini bilirim."</p>

  <p class="heading1">"Tritt'e şöyle söyle: 'Dua hayattan başka zevkler de alır ve doyum hissederse, şimdiki gibi geçip gitmekten de korkmaz. Bir bebek-Duygucu dünyaya getirmeye de daha hazır olur.’"</p>

  <p class="heading1">Odeen sanki yaklaşan bir felaketten kurtulmuş gibi bir duyguya kapıldı. Telaşla, "Haklısınız," dedi. "Haklı olduğunuzu seziyorum. Losten-efendim, siz her şeyi anlıyorsunuz. Siz Sertlere liderlik ettiğinize göre diğer-Kâinat projesinde başarımız da devamlı olacak. Başka türlü olması kabil mi?"</p>

  <p class="heading1">"Ben mi liderlik ediyorum?" Losten’in bu sözler yüzünden çok eğleniyormuş gibi bir hali vardı. "Artık bize Estwald'ın yol gösterdiğini unutuyorsun. Projenin gerçek kahramanı o. O olmasaydı planımız da başarıya erişemezdi."</p>

  <p class="heading1">Odeen bir an sıkıldı. "Ah, evet..." Estwald’ı hâlâ görememişti. Zaten Estwald’la karşılaşmış olan bir tek Yumuşak da bilmiyordu. Ama bazıları onu arada sırada uzaktan gördüklerini söylüyorlardı. Estwald, yeni bir Sertti. Yani Odeen çocukken Estwald’dan söz edildiğini hiç duymamıştı. Bu da onun genç bir Sert olduğu anlamına da gelmiyor muydu? Odeen çocuk bir Yumuşakken, Estwald da çocuk bir Sert miydi?</p>

  <p class="heading1">Ama bu da önemli değildi. Odeen şu anda eve dönmeyi istiyordu. Tabii Losten'e minnetle dokunması imkânsızdı. Ama Serte tekrar teşekkür etti ve sevinçle evin yolunu tuttu.</p>

  <p class="heading1">Bu sevincinin bencilce bir yanı vardı. Bunun tek nedeni ileride bir bebek-Duygucu’nun olması ihtimali ve Tritt’in sevineceğini düşünmesi değildi. Hatta bu Dua'nın mutluluğuyla da ilgili sayılmazdı. Odeen'i öğretmenlik edeceği düşüncesi sevindiriyordu. Hiç bir Akılcı bu zevki tadamazdı. Bundan emindi. Çünkü hiç bir Akılcının Üçlüsünde Dua gibi bir Duygucu olamazdı.</p>

  <p class="heading1">"Ah, bu şahane olacak! Tritt’e bunun gerekli olduğunu anlatabilirsem... Tritt’le konuşmam, onu sabırlı olması için ikna etmem şart."</p>

  <p class="heading1"></p>
</body>
</html>
