<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ASİMOV - İŞTE TANRILAR</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-1 {font-weight: bold}
</style>
</head>

<body class="main">
  <p class="heading1"><br /></p>

  <p class="heading1"><span class="sgc1">7</span></p>

  <p class="heading1">Denison kapıyı eliyle açtı. Bir düğmeye bastığı takdirde kapı kendi kendine de açılacaktı ama Arzlı uyku sersemliğiyle bunu bulamamıştı.</p>

  <p class="heading1">Dışarıda siyah saçlı bir adam bekliyordu. Somurtkandı. Her zaman suratlı olduğu anlaşılıyordu. "Affedersiniz... Erken mi geldim?"</p>

  <p class="heading1">Denison durumu kavramak için zaman kazanmaya çalıştı. "Erken mi? Hayır... Galiba ben geciktim..."</p>

  <p class="heading1">"Sizi aradım. Randevulaştık."</p>

  <p class="heading1">Denison durumu anladı. "Evet, evet. Siz Dr. Neville olacaksınız."</p>

  <p class="heading1">"Evet, öyle. İçeri girebilir miyim?" Neville bu soruyu sorarken içeri girmişti bile. Denison’un odası küçüktü. Karışık yatağı burayı hemen hemen kaplıyordu. Vantilatör hafif iç çekişini andıran bir ses çıkararak çalışıyordu.</p>

  <p class="heading1">Neville anlamsız bir nezaketle, "İyi uyuduğunuzu umarım" dedi.</p>

  <p class="heading1">Denison pijamasına baktı. Sonra da birdenbire, (Hayır," diye cevap verdi. "Feci bir gece geçirdim, kendime çeki düzen vermek istiyorum. Bana bir kaç dakika izin verir misiniz?"</p>

  <p class="heading1">"Tabii, isterseniz o arada kahvaltı hazırlayabilirim. Belki araç ve gereçleri kullanmayı bilmiyorsunuz."</p>

  <p class="heading1">Denison mırıldandı. "Lütfedersiniz..."</p>

  <p class="heading1">Yirmi dakika sonra banyodan çıktı. Yıkanmış, traş olmuştu. Arkasında bir atlet ve pantolon vardı. "Duşu kırmadığımı umarım. Su kesildi. Bir daha akmasını da sağlayamadım."</p>

  <p class="heading1">"Su belirli bir miktarda verilir. Ondan fazlasını kullanamazsınız. Burası Ay, Doktor. Size ikimiz için çırpılmış yumurta ve sıcak çorba hazırlamak cüretini gösterdim."</p>

  <p class="heading1">"Çırpılmış yumurta mı?"</p>

  <p class="heading1">"Biz ona bu adı verdik. Her halde bir Arzlı yumurtayı böyle tanımlamaz."</p>

  <p class="heading1">Denison, "Ya," diyerek hiç de hevesli olmayan bir tavırla sofraya oturdu. Neville'in 'çırpılmış yumurta’ dediği macunumsu sarı karışımın tadına baktı. Yüzünü buruşturmamaya çalışarak azimle ilk lokmasını yuttu. Yumurtadan bir lokma daha aldı...</p>

  <p class="heading1">Neville, "Buna zamanla alışacaksınız," dedi. "Bu yemek çok besleyicidir. Sizi uyarmalıyım: yüksek protein derecesi ve düşük yer çekimi besin gereksiminizi azaltacak."</p>

  <p class="heading1">Denison hafifçe öksürdü. "Bu daha iyi."</p>

  <p class="heading1">Neville ona dikkatle bakıyordu. "Selene bana Ayda kalmak niyetinde olduğunuzu söyledi."</p>

  <p class="heading1">Denison, "Niyetim buydu..." diyerek gözlerini uğuşturdu. "Ama korkunç bir gece geçirdim. Bu azmimi biraz sarstı."</p>

  <p class="heading1">"Gece karyoladan kaç defa yuvarlandınız?"</p>

  <p class="heading1">"İki... Bunun çok görülen bir durum olduğu anlaşılıyor."</p>

  <p class="heading1">"Arzlılar için kaçınılmaz bir şey bu. Uyanıkken Ay çekimini hatırlayarak uygun bir biçimde yürüyebilirsiniz. Ama uykuda Arzda olduğu gibi dönersiniz. Ama neyse ki düşük yer çekimi yüzünden yuvarlandığınız zaman canınız pek acımaz."</p>

  <p class="heading1">"İkinci sefer kendime gelmeden önce bir süre yerde uyudum. Düştüğümün farkında bile değildim. İnsan bu durumda ne yapabilir?"</p>

  <p class="heading1">"Belirli zamanlarda kalp atışlarınızı, tansiyonunuzu filan kontrolden geçirtmeyi ihmal etmemelisiniz. Yer çekimindeki değişikliğin vücudunuzu fazla zorlayıp zorlamadığını anlamalısınız."</p>

  <p class="heading1">"Bu konuda beni çok sık uyardılar." Denison’un sesinde hoşnutsuzluk vardı. "Hatta geçen ayın bazı günleri için randevu da verdiler. Haplar da."</p>

  <p class="heading1">Neville önemsiz bir konuyu sona erdiriyormuş gibi bir tavırla, "Eh," dedi. "Her halde bir hafta sonra bir derdiniz kalmaz... Tabii uygun kılıklar da gerekli size. O pantolon hiç bir işe yaramaz. Şu ince gömlek gibi şey de."</p>

  <p class="heading1">"Her halde elbise alabileceğim bir yer var."</p>

  <p class="heading1">"Tabii. Selene işten çıktığı zaman onu bulabilirseniz bu konuda size memnunlukla yardım eder. Bundan eminim. Selene bana sizin iyi bir insan olduğunuzu söyledi. Doktor."</p>

  <p class="heading1">"Selene'nin böyle düşünmesine sevindim." Denison bir kaşık çorbayı zorla yutmuştu. Şimdi kâseye geri kalanını ne yapması gerektiğini düşünüyormuş gibi bakıyordu. Sonra azimle çorbayı içmeyi sürdürdü.</p>

  <p class="heading1">"Selene sizin fizikçi olduğunu sandı. Ama yanıldı tabii."</p>

  <p class="heading1">"Ben bir radyo-kimyacı olarak eğitildim."</p>

  <p class="heading1">"O alanda da fazla çalışmamışsınız doktor. Belki biz Arzda değiliz ama bu bazı şeyleri bilmediğimiz anlamına da gelmiyor. Siz de Hallam’ın kurbanlarındansınız."</p>

  <p class="heading1">"Hallam'ın pek çok kurbanı varmış gibi konuşuyorsunuz."</p>

  <p class="heading1">"Tabii. Yok mu? Bütün Ay Hallam’ın kurbanı"</p>

  <p class="heading1">"Ay mı?"</p>

  <p class="heading1">"Bir bakıma."</p>

  <p class="heading1">"Anlayamadım."</p>

  <p class="heading1">"Ayda Elektron Tulumbası istasyonları yok. Böyle bir tek istasyon bile kurulmadı. Çünkü para-Kâinat bu bakımdan iş birliği yapmadı. Burada çeşitli noktalara konulan tungsteni almadılar."</p>

  <p class="heading1">"Her halde buna Hallam’ın neden olduğunu söylemek istemiyorsunuz, Dr. Neville?"</p>

  <p class="heading1">"Bir bakıma bunu söylemek istiyorum! Neden sadece para-Kâinat bir Tulumba istasyonunun kurulmasını sağlıyor. Bunu neden biz, kendimiz yapamıyoruz."</p>

  <p class="heading1">"Anladığım kadarıyla bu konuda ilk adımı atacak bilgimiz yok."</p>

  <p class="heading1">"Bu konuda araştırma yapılması yasak olduğu için o bilgiyi hiç bir zaman elde edemeyeceğiz."</p>

  <p class="heading1">Denison biraz şaşırdı. "Bu yasak mı?"</p>

  <p class="heading1">"Öyle de denilebilir. Bu alanda bilginizi arttırmak için Proton sinkrotron aygıtından ve diğer büyük aletlerden yararlanmak istiyorsunuz. Ama size bir türlü zaman ayıramıyorlar. Tabii bütün bu aygıtlar Arzın kontrolünde. Yani Hallam'ın emrinde. İşte böylece araştırma etkili bir biçimde yasaklanmış oluyor."</p>

  <p class="heading1">Denison gözlerini uğuşturdu. "Kısa bir süre sonra tekrar uyumam gerekecek sanırım... Affedersiniz. İçimi sıktığınızı kastetmedim. Ama bana şunu söyleyin: Elektron Tulumbası Ay için bu kadar önemli mi? Güneş akümlatörlerinin etkili ve yeterli olması gerekir."</p>

  <p class="heading1">"Onlar bizi Güneşe bağlıyorlar, Doktor. Bizi Ayın yüzeyine bağlıyorlar."</p>

  <p class="heading1">"Şey... ama Hallam bu araştırmaları neden yasaklıyor, Dr. Neville?"</p>

  <p class="heading1">"Bunu sizin daha iyi bilmeniz gerekir. Ben Hallam'ı tanımıyorum. Siz tanıyorsunuz. Tabii Hallam halka Elektron Tulumbasının geliştirilmesinin para adamların eseri olduğunu, bizim sadece o efendilere uşaklık ettiğimizi açıklamayı istemiyor. Ayrıca biz Ayda gerekli bilgiyi elde edecek kadar ilerlediğimiz takdirde gerçek Elektron Tulumbası teknolojisi o zaman doğmuş olacak. Hallam’ın iddia ettiği zaman değil."</p>

  <p class="heading1">Denison sordu. "Bütün bunları bana neden anlatıyorsunuz?"</p>

  <p class="heading1">"Zaman kaybetmemek için. Genellikle Arzlı fizikçileri memnunlukla karşılıyoruz. Ayda her şeyle ilişkimiz kesilmiş gibi. Biz Arzın bilerek uyguladığı bir siyasetin kurbanlarıyız. Fizikçi bir misafirin yararı oluyor. Sanki hâlâ etrafla bağımız varmış gibi hissetmemizi sağlaması bile yeterli geliyor bize. Hele fizikçi bir Göçmen daha da işe yarıyor. Ona durumu anlatıyor, kendisini bizimle çalışması için teşvik ediyoruz. Bu yüzden Fizikçi olmadığınız için üzülüyorum."</p>

  <p class="heading1">Denison sabırsızca, "Ben hiç bir zaman fizikçi olduğumu iddia etmedim," diye cevap verdi.</p>

  <p class="heading1">"Ama yine de Sinkrotron'u görmek istediniz. Neden?"</p>

  <p class="heading1">"Aslında sizi endişelendiren bu mu? 0 halde izin verin de açıklayayım. Bilim alanında meslek hayatım yarım bir ömür önce mahvoldu. Hayatımın Hallam'dan kabil olduğu kadar uzakta anlam kazanmasını, yeniden yaşamayı istedim. Bunu ancak burada, Ayda başarabilirdim. Ben bir bio-kimyacı olarak yetiştirildim. Ama bu beni başka bilim alanları bakımından felce de uğratmadı. Bu gün para-fizik konusu çok önemli. Ve ben bu konuda kendimi kabil olduğu kadar iyi yetiştirmeye de çalıştım. Ancak bu sayede yeniden yaşamaya başlayabileceğimi düşünüyordum."</p>

  <p class="heading1">Neville başını salladı. "Anlıyorum..." Ama sesinde bariz bir şüphe vardı</p>

  <p class="heading1">"Ha, demin Elektron Tulumbasından söz edildiği için aklıma geldi. Peter Lamont’un teorilerini duydunuz mu?"</p>

  <p class="heading1">Neville gözlerini kısarak Arzlıyı süzdü. "Hayır. O adamı tanıdığımı sanmıyorum."</p>

  <p class="heading1">"Evet, Lamont henüz üne kavuşmadı. Hatta belki de hiç bir zaman meşhur olamayacak. Benimle aynı nedenle. O da Hallam'a karşı çıktı... Son zamanlarda Lamont'tan söz edildi. Ben de onu düşündüm. Dün gece uykum kaçtığı zaman." Ve esnedi.</p>

  <p class="heading1">Neville sabırsızca, "Evet, Doktor?" dedi, "Ne olmuş o adama? Adı neydi onun?"</p>

  <p class="heading1">"Peter Lamont. Onun para-teori konusunda çok ilginç fikirleri var. Tulumba devamlı kullanıldığı takdirde güçlü nükleer etkinin Güneş Sistemi boşluğunda temelde daha yoğunlaşacağını düşünüyor. Güneşin ağır ağır Isınacağını ve önemli bir noktada faz değişikliği göstereceğini ve bunun da bir patlamaya neden olacağını söylüyor."</p>

  <p class="heading1">"Saçma! Tulumba insan ölçülerine göre kullanıldığı zaman Kozmik oranda ne kadar</p>

  <p class="heading1">değişiklik olduğunu biliyor musunuz? Belki siz Fizik alanında kendi kendinizi yetiştirdiniz ama yine de Tulumbanın Güneş Sistemi yaşadığı sürece genel Kâinat şartlarında önemli bir değişiklik yapmayacağını da kolaylıkla anlamanız gerekir."</p>

  <p class="heading1">"Siz öyle mi düşünüyorsunuz?"</p>

  <p class="heading1">Neville, "Tabii," dedi. "Siz aynı fikirde değil misiniz?"</p>

  <p class="heading1">"Pek de emin değilim. Lamont, kişisel bir kinle hareket ediyor. Onunla bir kere karşılaştım. Bende duygularının etkisinde çok çabuk kalan, fazla heyecanlı bir insan izlenimi bıraktı. Hallam’ın ona yaptıklarını düşünüyorum da... her halde Lamont müthiş bir öfkenin etkisinde."</p>

  <p class="heading1">Neville kaşlarını çattı. "Onun Hallam’la anlaşamadığından emin misiniz?"</p>

  <p class="heading1">"Bu konuda bir uzman sayılırım."</p>

  <p class="heading1">"Bu tür kuşkular uyandırmak, Tulumbanın tehlikeli olduğunu söylemek... Sizce bu da Ayın kendi İstasyonlarını geliştirmesini engellemek için başka bir hile olamaz mı?"</p>

  <p class="heading1">"Bu uğurda bütün dünyayı korkutmayı ve sarsmayı göze alırlar mı? Böyle şey olmaz! Bu nükleer patlamalarla ceviz kırmaya benzer! Hayır! Lamont'un samimi olduğundan eminim. Hatta bir ara ben de beceriksizce aynı şeyi düşünmüştüm."</p>

  <p class="heading1">"Çünkü siz de Hallam'dan nefret ediyordunuz."</p>

  <p class="heading1">"Ben Lamont değilim. Onun gibi tepki gösterdiğimi de sanmıyorum. Hatta bu konuyu Ayda inceleyebileceğimi umuyordum. Hallam'ın etkisi, Lamont’un duygusallığı olmadan..."</p>

  <p class="heading1">"Burada, Ayda mı?"</p>

  <p class="heading1">"Burada, Ayda. Sinkrotron'u kullanmama izin vereceklerini düşünüyordum."</p>

  <p class="heading1">"Aygıtla bu yüzden mi ilgilendiniz?"</p>

  <p class="heading1">Denison, 'Evet,' der gibi başını salladı.</p>

  <p class="heading1">Neville, "Sinkrotron'u kullanmanıza izin vereceklerini gerçekten sanıyor musunuz?" diye sordu. "Talep listesinin ne kadar uzun olduğunu biliyor musunuz?"</p>

  <p class="heading1">"Aylı bir bilim adamının benimle iş birliği yapacağını düşünüyordum."</p>

  <p class="heading1">Neville gülerek başını salladı. "İmkânsız" Bizim şansımız da hemen hemen sizinki kadar... Ama size ne yapabileceğimizi söyleyeceğim. Bizim kendi Laboratuvarlarımız var. Size bir yer verebiliriz. Hatta önemsiz bir kaç araç gereç de sağlarız. Bilmiyorum bütün bunların size ne kadar yararı olur? Ama belki bir şeyler başarırsınız."</p>

  <p class="heading1">"O Laboratuvarlarda para-teori konusunda gözlemler yapabilir miyim?"</p>

  <p class="heading1">"Her halde bu daha çok sizin zekânıza bağlı bir şey. Lamont denilen o adamın teorilerini kanıtlayabileceğinizi mi düşünüyorsunuz?"</p>

  <p class="heading1">"Ya da çürütebileceğimi... Belki."</p>

  <p class="heading1">"Belki o teorileri çürütmeyi başarırsınız. Ama bu konuda hiç bir korkum yok."</p>

  <p class="heading1">Denison, "Bir fizikçi olarak eğitim görmediğimi biliyorsunuz," dedi. "O halde neden bana Laboratuvarlarınızda yer açmaya bu kadar hazırsınız?"</p>

  <p class="heading1">"Çünkü siz Adlısınız. Size buna değer verdiğimizi söyledim. Belki de fizik alanında kendi kendinizi yetiştirmeniz bizim için daha da yararlı olacak. Selene sizi destekliyor. Belki ben buna gereğinden fazla önem veriyorum. Ve hepimiz de Hallam yüzünden azap çekiyoruz. Hayatınızı yeniden kurmak istiyorsanız biz size yardım ederiz."</p>

  <p class="heading1">"Şüpheci bir insan gibi davrandığım için özür dilerim. Ama bunun size nasıl bir yarar sağlamasını bekliyorsunuz?"</p>

  <p class="heading1">"Bize yardım edeceksiniz. Arzlı fizikçilerle Aylılar arasında biraz anlaşmazlık var. Siz Aya kendi isteğiyle gelmiş olan bir Arzlısınız. İki tarafın da yararına olacak bir biçimde aramızda bir</p>

  <p class="heading1">köprü görevi yapabilirsiniz. Yeni Müdürle konuşmuşsunuz. Belki de hayatınızı yeniden kurarken bizimkinde de yararlı değişiklikler yapabilirsiniz."</p>

  <p class="heading1">"Yani Hallam'ın nüfuzunu kıracak bir şeyler yaptığım takdirde bu Aydaki bilimin lehine olacak. Öyle mi?"</p>

  <p class="heading1">"Yapacağınız her şeyin yararlı olacağı kesin... Ama belki de artık gitmem, uyumanıza izin vermem doğru olacak. Şu önümüzdeki bir kaç gün içinde beni arayın. Sizi Laboratuvara almak meselesini hallederim. Ve..." Neville etrafına bakındı, "...size daha rahat bir daire de buluruz."</p>

  <p class="heading1">İki adam el sıkıştılar. Neville odadan çıktı.</p>

  <p class="heading1"></p>
</body>
</html>
