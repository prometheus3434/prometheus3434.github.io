<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ASİMOV - İŞTE TANRILAR</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-1 {font-weight: bold}

  body.sgc-2 {word-wrap: break-word; -webkit-nbsp-mode: space; -webkit-line-break: after-white-space;}
</style>
</head>

<body class="main sgc-2">
  <p class="heading1"><br /></p>

  <h4 class="heading">7</h4>

  <p class="heading1">Senatörü yakalamak zaman aldı. Lamont bu zaman kaybına çok sinirlendi. Üstelik para-adamlar Latin harfleriyle yazılmış başka bir mesaj da yollamadılar. Hatta hiç haber çıkmadı onlardan. Oysa Bronowski para-Kâinata altı haber yollamıştı. Her seferinde de para-sembolleri dikkatle seçmiş, mesaja 'KORKİ' ya da ‘KORKU’ sözcüklerini de katmıştı.</p>

  <p class="heading1">Lamont, bu kelimenin altı değişik biçiminin önemli olduğunu pek sanmıyordu. Ama Bronowski ümitliydi.</p>

  <p class="heading1">Ancak yine de bir şey olmadı. Ve Lamont sonunda Burt'ü görebildi.</p>

  <p class="heading1">Senatör, ince yüzlü, zeki bakışlı, yaşlıca bir adamdı. Bir kuşak boyunca Teknoloji ve Çevre Komitesi' Başkanlığını yapmıştı. İşini ciddiye alıyordu. Ve bunu belki on defa kanıtlamıştı.</p>

  <p class="heading1">Şimdi boynundaki, artık işareti sayılan eski tip kravatla oynuyordu. "Sana ancak yarım saat verebilirim, oğlum." Kol saatine bir göz attı.</p>

  <p class="heading1">Lamont endişeli değildi. Senatör Burt’ün ilgisini ona zaman sınırını unutturacak kadar çekeceğine inanıyordu. Genç fizikçi konuya başından da başlamadı. Çünkü bu seferki niyeti Hallam’la yaptığı görüşme sırasındakinden çok farklıydı.</p>

  <p class="heading1">Lamont, "Matematik konusunu bir tarafa bırakacağım, Senatör," dedi. "Ama her halde Tulumbanın çalışması yüzünden iki Kâinatın doğal yasalarının birbirlerine karıştığının farkındasınız." Senatör sakin sakin cevap verdi. "Bunlar birbirlerine karışıyorlar ve 10/30 yıl kadar sonra dengede olacaklar. Rakam bu muydu?" Kaşlarının uçlan aşağıya doğru kıvrıktı. Bu yüzden insan suratında her zaman hayret dolu bir ifade olduğunu sanıyordu.</p>

  <p class="heading1">Lamont, "Evet," dedi. "Ama bu sonuç bazı varsayımlara dayanılarak çıkarıldı. Yani bizim ve onların Kâinatına sızan yabancı yasaların giriş noktasından dışarıya doğru ışık hızıyla yayıldıkları düşünüldü."</p>

  <p class="heading1">"Neden?"</p>

  <p class="heading1">"Bu uygun bir varsayımdı. Mantıklı ve zararsız gözüküyordu. Ama ya yabancı yasaların yayılmasına karşı koyan madde değil de Kâinatın temel dokusuysa?"</p>

  <p class="heading1">"Nedir bu temel doku?"</p>

  <p class="heading1">"Bunu sözcüklerle anlatamam. Ama Kâinatın temel dokusunun doğal yasaları belirlediğini söyleyebiliriz. Kâinatımızın temel dokusu enerjinin saklanmasını emrediyor. Para-Kâinatın farklı olan temel dokusu nükleer etkinin bizimkinden yüz defa daha güçlenmesini sağlıyor."</p>

  <p class="heading1">"Ve?"</p>

  <p class="heading1">"Delinen temel dokuysa o zaman yoğun olsun olmasın maddelerin yaptıkları etkiler ikinci derecede kalır. Sızma oranı boşlukta, yoğun bir kitleye göre daha fazladır. Ama bunun yine de pek fazla olduğu söylenemez. Dış uzayda sızma Arz ölçümlerine göre önemli olabilir. Ama aslında bu ışık hızının pek küçük bir bolümü kadardır."</p>

  <p class="heading1">"Yani?"</p>

  <p class="heading1">"Yani yabancı doku bizim sandığımız gibi çabucak dağılmıyor. Güneş sisteminde yığılıyor. Tahmin ettiğimizden daha yoğun bu."</p>

  <p class="heading1">Senatör başını salladı. "Anlıyorum. Güneş sistemindeki boşluk ne zaman dengelenecek? Her halde süre 10/30 yıldan daha kısa."</p>

  <p class="heading1">"Çok daha kısa, efendim. 10/10 yıldan da kısa sanırım. Belki elli milyar yıl. Aşağı yukarı tabii."</p>

  <p class="heading1">"Karşılaştırılınca fazla gibi gözükmüyor. Ama yine de yeterli öyle mi? Tabii şu anda endişelenmemiz için bir neden yok."</p>

  <p class="heading1">"Korkarım endişelenmemiz için bir neden var, efendim. Denge noktasına erişmeden çok önce olan olacak. Tulumba yüzünden Kâinatımızda kuvvetli nükleer etki devamlı biçimde artıyor."</p>

  <p class="heading1">"Ölçülebilecek derecede mi?"</p>

  <p class="heading1">"Belki de değil, efendim."</p>

  <p class="heading1">"Tulumbanın yirmi yıldan beri çalışmasına rağmen mi?"</p>

  <p class="heading1">"Belki de öyle, efendim."</p>

  <p class="heading1">"O halde neden endişelenelim?"</p>

  <p class="heading1">"Çünkü Güneşin özündeki hidrojenle helyumun birleşme oranı kuvvetli nükleer etki gücüne bağlıdır. Bu etki belli belirsizce arttığı zaman bile Güneşteki Hidrojen birleşmesi fark edilecek bir biçimde fazlalaşacaktır. Güneş, radyasyon ve yer çekimi arasındaki nazik dengeyi sağlar. Şimdi yaptığımız gibi bu dengeyi radyasyonun lehine olacak bir biçimde bozarsak..."</p>

  <p class="heading1">"Evet?"</p>

  <p class="heading1">"Bu müthiş bir patlamaya neden olur. Bizim doğa yasalarımıza göre Güneşimiz kadar küçük bir yıldızın bir Süpernova olması imkânsızdır. Ama değişen yasalar yüzünden artık bu da olabilir. Önceden uyarılacağımızı da sanmıyorum Güneş müthiş bir biçimde patlayacak ve bundan sekiz dakika Sonra siz ve ben ölmüş olacağız. Arz da buharlaşarak gitgide yayılan bir bulut haline dönüşecek."</p>

  <p class="heading1">"Bu konuda yapılacak hiç bir şey yok mu?"</p>

  <p class="heading1">"Denge çoktan bozulduysa artık yapabileceğimiz bir şey de yok demektir. Ama çok geç kalmadıysak o zaman Tulumbayı durdurmamız gerekir."</p>

  <p class="heading1">Senatör öksürerek boğazını temizledi. "Seni görmeye razı olmadan önce hakkında biraz soruşturma yaptım, delikanlı. Çünkü seni tanımıyordum. Fikrini aldığım kimseler arasında Dr. Hallam da vardı. Onu her halde tanıyorsun?"</p>

  <p class="heading1">"Evet, efendim." Lamont'un dudağının kenarı hafifçe titredi ama sesi hala sakindi. "Onu çok iyi tanıyorum."</p>

  <p class="heading1">Senatör masasındaki bir kâğıda göz attı "Dr. Hallam bana mesele çıkarmaya meraklı, geri zekâlı bir insan olduğunu söyledi. Seni görmememi de istedi."</p>

  <p class="heading1">Lemon sesinin titremesini engellemeye çalıştı. "Bunlar onun sözleri mi, efendim?"</p>

  <p class="heading1">"Evet. Sözlerini aynen tekrarladım."</p>

  <p class="heading1">"O halde neden beni görmeye razı oldunuz, efendim?"</p>

  <p class="heading1">"Aslında Hallam böyle bir şey istediği için seni görmeye razı olmazdım, delikanlı. Zamanım çok değerli. Ve Allah da biliyor ya her gün sürüyle mesele çıkarmaya meraklı geri zekâlı insanları da görüyorum. Hatta bana pek övülen kimselerin arasında bile böyleleri oluyor. Ama bu sefer Hallam'ın ‘talebi’ hoşuma gitmedi. Bir senatöre emir verilmez, ondan taleplerde bulunulmaz. Hallam'ın da bunu öğrenmesi gerekiyor."</p>

  <p class="heading1">"O halde bana yardım edeceksiniz, efendim."</p>

  <p class="heading1">"Hangi bakımdan? Ne yapacaksın?"</p>

  <p class="heading1">"Tulumbanın durdurulmasını sağlamaya çalışacağım."</p>

  <p class="heading1">"Ya? Sana bu konuda yardım edemem. Bu imkânsız."</p>

  <p class="heading1">Lamont, "Neden?" diye sordu. "Siz Enerji ve Teknoloji ve Çevre Komitesinin Başkanısınız. Tulumbanın durdurulması da sizin göreviniz. Ya da çevreye tamiri kabil olmayacak kadar zarar verecek her teknolojik işlemi durdurmak. Ve hiç bir şey çevreye Tulumbadan daha büyük, tamiri daha imkânsız bir zarar da veremez."</p>

  <p class="heading1">"Tabii. Tabii. Eğer haklıysanız. Ama hikâyenizden sadece şu sonuç çıkıyor: sizin varsayımlarınız önceden kabul edilenlerden farklı. Hangi varsayımların doğru olduğunu kim söyleyebilir?"</p>

  <p class="heading1">"Kurduğum yapı, kabul edilen görüşün izah edemediği bir kaç noktayı da açıklıyor, efendim."</p>

  <p class="heading1">"O halde meslektaşlarınızın bu düzeltmenizi kabul etmeleri de gerekirdi. Ama o zaman da her halde bana gelmezdiniz."</p>

  <p class="heading1">"Meslektaşlarım bana inanmayacaklar. Çünkü çıkarları bunu engelleyecek."</p>

  <p class="heading1">"Sizin çıkarlarınız da yanılıyor olabileceğinizi düşünmenizi engelliyor... Oğlum, kâğıt üzerinde gerçekten müthiş bir gücüm var. Ama ben ancak kamu izin verdiği takdirde başarılı olabilirim. İzninle sana pratik politika konusunda bir ders vereceğim." Saatine baktı. Sonra da arkasına yaslanarak gülümsedi. "Halkın çevrenin korunmasını, hayatların kurtarılmasını istediğini düşünmek bir hatadır. Bu gayeler uğruna savaşacak bir idealiste minnet duyacaklarını sanmak da öyle. Halk sadece kendi kişisel rahatını ister. Bunu yirminci yüzyıldaki çevre krizi sı-rasında iyice öğrendik. O günlerde sigaranın akciğer kanseri tehlikesini arttırdığı anlaşılmıştı. Tabii çare belliydi. Sigaradan vaz geçmek. Ama halk kansere yo! açmayan bir sigara yapılmasını istedi. İç yakımlı motorun atmosferi tehlikeli bir biçimde kirlettiği ortaya çıktığı zaman bu tür taşıtlardan vaz geçilmesi gerekirdi. Ama halk atmosferi kirletmeyen motorlar yapılmasını söyledi... Şimdi, delikanlı, benden Tulumbayı durdurmamı isteme. Bütün gezegenin rahatlığı ve ekonomisi ona bağlı. Sen bana Tulumbamızı anlat."</p>

  <p class="heading1">Lamont, "Korkarım bunun çaresi yok, Senatör," dedi. "Karşımızdaki temel bir sorun. Bununla oyunlar oynayamayız. Tulumbanın durdurulması şart."</p>

  <p class="heading1">"Ah... Ve siz sadece Tulumbadan önceki günlere dönmemizi önerebiliyorsunuz."</p>

  <p class="heading1">"Bu şart."</p>

  <p class="heading1">"O halde haklı olduğunuzu belirtecek kesin ve sağlam kanıtlar bulmalısınız."</p>

  <p class="heading1">Lamont, soğuk bir tavırla, "En iyi kanıt. Güneşin patlaması olur," diye cevap verdi. "Her halde bu kadar ileri gitmemi istemezsiniz."</p>

  <p class="heading1">"Belki de buna gerek yok. Neden Hallam’ın seni desteklemesini sağlamıyorsun?"</p>

  <p class="heading1">"Çünkü o Elektron Tulumbasının Babası sayılan küçücük bir adam. Çocuğunun dünyayı mahvedeceğini nasıl açıklar?"</p>

  <p class="heading1">"Ne demek istediğini anlıyorum. Ama Hallam bütün dünya için yine de Elektron Tulumbasının Babası. Ve bu konuda yalnız onun sözünü dinlerler."</p>

  <p class="heading1">Lamont başını salladı. "Hallam hiç bir zaman boyun eğmez. Güneşin patlamasını tercih eder."</p>

  <p class="heading1">Senatör, "O halde Hallam’ı zorla," dedi. "Bir teorin var. Ama tek başına bir teori hiç bir işe yaramaz. Bunu kanıtlamanın bir yolu olmalı. Mesela... uranyumun radyoaktif parçalanması çekirdek içindeki etkilere bağlıdır. Şimdi bu oran kabul edilen ölçüde değil de, sizin teorinizin ileri sürdüğü biçimde değişiyor mu?"</p>

  <p class="heading1">Lamont tekrar başını salladı. "Olağan radyoaktivite çekirdekteki zayıf etkiye bağlıdır. Ne yazık ki bu tür deneylerde önemli kanıtlar sayılmayacak sonuçlar elde edersiniz. Deneylerde kesin sonuçlar aldığınız sırada ise artık çok geç kalmış olursunuz."</p>

  <p class="heading1">"Peki, başka ne yapabilirsin?"</p>

  <p class="heading1">"Belirli piyon etkileri şimdi kesin bilgi sağlayabilir. Hatta daha da iyisi son zamanlarda kuak-</p>

  <p class="heading1">kuark karışımları şaşırtıcı sonuçlar verdi. Ben bunları izah edebileceğimden eminim..."</p>

  <p class="heading1">"İşte gördün mü?"</p>

  <p class="heading1">"Evet, ama bu bilgiyi elde edebilmek için Aydaki büyük proton-sinkroton aygıtını kullanmam gerekiyor, efendim. O aygıttan yararlanmak isteyenlerin listesi dolu. Bana ancak yıllar sonra sıra gelecek. Tabii biri yardım ederse o başka..."</p>

  <p class="heading1">"Beni mi kastediyorsun?"</p>

  <p class="heading1">"Evet, sizi kastediyorum, Senatör."</p>

  <p class="heading1">"Hallam hakkında bu sözleri söylediği sürece sana yardım edemem, oğlum. "Ve Senatör Burt eklemleri çıkık parmaklarını önündeki kâğıt parçasına vurdu. "Kendimi zor duruma düşüremem."</p>

  <p class="heading1">"Ama bu tehlikenin varlığı..."</p>

  <p class="heading1">"Kanıtla bunu."</p>

  <p class="heading1">"Hallam'ı susturun, ben de o zaman teorimi kanıtlarım."</p>

  <p class="heading1">"Kanıtla, ben de o zaman Hallam’ı sustururum." Lamont derin bir nefes aldı. "Senatör! Diyelim ki haklı olmam ihtimali zayıf da olsa yine de var. Bu zayıf ihtimal bile savaşmaya değmez mi? Her şey demek bu. İnsanlar, bütün dünya..."</p>

  <p class="heading1">"Savaşmamı mı istiyorsun? Bunu ben de isterdim. Güzel bir gaye uğruna yenilmenin dramatik bir yanı vardır. Her dürüst politikacının melekler şarkı söylerken alevler içinde batmayı hayal edecek kadar mazoşistçe bir yanı olduğunu söylemeliyim. Ama Dr. Lamont, insanın bunu yapabilmesi için yine de kazanma şansı olduğunu bilmesi gerekir. İnsan yine de kazanma ihtimali olan bir şeyi desteklemelidir. Seni desteklersem, sadece senin sözünle insanların bayıl-dığı Tulumbaya karşı ne yapabilirim? Bir adam, ‘Felaket!’ çığlıkları atıyor diye herkesin alıştığı o kişisel zenginlik ve rahatlıktan vaz geçmesini mi isteyeceğim? Üstelik diğer bilim adamları sana karşılar. Ve Ulu Hallam da senden 'geri zekâlı' diye söz ediyor. Ah, hayır, boş yere alevler arasında batmayı istemem."</p>

  <p class="heading1">Lamont, "O halde aradığımın kanıtı bulmama yardım edin," dedi. "Korkuyorsanız, açık açık tavır almak..."</p>

  <p class="heading1">Burt sert sert onun sözünü kesti. "Korktuğum yok. Ben sadece akıllıca davranmaya çalışıyorum. Dr. Lamont, senin yarım saat çoktan sona erdi."</p>

  <p class="heading1">Lamont, Senatöre hayal kırıklığıyla baktı. Ama Burt'ün yüzündeki ifadeden onunla uzlaşmak niyetinde olmadığı anlaşılıyordu. Fizikçi odadan çıktı.</p>

  <p class="heading1">Senatör Burt ondan sonraki ziyaretçisini hemen kabul etmedi. Dakikalar geçerken o gözleri endişeyle kapıya dikili öyle oturdu. Kravatıyla oynayıp duruyordu. "Acaba bu genç adam haklı mı? Haklı olabilir mi? İddialarının doğru olması ihtimali var mı?"</p>

  <p class="heading1">"Hallam'ı çelmeleyip yüzünü çamura sokmak, o boğuluncaya kadar sırtında oturmak pek zevkli olurdu. Ama bu imkânsız. Kimse Hallam’a dokunamaz. "Burt Hallam'la on yıl önce bir defa savaşmaya kalkışmıştı. Aslında haklıydı. Çok haklıydı. Hallam ise hatalı. Daha sonraki olaylar kibirli Profesörün ne kadar yanlış davrandığını da ortaya koymuştu. Ama o savaş sırasında Burt’ün gururu fena halde kırılmış, seçimi kaybetmesine de ramak kalmıştı.</p>

  <p class="heading1">Burt kendi kendisine çatıyormuş gibi başını salladı. "İyi bir gaye uğruna seçimi kaybetme tehlikesini göze alabilirim. Ama gururumu tekrar ayaklar altına aldıramam. "Ziyaretçisinin içeri alınması için düğmeye bastı. Adamı karşılamak için ayağa kalkarken yüzünde sakin ve nazik bir ifade vardı.</p>

  <p class="heading1"></p>
</body>
</html>
