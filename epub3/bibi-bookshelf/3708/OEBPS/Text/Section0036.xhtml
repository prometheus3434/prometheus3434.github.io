<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ASİMOV - İŞTE TANRILAR</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-1 {font-weight: bold}
</style>
</head>

<body class="main">
  <p class="heading1" style="text-align: left;"><br /></p>

  <h4 class="heading" id="sigil_toc_id_7">5</h4>

  <p class="heading1">Barron Neville’in dairesi Selene'ninkinden biraz daha kasvetliydi. Kitaplarını raflara dizmişti. Kompüter ortadaydı. Büyük masası karmakarışıktı. Pencereler ise buzlu.</p>

  <p class="heading1">Selene içeri girerek kollarını kavuşturdu. "Karmakarışık bir yerde oturmaktan hoşlandığına göre düşüncelerinin düzenli olmalarını nasıl bekleyebilirsin?"</p>

  <p class="heading1">Barron söylendi. "İdare ederim. Arzlıyı neden getirmedin?"</p>

  <p class="heading1">"Müdür benden önce davrandı. Yeni Müdür."</p>

  <p class="heading1">"Gottstein mı?"</p>

  <p class="heading1">"Evet. Neden sen daha önce hazırlanmadın?"</p>

  <p class="heading1">"Çünkü bazı şeyleri öğrenmek zamanımı aldı. Körcesine çalışamam."</p>

  <p class="heading1">Selene, "İyi ya," dedi. "Biz de bekleriz."</p>

  <p class="heading1">Neville başparmağının tırnağını ısırdı, sonra da sonucu haşince inceledi. "Bu durumdan memnun kalmam gerekip gerekmediğini bilemiyorum... Arzlı hakkında ne düşünüyorsun?"</p>

  <p class="heading1">Selene kesin bir tavırla cevap verdi. "Ondan hoşlandım. Bir Arzcı olmasına rağmen yine de hoş ve nazikti. Kendisine rehberlik etmeme izin verdi. Her şeyle ilgilendi. Bizi yargılamaya kalkışmadı. Tepeden bakarmış gibi tavırlar takınmadı... Ben de ona mahsus hakaret etmek için çabalamadım."</p>

  <p class="heading1">"Sinkrotron konusunda başka sorular sordu mu?"</p>

  <p class="heading1">"Hayır. Ama buna da gerek yoktu."</p>

  <p class="heading1">"Neden?" "Ona senin kendisini görmek istediğini ve bir fizikçi olduğunu söyledim. Her halde seni gördüğü zaman istediklerini de soracak."</p>

  <p class="heading1">"Bir fizikçiyi tanıyan bir turist rehberiyle ahbaplık etmek ona Acayip gelmedi mi?"</p>

  <p class="heading1">"Neden garip gelsin? Ona senin benim seks-eşim olduğunu söyledim. Seks konusunda kimin kimi çekeceği hiç belli olmaz. Ve bir fizikçi de aşağılık bir turist rehberiyle ilgilenmeye tenezzül edebilir."</p>

  <p class="heading1">"Kes sesini, Selene."</p>

  <p class="heading1">"Ah... Dinle Barron. Eğer bu Arzlı gizli, ayrıntılı bir ağ örseydi, sana erişmek için benden yararlanmak isteseydi, biraz endişeli de olurdu. Çünkü bir komplo ne kadar ayrıntılı ve budalaca olursa, komplocu da o kadar endişeli olur. Ben mahsus kayıtsızca davrandım. Sinkrotron dışında her şeyden söz ettim. Onu maça da götürdüm."</p>

  <p class="heading1">"Ve?"</p>

  <p class="heading1">"Ve maçla ilgilendi. Her şeyi merak etti ama rahattı. Kafasından neler geçiyorsa bu öyle karmaşık bir şey değil."</p>

  <p class="heading1">"Bundan emin misin? Ama Müdür onu benden önce yakalamış. Sence iyi bir şey mi bu?"</p>

  <p class="heading1">"Neden kötü bir şey olsun? Müdür Arzlıyı bir sürü Aylının önünde bürosuna çağırttı. Bunun da öyle karmaşık bir tarafı yok."</p>

  <p class="heading1">Neville arkasına yaslanarak ellerini ensesinde birbirine kenetledi. "Selene, lütfen karar vermekte ısrar etme. Ben senden böyle bir şey istemiyorum. Sinirime dokunuyor bu halin. Bir kere o adam fizikçi değil. Sana fizikçi olduğunu söyledi mi?"</p>

  <p class="heading1">Selene düşündü. "Ben ona fizikçi olduğunu söyledim. Bunu red etmedi. Ama 'Evet, ben bir fizikçiyim,' de demedi. Ama yine de... yine de... onun fizikçi olduğundan eminim."</p>

  <p class="heading1">"İnsan bir şeyi red etmeyerek de yalan söylemiş olur. Belki adam kendisini bir fizikçi sayıyor. Ama o bir fizikçi olarak eğitilmemiş. Bir fizikçi olarak da çalışmıyor. Evet, bilim olanında eğitim görmüş. Bunu kabul ediyorum. Ama bilimle ilgili bir işi de yok. Öyle bir iş bulamamış. Arzda ona iş verecek bir tek Laboratuvar yok. Çünkü adam Fred Hallam'ın kara listesinde. Ve Hallam yıllardan beri Arzın en önemli bilim adamı sayılıyor."</p>

  <p class="heading1">"Bundan emin misin?"</p>

  <p class="heading1">"Tabii. Bana inanabilirsin. Ben her şeyi araştırdım. Demin işi fazla uzattığım için beni eleştirmedin mi? Her şey pek pek güzel. Şüphe uyandıracak kadar güzel."</p>

  <p class="heading1">"Neden şüphe uyandıracak kadar güzel? Ne demek istediğini anlayamıyorum."</p>

  <p class="heading1">"Görünüşte bu adama güvenmemiz gerekmiyor mu? Neticede Arza kırgın o."</p>

  <p class="heading1">"Öğrendiklerin doğruysa böyle söyleyebilirsin."</p>

  <p class="heading1">"Ah, evet, tabii doğru. Yani... bilgi araştırdığın zaman eline geçenler bunlar. Ama tabii böyle düşünmemizi istiyor da olabilirler."</p>

  <p class="heading1">"Barron, iğrenç bir şey bu. Her şeyde bir komplo arıyorsun. Ben’in öyle..."</p>

  <p class="heading1">Neville alayla, "Ben?" dedi.</p>

  <p class="heading1">Selene kesin bir tavırla tekrarladı. "Ben! Ben, kırgın bir adam gibi konuşmuyordu. Ya da Arza kırıldığının sanılmasını isteyen bir insan gibi."</p>

  <p class="heading1">"Ama yine de seni hoşlanılacak bir insan olduğuna inandırdı. Ondan hoşlandığını söyledin, öyle değil mi? Üstelik bu kelimeye basa basa. Belki de Arzlı bunu sağlamaya çalışıyordu."</p>

  <p class="heading1">"Beni kandırmak o kadar kolay değildir. Bunu sen de biliyorsun."</p>

  <p class="heading1">"Neyse... Onu görünceye kadar bekleyeceğim."</p>

  <p class="heading1">"Canın cehenneme, Barron! Ben türlü tipte binlerce Arzcı gördüm. Benim işim bu. Kararlarım ve yargılarımla alay etmen için de bir neden yok. Bunlara güvenmen gerektiğini de pekâlâ biliyorsun."</p>

  <p class="heading1">"Pekâlâ. Bakalım, göreceğiz. Öfkelenme. Şimdiki halde beklememiz gerekiyor... O arada..." Çevikçe bir hareketle ayağa kalktı. "Şimdi ne düşünüyorum dersin? Tahmin et."</p>

  <p class="heading1">"Tahmin etmeme hiç gerek yok." Selene de zarif bir tavırla ayağa kalktı. Ve aynı derecede çevik bir hareketle yana kayarak adamdan uzaklaştı.</p>

  <p class="heading1">"Yargı ve kararlarına dil uzattığım için mi bana kızdın?"</p>

  <p class="heading1">"Kızdım ama bunun nedeni... Ah, neyse, Neden odanı toplamıyorsun?" Selene daireden çıktı.</p>

  <p class="heading1"></p>
</body>
</html>
