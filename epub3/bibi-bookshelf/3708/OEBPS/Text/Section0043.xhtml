<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ASİMOV - İŞTE TANRILAR</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-1 {font-weight: bold}
</style>
</head>

<body class="main">
  <p class="heading1"><br /></p>

  <h4 class="heading" id="sigil_toc_id_13">12</h4>

  <p class="heading1">Denison duyduğu utancı yenmeye çalışıyordu. Zaman zaman olmayan pantolonunu çekmek için elini beline atıyordu. Oysa ayağında sandal ve pek minicik ve pek sıkı bir külot vardı. Tabii eline de bir battaniye almıştı.</p>

  <p class="heading1">Onun gibi çıplak olan Selene Arzlının haline gülüyordu. "Ben, çıplak vücudunun bir kusuru yok. Sadece etlerin biraz gevşemiş. Çıplaklık burada moda. Hatta külotun çok sıkıyorsa onu da çıkarabilirsin."</p>

  <p class="heading1">Denison homurdandı. "Olmaz." Battaniyeyle karnını örttü.</p>

  <p class="heading1">Selene battaniyeyi kaptı. "Onu bana ver. Arza özgü geri kafalılığını buraya taşıdığın takdirde nasıl bir Aylı olabilirsin?"</p>

  <p class="heading1">"Bu duruma alışmam gerekiyor, Selene."</p>

  <p class="heading1">"Buna orada sırada bana bakarak başlayabilirsin. Bakışların üzerimden yağlıymışım gibi kayıyor... Başka kadınları ustalıkla süzdüğünün farkındayım."</p>

  <p class="heading1">"Sana baktığım takdirde..."</p>

  <p class="heading1">"Benimle fazla ilgileniyormuşun gibi olacak. Bu da seni utandıracak. Ama bana dikkatle bakarsan çok geçmeden bu duruma da alışırsın. Ondan sonra vücudumu fark bile etmezsin. Dinle. Ben kımıldamadan duracağım. Sen de beni iyice süz. Külotumu da çıkaracağım."</p>

  <p class="heading1">Denison inledi. "Selene, etrafta sürüyle insan var ve sen de benimle alay ediyorsun. Bu dayanılacak gibi değil. Lütfen yürümeye devam et. Bırak da bu duruma alışayım."</p>

  <p class="heading1">"Pekâlâ. Ama yanımızdan geçenlerin bizimle hiç ilgilenmediklerini fark ettiğini umarım."</p>

  <p class="heading1">"Onlar sana bakmıyorlar. Ama beni süzüyorlar. Her halde şimdiye kadar benim kadar yaşlı ve biçimsiz birini görmediler."</p>

  <p class="heading1">Selene neşeyle tasdik etti. "Her halde. Ama buna da alışacaklar."</p>

  <p class="heading1">Denison sıkıntıyla yürümeye devam etti. Göğsündeki her kır tüyün ve karnının her titreyişinin farkındaydı. Ancak koridorda kalabalık azaldığı zaman biraz rahatladı, merakla etrafına bakındı. Artık eskisi gibi Selene’nin koni biçimli göğüsleri ya da düzgün kalçalarıyla ilgilenmiyordu. Koridor sonsuzmuş gibiydi.</p>

  <p class="heading1">Denison, "Ne kadar yürüdük?" diye sordu.</p>

  <p class="heading1">Selene üzüldü. "Yoruldun mu? Bir motora binmeliydik. Senin Arzlı olduğunu unuttum."</p>

  <p class="heading1">"Bu iyi. Göççü için ideal bir şey değil mi bu? Ve hiç yorulmadım. Yani... hemen hemen hiç yorulmadım. Sadece biraz üşüyorum."</p>

  <p class="heading1">Selene kesin bir tavırla, "Seninki kuruntu. Ben," dedi. "Çıplak olduğun için üşümen gerektiğini düşünüyorsun. Bunu düşünme."</p>

  <p class="heading1">Denison içini çekti. "Söylemesi kolay. Düzgünce yürüdüğümü umarım."</p>

  <p class="heading1">"Çok iyi yürüyorsun. Sana daha kanguru sıçramasını da öğreteceğim."</p>

  <p class="heading1">"Her halde yamaçlardan kayma yarışlarına gitmemi de sağlayacaksın. Unutma, yaşım biraz geçmiş sayılır. Ama gerçekten... ne kadar yürüdük biz."</p>

  <p class="heading1">"Üç kilometre kadar sanırım."</p>

  <p class="heading1">"Tanrım! Bu koridorlar aslında kaç kilometre?"</p>

  <p class="heading1">"Korkarım bunu bilmiyorum. Oturma bölümündeki koridorlar o kadar uzun sayılmaz. Ama maden dehlizleri, jeolojik, mikolojik koridorlar. Endüstri bölümündeki geçitler... Galiba koridorların uzunluğu bir kaç yüz kilometre."</p>

  <p class="heading1">"Planlar var mı?"</p>

  <p class="heading1">"Tabii var. Körcesine çalışamayız ki."</p>

  <p class="heading1">"Ben yanında plan olup olmadığını sordum."</p>

  <p class="heading1">"Hayır, yanıma plan almadım. Ama bu bölgede dolaşmak için plana ihtiyacım yok. Burayı iyi tanırım. Çocukken buralarda çok dolaşırdım. Bunlar eski koridorlar. Yeni koridorların çoğu kuzeyde. Yılda üç-dört kilometre geçit açıyoruz sanırım. Kuzeyde yanımda plan olmadıkça dolaşamam. Milyonlar verseler bunu yine de yapmam. Hatta yanımda plan olsa bile buna kalkışmam."</p>

  <p class="heading1">"Nereye gidiyoruz?"</p>

  <p class="heading1">"Sana olağanüstü bir şey göreceğini söyledim. Hayır, bu ben değilim. Onun için böyle söylemeye kalkışma. Ama o olağanüstü şeyi göreceksin. Bu aydaki en harika olay! Ve turistleri hiç bir zaman oraya da götürmeyiz."</p>

  <p class="heading1">"Bana ayda elmas madeni olduğunu söyleme."</p>

  <p class="heading1">"Ah, bu daha da şahane!"</p>

  <p class="heading1">Burada koridorların duvarları süslü değildi. Elektro-ışık kurşuni kayayı güzelce aydınlatıyordu. Hava ılıktı. Burada, bir kaç yüz metre yukarıda yüzeyin kâh kavrulduğu, kâh donduğunu anlamak imkânsızdı.</p>

  <p class="heading1">Denison birdenbire sonsuzluğa kadar uzanan bir boşluk okyanusunun dibine pek yakın olduğunu kavrayarak sarsıldı. "Bunlar hava sızdırmıyor değil mi?"</p>

  <p class="heading1">"Ah, tabii. O duvarlar çok sağlam. Ayrıca türlü tertibat da var. Koridorların her hangi bir kısmında hava basıncı onda bir kadar düştüğü an düdükler çalmaya, ışıklı oklar yanmaya başlıyor. Kurtulmak için gideceğin yolu hemen görüyorsun."</p>

  <p class="heading1">"Bu sık sık oluyor mu?"</p>

  <p class="heading1">"Hayır, pek değil. En aşağı şu son beş yıllık sürede kimse havasızlıktan ölmedi." Selene bir an durdu sonra da Ay’ı savunur gibi ekledi. "Arzda da doğal felaketler oluyor. Şiddetli bir deprem ya da fırtına binlerce insanı öldürebiliyor."</p>

  <p class="heading1">"Seninle tartışmayacağım. Selene." Denison ellerini havaya kaldırdı. "Teslim."</p>

  <p class="heading1">Kadın, "Pekâlâ," dedi. "Heyecanlanmak istemedim... Duyuyor musun?" Durarak etrafı dinledi.</p>

  <p class="heading1">Denison da onu taklit etti ama sonra başını salladı. "Hayır." Birdenbire etrafına bakındı. "Burası çok sessiz! Herkes nerede? Yolumuzu kaybetmediğimizden emin misin?"</p>

  <p class="heading1">"Bu dehlizleri bilinmeyen doğal bir mağara değil. Arzda öyle mağaralar var değil mi? Fotoğraflarını gördüm."</p>

  <p class="heading1">"Evet. Çoğu kireç taşı mağaraları. Su oluşturuyor onları. Ama Ay için böyle bir şey söz konusu olamaz. Öyle değil mi?" Selene gülümsedi. "Onun için de kaybolmamız imkânsız. Evet, burada yalnızız. Bunun nedeni batıl inanç."</p>

  <p class="heading1">"Ne?" Denison’un yüzünde hayret dolu bir ifade belirdi.</p>

  <p class="heading1">Selene, "Öyle yapma," dedi. "Yüzün kırış kırış oluyor. Tamam. Düzelt şu buruşukları. Biliyor musun buraya ilk geldiğin zamankinden çok daha İyisin. Bunun nedeni düşük yer çekimi ve eksersiz."</p>

  <p class="heading1">"Ve bir de çıplak genç hanımlara ayak uydurmaya çalışmak. Bu hanımlar nedense pek bol izin alabiliyorlar. Ve izinleri sırasında yine rehberlik yapmaktan başka bir şey düşünmüyorlar."</p>

  <p class="heading1">"Ah, şimdi bana yine bir turist rehberiymişim gibi davranıyorsun. Ve ben çıplak değilim."</p>

  <p class="heading1">"Aslına bakarsan çıplaklık da Sezgici'lik kadar korkutucu değil. Ama batıl inançlardan söz ediyordun."</p>

  <p class="heading1">"Aslında bu batıl inanç diye tanımlanamaz sanırım. Ama kentlilerin çoğu bu koridorlardan uzak durmayı tercih eder."</p>

  <p class="heading1">"Ama neden?"</p>

  <p class="heading1">"Sana göstereceğim şey yüzünden." Tekrar yürümeye başlamışlardı. "O sesi duyuyor musun, Ben?"</p>

  <p class="heading1">Selene durakladı. Denison endişeyle etrafı dinledi "Yani şu hafif vuruşları mı kastediyorsun? Tak tak-tak... Kastettiğin bu mu?"</p>

  <p class="heading1">Selene, Aylılara özgü o çeviklikle ağır ağır koştu. Arzlı da onu taklide çalıştı.</p>

  <p class="heading1">"İşte... işte."</p>

  <p class="heading1">Denison, Selene’nin heyecanla işaret ettiği tarafa baktı. "Tanrım! Nereden akıyor bu?"</p>

  <p class="heading1">Kayaların arasından sular ağır ağır damlıyor ve küçük bir seramik yalağa doluyordu.</p>

  <p class="heading1">"Kayalardan. Aslında Ayda su var. Alçıtaşını kızdırarak suyun çoğunu elde ediyoruz. Bu da bize yetiyor. Çünkü suyu dikkatli kullanıyoruz."</p>

  <p class="heading1">"Biliyorum, biliyorum. Bu güne kadar doğru dürüst bir duş yapamadım. Temiz kalmayı nasıl başarıyorsunuz bilmem."</p>

  <p class="heading1">"Sana anlattım ya. Önce kendini ıslatırsın, Sonra suyu kapatır ve vücuduna biraz deterjan sürersin. Oğuşturursun... Ah, Ben, bütün bunları sana tekrarlayacak değilim. Ayrıca Ayda insanın fazla kirlenmesine neden olacak hiç bir şey de yok... Ama seninle bundan söz etmiyorduk... Ayda bir iki yerde bol su var aslında. Genellikle bir dağın gölgesinde, yüzeye yakın bir yerde. Suyu bulduğumuz zaman bu damla damla akıyor. Bu su da bu koridor ilk açıldığı günden beri böyle damlıyor. Yani sekiz yıldan beri."</p>

  <p class="heading1">"Ama ya batıl inanç?"</p>

  <p class="heading1">"Tabii su Ay için çok önemli bir kaynak. Suyu içiyor, yıkanıyor, besinlerimizi onun yardımıyla üretiyoruz. Oksijenimizi ondan sağlıyor, her şeyin çalışması için sudan yararlanıyoruz. Serbestçe akan su tabii herkeste saygı uyandırıyor. Burada su olduğu anlaşılır anlaşılmaz tünellerin bu yöne doğru açılmasından vaz geçildi. Hatta koridor duvarları tamamlanmadı bile."</p>

  <p class="heading1">"Evet, bu batıl inanca benziyor."</p>

  <p class="heading1">"Buna huşu da diyebilirsin. Suyun bir kaç ay sonra tükeneceği sanılıyordu. Bu tür kaynaklar çabuk kurur. Ama bu kaynak birinci yıldönümüne eriştiği zaman herkes suyun sonsuz olduğunu düşünmeye başladı. Zaten adı da bu 'Sonsuz.' Haritalarda da kaynağın böyle işaret edildiğini göreceksin. Tabii herkes suya önem vermeye başladı. Şimdi çok kimse su kesildiği takdirde kötü bir şey olacağını sanıyor.</p>

  <p class="heading1">Denison güldü.</p>

  <p class="heading1">Selene öfkeyle, "Aslında buna kimse inanmıyor," diye açıkladı. "Ama yine de... yarı-inanıyor. Çünkü su sonsuz değil, günün birinde de tükenecek Aslında artık buradan başlangıçtakinin üçte biri kadar su akıyor, Yani kaynağın yavaş yavaş kuruduğu belir. Galiba bizimkiler su kesildiği zaman burada oldukları takdirde o felaketi paylaşacaklarını düşünüyorlar Daha doğrusu buraya gelmek istemeyişlerini mantıklı bir biçimde böyle izah edebilirsin."</p>

  <p class="heading1">"Bu hikâyeye inanmadığın anlaşılıyor."</p>

  <p class="heading1">"Mesele buna inanıp inanmamam değil. Suyun, suçu bir insanın yüklenmesine neden olacak bir biçimde, birdenbire kesilmeyeceğinden eminim Su gitgide daha ağır ağır damlayacak. Bunun ne zaman kesildiğini hiç kimse kesinlikle bilemeyecek. O halde neden endişeleneyim?"</p>

  <p class="heading1">"Haklısın."</p>

  <p class="heading1">Selene ustalıkla başka konuya geçti. "Ama beni endişelendiren başka şeyler var. Onları seninle yalnızken konuşmak istiyorum." Battaniyeyi yere sererek bunun üzerine bağdaş kurdu.</p>

  <p class="heading1">"Beni buraya aslında bunun için getirdin değil mi?" Denison yan yatarak kadına döndü. Dirseğinin üzerinde doğrularak ona baktı.</p>

  <p class="heading1">Selene, "Görüyor musun?" dedi. "Artık bana rahatlıkla bakabiliyorsun. Bana alışmaya başladın... Aslında her halde bir zamanlar insanların yan çıplak dolaşmasına da kimse bir şey demiyordu..."</p>

  <p class="heading1">Denison başını salladı. "Bir zamanlar... Bazı yerlerde... Ama Krizden sonra bu değişti. Ben hayatım boyunca..."</p>

  <p class="heading1">"Ayda bir Ay’lı gibi davran, iyi bir düstur olabilir."</p>

  <p class="heading1">"Beni buraya neden getirdiğini söyleyecek misin? Yoksa beni baştan çıkarmayı planladığından şüphelenmeye mi başlayayım?"</p>

  <p class="heading1">"Ah, teşekkür ederim, seni evde daha rahatlıkla baştan çıkarabilirim. Bu durum farklı. Konuşmak için en iyi yer yüzey ama dışarı çıkmak için hazırlansaydık bu dikkati çok çekerdi. Ama buraya geldiğimizi pek fark etmediler. Kentte konuşmamızı yarıda kesemeyecekleri tek yer de burası." Selene kararsızca durakladı.</p>

  <p class="heading1">Denison, "E?" dedi.</p>

  <p class="heading1">"Barron bana kızdı. Hatta çok kızdı."</p>

  <p class="heading1">"Buna hiç şaşmadım. Seni uyardım. Sezgici olduğumu öğrendiğimi ona söylediğin takdirde öfkeleneceğini söyledim. Neden bunu ona açıklamak gereğini duydun?"</p>

  <p class="heading1">"Çünkü bazı şeyleri... eşimden uzun süre saklıyamam. Ama her halde Barron artık beni eşi de saymıyor."</p>

  <p class="heading1">"Buna üzüldüm."</p>

  <p class="heading1">"Ah, aramız zaten bozulmaya başlamıştı. Bu ilişki yeteri kadar sürdü. Beni sarsan... çok daha sarsan Barron'un yüzey gözlemlerinden sonra Pionlayıcıyla yaptığın deneylerin sonuçlarını kabul etmemesi."</p>

  <p class="heading1">"Sana öyle olacağını söyledim."</p>

  <p class="heading1">"Barron çıkardığın sonuçları gördüğünü söyledi."</p>

  <p class="heading1">"Evet, onlara bir göz atarak homurdandı."</p>

  <p class="heading1">"Hayal kırıklığına uğradım. Her insan sadece istediği şeye mi inanıyor?"</p>

  <p class="heading1">"Kabil olduğu kadar uzun bir süre hem de. Bozan daha da uzun süre."</p>

  <p class="heading1">"Ya sen?"</p>

  <p class="heading1">"Benim de bir insan gibi davranıp davranmadığımı mı soruyorsun? Tabii. Mesela aslında çok yaşlı olduğuma inanmıyorum. Çok çekici olduğumu sanıyorum. Beni pek sevimli bulduğunu ve benimle bu yüzden dost olduğunu düşünüyorum. Hatta fizik konusunu açmakta ısrar ettiğin anlarda bile..."</p>

  <p class="heading1">"Hayır! Ben çok ciddiyim!"</p>

  <p class="heading1">"Şey... Neville’in sana topladığım bilginin önemli sayılmayacağını, bunların deneyle ilgili normal, küçük hatalar olduğunu, bu yüzden vardığım sonuca güvenilemeyeceğini söylediğinden eminim. Bir bakıma bütün bunlar doğru... Ama ben bu sonuçların başlangıçta düşündüğüm gibi çok önemli olduklarına inanıyorum."</p>

  <p class="heading1">"İnanmak istediğin için mi?"</p>

  <p class="heading1">"Hayır, sadece onun için değil. Bu konuya şöyle bak: Diyelim ki Tulumba aslında zararlı değil. Ama ben onun zararlı olduğunu düşünmekte ısrar ediyorum. Bu takdirde herkes ahmağın biri olduğumu anlayacak. Bilim alanındaki adım da bir paralık olacak. Ama zaten önemli kimseler benim ahmak olduğuma inanıyorlar. Ve bilim alanında da parlak bir adım yok."</p>

  <p class="heading1">"Ama neden. Ben? Bu konuya bir kaç defa devindin. Bana bütün hikâyeyi anlatamaz mısın?"</p>

  <p class="heading1">"Anlatılacak fazla bir şey yok ki. Yirmi beş yaşındaydım. Ve hâlâ bir çocuktum. Bu yüzden bir budalaya hakaret ederek eğlenmeye kalktım. Ortada onun ahmağın teki olmasından başka bir neden de yoktu. Ama budalalığı onun suçu değildi. Böyle davranmakla asıl ben ahmaklık ettim. Hakaretim adamın normal şartlarda yapamayacağı bir biçimde yükselmesini sağladı..."</p>

  <p class="heading1">"Hallam’dan mı söz ediyorsun?"</p>

  <p class="heading1">"Evet, tabii. O yükselirken ben alçaldım. Yuvarlandım. Sonunda Aya düştüm."</p>

  <p class="heading1">"Bu o kadar kötü bir şey mi?"</p>

  <p class="heading1">"Hayır. Bence aslında iyi bir şey. Onun için Hallam’ın dolaylı bir biçimde bana iyilik ettiğini bile söyleyebiliriz... Şimdi asıl konuya dönelim. Dediğim gibi Tulumbanın zararlı olduğunu düşünüyorum. Yanıldığım takdirde hiç bir kaybım olmaz. Ama diğer taraftan Tulumbanın zararsız olduğuna inandığım takdirde durum değişir. Eğer yanılıyorsam o zaman dünyanın mahvolmasına da yardım etmiş sayılırım. Tabii ömrümün önemli bir kısmı geride kaldı. Kendi kendime insanlığı sevmem İçin önemli bir neden olmadığını da söyleyebilirim. Ama aslında bana sadece bir kaç kişi zarar verdi. Buna karşılık herkesi mahvetmem vicdana sığmayacak bir bedel sayılır.</p>

  <p class="heading1">"Sonra... daha az soyluca bir neden istiyorsan... kızımı düşün, Selene. Aya hareket etmeden önce kızım çocuk dünyaya getirmek için ilgililere başvurdu. Her halde ona bu izni verecekler. Ve ben de çok geçmeden bir büyük baba olacağım. Böyle söylememin sence bir sakıncası yok ya? Torunumun normal bir insan kadar yaşamasını istiyorum. Onun için de Tulumbanın tehlikeli olduğuna inanmayı ve buna göre davranmayı tercih ediyorum."</p>

  <p class="heading1">Selene heyecanla, "Ama mesele şu," dedi. "Tulumba tehlikeli mi yoksa değil mi? Ben gerçeği öğrenmek istiyorum. Şunun ya da bunun neye inandığını değil."</p>

  <p class="heading1">"Aslında bunu benim sana sormam gerekir. Sen bir Sezgici’sin. Önsezilerin sana ne söylüyor?"</p>

  <p class="heading1">"İşte beni endişelendiren de bu, Ben. Bu konuda bir türlü kesin bir sonuca varamıyorum, Tulumba bana tehlikeliymiş gibi geliyor. Ama bunun nedeni bu iddiaya inanmayı istemem olabilir."</p>

  <p class="heading1">"Pekâlâ. Belki de öyle. Ama neden?"</p>

  <p class="heading1">Selene üzüntüyle gülümseyerek omzunu silkti. "Barron'un yanılmış olması çok hoşuma giderdi. O emin olduğunu sandığı zaman fazla hakaret dolu bir tavır takınıyor."</p>

  <p class="heading1">"Biliyorum. Gerilemek zorunda kaldığı zaman yüzünde beliren ifadeyi görmelisin... Öyle bir isteğin ne kadar güçlü olabildiğini biliyorum. Mesela... Tulumba tehlikeliyse ve ben bunu kanıtlayabilirsem herkes benim insanlığın kurtarıcısı olduğumu söyleyebilir. Ama sana yemin ediyorum beni asıl Hallam’ın suratında belirecek olan o ifade ilgilendiriyor. Bu duygu bende utanç uyandırıyor. Onun için Hallam'ın suratını seyreden Lamont’un yüzündeki ifadeyi incele-mekle yetineceğim. Böylece bu 'küçüklük' biraz hafiflemiş olacak... Neyse, saçmalamaya başladım... Selene?"</p>

  <p class="heading1">"Evet. Ben?"</p>

  <p class="heading1">"Bir Sezgici olduğunu ne zaman anladın?"</p>

  <p class="heading1">"Bunu pek bilmiyorum."</p>

  <p class="heading1">"Her halde kolejde fizik kurslarına katıldın."</p>

  <p class="heading1">"Ah, evet. Matematik kurslarına da. Ama aslında bu konularda hiç yeteneğim yoktu. Özellikle fizik konusunda. Bunu şimdi hatırladım... Çaresiz kaldığım zaman cevapları tahmin ederdim. Yani uygun cevapları bulmak için ne yapmam gerektiğini. Çoğu zaman bunun yararı olurdu. O zaman benden o sonuca nasıl vardığımı sorarlardı. Tabii bunu doğru dürüst açıklayamazdım. Kopya çektiğimden şüphelenir ama bunu hiç bir zaman kanıtlayamazlardı."</p>

  <p class="heading1">"Sezgici olduğundan şüphelenmezler miydi?"</p>

  <p class="heading1">"Sanmıyorum. Ama o sırada ben de bunun farkında değildim. Sonra... şey... ilk seks eşlerimden biri bir fizikçiydi. Aslında oğlumun babası o. Tabii eğer sperm örneğini o verdiyse... Bir keresinde fizikle ilgili bir problemi vardı. Aşk yaptıktan sonra yatakta yanyana yatarken bana laf olsun diye bundan söz etti. Ben de, 'Biliyor musun bana nasıl geliyor?’ dedim ve sonra sezdiklerimi açıkladım. O da eğlenmek için söylediklerimi uyguladı ve problemi çözdü. Aslında böylece Pionlayıcı’nın geliştirilmesine doğru ilk adım atılmış oldu. Bana onun Proton Sinkrotron'dan çok daha iyi olduğunu söylerdin."</p>

  <p class="heading1">"O senin fikrin miydi yani?" Denison parmağını damlayan suyun altına tuttu. Tam parmağını ağzına götüreceği sırada durakladı. "Bu su temiz mi?"</p>

  <p class="heading1">Selene, "Tamamiyle mikropsuz," diye cevap verdi. "İşlem görmek için genel depoya gidiyor. Ama suya sülfatlar, karbonatlar ve başka maddeler katılıyor. Onun için tadı hoşuna gitmeyecek."</p>

  <p class="heading1">Denison parmağını külotuna sildi. "Pionlayıcıyı sen mi keşfettin?"</p>

  <p class="heading1">"Keşfetmedim. İlk fikir benimdi. Bu fikrimi iyice geliştirmeleri gerekti. Çalışmaların çoğunu Barron yaptı."</p>

  <p class="heading1">Denison başını salladı. "Biliyor musun, Selene, sen şaşılacak bir fenomensin. Molekül biyologları seni gözlem altına almalılar."</p>

  <p class="heading1">"Öyle mi? Bence bu pek de heyecan verici bir şey değil."</p>

  <p class="heading1">"Elli yıl kadar önce gen planlaması gözden düşmeye başladı."</p>

  <p class="heading1">"Biliyorum. Sonuçlar beğenilmedi ve planlamadan vaz geçildi. Artık yasak bu. Hatta bu alanda araştırma yapılmasına bile izin verilmiyor. Ama yine de bu alanda çalışan bir kaç kişiyi biliyorum."</p>

  <p class="heading1">"Her halde. Onlar Sezgicilik konusunda mı çalışıyorlar?"</p>

  <p class="heading1">"Hayır. Sanmıyorum."</p>

  <p class="heading1">"Ah, işte ben de bunu kastediyordum. Gen planlanmasına çok önem verildiği günlerde Sezgiciliğin de canlandırılmasına çalışıldı. Tabii bütün büyük bilim adamlarının sezgi güçleri vardı. Ve çok kimse yaratıcılığın tek anahtarının da bu olduğuna inanıyordu. Üstün yeteneğin belirli bir ¡en karışımına bağlı olduğu iddia ediliyordu. Bunun nasıl bir karışım olduğu konusunda bir takım tahminler yürütülüyordu."</p>

  <p class="heading1">"Uygun birçok tür olduğunu sanıyorum."</p>

  <p class="heading1">"Galiba bu konuda yine sezgi gücünden yararlanıyorsun. Ama haklısın. Ama bazı kimseler ise bir tek genin ya da birbirine bağlı küçük bir ¡en grubunun özellikle önemli olduğunu iddia ediyorlardı. Bundan Sezgi Geni diye söz ediliyordu... Sonra bu konu gözden düştü."</p>

  <p class="heading1">"Ben de öyle söyledim."</p>

  <p class="heading1">Denison konuşmasını sürdürdü. "Ama gözden düşmeden önce sezgi gücünü arttırmak için ¡enleri değiştirmeye çabaladılar. Bazıları bu konuda başarılı olduklarını da iddia ettiler. Ben bu değiştirilmiş ¡enlerin gen-bankasına da konulduğundan eminim. Belki de sen... Büyük anne ya da babalarının o planlamayla bir ilişkisi var mıydı?"</p>

  <p class="heading1">Selene, "Bildiğim kadarıyla yoktu," dedi. "Ama tabii yine de kesin bir şey söyleyemem. Belki de içlerinden biri o programa katılmıştı... Sence bir sakıncası yoksa bu meseleyi araştıracak da değilim. Bilmeyi istemiyorum."</p>

  <p class="heading1">"Belki de haklısın. Kamu o konudan nefret etmeye başladı. Gen planlaması uygulandığı sanılacak birini kimse memnunlukla karşılamaz... Aslında o sırada Sezgiciliği belirli bazı istenmeyecek özelliklerden ayırmanın imkânsız olduğunu da söylediler."</p>

  <p class="heading1">"Ah, çok teşekkür ederim."</p>

  <p class="heading1">"Onlar öyle söyledi. Sezgi gücü olan bir insan diğerlerinde haset ve düşmanlık uyandırır. Michael Faraday gibi uysal, şefkatli, bir aziz kadar iyi adam bile yine de Humphry Davy'nin haset ve nefretini kazandı. Haset uyandırma yeteneğinin karakterdeki bir bozuklukla ilgili olmadığını kim söyleyebilir?"</p>

  <p class="heading1">Selene, "Her halde sende haset ve nefret uyandırmıyorum," dedi.</p>

  <p class="heading1">"Sanmıyorum. Ama ya Neville’de?"</p>

  <p class="heading1">Selene bir şey söyleyemedi.</p>

  <p class="heading1">Denison, "Neville’le karşılaştığın sırada artık herkes senin bir Sezgici olduğunu biliyordu sanırım," diye mırıldandı.</p>

  <p class="heading1">"Pek ünlü olduğumu söyleyemeyeceğim. Bazı fizikçilerin Sezgici olduğumdan şüphelendiklerinden eminim. Ama burada da kimse şerefi paylaşmaya fazla meraklı değil. Arzda olduğu gibi. Galiba onları söylediklerimin anlamsız birer tahmin olduğuna kendi kendilerini inandırdılar. Ama tabii Barron durumu anladı.</p>

  <p class="heading1">"Ya..." Denison durakladı.</p>

  <p class="heading1">Selene'nin dudakları titredi. "Galiba, Ah, Neville demek seninle bu yüzden ilgileniyor?' diyecektin."</p>

  <p class="heading1">"Ne münasebet, Selene! O yeteneğin de olması gerçekten istenecek kadar çekicisin."</p>

  <p class="heading1">"Ben de aynı fikirdeyim. Ama bu konuda başka niteliklerin de yardımı oluyor. Barron’un Sezme gücümle ilgileneceği kesindi. Neden ilgilenmeyecekti? Ama o turist Rehberi olarak çalışmayı sürdürmemde ısrar etti. ’Aydaki önemli bir kaynaksın sen,’ dedi. ‘Arzın seni tekeline almasını istemiyorum. Sinkrotron’u aldığı gibi." "Garip bir düşünce bu. Ama belki de Sezgici olduğunu ne kadar az kimse bilirse Barron için o kadar iyi olur. Onun buluşlarına katkıda bulunduğunu öğrenemezler."</p>

  <p class="heading1">"Ah, şimdi sen de Barron gibi konuşmaya başladın!"</p>

  <p class="heading1">"Öyle mi? Sezgi gücün iyice arttığı anlarda Nevide sana çok kızıyor sanırım."</p>

  <p class="heading1">Selene omzunu silkti. "Barron şüpheci bir adamdır. Hepimizin de kusuru var."</p>

  <p class="heading1">"O halde benimle yalnız kalman akıllıca bir şey mi?"</p>

  <p class="heading1">"Barron'u savunduğum için darılma!" Selene’nin sesi sertleşmişti. "Barron aslında aramızda bir seks ilişkisi olacağından şüphelenmiyor. Sen Arzlısın. Hatta sana Barron’un dostluk etmemizi istediğini de söyleyebilirim. Beni teşvik ediyor. Senden bazı şeyleri öğrenebileceğimi düşünüyor."</p>

  <p class="heading1">Denison soğuk soğuk sordu. "Bir şeyler öğrenebildin mi bari."</p>

  <p class="heading1">"Evet, öğrendim... Barron'un dostluğumuzu teşvik etmesinin baş nedeni bu olabilir. Ama benim nedenim bu değil."</p>

  <p class="heading1">"Ya nedir?"</p>

  <p class="heading1">Selene, "Bunu pekâlâ biliyorsun," dedi. "Ama yine de söylememi istiyorsun. Seninle dostluk etmek hoşuma gidiyor. Yoksa istediğimi daha çabucak elde edebilirim."</p>

  <p class="heading1">"Pekâlâ, Selene, Dostuz değil mi?"</p>

  <p class="heading1">"Dostuz! Tamamiyle!"</p>

  <p class="heading1">"Benden neler öğrendin bakalım? Bunu sorabilir miyim?"</p>

  <p class="heading1">"Bunu anlatmak uzun sürer. Ayda her hangi bir yerde Tulumba İstasyonu kuramıyoruz. Bunun nedenini biliyorsun. Para-Kâinatla iletişim kuramıyor. Onu bulamıyoruz. Oysa para-adamlar Arzı bulabiliyorlar. Belki bunun teknolojide bizden ileri ya da daha zeki olmaları."</p>

  <p class="heading1">Denison mırıldandı. "Bu ikisi aynı anlama gelmeyebilir."</p>

  <p class="heading1">"Biliyorum. Onun için 'ya da’ dedim. Ama belki biz de ne fazla aptalız, ne de çok geri. Belki de sadece onları bulmak o kadar kolay değil. Eğer güçlü nükleer etki para-Kâinatta daha yoğunsa o zaman oradaki Güneşlerin daha küçük olmaları gerekir. Gezegenlerin de öyle. O yüzden para-adamların dünyalarını bulmak, bizimkine de erişmekten daha zor olabilir.</p>

  <p class="heading1">"Veya... belki de para-adamlar elektro-manyetik alanı fark edebiliyorlar. Bir dünyanın elektro manyetik alanı gezegenin kendisinden çok daha büyüktür. Ve bunu bulmak da daha kolaydır. Tabii bu da para-adamların Arzı fark ettikleri ama Ayı bulamadıkları anlamına gelir. Çünkü Ayın elektro manyetik alanı hemen hemen hiç yok gibidir. İşte belki bu yüzden Ayda bir Tulumba İstasyonu kurmayı başaramadık. Onların küçük gezegenlerinin elektro-manyetik alanı yoksa bizim de para-adamları bulmamız imkânsızlaşır."</p>

  <p class="heading1">Denison, "Bu çekici bir düşünce," dedi.</p>

  <p class="heading1">"Şimdi... senin üzerinde durduğun konuya gelelim. Galaksinin içinde bulunduğumuz kolunun patlayarak bir kuasar halini aldığını düşünelim. Bunun sonucu olarak Güneş sisteminin yakınında şimdikinden pek pek fazla bir enerji kaynağı oluşur. Ve bu kaynak bir milyon yıldan daha fazla da yaşayabilir.</p>

  <p class="heading1">"Kuasar oluşur oluşmaz para-adamlar pek bol enerji almaya başlarlar. Onun için bizim ortadan kalkıp kalkmayacağımıza önem verdiklerini sanmıyorum. Hatta dünyanın patlamasının onlar için daha güvenli bir şey olacağını söyleyebiliriz. Neticede biz çeşitli nedenlerle Tulumbayı durdururuz. Ve para-adamlar da o zaman aciz hale düşerler. Tulumbayı çalıştıramazlar. Ama patlama onları bu tehlikeden kurtarır. Kimse Tulumbalarının çalışmasını engelleyemez... İşte bu yüzden. 'Madem Tulumba tehlikeli, o halde neden o pek zeki para-adamlar onu durdurmuyorlar?’ diyenlerin neden söz ettiklerini bilmediklerini düşünüyorum."</p>

  <p class="heading1">"Neville de sana öyle mi söyledi?"</p>

  <p class="heading1">"Evet."</p>

  <p class="heading1">"Ama para-Güneş gitgide soğuyor. Öyle değil mi?"</p>

  <p class="heading1">Selene sabırsızca. "Bunun ne önemi var?" diye bağırdı. "Tulumba olduğu için artık yaşamları Güneşlerine bağlı değil."</p>

  <p class="heading1">Denison derin bir nefes aldı. "Şimdi söyleyeceğim şeyi daha önce duyduğunu sanmıyorum, Selene. Ama Arzda Lamont’un para-adamlardan bir mesai aldığı söylentileri dolaşıyordu. Para-adamlar ona Tulumbanın tehlikeli olduğunu ama onu durduramadıklarını bildirmişler. Tabii kimse bu dedikoduları ciddiye almadı. Ama bu iddianın doğru olduğunu düşünelim. Lamont gerçekten böyle bir mesaj aldı, diyelim. Bu bazı para-adamların kendileriyle iş birliği yapan zeki yaratıkların yaşadığı bir dünyayı ortadan kaldırmayı istemeyecek kadar insancıl oldukları anlamına gelmez mi? Belki de onlara pek pratik bir çoğunluk engel oldu."</p>

  <p class="heading1">Selene başım salladı. "Bu olabilir sanırım... Ben bütün bunları sen Aya gelmeden önce biliyordum. Daha doğrusu sezmiştim. Ama sen sonra birle sonsuz arasında hiç bir şeyin anlamı olmadığını söyledin. Bunu hatırlıyor musun?"</p>

  <p class="heading1">"Tabii."</p>

  <p class="heading1">"Pekâlâ. Bizim Kâinatımızla para-Kâinat arasındaki en büyük farkın güçlü nükleer etkiyle ilgili olduğu çok belirli bir şey. Bu yüzden de şimdiye kadar hep bu konu incelendi. Ama bu alanda bir değil, dört etki var. Güçlü nükleer etkiden başka elektromanyetik, zayıf nükleer tesis ve yer çekimi sayılabilir. Ama neden dörtle yetinelim. Belki de etkiler sonsuz."</p>

  <p class="heading1">Denison, "Etki, fark edilemeyecek ya da tesir yapamayacak kadar zayıfsa, bu yok farz edilir." dedi.</p>

  <p class="heading1">Selena homurdandı. "Bizim Kâinatta öyle. Para Kâinatta neler var olduğunu, nelerin olmadığını kim bilebilir? Mümkün etki ihtimali sonsuz. O halde mümkün Kâinat sayısı da sonsuz olmalı. Öyleyse neden bize kendisini belli eden ve belki de ihtiyaçlarımız bakımından hiç uygun olmayan bir tek para-Kâinatla çalışıyoruz? Onun yerine o sonsuz ihtimaller arasından bize en uygun olanını neden seçmiyoruz? En kolaylıkla bulunabilecek olan Kâinatı? Biz bir Kâinat yaratalım ve sonra da onu arayalım. Çünkü yaratacağımız Kâinatın var olması da gerekir."</p>

  <p class="heading1">Denison gülümsedi. "Selene ben de aynı şeyi düşündüm. Tabii tamamiyle yanıldığımı söyleyen bir yasa yok. Ama senin gibi bir dahi ayrı yollardan benimle aynı sonuca vardığı zaman benim gibi bir dâhinin de yanılmamış olduğu anlaşılır. Sana bir şey söyleyeyim mi?"</p>

  <p class="heading1">"Söyle."</p>

  <p class="heading1">"Şu lanet olasıca Ay yemeklerinden hoşlanmaya başladım. Hiç olmazsa onlara alışıyorum. Haydi, eve dönüp yemek yiyelim. Sonra da planımız üzerinde çalışmaya başlarız... Sonra..."</p>

  <p class="heading1">"Evet?"</p>

  <p class="heading1">"Madem birlikte çalışacağız... bir öpücüğe ne dersin? Bir Deneyciyle bir Sezgicinin öpüşmelerine?"</p>

  <p class="heading1">Selene düşündü. "Her halde çok kere öptük ve öpüldük. Bir erkekle bir kadının öpüşmesine ne dersin?"</p>

  <p class="heading1">"Bunu başarabileceğimi sanıyorum. Ama beceriksizce davranmamak için ne yapmalıyım. Öpüşme konusundaki Ay kuralları nedir?"</p>

  <p class="heading1">Selene kayıtsızca, "İçgüdülerine uy," diye karşılık verdi.</p>

  <p class="heading1">Denison dikkatle ellerini arkasında birbirine kenetledi. Selene'ye doğru eğildi. Bir süre sonra avuçlarını kadının sırtına koydu.</p>

  <p class="heading1"></p>
</body>
</html>
