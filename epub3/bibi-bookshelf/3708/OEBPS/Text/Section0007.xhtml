<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ASİMOV - İŞTE TANRILAR</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-1 {font-weight: bold}

  body.sgc-2 {word-wrap: break-word; -webkit-nbsp-mode: space; -webkit-line-break: after-white-space;}
</style>
</head>

<body class="main sgc-2">
  <p class="heading1"><br /></p>

  <h4 class="heading">3</h4>

  <p class="heading1">Lamont'un bu prestijin temeli konusunda hiç bir şüphesi yoktu başlangıçta. Yazmayı planladığı tarihçe için Hallam’la uzun bir konuşma yapmak istediği zaman Profesöre adeta tapıyordu. Bu daha sonra onu utandıracak ve Lamont olayı kafasından silmeyi biraz başaracaktı.</p>

  <p class="heading1">Hallam görüşme konusunda uysalca davrandı. Aradan geçen otuz yılda halkın gözünde öylesine yükselmişti ki insan burnunun neden kanamadığına şaşabilirdi. Adam fiziki bakımdan zarif bir biçimde değilse bile etkileyici bir şekilde yaşlanmıştı. Hantal vücudu önemli bir hava veriyordu ona. Yüz hatları kabaydı ama Hallam suratına entellektüelce bir sakinlik ifadesi vermeyi de başarıyordu. Profesör yine eskisi gibi çabucak kızarıyordu. Gururunun hemen kırıldığını bilmeyen de yoktu.</p>

  <p class="heading1">Hallam, Lamont yanına gelmeden önce genç adam konusunda çabucak bilgi almıştı. Ona, "Sen Dr. Peter Lamont'sun," dedi. "Bana para-teorisi konusunda güzel bir çalışma yaptığını söylediler. Tezini hatırlıyorum. Bu para-erimeyle ilgiliydi değil mi?"</p>

  <p class="heading1">"Evet, efendim."</p>

  <p class="heading1">"Hafızamı tazelemelisin. Bana bunu anlat. Tabii resmi ve bilimsel olmayan bir biçimde. Sanki bu konuda bilgisi olmayan halktan biriyle konuşuyormuşsun gibi. Neticede..." Hafif bir kahkaha attı, "...bir bakıma ben de bilgisiz biri sayılırım. Ben sadece bir radyo-kimyacıyım. Büyük bir teorisyen olduğum da söylenemez. Sadece arada sırada bir iki kavram ortaya atıyorum."</p>

  <p class="heading1">Lamont o sırada bu sözleri dürüstçe söylenmiş laflar olarak kabul etti. Belki de genç adamın sonradan ısrar ettiği gibi bu sözlerde müstehcence bir kibir ve azamet de yoktu. Ama Lamont'un sonradan öğrendiği ya da hiç olmazsa iddia ettiği gibi Hallam’ın başkalarının yaptıkları çalışmaların ana hatlarını kavramak için uyguladığı bir yöntemdi bu. Profesör ondan sonra bu konulardan ayrıntıları girmeden, bilgiç bir tavırla konuşabiliyor ama kaynağından da hiç bir zaman söz etmiyordu.</p>

  <p class="heading1">Ama o sırada bu sözler genç Lamont’un gururunu okşadı ve uzman kendi buluşlarını anlatan o insanlara özgü heyecanla hemen konuşmaya başladı. "Fazla bir şey yaptığımı iddia edemem. Dr. Hallam. Para-Kâinatın yasalarını, para-yasaları tahmin etmek nazik bir konu. Elimizde fazla bir ipucu yok. Edindiğimiz o pek az bilgiyle işe başladım. Kanıtlanmamış yollara da sapmadım. Daha güçlü bir nükleer etkiyle küçük çekirdeklerin kolayca eriyip kaynaşacakları belli bir şey."</p>

  <p class="heading1">Hallam, "Para-erime," dedi.</p>

  <p class="heading1">"Evet, efendim. Ben sadece ayrıntıların neler olabileceği noktasının üzerinde durdum. Tabii matematik denklemler konusunda biraz zorlukla karşılaştım ama sonra bu güçlükleri de yendim."</p>

  <p class="heading1">"Çok güzel. Galiba Tulumbanın tarihçesini de yazıyormuşsun."</p>

  <p class="heading1">"Bu resmi olmayan bir şey, efendim. Kitap hazır olduğu zaman onu okumanızı sizden rica edebilir miyim? Olayların içindeydiniz. Bu bilginizden yararlanmak isterim. Hatta biraz zamanınız varsa bu bilginizden şu anda yararlanabilir miyim?"</p>

  <p class="heading1">"Sana zaman bulabilirim. Öğrenmek istediğin nedir?" Hallam gülümsüyordu. Lamont’un karşısında son gülümseyişi olacaktı bu. Lamont, "Etkili ve pratik bir Tulumba olağanüstü bir hızla geliştirildi, Profesör Hallam," diye başladı.</p>

  <p class="heading1">Hallam, düzeltti. "Kâinatlar Arası Elektron Tulumbası." Hala gülümsüyordu.</p>

  <p class="heading1">Lamont öksürdü. "Evet, tabii. Ben halkın bildiği adı kullanıyordum. Proje başlar başlamaz mühendisler ayrıntıları büyük bir hızla, hiç zaman kaybetmeden tasarladılar."</p>

  <p class="heading1">Hallam, memnun memnun, "Bu doğru," dedi. "Çok kimse hayal gücümden yararlanarak, kesin bir yol gösterdiğim için başarının bana ait olduğunu söylemeye çalıştı. Ama kitabında bunun üzerinde fazla durmanı istemem. Aslında projede çalışanların hepsi de son derecede yetenekli kimselerdi. Oynadığım rol abartılarak gurup üyelerinin dehasının sönükleştirilmesini! istemem."</p>

  <p class="heading1">Lamont hafif bir öfkeyle başını salladı. Bu sözleri yersiz bulmuştu. "Ben bunu kastetmedim, efendim. Kastettiğim diğer taraftaki akıllı yaratıklardı. Halkın deyimiyle 'para-adamlar'. Bu işi onlar başlattı. Biz onların varlığını tungsten yerine plutonyum gönderdikleri zaman anladık. Ama o maddeyi göndermeleri için daha önceden bizi keşfetmiş olmaları gerekir. Üstelik onlar sadece teorilerle çalıştılar. Ellerinde bizim gibi kanıtlar yoktu. Kâinatımıza gönderdikleri ince demir levha..."</p>

  <p class="heading1">Hallam’ın gülümsemesi kaybolmuştu artık. Hem de bir daha geri gelmemek üzere. Kaşları çatılmış olan Profesör, "O semboller hiç bir zaman anlaşılamadı," dedi. Sesi yükselmişti. "Onlarla ilgili..."</p>

  <p class="heading1">"Geometrik şekiller anlaşıldı, efendim. Ben bu konuyla ilgilendim, Para-adamların Tulumbayla ilgili geometrik ayrıntıları bildirdikleri belliydi. Anladığıma göre..."</p>

  <p class="heading1">Hallam, öfkeli bir tavırla, koltuğunu gürültüyle geriye itti. "Bu saçmalıkları bırak, delikanlı. İşi biz yaptık, onlar değil."</p>

  <p class="heading1">"Evet. Onların da..."</p>

  <p class="heading1">"Evet, ne yapmış onlar?"</p>

  <p class="heading1">Lamont ancak o zaman karşısındaki adamda ne gibi duygular uyandırmış olduğunu farketti. Ama bunun nedenini anlayamadı. Şaşkın şaşkın, "Onların bizden çok daha akıllı oldukları belli," diye mırıldandı. "Gerçek işi de onlar yaptılar. Bunun kuşku götürecek bir tarafı var mı, efendim?"</p>

  <p class="heading1">Yüzü kıpkırmızı kesilmiş olan Hallam ellerini masasına dayayarak ayağa kalktı. "Her bakımdan kuşku götürür bu!" diye haykırdı. "Mistisizm istemiyorum şimdi! Çok kimse mistisizme kaçıyor zaten. Buraya bak, delikanlı..." Hâlâ yerinde şaşkın şaşkın oturan Lamont’a yaklaşarak kalın parmağını ona doğru salladı. "... eğer tarih kitabında bizim para-adamların kuklaları olduğumuzu yazarsan, bu eserin bu Üniversitede basılmaz. Hatta beni dinledikleri takdirde hiç bir yerde basılamaz. İnsanlığın ve insan kafasının küçümsenmesini istemiyorum. Para-adamların tanrı rolüne çıkarılmasına da razı olamam."</p>

  <p class="heading1">Fena halde şaşalayan Lamont odadan çıkmaktan başka çare bulamadı. Hallam’ın dostluğunu kazanmak isterken onu öfkelendirmişti. Bu yüzden de çok sarsılmıştı.</p>

  <p class="heading1">Sonra Lamont birden bire tarih kaynaklarının kuruyuverdiğini gördü. Bir hafta önce adeta geveze sayılabilecek kimseler birdenbire hiç bir şeyi hatırlamaz oldular. Zamanları da yoktu.</p>

  <p class="heading1">Lamont önce sinirlendi. Sonra yavaş yavaş müthiş bir öfke duymaya başladı. Elde ettiğini bilgilere tamamiyle başka bir açıdan bakıyordu artık. Eskiden sadece soru sorarken şimdi karşısındakini zorluyor, ısrar ediyordu. Bölümle ilgili toplantılarda Hallam’la karşılaştığı zaman Profesör kaşlarını çatıyor ve onu görmezlikten geliyordu. Lamont ise istihkar dolu bir tavır takınıyordu artık.</p>

  <p class="heading1">Bunun sonucu olarak Lamont para-teorisyeni olarak pek parlak gözüken geleceğinin kararmaya başladığını anladı. Bu yüzden de ikinci konusu olan bilim-tarihine daha sıkıca sarıldı.</p>

  <p class="heading1"></p>
</body>
</html>
