<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>TOROS CANAVARI</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter1">
    <section>

			<h1 id="head-1"><st c="0">Toros Canavarı</st></h1>
			<p><span><st c="14">T</st></span><st c="16">ahliye davasını Nuri Pakyürek kazanınca, apartman sahibi onları çıkartmak için başka yollara başvurdu. </st><st c="119">Alt kata taşınan yeni kiracılar, dur dinlen demeden, gece gündüz patırtı ediyorlardı. </st><st c="205">Kadınlı erkekli bisürü sarhoş, naralar atıyor, şarkılar söylüyor, oynuyor, bağırıp çağırıyorlardı. </st><st c="304">Bu alaturka gürültü yüzünden Pakyürek ailesinin uykusuz geçirdiği gecenin sabahı apartman sahibi kapıyı çaldı.</st></p>
			<p><st c="414">Nuri Bey, başında takkesi, sırtında pazen pijamasıyla köşe minderinde uyuklarken, kızı Gülay koşarak gelmiş, babasına telaşla haber vermişti:</st></p>
			<p><st c="556">– Baba, apartman sahibi geldi.</st></p>
			<p><st c="587">Hayatında bir karıncayı bile incitmemiş olan Nuri Beyin şaşkınlıktan eli ayağı titremeye başlamıştı. </st><st c="689">İmdat ister gibi, odasında imtihanlara hazırlanan oğluna seslendi:</st></p>
			<p><st c="755">– Metiiiin!..</st></p>
			<p><st c="769">Tıp fakültesinin son sınıfındaki oğlu, babasının korkudan titrediğini görünce, şaşırdı:</st></p>
			<p><st c="857">– Ne var baba?</st></p>
			<p><st c="872">Nuri Bey kekeleyerek cevap verdi:</st></p>
			<p><st c="906">– Apartman sahibi gelmiş!.. </st></p>
			<p><st c="935">Karısı Mehpare Hanım,</st></p>
			<p><st c="956">– İyi ya gelsin, dedi, hoş geldi safa geldi, adam yiyecek değil ya...</st></p>
			<p><st c="1026">Nuri Bey,</st></p>
			<p><st c="1036">– Yer yer, diye fısıldadı, herifin koskocaman beş apartmanı var. </st><st c="1102">Yer...</st></p>
			<p><st c="1108">Mehpare Hanım kızına döndü:</st></p>
			<p><st c="1136">– Al içeri Gülay.</st></p>
			<p><st c="1154">Şişman, kısa, tostoparlak bir adam içeri girdi. </st><st c="1203">Mehpare Hanım,</st></p>
			<p><st c="1217">– Buyurun efendim, dedi.</st></p>
			<p><st c="1242">Nuri Bey, karısı ne söylerse, daha yavaş sesle tekrarlıyordu:</st></p>
			<p><st c="1304">– Buyurun efendim.</st></p>
			<p><st c="1323">Apartman sahibi oturdu. </st><st c="1348">Alaylı bir gülümseyişle,</st></p>
			<p><st c="1372">– Nasıl, dedi, alt kata taşınan yeni kiracılardan memnun musunuz?</st></p>
			<p><st c="1438">Metin,</st></p>
			<p><st c="1445">– Bizi ilgilendirmez Beyefendi, dedi.</st></p>
			<p><st c="1483">Babası, Metin’in lafını daha ince sesle tekrarladı:</st></p>
			<p><st c="1535">– Bizi ilgilendirmez. </st></p>
			<p><st c="1558">Apartman sahibi,</st></p>
			<p><st c="1574">– Görürüz, dedi, bakalım ilgilendirir mi, ilgilendirmez mi? </st><st c="1635">Daha bu, birinci gece... </st><st c="1660">Ayağa kalktı. </st><st c="1674">Mahkemeyi kazandık diye hiç güvenmeyin, dedi, siz buradan çıkacaksınız, anlıyor musunuz, çıkacaksınız!</st></p>
			<p><st c="1776">Nuri Bey,</st></p>
			<p><st c="1786">– Beyefendi, Allah daha da artırsın, bu kadar malınız mülkünüz var, dedi. </st><st c="1861">Biz burada onsekiz senedir kiracıyız. </st><st c="1899">Kiranızı da veriyoruz.</st></p>
			<p><st c="1921">Apartman sahibi,</st></p>
			<p><st c="1938">– Evet, veriyorsunuz! </st><st c="1961">dedi. </st><st c="1967">Beş oda, koskocaman bir salon, salamanca, gömme banyo, bi mıtbah, gepgeniş goridor, şopen, hevagazi, kirası da ayda üçyüzelli lira... </st><st c="2101">Benim malımdan size ne be? </st><st c="2128">Ben burayı aylığını bin kâhata babamın oğluna veririm.</st></p>
			<p><st c="2182">Mehpare Hanım,</st></p>
			<p><st c="2197">– Münasip bir ev bulsak, hemen çıkardık! </st><st c="2239">dedi. </st></p>
			<p><st c="2245">Kocası,</st></p>
			<p><st c="2252">– Ya, yaa... </st><st c="2266">dedi, hemen çıkardık. </st></p>
			<p><st c="2288">Apartman sahibi,</st></p>
			<p><st c="2304">– Siz, üçyüzelli liraya ev değil, ahır bile bulamazsınız! </st><st c="2363">dedi. </st><st c="2369">Beni enayi mi bellediniz? </st><st c="2395">Heçbi gurtuluşunuz yoh, ille çıkacaksınız... </st><st c="2440">Dinsizin hakkından imansız gelir. </st><st c="2474">Aşşağa gata taşınan kim olduğunu biliyor musunuz? </st><st c="2524">Tam yüzsekiz sabıkası var... </st><st c="2553">“Sen işi bana bırah, varsın yüzdokuz ossun” diyo... </st><st c="2605">Lafı ağnıyo musun? </st></p>
			<p><st c="2624">Metin,</st></p>
			<p><st c="2630">– Ne demek istiyorsunuz? </st><st c="2656">dedi.</st></p>
			<p><st c="2661">– Bundan sonra sizinle o uğraşacak. </st><st c="2698">İşte bu gadar... </st></p>
			<p><st c="2715">Ev sahibi çekip gitti.</st></p>
			<p><st c="2737">Mehpare Hanım kocasına,</st></p>
			<p><st c="2761">– Karakola git, şikâyet et, diyordu.</st></p>
			<p><st c="2798">Nuri Bey hayatında bikez bile karakol kapısından içeri adımını atmamıştı. </st><st c="2873">Mahkeme, karakol, polis dedin mi, eli ayağı titriyordu.</st></p>
			<p><st c="2928">Artık her gece aşağı katta sabaha kadar patırtı, kıyamet... </st><st c="2989">İş bu kadarla da kalmadı. </st><st c="3015">Ev sahibi, Nuri Beyin üstündeki kata da bir belalı yerleştirdi. </st><st c="3079">Bunlar da sabaha kadar dans ediyor, kıyameti koparıyorlardı. </st><st c="3140">Yukardan alafrangayla aşağıdan alaturka gürültü arasında kalan Pakyürek ailesi canından bezmişti.</st></p>
			<p><st c="3237">Bütün zorlamalarına rağmen Nuri Beyi karakola gönderemeyen Metin,</st></p>
			<p><st c="3303">– Baba, eğer karakola gidip şikâyet etmezsen, bunlar bizim başımıza çıkacaklar! </st><st c="3384">dedi.</st></p>
			<p><st c="3389">Gecenin bir vakti olmuştu. </st><st c="3417">Yukarıdan mambo, aşağıdan yalel, kafası kazana dönen Mehpare Hanım,</st></p>
			<p><st c="3484">– Bey, hep kabahat senin, dedi. </st><st c="3517">Bunlar nezaketten anlar mı? </st><st c="3545">Sen böyle sesini çıkarmadıkça, bunlar başımıza çıkacak.</st></p>
			<p><st c="3600">Nuri Bey,</st></p>
			<p><st c="3610">– Ne yapayım, dedi, elin ipsiz sapsızlarıyla gidip de sırık hamalları gibi kavga edemem ya... </st><st c="3705">Elbet tepine tepine bigün yorulurlar.</st></p>
			<p><st c="3742">Gülay,</st></p>
			<p><st c="3749">– Tavan başımıza yıkılacak baba! </st><st c="3783">diye içeri koştu. </st><st c="3801">Şunları gidip karakola bir şikâyet etsene...</st></p>
			<p><st c="3845">Metin elinde kitapla içeri girdi:</st></p>
			<p><st c="3879">– Çıldırmak işten değil. </st><st c="3905">Bir satırı tam on kere okudum, bir kelimesini bile anlamadım. </st><st c="3967">Bakın söylüyorum, bu gidişle ben sınıfta çakarım. </st><st c="4017">Kulaklarıma pamuk tıkadım yine olmuyor...</st></p>
			<p><st c="4058">Hepsi birden, sanki suçlu Nuri Beymiş gibi, ona hücum ediyorlardı. </st><st c="4126">Mehpare Hanım,</st></p>
			<p><st c="4140">– Dur dinlen yok... </st><st c="4161">dedi. </st><st c="4167">Ya gider karakola şikâyet edersin, ya ben gider ağzımı açarım.</st></p>
			<p><st c="4229">Nuri Bey ağlar gibi,</st></p>
			<p><st c="4250">– Hanım ben karakola nasıl giderim? </st><st c="4287">Sen beni bilmiyor musun? </st><st c="4312">dedi.</st></p>
			<p><st c="4317">Metin,</st></p>
			<p><st c="4324">– Baba, seninki de hastalık, dedi. </st><st c="4360">Sende karakol fobisi var. </st><st c="4386">Bunda korkacak ne var yani?</st></p>
			<p><st c="4413">Nuri Bey,</st></p>
			<p><st c="4423">– İpsiz takımıyla başa çıkılmaz, dedi. </st><st c="4463">Çirkefe taş mı atayım? </st></p>
			<p><st c="4486">Hep birden öyle üstelediler ki, Nuri Bey sonunda, hem alt kattakilere, hem üst kattakilere birer mektup yazıp hiç olmazsa geceyarısından sonra biraz olsun gürültüyü azaltmalarını rica etti. </st></p>
			<p><st c="4676">Mektubu götürmek de mesele oldu. </st><st c="4709">Herkes Nuri Beye cesaret vermeye çalıştığı halde, şimdi hiçbiri mektubu bile götüremiyordu. </st><st c="4801">Gülay büyük bir cesaretle,</st></p>
			<p><st c="4827">– Ne olacakmış? </st><st c="4844">Ben götürürüm! </st><st c="4859">dedi.</st></p>
			<p><st c="4864">Dedi ama, dediğine de pişman oldu. </st><st c="4900">Sözünden de cayamadığı için, babasının yazdığı mektupları götürdü.</st></p>
			<p><st c="4966">Gülay ağlayarak dönmüştü. </st><st c="4993">Genç kızla alay etmişlerdi. </st><st c="5021">İş bu kadarla da kalmamış, mektupların etkisiyle gürültü bikaç kat daha artmıştı.</st></p>
			<p><st c="5102">Mehpare Hanım hırsından döşemeleri tekmelemeye başladı. </st><st c="5159">Hırsını alamayınca, tavan süpürgesinin sopasıyla da tavana vurdu. </st><st c="5225">Nuri Bey,</st></p>
			<p><st c="5234">– Hanım, Hanım... </st><st c="5253">Allahaşkına yapma! </st><st c="5272">diye yalvarıyordu. </st></p>
			<p><st c="5291">İşte bu sırada kapı zili çalındı. </st><st c="5325">Olanlar olmuştu. </st><st c="5342">Alt kattaki o azılı herif, kapı açılır açılmaz içeri atladı. </st><st c="5403">İlk sözü,</st></p>
			<p><st c="5412">– Bu evin erkeği kim be? </st><st c="5438">diye sormak oldu.</st></p>
			<p><st c="5455">Adam sarhoştu, sallanıyordu. </st><st c="5485">Nuri Beyin rengi sapsarı oldu. </st><st c="5516">Dizlerinin bağı çözülmüştü. </st><st c="5544">Düşmemek için duvara dayandı.</st></p>
			<p><st c="5573">– Buyurun efendim... </st><st c="5595">Safa geldiniz Beyefendi, hoşgeldiniz.</st></p>
			<p><st c="5632">Adam,</st></p>
			<p><st c="5638">– Bana Duman Haydar derler, dedi. </st><st c="5673">Belkim adımı duymuşsunuzdur... </st></p>
			<p><st c="5704">Nuri Bey,</st></p>
			<p><st c="5713">– Teşerrüf ettik efendim, dedi. </st><st c="5746">Bendeniz Nuri Pakyürek. </st></p>
			<p><st c="5770">– Lafı uzatmayalım... </st><st c="5792">Benim de başımı belaya sokmayın... </st><st c="5827">Ben beladan korkmam, ama sonra sana yazık olur... </st><st c="5877">Sen bu evden güzellikle çık. </st><st c="5906">Ev sahibi seni çıkarmak için ikibin papel veriyor. </st><st c="5957">Bak, ona göre ayağını denk al moruk! </st></p>
			<p><st c="5994">Metin,</st></p>
			<p><st c="6000">– Ev sahibiyle aramızdaki işten size ne? </st><st c="6042">dedi. </st></p>
			<p><st c="6048">Duman Haydar ağzını çarpıtarak,</st></p>
			<p><st c="6079">– Delikanlı, sen galiba hiç gazete okumuyorsun, dedi. </st><st c="6134">Duman Haydar’ın kim olduğunu hiç duymamışsın... </st><st c="6182">Bu zamanda beni ikibin lira için uğraştırmayın... </st><st c="6232">İki günde işimizi bitirelim, paramızı alalım. </st><st c="6278">Duman Haydar giderken, benden size insaniyetlik, iki gün mühlet! </st><st c="6343">dedi. </st><st c="6349">Ondan sonrası sizin bileceğiniz iş. </st><st c="6385">Benden günah gitti... </st><st c="6407">Kim olduğumu bilmiyorsanız sorup öğrenin... </st><st c="6451">Bütün Tophane, Galata benden sorulur. </st><st c="6489">Toros Canavarı bile bana vız gelir. </st><st c="6525">Ondan bile korkmam, anladınız mı?</st></p>
			<p><st c="6558">Duman Haydar gidince, bütün aile biriki dakika sessiz, konuşmadan durdu. </st><st c="6632">Mehpare Hanım,</st></p>
			<p><st c="6646">– Kimden bile korkmazmış bu adam? </st><st c="6681">diye sordu. </st></p>
			<p><st c="6693">Gülay,</st></p>
			<p><st c="6699">– Toros Canavarı’ndan bile korkmazmış! </st><st c="6739">dedi.</st></p>
			<p><st c="6744">– Toros Canavarı mı? </st><st c="6766">Kim bu? </st></p>
			<p><st c="6774">Metin,</st></p>
			<p><st c="6780">– Gazeteler yazıp duruyor ya anne, dedi. </st><st c="6822">On kişi mi, yirmi kişi mi öldürmüş ne... </st><st c="6863">Azılı bir haydut.</st></p>
			<p><st c="6880">Gülay,</st></p>
			<p><st c="6887">– Polis izini bulmuş, Istanbul’daymış, dedi...</st></p>
			<p><st c="6934">Hâlâ Duman Haydar’ın korkusuyla köşeye büzülmüş duran Nuri Bey, tek kelime bile söyleyemiyordu.</st></p>
			<p><st c="7030">O günden sonra ev, oturulamaz hale geldi. </st><st c="7073">Alttan alaturka, üstten alafranga, şarkı, gazel, nara, dans, caz birbirine karıştı. </st><st c="7157">Mektup, rica, hiçbiri işe yaramadığına göre, katlanmaktan başka yol yoktu. </st><st c="7232">Ama ötekiler işi daha da azıttılar. </st><st c="7268">Bigün tepeden herzamankine benzemeyen sesler gelmeye başladı, kazma, keser gibi demir sesleri. </st><st c="7363">Akşamüzeri bu seslerin ne olduğu anlaşıldı. </st><st c="7407">Üst kattaki alafrangacılar, her odanın üstünden delikler açmışlar, buradan aşağı su dökmeye başlamışlardı.</st></p>
			<p><st c="7513">Apartman sahibi, Nuri Beylere her sabah alay eder gibi bikez uğruyor, gülerek,</st></p>
			<p><st c="7592">– Nasıl, daha çıhmayacah mısınız? </st><st c="7627">Hedi bakalım çıhmayın da, göreyim sizi! </st><st c="7667">diyordu. </st><st c="7676">Daha bunlar bişey değel, asıl aşağı kattan Duman Haydar delik açacah, oradan zehirli gaz püskürtecek...</st></p>
			<p><st c="7779">Biyandan da zavallı Nuri Beyi karısı ve çocukları, gidip karakola şikâyet etmesi için sıkıştırıyorlardı.</st></p>
			<p><st c="7884">Hepsine katlandılar ama, bu heriflerin en son numaraları artık rezaletti. </st><st c="7959">Bigün Gülay, bağıra bağıra içeri koşmuştu:</st></p>
			<p><st c="8001">– Ne var? </st><st c="8012">diye soranlara gözyaşından, hıçkırıktan başka cevap vermemişti. </st></p>
			<p><st c="8076">Annesi üsteleyince, genç kız eliyle pencereyi göstermişti. </st><st c="8135">Mehpare hanım pencereden bakınca,</st></p>
			<p><st c="8168">– Aaaa... </st><st c="8179">Terbiyesizler, demiş, eliyle yüzünü kapatmıştı.</st></p>
			<p><st c="8226">Sonra Metin’le babası pencereden baktılar. </st><st c="8270">Olur rezalet değildi. </st><st c="8292">Ev sahibi her pencerenin karşısına iki adam koymuş, bunlar pencereden bakanlara edep yerlerini gösteriyorlardı.</st></p>
			<p><st c="8403">Nuri Beyin evi alttan, üstten, yanlardan bir kale gibi çevrilmiş, kuşatılmıştı.</st></p>
			<p><st c="8483">Bütün aile bir haftadır uykusuzdu. </st><st c="8519">O gecenin yarısı Mehpare Hanım, yataktan yarı soyunuk, sırılsıklam fırlamıştı. </st><st c="8598">Gürültüye alışmışlardı ama, bu kez de tavandan aşağı açtıkları delikten, uyurlarken üstlerine su döküyorlardı.</st></p>
			<p><st c="8708">Mehpare Hanım,</st></p>
			<p><st c="8723">– Haydi Bey, kalk hazırlan, çabuk karakola git! </st><st c="8772">dedi.</st></p>
			<p><st c="8777">– Karakola mı? </st><st c="8793">Dünyada gidemem, sen çıldırdın mı? </st></p>
			<p><st c="8828">Gülay,</st></p>
			<p><st c="8834">– Peki ne olacak baba? </st><st c="8858">Bunlar böyle çekilir mi? </st><st c="8883">Gittikçe azıtıyorlar işte! </st><st c="8910">diye bağırdı. </st></p>
			<p><st c="8924">Metin,</st></p>
			<p><st c="8930">– Gelsinler polisler de, gözleriyle görsünler bakalım, dedi. </st></p>
			<p><st c="8992">Karısı, çocukları, Nuri Beyi zorladıkça, Nuri Bey yalvarıyordu:</st></p>
			<p><st c="9055">– Sabah ola hayır ola... </st><st c="9081">Ne olursunuz sabredin! </st><st c="9104">Ben elâlemle karakolluk olamam... </st><st c="9138">Ayağını öpeyim Mehpare, ben karakola nasıl giderim?</st></p>
			<p><st c="9189">Nuri Beyi, yalvarmalarına, yakarmalarına aldırmadan nerdeyse zorla giydirip karakola gönderdiler. </st><st c="9288">Nuri Bey ağlamaklı olmuştu. </st><st c="9316">Kapıdan çıkarken,</st></p>
			<p><st c="9333">– İçimde bir tuhaflık var, dedi. </st><st c="9367">Sanki başıma büyük bir felaket gelecekmiş gibi...</st></p>
			<p><st c="9416">Öyle bir “allahaısmarladık” demişti ki, sanki “hakkınızı helal edin” demek istiyordu.</st></p>
			<p><st c="9502">Gürültü, çığlık, şarkı, son haddini bulmuş, biyandan da tavandaki deliklerden şarıl şarıl sular dökülmeye başlanmıştı.</st></p>
			<p><st c="9621">Ömründe mahkeme nedir, karakol kapısı nedir bilmeyen zavallı Nuri Pakyürek, karısının, kızının, oğlunun zoruyla geceyarısı ev sahibini karakola şikâyet için, evden çıktı. </st><st c="9793">Buna çıktı denmez, kovuldu denir. </st><st c="9827">Karanlıkta ayakları taşlara takıldıkça, söylenip duruyordu:</st></p>
			<p><st c="9886">– Bu yaştan sonra başımı belaya sokacaklar!.. </st><st c="9933">Benim ne işim var karakollarda... </st><st c="9967">Biri oğlum olacak kazık kadar herif, biri hayta kız. </st><st c="10020">Tutturmuşlar ille baba karakola... </st><st c="10055">Karakola gitmek kolaysa, siz gitsenize...</st></p>
			<p><st c="10096">Söylene söylene karakola kadar gitti. </st><st c="10135">Gitti ama, içeri giremedi. </st><st c="10162">Karakol kapısının önünde bir zaman dolandı. </st><st c="10206">Hayır, bu kapıdan içeri giremezdi. </st><st c="10241">Kalbi heyecandan duracak gibi oluyordu. </st><st c="10281">Merdivenlerden bir bekçinin indiğini de görünce, büsbütün cesareti kırıldı, tersyüz etti. </st><st c="10371">Yarım saatlik yolu tepti. </st><st c="10397">Evine geldi. </st><st c="10410">Karısına, çocuklarına,</st></p>
			<p><st c="10432">– Ben yapamam... </st><st c="10450">Siz gidin de şikâyet edin! </st><st c="10477">diyecekti.</st></p>
			<p><st c="10487">Tam kapıya gelince, eve girmekten de caydı. </st><st c="10532">Kimbilir, bu korkaklığına karısıyla çocukları yine neler diyeceklerdi. </st><st c="10603">Bir daha karakolun yolunu tuttu. </st><st c="10636">Yolda kendi kendine cesaret veriyordu:</st></p>
			<p><st c="10674">– Ne olacak? </st><st c="10688">Karakolda adam yemezler ya... </st><st c="10718">Giderim komisere, beyefendi derim, ev sahibi bizi çıkarmak için mahkemeye verdi, derim. </st><st c="10806">Biz mahkemeyi kazandık derim. </st><st c="10836">O zaman efendime söyleyeyim, üst kata da, alt kata da parayla tutmuş, iki azılı kazık kaçkını getirdi derim. </st><st c="10945">Bize etmediklerini bırakmadılar derim...</st></p>
			<p><st c="10985">Söylene söylene karakola geldi. </st><st c="11018">Karakol kapısını görünce yine cesareti kırıldı. </st><st c="11066">Umacı görmüş çocuk gibi geri döndü.</st></p>
			<p><st c="11101">Nuri Pakyürek evle karakol arasında mekik dokudu. </st><st c="11152">Ne eve, ne de karakola girebiliyordu. </st><st c="11190">Sokak ortasında kalakalmıştı.</st></p>
			<p><st c="11219">Sonunda canını dişine taktı. </st><st c="11249">Boynuna taş bağlayıp Sarayburnu’ndan atlayan insanın umutsuzluğu yada umuduyla karakoldan içeri girdi. </st><st c="11352">Kapıdan adımını atar atmaz da pişman oldu ama, iş işten geçmişti artık... </st><st c="11426">Başkomiserin odasına girdi. </st><st c="11454">Odada yalnız nöbetçi memur vardı. </st><st c="11488">Başını, masanın üstünde iki eline dayamış, tilki uykusundaki memur, Nuri Pakyürek içeri girince birden sıçradı. </st><st c="11600">Nuri Pakyürek’in sanki yüreğine inmişti. </st><st c="11641">İki adım geri çekildi. </st><st c="11664">Söyleyecekti. </st><st c="11678">Söyleyecekti ama, korkulu rüyadaymış gibi dili tutuldu, sesi çıkmıyordu.</st></p>
			<p><st c="11750">Memur uykulu gözlerini ovuşturdu. </st><st c="11785">Gözlerini kırpıştıra kırpıştıra, Nuri Pakyürek’e baktı. </st><st c="11841">Biraz daha baktı. </st><st c="11859">Daha dikkatli baktı. </st><st c="11880">Baktıkça suratının biçimi değişiyordu. </st><st c="11919">Memur masadan ayağa kalktı. </st><st c="11947">Nuri Pakyürek’e doğru yürüdü. </st><st c="11977">Nuri Bey geri geri çekildi. </st><st c="12005">Odanın köşesine sıkıştı, artık gidecek yer kalmamıştı. </st><st c="12060">Karşısındakinin tokat vuracağından korkan küçük bir çocuk gibi, sağ elini yüzüne kapadı. </st><st c="12149">Memur, Nuri Pakyürek’in ta burnunun dibine sokulmuş, inceden inceye yüzünü inceliyordu. </st><st c="12237">Sonra birden masasına fırladı. </st><st c="12268">Masanın gözünden bir fotograf çıkardı. </st><st c="12307">Bir fotografa, bir Nuri Pakyürek’in yüzüne bakıyordu. </st><st c="12361">Memurun bir eli tabancasına gitti, öbür eliyle zile bastı. </st><st c="12420">Sinirli parmakları maniple koluna basar gibi durmadan zil düğmesine basıyordu.</st></p>
			<p><st c="12498">Büsbütün şaşıran Nuri Pakyürek, arkasını getiremeden:</st></p>
			<p><st c="12552">– Bendeniz... </st><st c="12567">diye kekeledi. </st></p>
			<p><st c="12582">Memur,</st></p>
			<p><st c="12588">– Sus, diye payladı.</st></p>
			<p><st c="12609">Zil sesine, başka bir polis memuru odaya girdi.</st></p>
			<p><st c="12657">– Ne var? </st><st c="12668">diye sordu.</st></p>
			<p><st c="12679">Nöbetçi memur eliyle “sus” işareti yaptı, sonra yanına çağırdı. </st><st c="12744">Elindeki fotografı, sonra Nuri Pakyürek’i gösterdi. </st><st c="12796">Bir fotografa, bir Nuri Beye bakan polis memurunun suratı değişti, karmakarışık oldu.</st></p>
			<p><st c="12881">– Tamam o... </st><st c="12895">diye bağırdı.</st></p>
			<p><st c="12908">– Ta kendisi!..</st></p>
			<p><st c="12924">– Evet...</st></p>
			<p><st c="12934">Nöbetçi memur, Nuri Beye,</st></p>
			<p><st c="12960">– Kıpırdama!.. </st><st c="12976">diye bağırdı.</st></p>
			<p><st c="12989">Çoktan sıfırı tüketen Nuri Pakyürek’te zaten kıpırdayacak hal kalmamıştı. </st><st c="13064">Önündeki sandalyeye külçe gibi çöktü.</st></p>
			<p><st c="13101">Nöbetçi memur telefona yapıştı. </st><st c="13134">Numaraları çevirdi. </st><st c="13154">Sonra konuşmaya başladı:</st></p>
			<p><st c="13178">– Alo... </st><st c="13188">Alo... </st><st c="13195">Neresi? </st><st c="13203">Evet... </st><st c="13211">Evet efendim. </st><st c="13225">Toros Canavarı’nı yakaladık Beyefendi. </st><st c="13264">Toros Canavarı efendim... </st><st c="13290">Kendisi... </st><st c="13301">Yakaladık! </st><st c="13312">Sabaha karşı... </st><st c="13328">Herhalde evrak dosyasını çalmak için gelmiş. </st><st c="13373">Karakolu basmak niyetiyle... </st><st c="13402">Ben bizzat kendim yakaladım... </st><st c="13433">Gönderin Beyefendi. </st><st c="13453">Katiyen...Tabancamı göğsüne dayadım. </st><st c="13490">Kaçırmam Beyefendi... </st><st c="13512">Elleri havada duruyor. </st><st c="13535">Evet... </st><st c="13543">Yirmi kişi gönderseniz yeter Beyefendi. </st><st c="13583">Teşekkür ederim. </st><st c="13600">Teveccühünüz... </st><st c="13616">Hiç merak etmeyin, kaçırmam efendim.</st></p>
			<p><st c="13652">Nöbetçi memur telefonda bunları söylerken, gözünü de sandalyeye yığılıp kalmış olan Nuri Pakyürek’ten ayırmıyordu.</st></p>
			<p><st c="13767">Pakyürek ailesi sabaha kadar uyuyamadı. </st><st c="13808">Tavandaki deliklerden aşağı sular dökülürken, aşağı kattan da naralar yükseliyordu. </st><st c="13892">Ya o kaşık sesleri... </st><st c="13914">Aşağı katta kaşıklarla oynayıp zıplıyorlardı, yukarda da danslar...</st></p>
			<p><st c="13981">Gülay gecelikle bir deli gibi oturma odasına daldı:</st></p>
			<p><st c="14033">– Çıldıracağım anne! </st><st c="14055">diye bağırdı, kaç gecedir uykusuzum. </st></p>
			<p><st c="14092">Mehpare Hanım, sanki yağmur altında oturur gibi büzülmüştü.</st></p>
			<p><st c="14151">– Her taraftan su akıyor, dedi.</st></p>
			<p><st c="14183">– Babam daha gelmedi mi?</st></p>
			<p><st c="14208">– Gelmedi ya... </st><st c="14225">Ben de onu merak ediyorum. </st><st c="14252">Nerde kaldı bilmem ki... </st><st c="14277">Saat kaç?</st></p>
			<p><st c="14286">Genç kız konsolun üstündeki saate baktı:</st></p>
			<p><st c="14327">– Üçbuçuk...</st></p>
			<p><st c="14340">– Aman Allahım. </st><st c="14357">Nerdeyse sabah olacak... </st><st c="14382">Nerde kaldı? </st><st c="14395">Karakol şuracıkta...</st></p>
			<p><st c="14415">– Ağabeyimi uyandıralım da gidip baksın...</st></p>
			<p><st c="14458">– Uyuyor mu?</st></p>
			<p><st c="14471">– Kaç gecedir uykusuz, baygın düştü. </st></p>
			<p><st c="14509">Bu sırada kapı çalındı. </st><st c="14533">Gülay,</st></p>
			<p><st c="14539">– Hah, babam geldi!.. </st><st c="14562">diye dışarı fırladı. </st><st c="14583">Biraz sonra dönen genç kız,</st></p>
			<p><st c="14610">– Babam değil, dedi, bir yabancı adam.</st></p>
			<p><st c="14649">– Ne istiyor bu vakit?</st></p>
			<p><st c="14672">– Bilmem. </st><st c="14683">Kapıda... </st><st c="14693">Babam yok dedim, biliyorum, dedi. </st><st c="14727">Ağabeyimi görmek istiyor.</st></p>
			<p><st c="14752">– Allah Allah... </st><st c="14770">Bunun sabahı yok mu? </st><st c="14791">Kimmiş bu vakit? </st><st c="14808">Metin’i uyandır da baksın, kimmiş... </st><st c="14845">Hem de karakola gidip babanı sorsun.</st></p>
			<p><st c="14881">Gülay ağabeysini uyandırmaya gitti. </st><st c="14918">Aşağı kattan, yukarı kattan gürültüler zaman zaman artıyordu.</st></p>
			<p><st c="14979">Metin, sırtında pijaması içeri girdi. </st><st c="15018">Suratı asık ve düşünceliydi.</st></p>
			<p><st c="15046">– Kimmiş Metin?</st></p>
			<p><st c="15062">Metin cevap vermedi. </st><st c="15084">Gülay’ın üstüne şar diye tavandan açılmış delikten su döküldü. </st><st c="15147">Genç kız, başını deliğe kaldırıp bağıracakken üstüne bir kova su daha döküldü, sırılsıklam olmuştu. </st><st c="15247">Üstünden sular akarak odasına koştu. </st><st c="15284">Metin ayakta, sağ eli sol dirseğinde, sol eli çenesinde düşünüyordu. </st><st c="15353">Annesi sorusunu tekrarladı:</st></p>
			<p><st c="15380">– Kimmiş Metin? </st><st c="15397">Söylesene!</st></p>
			<p><st c="15407">– Bir acayip şey... </st><st c="15428">Sivil polismiş. </st><st c="15444">Karakoldan geliyor.</st></p>
			<p><st c="15463">– Babanı sordun mu?</st></p>
			<p><st c="15483">– Onun için gelmiş.</st></p>
			<p><st c="15503">Kadın telaşlanmıştı:</st></p>
			<p><st c="15524">– Ne bilmece gibi konuşuyorsun canım, diye tersledi. </st><st c="15578">Yoksa babanın başına bir felaket mi gelmiş?..</st></p>
			<p><st c="15623">– Yarın sabah erkenden hepimizi müdüriyete istiyorlar.</st></p>
			<p><st c="15678">– O da nerden çıktı?</st></p>
			<p><st c="15699">Islak geceliğini değiştiren Gülay da odaya girmişti. </st></p>
			<p><st c="15753">Metin,</st></p>
			<p><st c="15759">– Karakolda babamı yakalamışlar, dedi, bu gece bırakmayacaklarmış...</st></p>
			<p><st c="15828">Gülay,</st></p>
			<p><st c="15835">– Neden? </st><st c="15845">Niçin? </st><st c="15852">diye feryat etti. </st></p>
			<p><st c="15870">Yerinden fırlayan Mehpare Hanım,</st></p>
			<p><st c="15902">– Ne münasebet? </st><st c="15919">dedi, biz şikâyetçiyiz. </st><st c="15943">Nasıl olur da babanı tutarlar? </st><st c="15974">Dünya tersine mi döndü? </st><st c="15998">Bu ev sahibi ne namussuz herif!.. </st><st c="16032">Polis, bu iki serseriyle başa çıkamıyor mu?</st></p>
			<p><st c="16075">Metin,</st></p>
			<p><st c="16082">– Ev sahibinin işi değil, dedi, babamı başka işten yakalamışlar...</st></p>
			<p><st c="16149">Gülay,</st></p>
			<p><st c="16156">– Neler söylüyorsun ağabey, dedi, babamın polisle ne işi olurmuş?</st></p>
			<p><st c="16222">Mehpare Hanım,</st></p>
			<p><st c="16237">– Şimdi yüreğime inecek, dedi. </st><st c="16269">Öyle bir adam ne yapar da polis tutarmış?</st></p>
			<p><st c="16310">Metin korkulu bir sesle, teker teker:</st></p>
			<p><st c="16348">– Gazeteler aylardanberi bir Toros Canavarı’ndan söz ediyorlar ya...</st></p>
			<p><st c="16417">– Eeee?..</st></p>
			<p><st c="16427">– Evet?..</st></p>
			<p><st c="16437">– İşte o Toros Canavarı babammış... </st><st c="16474">Polis öyle söyledi. </st><st c="16494">Yakalamışlar babamı. </st><st c="16515">Babam Toros Canavarı’ymış...</st></p>
			<p><st c="16543">Mehpare Hanımdan, “Ayy...” diye bir ses duyuldu. </st><st c="16593">Kadın yere yığıldı. </st><st c="16613">Ve bu sırada tavandaki delikten üçünün de üstüne bir kova su döküldü.</st></p>
			<p><st c="16682">Alt kattan alaturka haykırışlar, oyunlar, üst kattan da dans gürültüleri, kahkahalar insanı sağır edecek bir curcuna haline gelmişti.</st></p>
			<p><st c="16816">Sabah erkenden sokaktan geçen gazete satıcısı çocuklar,</st></p>
			<p><st c="16872">– Toros Canavarı yakalandı! </st><st c="16901">diye avaz avaz bağırıyorlardı.</st></p>
			<p><st c="16931">Gazetelerde dedikodusu iki yıldanberi sürüp giden Toros Canavarı’nın yakalanması, herkesi ilgilendirdiği için, o gün gazeteler herzamankinden fazla satılmıştı. </st><st c="17092">Toros Canavarı diye dünyaya ün salmış Nuri Pakyürek hemen tutuklanmıştı. </st><st c="17165">Toros Canavarı öyle korkunç işler, öyle büyük soygunculuklar yapmıştı ki, onun yakalanma haberi, yabancı ajanslarla bütün dünyaya yayıldı.</st></p>
			<p><st c="17303">Gazeteciler Pakyüreklerin evine doldular. </st><st c="17346">Karısının, kızının, oğlunun resimlerini çekiyorlar, bu müthiş canavar hakkında karısından ve çocuklarından bişeyler soruyorlardı. </st><st c="17476">Gazeteler, Toros Canavarı’nın resimleriyle doluydu. </st><st c="17528">Bu canavarın korkunç yanı, bütün yaptıklarını tek başına yapmış olmasıydı. </st><st c="17603">Kaç cana kıydığının hesabı bilinmiyordu. </st><st c="17644">Soyduğu kamyonlar, otomobiller, tirenler, bankalar sayısızdı. </st><st c="17706">Zaten onun adı duyuldu mu, tabancaya, bıçağa ne gerek var, herkesin eli ayağı kesilirdi. </st><st c="17795">En ilgi çeken yanı, bu Toros Canavarı denen Nuri Pakyürek’in iki ayrı hayat yaşamasıydı. </st><st c="17884">Bu adamın iki ayrı hayatı vardı. </st><st c="17917">Birisi canavar, birisi de çok korkak, kendi kabuğuna çekilmiş, namuslu, çalışkan bir aile babası. </st><st c="18015">Gazeteciler Nuri Pakyürek’in hayatını inceledikçe, onun evine düşkün, çok çekingen bir adam olduğunu ortaya çıkarıyorlardı. </st><st c="18139">Ruh doktorları gazetelere, bu çeşit iki ruhlu insanlar üstüne bilimsel yazılar yazıyorlardı.</st></p>
			<p><st c="18231">Yapılan sorgusunda Nuri Pakyürek, işlediği cinayetlerin, yaptığı soygunların, canavarlıkların hiçbirini hatırlamıyordu. </st><st c="18352">Demek bu adam, iki ayrı kişilik taşıyan bir ruh hastasıydı. </st><st c="18412">Otuz şu kadar yıllık kendi halinde, sessiz bir memurun içinde, azılı bir canavar taşımış olması, biçok bilimsel tartışmalara yol açıyordu. </st><st c="18551">Bu adam suçlu muydu, yoksa bir ruh hastası olduğu için zavallı, tımarhanelik bir deli miydi?</st></p>
			<p><st c="18643">Toros Canavarı’nın bu adam olduğundan hiç kuşku yoktu. </st><st c="18699">Yüzleştirmeler bunu gösterdiği gibi, Toros Canavarı en son tiren soygununda cebinden cüzdanını düşürmüş, bu cüzdanda nüfus kâğıdı bulunmuştu. </st><st c="18841">Nüfus kâğıdındaki resim Nuri Pakyürek’in resmi, isim onun ismiydi. </st><st c="18908">Hiçbir yanlışlık yoktu, olamazdı... </st><st c="18944">İş bu kadarla da bitmiyordu. </st><st c="18973">Toros Canavarı, Nuri Pakyürek adıyla, biçok illeri, ilçeleri dolaşmış, hatta oralarda bazen zorla, bazen gönül rızasıyla güzel kadınlarla düşüp kalkmıştı. </st><st c="19128">Bunlardan çocukları da olmuştu. </st><st c="19160">Şimdi, babalarını görmemiş, ama herbiri 15-20 yaş arası biçok genç kız ve erkek, “Biz, Nuri Pakyürek’in çocuklarıyız!” diye ortaya çıkmışlardı. </st><st c="19304">Şehirlerden, kasabalardan Nuri Pakyürek’in evine doluyorlar, babalarının mallarına ortak olmak, sahip çıkmak istiyorlardı. </st><st c="19427">Çünkü Toros Canavarı’nın soygunculukla elde ettiği paralar, dillere destandı.</st></p>
			<p><st c="19504">Böyle korkunç bir adamı, ev sahibi evinden çıkarmak istesin, damını, döşemesini delsin... </st><st c="19595">Olur iş değil!..</st></p>
			<p><st c="19611">Karısı Mehpare Hanım, kocasının başına gelenlere ilk günler üzülüyor, ağlıyordu. </st><st c="19693">Ama sonraları, onun biçok kadınla düşüp kalktığını, onlardan da çocuklar peydahladığını öğrenince, hele bu çocuklardan kimisi ikidebir çat kapı eve gelmeye başlayınca artık kocasına hiç acımadı.</st></p>
			<p><st c="19887">Kızı Gülay,</st></p>
			<p><st c="19899">– Peki ama, diyordu, babam bunları ne zaman yaptı?</st></p>
			<p><st c="19950">İlk önceleri Mehpare Hanım da buna cevap verememişti. </st><st c="20005">Ama sonra düşüne düşüne çıkardı:</st></p>
			<p><st c="20037">– Emeklilik işini halletmek için bize Ankara’ya gidiyorum dememiş miydi? </st><st c="20111">Kaç kez Ankara’ya gitti? </st><st c="20136">Üç kez de hastaneye diye evden çıktı. </st><st c="20174">Gençken de hiç evde durmazdı. </st><st c="20204">Babama gidiyorum der, üç dört gün gelmezdi. </st><st c="20248">Demek hep bizi aldatır, canavarlığa çıkarmış, vah vah... </st><st c="20305">Ben bu canavarla nasıl bunca yıl korkmadan yaşadım...</st></p>
			<p><st c="20358">Kendi karısı, çocukları, şimdi Nuri Pakyürek’in duvardaki resmine bile bakmaya korkuyorlardı. </st><st c="20453">Onun koyun koyun bakan gözlerini, yumuşak yüz çizgilerini hep korkunç görüyorlardı.</st></p>
			<p><st c="20536">– Şu gözlere bak! </st><st c="20555">Tam bir canavar gözü. </st><st c="20577">Kana susamış bir canavar...</st></p>
			<p><st c="20604">Oğlu Metin,</st></p>
			<p><st c="20616">– Ama, dedi, ben bişeyler anlamıştım... </st><st c="20657">Babamın candarmadan, polisten, karakoldan, mahkemeden bu kadar korkusunun bir sebebi vardı elbet... </st><st c="20757">O gece, ev sahibini şikâyet için karakola gitmeye ne kadar zorlamıştık babamı...</st></p>
			<p><st c="20837">Mehpare Hanım,</st></p>
			<p><st c="20852">– Sus!.. </st><st c="20862">diye oğlunu azarladı. </st><st c="20884">O sizin babanız falan değil... </st><st c="20915">Allaha şükür ikiniz de ona hiç benzemezsiniz, ona çekmediniz.</st></p>
			<p><st c="20976">Bir Amerikan film firması, Toros Canavarı’nın hayatını filme çekmek istedi. </st><st c="21053">Onu yakından tanıyanlar, yumuşak huylu, karıncayı incitmeyen bir adam olduğunu söylüyorlar, böyle merhametli, nazik bir adamın nasıl olup da aynı zamanda içinde bir canavar kişiliği taşıdığına şaşıyorlardı.</st></p>
			<p><st c="21259">Böyle birbirine büsbütün zıt iki kişilik taşıyan bir adamın hayatının filme alınması, elbette çok kazançlı bir iş olacaktı.</st></p>
			<p><st c="21383">Nuri Pakyürek, sekiz ay cezaevinde kaldı. </st><st c="21426">Cezaevindeki en azılı katiller, ipsiz sapsızlar bile ondan çekiniyorlar, korkuyorlar, ona saygı duyuyorlardı.</st></p>
			<p><st c="21535">Sekiz ay sonra Nuri Pakyürek serbest bırakıldı.</st></p>
			<p><st c="21583">Neden mi?</st></p>
			<p><st c="21593">Çünkü en son suçunu iki yıl önce işlemişti. </st><st c="21638">Geçen yıl da Af Kanunu çıkmıştı. </st><st c="21671">Toros Canavarı’nın o müthiş, o korkunç suçları Af Kanununa girmişti. </st><st c="21740">Serbest bırakıldı.</st></p>
			<p><st c="21758">Nuri Pakyürek evine gitti. </st><st c="21786">Evde onu herkes saygıyla karşıladı. </st><st c="21822">Bu saygı sevgiden değil, korkudan geliyordu.</st></p>
			<p><st c="21866">Karısı,</st></p>
			<p><st c="21874">– Ah kocacığım!.. </st><st c="21893">diye atıldı ama, o kadar işte... </st><st c="21926">Sonra hemen geri çekildi. </st><st c="21952">Yanına yaklaşamadı. </st></p>
			<p><st c="21972">Kızı da, oğlu da tir tir titriyorlardı. </st><st c="22012">Bütün komşular, korkularından geçmiş olsuna geldiler. </st><st c="22066">Bir ihtiyacı olup olmadığını sordular.</st></p>
			<p><st c="22104">Karısı, çocukları, geceleri odalarını kilitleyip yatıyorlar, bu da yetmiyor, kapının arkasına eşyaları yığıyorlar, yine de gönülleri rahat etmediği için, konu komşudan yardım diliyor, onları geceyatısına misafir çağırıyorlardı.</st></p>
			<p><st c="22332">Hele onları evinden çıkarmak isteyen ev sahibi,</st></p>
			<p><st c="22380">– Amanın, ocağına düştüm... </st><st c="22409">Kıyma bağa Nuri Beğ... </st><st c="22432">diye yalvarıyordu. </st><st c="22451">Kira mira istemem canım. </st><st c="22476">Aramızda teklüf mü var. </st><st c="22500">Bu ev ha senin, ha benim... </st><st c="22528">Allah afiyet versin. </st><st c="22549">Ömrün oldukça otur. </st><st c="22569">On para kira almam...</st></p>
			<p><st c="22590">Ev sahibi evin deliğini deşiğini de tamir ettirmişti. </st><st c="22645">Onları çıkartmak için parayla tuttuğu kabadayılar da gelip Nuri Beyin eline ayağına kapandılar.</st></p>
			<p><st c="22740">Nuri Bey şaşıyordu. </st><st c="22761">Ne oluyordu bunlara? </st><st c="22782">Kendisi yaptığı canavarlıkların hiçbirini hatırlamıyordu. </st><st c="22840">Yoksa gerçekten içinde iki insan mı yaşıyordu? </st><st c="22887">Biri mazlum, sessiz, ufak tefek Nuri Pakyürek, biri de Toros Canavarı...</st></p>
			<p><st c="22959">Bütün bu insanlar, karısı, oğlu, kızı, polisler, gazeteciler, hepsi, hepsi birden yanılmış olamazdı ya... </st><st c="23066">Demek o gerçekten bir canavardı da kendisi bunu bilmiyordu. </st><st c="23126">Bankalar soymuş, evler, ocaklar söndürmüş, canlara kıymış bir canavar...</st></p>
			<p><st c="23198">Nuri Pakyürek odasına kapanıp ağlıyordu:</st></p>
			<p><st c="23239">– Allahım! </st><st c="23251">diyordu. </st><st c="23260">Böyle bir canavarı hapsedecek benim bu aciz bedenimden başka kafes bulamadın mı?</st></p>
			<p><st c="23340">Korunmaya, sevecenliğe ihtiyacı vardı. </st><st c="23380">Karısının yanına gidiyor, karısı bir bahaneyle kaçıyordu. </st><st c="23438">Oğluyla konuşmak istiyor, kızını sevmek istiyor, onlar da kaçıyorlardı.</st></p>
			<p><st c="23509">Nuri Pakyürek canavar olduğuna iyiden iyiye inandı. </st><st c="23562">Salondaki boy aynasına bakıp bakıp, kendinden korkuyordu. </st><st c="23620">Kendi kendisinden kaçmak istiyordu. </st><st c="23656">Canavarlığı öylesine benimsemişti ki, aynanın karşısına geçip tıpkı bir canavar gibi böğürtüler, acayip sesler çıkarmaya, duvarları tırmalamaya, döşeme tahtalarını dişlemeye başladı...</st></p>
			<p><st c="23840">Bir sabah gazeteler Toros Canavarı’nın ikinci kez yakalandığını yazdılar. </st><st c="23915">Bu ikincisi gerçek Toros Canavarı’ydı. </st><st c="23954">Bunun adı Nuri Pakyürek değildi ve suç üzerinde yakalanmıştı. </st><st c="24016">Sorgusunda şöyle dedi:</st></p>
			<p><st c="24038">– Daha yakalanmazdım ama, isteyerek yakalandım... </st><st c="24089">Baktım ki bir zibidiyi Toros Canavarı diye ortaya çıkardınız. </st><st c="24151">Herif benim namımı kullanıp duruyor. </st><st c="24188">Buna artık dayanamadım. </st><st c="24212">Çıktım ortaya...</st></p>
			<p><st c="24228">– Ya bu nüfus kâğıdı işi?</st></p>
			<p><st c="24254">– Nüfus kâğıdı mı? </st><st c="24274">Bundan yirmi yıl önce, bir soyguna giderken, birisinin düşürdüğü nüfus kâğıdını buldum. </st><st c="24362">Adı Nuri Pakyürek’ti. </st><st c="24384">Yakalanmamak, tanınmamak için yıllarca o nüfus kâğıdını taşıdım. </st><st c="24449">Nuri adını kullandım.</st></p>
			<p><st c="24470">Bu haberi Mehpare Hanım duyunca olayı hatırladı. </st><st c="24520">Evliliklerinin ilk yıllarında bigün kocası nüfus kâğıdını çaldırmış, sonra yeniden bir nüfus kâğıdı çıkarmıştı. </st><st c="24632">Mehpare Hanım:</st></p>
			<p><st c="24646">– Ben o sünepenin bu işleri yapamayacağını zaten biliyordum, dedi.</st></p>
			<p><st c="24713">Oğlu, babasına yeniden kavuşmuş kadar sevinç içinde,</st></p>
			<p><st c="24766">– Zavallı babacığım! </st><st c="24788">dedi. </st><st c="24794">Melek gibi adamdır. </st><st c="24814">Hiç o canavar olabilir mi?</st></p>
			<p><st c="24840">Kızı Gülay,</st></p>
			<p><st c="24852">– Şu kadarcık inanmamıştım, dedi.</st></p>
			<p><st c="24886">Ev sahibi de haber almış, o sırada biriken kiraları istemeye gelmişti. </st><st c="24958">Pakyürek ailesi ve ev sahibi, sevinç içinde Nuri Beyin odasını açtılar. </st><st c="25030">Mehpare Hanım, kollarını açarak,</st></p>
			<p><st c="25062">– Ah kocacığım!.. </st><st c="25081">Sen değilmişsin... </st><st c="25100">Sen canavar değilmişsin!.. </st><st c="25127">diye odaya girdi.</st></p>
			<p><st c="25144">O sırada Nuri Pakyürek, duvar aynasında yüzünü seyrederken acayip sesler çıkarıyordu. </st><st c="25231">Kapıyı açanların üstüne yürüdü. </st><st c="25263">Hepsi korkarak kaçıştılar. </st><st c="25290">O günden sonra Nuri Pakyürek’i Toros Canavarı olmaktan hiçkimse kurtaramadı. </st><st c="25367">Canavarlık çok mu hoşuna gitmişti, yoksa gerçekten canavar mıydı, burası anlaşılamadı.</st></p>
	
	
	</section>		
 <div id="charCountTotal" value="25453"></div></body>
</html>
