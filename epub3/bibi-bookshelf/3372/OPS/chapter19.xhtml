<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>TOROS CANAVARI</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter19">
  	<section>
      	<h1 id="head-19"><st c="0">Masanın Yeri</st></h1>
			<p><span><st c="13">D</st></span><st c="15">evlet dairesi değil, bir özel işletme, kurum da değil, ikisi ortası biyer. </st><st c="90">İşin kötüsü de bu ya. </st><st c="112">Çünkü devlet dairelerinin de, özel kurumların da ne kadar kötü yanları varsa hepsi var da orda, iyiliklerinden hiçbiri yok.</st></p>
			<p><st c="235">Geniş bir oda, camlı bir bölmeyle ikiye ayrılmış. </st><st c="286">Dipteki bölmede Müdür oturuyor. </st><st c="318">Öbür yanda altı memur, altısı da kadın.</st></p>
			<p><st c="357">Bu altı kadın memur günlerini çok eğlenceli geçirirler. </st><st c="414">Günde üçle beş saat arasında orada bulunurlar. </st><st c="461">Bunun yarısı fal bakmakla geçer; kahve falı, kâğıt falı, el falı... </st><st c="529">Hanımların hepsi de çok iyi fal açarlar. </st><st c="570">Eğer memlekette falcılık serbest olsa, bu işten zengin olabilirlerdi. </st><st c="640">Bunlar amatör falcıdır. </st><st c="664">Fal bakılmadığı zamanlar sinemalardaki filmlerden konuşulur. </st><st c="725">Arada dedikodu yapılır.</st></p>
			<p><st c="748">Camlı bölmede oturan Müdür ençok onların dedikodu yapmalarından memnundur. </st><st c="824">Çünkü dedikodu yapılırken gürültü biraz azalır, fısıltı, kulak kulağa konuşma başlar. </st><st c="910">Bu zamanda insan azçok okuduğunu anlar, yazdığını bilir.</st></p>
			<p><st c="966">Bunların dışında modadan, elbiselerden konuşulur. </st><st c="1017">Geriye kalan zaman makyaja ancak yeter. </st><st c="1057">Bir de bakmışsın akşam olmuş.</st></p>
			<p><st c="1086">Her sabah,</st></p>
			<p><st c="1097">– Oooof... </st><st c="1109">Aman... </st><st c="1117">Saatler de geçmek bilmiyor kardeş, derler.</st></p>
			<p><st c="1159">Her akşam,</st></p>
			<p><st c="1170">– Günler ne çabuk geçiyor kardeş, derler. </st></p>
			<p><st c="1213">Gün dediğin nedir ki...</st></p>
			<p><st c="1236">Ee peki bunlar hiç iş yapmazlar mı? </st><st c="1273">Eğer bütün bu yapılanları işten saymıyorsanız, arayerde vakit kalırsa iş de yaptıklarını hatırlamalısınız. </st><st c="1380">“Eshab-ı mesalih”</st><sup><a epub:type="noteref" href="#f1"><st c="1397">*</st></a></sup><st c="1399"> denen birileri vardır ya, bu hanımlar işte o “eshab-ı mesalih”lerin hepsini hükümete muhalif yaparlar. </st><st c="1503">Evet evet, muhalif yaparlar. </st><st c="1532">Dünyanın en iyi partisi iktidara geçse; iktidarda da dünyanın en iyi işlerini yapsa, bütün yurttaşlar “eshab-ı mesalih” olarak bu altı hanıma bikez işleri düşse, iktidar partisinin yaptığı bütün iyi işler güme gider ve yurttaşların hepsi muhalif olur.</st></p>
			<p><st c="1783">Muhalefet partilerinin yapacakları bitek iş var: Seçimlerden önce seçmenleri kuyruk yapıp bu altı hanımın karşısından geçirtmek, sonra oy sandığına göndermek. </st><st c="1943">Seçmenlerin hiçbiri iktidar partisine oy vermez. </st><st c="1992">Oysa bu altı hanımın altısı da, iktidar partisi ileri gelenlerinden torpillidir.</st></p>
			<p><st c="2072">Bu hanımlar böyledir de başka odalardaki yedinci hanım, sekizinci bey, dokuzuncu beyefendi, onuncu hademe, onbirinci kapıcı böyle değil midir? </st><st c="2216">Hepsi böyledir. </st><st c="2232">Şansları yokmuş, yalnız bu altı hanım hikâyenin konusu oldular.</st></p>
			<p><st c="2295">Müdür önündeki raporlardan bir cümleyi üst üste beş kez okudu. </st><st c="2359">Gürültüden, kahkahadan okuduğunu anlayamadı. </st><st c="2404">Dedikoduya başlasınlar da okuduğunu anlayacak kadar biraz sessizlik olsun diye bekledi. </st><st c="2492">Altı hanım o gün inadına dedikodu yapmıyorlardı.</st></p>
			<p><st c="2540">Müdür cümleyi altıncı, yedinci kez okudu, yine bişey anlamadı. </st><st c="2604">Ofladı, pufladı, cıgara tablasını camın üzerine vurdu. </st><st c="2659">Altı hanımın altısı da iplemiyordu. </st><st c="2695">Müdür altı hanımdan birine seslendi:</st></p>
			<p><st c="2731">– Size on onbeş gün önce (......)’e iletilecek bir evrak vermiştim. </st><st c="2800">Yazıldı mı?</st></p>
			<p><st c="2811">Altı hanımdan biri kibrit çakmış cıgarasını yakıyordu. </st><st c="2867">Ancak üçüncü kibritte cıgarasını yaktıktan sonra,</st></p>
			<p><st c="2916">– O kadar acele miydi? </st><st c="2940">diye sordu.</st></p>
			<p><st c="2951">Müdür başını salladı. </st><st c="2974">Altı hanımdan ikincisine döndü:</st></p>
			<p><st c="3005">– Bir numara arayacaktınız. </st><st c="3034">Buldunuz mu? </st></p>
			<p><st c="3047">İkinci hanım bir elinde aynası, bir elinde ruju,</st></p>
			<p><st c="3095">– Ne numarasıydı? </st><st c="3114">diye sordu, telefon numarası mı? </st></p>
			<p><st c="3147">Müdür,</st></p>
			<p><st c="3153">– Hayır, ayakkabı numarası... </st><st c="3184">dedi.</st></p>
			<p><st c="3189">Bu espriye patlayan altı dişi kahkaha cevap verdi. </st><st c="3241">Müdür kıpkırmızı oldu</st></p>
			<p><st c="3262">Biraz sonra, altı hanımın en çalışkanı Müdür’e bir evrak getirdi. </st><st c="3329">Müdür evrakı okudu:</st></p>
			<p><st c="3348">“İlişik Hasan Mertan’ın dilekçesinde, D. </st><st c="3390">cetvelinde yazıldığı maddelere uygun olmayarak görülmüştür. </st><st c="3450">Saygılarımla.”</st></p>
			<p><st c="3464">Müdür,</st></p>
			<p><st c="3471">– Kim ilişik? </st><st c="3486">dedi. </st><st c="3492">Hasan Mertan mı? </st><st c="3509">Ne biçim Türkçe? </st><st c="3526">Hasan Mertan’ı topluiğneyle mi iliştirdiniz?</st></p>
			<p><st c="3570">Altı hanımdan en çalışkanı kızdı:</st></p>
			<p><st c="3604">– Rica ederim Müdür Bey, Türkçeyi sizden öğrenecek değilim.</st></p>
			<p><st c="3664">İncecik iskarpin topuklarının döşemede çıkardığı sert sesler duyuldu. </st><st c="3735">Altı hanımın en çalışkanı masasına otururken söyleniyordu.</st></p>
			<p><st c="3793">– Zaten kabahat bende ki, bir de evrak hazırlıyorum. </st></p>
			<p><st c="3847">Müdür, işleri yürütebilmek için disiplin kurmaktan başka yol bulamadı. </st><st c="3918">Bunun için de altı hanımdan birine karşı otoritesini göstermeliydi. </st><st c="3986">Ama hangisine? </st><st c="4001">Hangisi olursa olsun, hepsi bir. </st><st c="4034">Yeter ki Müdür’ün dediğini yaptıran, ne kadar ciddi bir adam olduğunu anlasınlar. </st><st c="4116">Bir örnek hepsine ders olur, hepsini yatıştırırdı. </st><st c="4167">Bu altı hanımın altısı da torpilli olduğundan Müdür aralarında bir fark görmedi. </st><st c="4248">Müdürlük yetkilerinin en küçüğünü kullandı. </st><st c="4292">Hademeye, altı hanımdan birinin masasını pencerenin yanından kapının soluna çekmesini söyledi.</st></p>
			<p><st c="4386">Ertesi gün altı hanımdan biri, masasının yerinin değiştirildiğini görünce kızdı, hatta biraz da ağladı. </st><st c="4491">Masanın eski yeriyle yeni yeri arasında iki metre ancak vardı. </st><st c="4554">O gün el, kahve ve kâğıt falına bakılmadı, kahkahalar atılmadı. </st><st c="4618">Hanımlar sinirliydiler. </st><st c="4642">Masasının yeri değiştirilen hanım bunu haysiyet meselesi yaptı. </st><st c="4706">Masanın yerini değiştirmek gerekiyorsa, neden onun masası seçilmişti?</st></p>
			<p><st c="4775">Gitti, torpil olan zata durumu anlattı.</st></p>
			<p><st c="4815">– Dünyada ben o masada çalışmam! </st><st c="4849">dedi.</st></p>
			<p><st c="4854">O zat, bir mesele çıkarmamak için,</st></p>
			<p><st c="4889">– Çalışma, dedi. </st><st c="4907">Seni çalıştıran var mı? </st><st c="4931">Yalnızca otur.</st></p>
			<p><st c="4945">– Oturmam da... </st><st c="4962">Dünyada oturmam. </st><st c="4979">Ben masa düşkünü değilim. </st><st c="5005">Ama o kadar kişinin içinde neden yalnız benim masanın yeri değiştirilsin?</st></p>
			<p><st c="5078">İş ciddiydi. </st><st c="5092">O zat Müdür’e bunun sebebini sordu. </st><st c="5128">Müdür,</st></p>
			<p><st c="5134">– Başka birinin masasının yerini değiştirseydim, bu sefer onun için aynı şeyi soracaktınız, dedi.</st></p>
			<p><st c="5232">– Lütfen masa eski yerine konulsun!</st></p>
			<p><st c="5268">Masa iki metre sağa çekildi, eski yerine konuldu. </st><st c="5319">Bu kez Müdür, daha yüksek bir zata gitti, durumu anlattı:</st></p>
			<p><st c="5376">– Ben dairedeki memurlardan birinin masasının yerini bile değiştiremedikten sonra, memurlar üzerinde otoritem kalır mı? </st><st c="5497">Bu şartlar altında çalışamam.</st></p>
			<p><st c="5526">O zat,</st></p>
			<p><st c="5533">– Masayı iki adımberi al ve otoriteni kur! </st><st c="5577">dedi.</st></p>
			<p><st c="5582">Masa iki adım öbür tarafa alındı. </st><st c="5617">Hanım memur masasını iki adım ötede görünce hemen çıkıp gitti. </st><st c="5680">El elden üstündür. </st><st c="5699">Bir tanıdığının tanıdığı yoluyla Müdür’ün gittiğinden daha yüksek birisini buldu. </st><st c="5781">Ona uğradığı haksızlığı anlattı. </st><st c="5814">O zat telefonu açtı:</st></p>
			<p><st c="5834">– Derhal bu hanımın masası eski yerine konulsun!</st></p>
			<p><st c="5883">– Başüstüne.</st></p>
			<p><st c="5896">Telefonu alan, öbürüne telefon etti.</st></p>
			<p><st c="5933">– Masa eski yerine konulacak.</st></p>
			<p><st c="5963">Altı hanımdan birisinin masası iki adım beriye çekildi. </st><st c="6020">Müdür bunu görünce küplere bindi. </st><st c="6054">Emri verenden daha büyüğünü buldu.</st></p>
			<p><st c="6088">– Efendim, ben bu şartlar altında çalışamam. </st><st c="6134">Ben müdür müyüm, yoksa bostan korkuluğu muyum?</st></p>
			<p><st c="6180">Emir verildi. </st><st c="6195">Masa iki adım öteye alındı.</st></p>
			<p><st c="6222">Hanım memur sabahleyin daireye gelip masasını iki adım ötede görünce tersyüzü dışarı çıktı. </st><st c="6315">Hemen o gün tirene bindi. </st><st c="6341">Başkente gitti. </st><st c="6357">Tanıdığının tanıdığının tanıdığı yoluyla bir büyük zata gözyaşları içinde uğradığı haksızlığı anlattı.</st></p>
			<p><st c="6459">Hemen emir çıktı: “Masa eski yerine alınsın!”</st></p>
			<p><st c="6505">Müdür de başkente gitti.</st></p>
			<p><st c="6530">– Ben, dedi, dairemde bir memura söz geçiremezsem nasıl disiplin kurabilirim?</st></p>
			<p><st c="6608">Hanımın masası iki adım beriye alındı.</st></p>
			<p><st c="6647">Hanım isyan etti. </st><st c="6666">Bir başkent yolculuğu daha yaptı. </st><st c="6700">İyi ki, insanlar hep bir boyda, hep bir sırada değildi. </st><st c="6756">Merdiven basamakları gibi birbirlerinden yüksekte oturuyorlardı. </st><st c="6821">Hanım memur bir basamak üsttekine çıktı. </st><st c="6862">Ağladı, güldü, ağladı, güldü...</st></p>
			<p><st c="6893">Yüksek basamaktakinden buyruk çıktı, masa iki adım öteye alındı. </st><st c="6959">Müdür, daha üst basamaktakine,</st></p>
			<p><st c="6989">– Ya o, ya ben!.. </st><st c="7008">diye bağırdı.</st></p>
			<p><st c="7021">Müdür en üst basamaktakine, yani Umum Müdür’e,</st></p>
			<p><st c="7068">– Böyle, böyle, böyle, dedi. </st><st c="7098">Ya o, ya ben...</st></p>
			<p><st c="7113">Anlattığım bu daire, öbür dairelerden çok iş çıkarır. </st><st c="7168">Çünkü bu dairede bir masa iki adım öteye, iki adım beriye gider gelir. </st><st c="7239">Öbür dairelerde bu kadarcık da ilerleme yoktur. </st><st c="7287">Masalar hep yerinde durur.</st></p>
			<p><st c="7313">Masanın sonunu merak ediyor musunuz? </st><st c="7351">Söyleyeyim: Bütün şikâyetler en üst basamakta birleşti. </st><st c="7407">Her ikisi de, yani hanım memur da, Müdür de hatırlı kişilerin tuttuğu adamlardı. </st><st c="7488">Müdür daireyi düzene koymak istiyordu. </st><st c="7527">Memur hakkını istiyordu. </st><st c="7552">En üst basamaktaki, çok iyi bir idareciydi. </st><st c="7596">En iyi bildiği iş “idare-i maslahat”tı. </st><st c="7636">Bu sefer de maslahatı idare etti.</st></p>
			<p><st c="7669">– Masa ne iki adım öteye, ne iki adım beriye alınacak. </st><st c="7725">İkisi ortası... </st><st c="7741">Bir adım yer değiştirsin, ortada dursun!</st></p>
			<p><st c="7781">Masa iki adım öteyle, iki adım berinin orta yerinde kaldı. </st></p>
			<p><st c="7841">Müdür,</st></p>
			<p><st c="7847">– Ben artık çalışmam! </st><st c="7870">dedi. </st><st c="7876">Sözümün geçmediği yerde çalışmam!</st></p>
			<p><st c="7909">Hanım memur,</st></p>
			<p><st c="7922">– Bu kadar haksızlığa dayanamam. </st><st c="7956">Artık çalışmam burada! </st><st c="7979">dedi.</st></p>
			<p><st c="7984">İkisi de daireyi bıraktılar, şimdi ayın birinden birine daireye geliyor, aylıklarını alıp gidiyorlar. </st><st c="8087">Böylesi çok daha iyi oldu. </st><st c="8114">İşler eskisinden daha yolunda yürüyor. </st><st c="8153">Darısı öbür kurumların başına. </st><st c="8184">Memurların hepsi de yalnız ayın birinde maaşlarını almak için gelseler, işler çok daha, büsbütün daha iyi olacak. </st><st c="8298">Çünkü onlar olmazsa, işleri bozacak kimse de kalmaz.</st></p>
			<p><st c="8350">Şimdi o dairede, otoriter Müdür gibi, biri daha gelip masalardan birinin yerini değiştirtmediği için hiçbir değişiklik olmuyor. </st><st c="8479">Kahveler, çaylar, gazozlar içiliyor, el falı, ayak falı, kâğıt falı, kahve falına bakılıyor, dedikodu yapılıyor ve boyanılıyor. </st><st c="8607">Ne ahenkli bir çalışma. </st><st c="8631">Allah başımıza ağzımızın tadını bozacak bir müdür getirmesin.</st></p>
		 </section>
		<aside epub:type="footnote" id="f1"><st c="8692">eshab-ı mesalih: Resmi dairelerde iş takibi yapanlar. </st><st c="8747">–y.n.</st></aside>
  <div id="charCountTotal" value="8752"></div></body>
</html>
