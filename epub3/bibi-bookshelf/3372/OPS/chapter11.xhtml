<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>TOROS CANAVARI</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter11">
  	<section>
      <h1 id="head-11"><st c="0">Şermendi Ne Zaman Doğdu?</st></h1>
			<p><span><st c="25">-</st></span>  <span><st c="27">Ç</st></span><st c="28">ok büyük bir bilgindir.</st></p>
			<p><st c="51">– Buluşları var mı?</st></p>
			<p><st c="71">– Bu da soru mu? </st><st c="89">Sizin bunu sormanızı çok görürüm. </st><st c="123">Halk neyse ama aydınlar da bilime karşı ilgisiz davranıyorlar.</st></p>
			<p><st c="185">– Söylesenize canım, ne yapmış bu ünlü bilgin?</st></p>
			<p><st c="232">– Edebiyat tarihlerimizin bugüne kadar hep yanlış yazdıkları bir tarihi düzeltti.</st></p>
			<p><st c="314">– Şimdiye kadar yanlış yazılan tarih neydi?</st></p>
			<p><st c="358">– Ondördüncü yüzyılda yaşamış Şair Şermendi var ya...</st></p>
			<p><st c="412">– Bilmiyorum.</st></p>
			<p><st c="426">– Koca bir divanı vardır. </st><st c="453">Elyazması tezkirelerin çoğunda adı geçer.</st></p>
			<p><st c="494">– Evet?</st></p>
			<p><st c="502">– İşte o şair Şermendi’nin bütün edebiyat tarihleri 4 Mayıs’ta doğduğunu yazarlar. </st><st c="586">Üstat, Şermendi’nin 4 Mayıs’ta doğmadığını ispat etti.</st></p>
			<p><st c="640">– Nasıl ispat etti?</st></p>
			<p><st c="660">– Altıyüz sayfalık bir kitap yazmakla...</st></p>
			<p><st c="701">– O kitapta ispat ediyor mu?</st></p>
			<p><st c="730">– Hayır. </st><st c="740">Böyle önemli bir mesele bir ciltle insana ispat edilebilir mi? </st><st c="803">Birinci cilt ancak meseleye giriş...</st></p>
			<p><st c="839">– Yani?</st></p>
			<p><st c="847">– Yani, birinci ciltte üstat, Şermendi’nin 4 Mayıs’ta doğmadığını söylüyor.</st></p>
			<p><st c="923">– Sonra?</st></p>
			<p><st c="932">– Sonra, artık ikinci ciltte mi olur, yoksa üçüncü, dördüncü ciltte mi, orada da 4 Mayıs tarihinin yanlışlığını ispat edecek. </st><st c="1059">Beşinci, altıncı ciltlerde de Şermendi’nin doğduğu tarihi bildirecek.</st></p>
			<p><st c="1128">– Hepsi kaç cilt olacak?</st></p>
			<p><st c="1153">– Daha belli değil. </st><st c="1174">Şimdiye kadar ancak bir cildini yazabilmiş. </st><st c="1218">Bunun için de onbeş yıl çalıştı.</st></p>
			<p><st c="1250">– Ne diyorsunuz? </st><st c="1268">Onbeş yıl mı?</st></p>
			<p><st c="1281">– Elbette... </st><st c="1295">Anlaşılan siz bilimin ne demek olduğunu hiç bilmiyorsunuz.</st></p>
			<p><st c="1353">– Öbür ciltleri ne zaman yazılacak?</st></p>
			<p><st c="1389">– İnşallah, Allah ömür verir de yaşarsa, onbeş, yirmi yıl sonra ikinci cildini bitirir. </st><st c="1478">Çünkü üstat şimdi altmışdört yaşında...</st></p>
			<p><st c="1517">– Ya, Allah gecinden versin...</st></p>
			<p><st c="1548">– O zaman, onun kaldığı yerden başka bilginler çalışmaya başlarlar.</st></p>
			<p><st c="1616">– Bişey sorabilir miyim? </st><st c="1642">Çok merak ettim: Şu Şermendi dediğiniz şair 4 Mayıs’ta doğmamış da, ya ne zaman doğmuş?</st></p>
			<p><st c="1729">– İşte edebiyat tarihini aydınlatan esas nokta da bu. </st><st c="1784">Şermendi 4 Mayıs’ta değil, 3 Mayıs’ı 4 Mayıs’a bağlayan gece doğmuş. </st><st c="1853">Saat yirmidörtten önce doğduğu için, 3 Mayıs’ta doğmuş olması gerekirken, bütün edebiyat tarihçileri bu noktada yanılmışlar, 4 Mayıs diye yazmışlar.</st></p>
			<p><st c="2001">– Hepsi hepsi bu kadarcık mı?</st></p>
			<p><st c="2031">– Az şey mi bu? </st><st c="2048">Bir eski şairin doğduğu tarihi ortaya koymak az şey midir?</st></p>
			<p><st c="2106">– Bunu, biriki satırla yazamaz mıydı? </st><st c="2145">Bunun için mi altıyüz sayfa yazdı?</st></p>
			<p><st c="2179">– Eğer biriki satırla bunu açıklasaydı, o zaman senden, benden ne farkı kalırdı? </st><st c="2261">Bilgin demek, herkesin bildiği şeyleri, hiçkimsenin bilemeyeceği biçimde yazabilen, beş kelimeyi beşyüz sayfa uzatabilen adam demektir. </st><st c="2397">Bir bilginle, bir bilgisizin ayrımı işte budur.</st></p>
			<p><st c="2444">– Öyleyse şair Şermendi’nin 4 Mayıs’ta değil, 3 Mayıs’ta doğduğunu siz nasıl anladınız? </st><st c="2533">Kitabı okuyup da mı anladınız?</st></p>
			<p><st c="2563">– Saçma bir soru. </st><st c="2582">Hiçkimse bir bilginin yazdığı eseri okuyarak, onun ne demek istediğini anlayamaz. </st><st c="2664">Bilim o kadar derindir ki...</st></p>
			<p><st c="2692">– Ben de onu soruyorum. </st><st c="2717">Öyleyse siz nasıl öğrendiniz?</st></p>
			<p><st c="2746">– Şüphesiz kitaptan değil. </st><st c="2774">Bana kendisi söyledi. </st><st c="2796">Zaten bu kitaplar okunsun diye yazılmaz ki...</st></p>
			<p><st c="2841">– Peki, ne diye bu kitapları basarlar?</st></p>
			<p><st c="2880">– Anlaşılan, bilim için en ufak bir düşünceniz yok. </st><st c="2933">Bir eser ne kadar çok satılır, anlaşılır, okunursa, o kadar değerinden kaybeder. </st><st c="3014">Onun için bilginler, kitaplarının okunup anlaşılmasını değil, raflarda dura dura tozlanmasını daha çok isterler. </st><st c="3127">Az okunan, hatta hiç okunmayan, zor anlaşılan, hatta hiç anlaşılmayan kitap, yazarının değerini artırır.</st></p>
			<p><st c="3231">– Şaştım doğrusu.</st></p>
			<p><st c="3249">– Bunda şaşılacak ne var? </st><st c="3276">Siz hiçkimsenin anlamayacağı laf etmeyi kolay mı sanıyorsunuz? </st><st c="3339">Bakın şurda saatlerdir konuşuyoruz, birbirimizi anlıyoruz. </st><st c="3398">Göreyim sizi, yalnız beş dakikacık kimsenin anlayamayacağı laf edin bakayım. </st><st c="3475">Kolay mı?</st></p>
			<p><st c="3484">– Zor.</st></p>
			<p><st c="3491">– Zor değil, olanaksız. </st><st c="3516">Beş dakikacık konuşmak değil, bir de beşyüz sayfa yazmayı düşünün. </st><st c="3583">Hem de öyle saçma sapan değil. </st><st c="3614">Bazı deliler de saatlerce, hatta günlerce birbirini tutmayan, saçma sapan laf ederler ama, hiçbir zaman bilgin olamazlar. </st><st c="3736">Bilginlerle delilerin farkı şudur: Bir bilgin hiçkimsenin anlayamayacağı beşyüz sayfalık bir eser yazınca, içinde noktasına, virgülüne kadar bitek gramer, sentaks yanlışı, bozuk bitek cümle, küçük bir mantıksızlık, çelişme bulamazsın. </st><st c="3971">Delilerinse böyle düzgün, dilbilim kurallarına uygun olarak saçmalamaları olanaksızdır.</st></p>
			<p><st c="4058">– Bişey daha öğrenmek istiyorum. </st><st c="4092">Üstat, şair Şermendi’nin 4 Mayıs’ta değil de 3 Mayıs’ı 4 Mayıs’a bağlayan gece doğduğunu nasıl ispat ediyor?</st></p>
			<p><st c="4200">– İspat ettiği filan yok... </st><st c="4229">Mesele şu: Şermendi, divanındaki şiirlerinden birinde şöyle diyormuş: “Ben, dün ile yarın selamlaşırken dünyaya geldim.” Çok açık değil mi? </st><st c="4369">Dünle yarın ne zaman selamlaşır? </st><st c="4402">Saat 24’te değil mi? </st><st c="4423">“selamlaşırken” dediğine göre, daha selamlaşmamışlar, selama hazırlanıyorlar, demektir. </st><st c="4511">Yani, saat 24 olmamış, belki beş dakika, belki iki dakika var. </st><st c="4574">Böyle olunca demek ki Şermendi 4 Mayıs’ta değil, 3 Mayıs’ta doğmuş oluyor.</st></p>
			<p><st c="4648">– İyi ama azizim, bütün bunların neye yaradığını anlayamıyorum.</st></p>
			<p><st c="4712">– Bir işe yaramıyor mu sanıyorsun? </st><st c="4748">Bir bilgin çıkıp Şermendi’nin 3 Mayıs’ta saat 11.30’da doğduğunu ispat için üç cilt eser yazacak. </st><st c="4846">Öbürü 11.30’da değil, 11.35’te doğduğunu ispat için beş cilt yazacak. </st><st c="4916">Derken böyle böyle Şair Şermendi’nin doğduğu yer, saat tastamam ortaya çıkacak.</st></p>
			<p><st c="4995">– Affedersin, yine anlayamadım. </st><st c="5028">Şermendi 3 Mayıs’ta değil de, 4 Mayıs’ta doğsa, 11.30’da değil de, 11.35’te doğsa ne olur, bundan ne çıkar?</st></p>
			<p><st c="5135">– Azizim, bütün bunlar olmasa edebiyat tarihi olur muydu sanıyorsun? </st><st c="5205">Bir bilgin 3 Mayıs diyecek, öbürü hayır 4 Mayıs diyecek, tartışma başlayacak. </st><st c="5283">Hangisi daha çok, daha anlaşılmaz, daha içinden çıkılmaz şeyler yazarsa, o daha bilgin olduğunu ispat edecek.</st></p>
			<p><st c="5392">– Anlamıyorum, bunun yararı nedir?</st></p>
			<p><st c="5427">– Yahu, bitakım insanlar bu işlerle uğraşarak profesör, ordinaryüs profesör olurlar, ün kazanırlar. </st><st c="5528">Hem rahat yaşarlar, saygı görürler, hem de isimleri yarına kalır. </st><st c="5594">Bilginler olmasaydı, örneğin Şermendi’nin hangi gün, hangi saatte doğduğunu bilemeyecektik. </st><st c="5686">Daha bunun gibi biçok gerçekleri öğrenemeyecektik. </st><st c="5737">Bilgisizlik içinde, kapkaranlık bir dünyada yaşayacaktık.</st></p>
			<p><st c="5794">İnsanlık böyle ilerliyor. </st><st c="5821">Bir bilgin, hiç yoktan ortaya bişey atıyor, öbürü, hayır öyle değil, böyle diyor. </st><st c="5903">Bir tartışma başlıyor. </st><st c="5926">Başka biri çıkıyor, ne öyle, ne böyle diyor. </st><st c="5971">İşte böyle böyle dünyamız adım adım ilerliyor.</st></p>
			<p><st c="6017">– Çok doğru... </st><st c="6033">İnsan düşünüyor da, eğer bilginler olmasa hiçbir gerçek ortaya çıkmayacakmış gibi geliyor. </st><st c="6124">Aman Tanrım! </st><st c="6137">Gerçeklerin aydınlanmadığı kapkaranlık bir dünyada nasıl yaşardık? </st><st c="6204">Onlar olmasa hiçbişey bilemeyecektik. </st><st c="6242">Hatta şair Şermendi’nin ne zaman doğduğunu bile bilemeyecektik; onu 4 Mayıs’ta doğmuş sanacaktık. </st><st c="6340">Böyle bir dünyada yaşanamazdı. </st><st c="6371">Bilginler olmasa ne yapardık bilmem ki...</st></p>
    </section>
  <div id="charCountTotal" value="6412"></div></body>
</html>
