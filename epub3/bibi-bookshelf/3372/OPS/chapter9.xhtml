<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>TOROS CANAVARI</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter9">
  	<section>
			<h1 id="head-9"><st c="0">Zarif Hatıralar</st></h1>
			<p><span><st c="16">B</st></span><st c="18">izim Doğan, üç yılı geçti, iş güç yapmıyor, ama gül gibi geçiniyor. </st><st c="86">Eğer tek başına bekâr olsa, buna pek aldırmayacağım ama, başında dört can var. </st><st c="165">Üstelik çok da iyi yaşıyorlar.</st></p>
			<p><st c="195">Üç yıl önce benden bin lira borç almıştı, dört gün sonra getirdi, verdi. </st><st c="269">Çok iyi biliyorum, hiçbir işi gücü de yok, miras da yemedi. </st><st c="329">Geçen gün,</st></p>
			<p><st c="339">– Sorması ayıp ama Doğan, dedim, sen benim eski arkadaşımsın, çekinecek bişey yok. </st><st c="423">Kuzum, ne iş yapıyorsun da para kazanıyorsun?</st></p>
			<p><st c="468">Doğan güldü,</st></p>
			<p><st c="481">– İş miş yaptığım yok, dedi. </st><st c="511">Biliyorsun beşyüz lira aylıkla memurdum. </st><st c="552">Çekmediğim sıkıntı kalmadı. </st><st c="580">Çıktım memurluktan, şimdi çok şükür iyi kazanıyorum, hem de hiç çalışmadan. </st><st c="656">Üstelik para da biriktiriyorum.</st></p>
			<p><st c="687">Aklıma kötü şeyler geldi. </st><st c="714">Eski arkadaşım olduğu için,</st></p>
			<p><st c="741">– Aman Doğan, sakın... </st><st c="765">dedim.</st></p>
			<p><st c="771">– Yooo... </st><st c="782">dedi, kanunsuz iş yapmıyorum. </st><st c="812">Merak etme! </st><st c="824">Tastamam kanuna uygun.</st></p>
			<p><st c="846">– Nedir bu iş peki?</st></p>
			<p><st c="866">– Düşündüm taşındım. </st><st c="888">Memlekette hergün yeni yeni iş alanları açılıyor. </st><st c="938">Herkes havadan para kazanıyor. </st><st c="969">Ben niye kazanmayayım, dedim. </st><st c="999">Bir kazanç kapısı da ben buldum.</st></p>
			<p><st c="1031">Büsbütün meraklandığımı görünce,</st></p>
			<p><st c="1064">– Haydi eve gidelim de gör, dedi.</st></p>
			<p><st c="1098">Doğan’ın evinde koca bir oda, masa lambaları, biblolar, süslü çerçeveler, vazolar, saksı altları, değerli albümler, deri cüzdanlar, abajurlar, bu çeşit daha bisürü eşyayla doluydu.</st></p>
			<p><st c="1279">– Bunlar ne Doğan? </st><st c="1299">Yoksa evde çoluğa çocuğa bunları yaptırıp satıyor musun?</st></p>
			<p><st c="1355">Böyle dedim ama, bu güzel eşyalar çoluk çocuk işi değildi. </st><st c="1415">Gazetedeki bir ilanı gösterdi,</st></p>
			<p><st c="1445">– Oku şunu! </st><st c="1458">dedi.</st></p>
			<p><st c="1463">OKMEYDANI ŞUBEMİZ</st></p>
			<p><st c="1481">Bugün emrinizdedir</st></p>
			<p><st c="1500">Bankamızın Okmeydanı’nda bugün açılan şubesinde yüz lira hesap açtıranlara çok zarif ve nadide hatıralar verilecektir. </st><st c="1620">Ayrıca falan filan...</st></p>
			<p><st c="1641">ŞEY BANK</st></p>
			<p><st c="1650">İlanı okuduktan sonra,</st></p>
			<p><st c="1673">– Bu ne? </st><st c="1683">dedim. </st></p>
			<p><st c="1690">Saatine baktı,</st></p>
			<p><st c="1704">– Haydi, dedi, atlayalım bir arabaya, Okmeydanı’na gidelim. </st><st c="1765">Nasıl para kazandığımı o zaman daha iyi anlarsın.</st></p>
			<p><st c="1814">Şey Bank’ın Okmeydanı’nda o gün açılan şubesine gittik. </st><st c="1871">Banka davetlilerle doluydu. </st><st c="1899">Her tarafta sepet sepet çiçekler vardı. </st><st c="1939">Mükemmel de bir büfe, pastalar, limonatalar, sandviçler, şuruplar...</st></p>
			<p><st c="2007">Doğan,</st></p>
			<p><st c="2014">– Ye allahaşkına, çekinme! </st><st c="2042">diyor. </st></p>
			<p><st c="2049">Patlayasıya yedik, hâlâ Doğan ikram ediyor:</st></p>
			<p><st c="2092">– Vallahi darılırım, şu kestane şekerlerinden de al! </st><st c="2146">Çok nefis...</st></p>
			<p><st c="2158">– Buraya kadar doydum Doğan.</st></p>
			<p><st c="2187">– Üstüne vişne suyu iç, bastırır, istersen elma suyu...</st></p>
			<p><st c="2243">– Patlayacağım yahu...</st></p>
			<p><st c="2266">– Aman şu fondanlardan al, pek nefis şeyler...</st></p>
			<p><st c="2313">– Babanın malı gibi ikram ediyorsun.</st></p>
			<p><st c="2350">– Babamın malı olsa hiç ikram eder miyim? </st><st c="2393">Bu daha bişey değil. </st><st c="2414">Ben beş altı yoksul kızın, banka şubelerinin açılış törenlerinde nişanlarını yaptım.</st></p>
			<p><st c="2498">– Atma...</st></p>
			<p><st c="2508">– Vallahi... </st><st c="2522">Kızları nişanladım. </st><st c="2542">Davetlileri de yeni açılan banka şubelerine çağırdım. </st><st c="2596">Burada yediler, içtiler, birara nişan yüzüklerini de taktım... </st><st c="2659">Hazır heryanda çiçekler de var. </st><st c="2691">Çiçeklerin arasında nişanlıların resimlerini de çektirdim. </st><st c="2750">Oldu bitti. </st><st c="2762">Kaç yoksulu sevindirdim. </st><st c="2787">Böyle bir nişan töreni yapsan ikibin liraya çıkmaz.</st></p>
			<p><st c="2838">Ben üç yıldır lokantalara gitmiyorum. </st><st c="2877">Nasıl olsa enaz hergün biriki banka şubesi açılıyor. </st><st c="2930">Öğle yemeklerini tıka basa bu açılış törenlerinde yiyorum. </st><st c="2989">Hatta bazen çoluğu çocuğu getirip onlara da yedirtiyorum. </st><st c="3047">Kuzu gibi doyuyoruz. </st><st c="3068">Akşama bile yiyemiyoruz. </st><st c="3093">Eşi dostu da davet ettiğim oluyor.</st></p>
			<p><st c="3127">– Peki be Doğan, hiçbişey demiyorlar mı?</st></p>
			<p><st c="3168">– Nasıl derlermiş? </st><st c="3188">Ben bütün bankaların müşterisiyim.</st></p>
			<p><st c="3222">– Şu senin yeni bulduğun kazanç yolunu öğret!</st></p>
			<p><st c="3268">– Dur, acele etme. </st><st c="3288">Kremşokola yer misin?</st></p>
			<p><st c="3309">– Mersi.</st></p>
			<p><st c="3318">Yenildi, içildi. </st><st c="3336">Doğan beni salonun bir köşesine götürdü.</st></p>
			<p><st c="3376">– Bak! </st><st c="3384">dedi.</st></p>
			<p><st c="3389">Burada da tıpkı Doğan’ın evinde gördüğüm eşyalardan vardı. </st><st c="3449">Abajurlar, dolmakalemler, biblolar, eşarplar... </st><st c="3497">Şubeye her yüz lira yatırana hatıra olmak üzere bu zarif hediye eşyalardan birini veriyorlardı. </st><st c="3593">Doğan cüzdanından onyedibin lira çıkardı.</st></p>
			<p><st c="3634">– Yarın başka bir şube açılıyor, dedi, onbini kalsın. </st></p>
			<p><st c="3689">Yedibin lirasını bankaya yatırdı ve her yüz liraya bir hediyeden yetmiş hediye aldı.</st></p>
			<p><st c="3773">– İşimiz bitti, haydi gidelim, dedi.</st></p>
			<p><st c="3810">Aldığı hediyeleri bir taksiye zor doldurduk. </st><st c="3856">Arabada,</st></p>
			<p><st c="3864">– Ben bu kazancı yine anlamadım, dedim. </st></p>
			<p><st c="3905">O eşyaların fiyatlarını hesaplamaya başladı:</st></p>
			<p><st c="3949">– Şu vazo on lira...</st></p>
			<p><st c="3970">– Vermezler, dedim, yirmiye bile zor alırsın.</st></p>
			<p><st c="4016">– Alırken öyledir ama, satarken yarı fiyatına gider. </st><st c="4070">Zaten ben ucuz pahalı demeden satıyorum. </st><st c="4111">Şu iki eşarp onbeşerden otuz. </st><st c="4141">Şu cüzdanlar, ikişerbuçuk desen yedibuçuk eder.</st></p>
			<p><st c="4188">Hediyelerin hepsinin kendine göre fiyatlarını koydu, topladı,</st></p>
			<p><st c="4250">– Buradan kazancım ikiyüzseksen lira. </st><st c="4289">Sabahleyin de başka bir banka şubesinin açılışına gitmiştim. </st><st c="4350">Oradan da yüzotuz lira kazandım. </st><st c="4383">Demek günlük kazanç dörtyüzon lira. </st><st c="4419">Bugün az oldu. </st><st c="4434">Bazı günler, altı yediyüz lira kazanıyorum.</st></p>
			<p><st c="4477">– Doğan, vallahi anlayamadım. </st><st c="4508">Sen bu malları satıyorsun, iyi... </st><st c="4542">Ama her açılan şubeye yatırmak için yedi sekizbin lirayı nerden buluyorsun?</st></p>
			<p><st c="4617">– Yok canım, o kadar para gerekli değil... </st><st c="4661">Topu topu yirmibin liram var. </st><st c="4691">Bankaya paramı yatırıyorum. </st><st c="4719">Üç gün sonra gidip paramı çekiyorum. </st><st c="4756">Sattığım hediye malların parası bana kâr kalıyor. </st><st c="4806">Sonra oradan çektiğim parayı, yeni açılan başka bir banka şubesine yatırıyorum.</st></p>
			<p><st c="4885">– Kolay iş...</st></p>
			<p><st c="4899">– Yooo... </st><st c="4910">Kolay değil. </st><st c="4923">Gün oluyor, üç dört banka şubesi birden açılıyor, hepsine yetişemiyorum.</st></p>
			<p><st c="4995">– İyi ama Doğan, herkes senin gibi yaparsa bu bankalar batar kardeşim.</st></p>
			<p><st c="5066">– Bişeycik olmaz. </st><st c="5085">Hem ben paramın hepsini çekmiyorum ki. </st><st c="5124">Ayıp olur diye biriki lirasını bırakıyorum. </st><st c="5168">Mesela bu Şey Bank’ın Istanbul’da kırk şubesi var. </st><st c="5219">Benim de her şubede bikaç liralık hesabım var. </st><st c="5266">Bankalar işte o benim paraları işletip dünya kadar kazanıyorlar. </st><st c="5331">İş, onu işletmesini bilmekte. </st><st c="5361">Hadi ben bunları Kapalıçarşı’ya götürüp de satayım. </st><st c="5413">Şu yükten kurtulayım.</st></p>
			<p><st c="5434">Ben arabadan inerken, taksinin radyosu bir banka reklamı veriyordu: “Her yüz liralık hesap açtırana kıymetli, nadide ve zarif hediyeler. </st><st c="5572">Karacaahmet şubemiz yarın açılıyor... </st><st c="5610">Trınk Bank! </st><st c="5622">Trınk Bank! </st><st c="5634">Trınk Bank!”</st></p>
			   </section>
  <div id="charCountTotal" value="5646"></div></body>
</html>
