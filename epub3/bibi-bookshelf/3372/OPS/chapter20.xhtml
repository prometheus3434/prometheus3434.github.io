<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>TOROS CANAVARI</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter20">
  	<section>
      	<h1 id="head-20"><st c="0">Hamamcı Mehmet Ağa</st></h1>
			<p><span><st c="19">N</st></span><st c="21">asıl yaptım o işi bilmem. </st><st c="47">Hatırladıkça hâlâ hem utanır, hem gülerim.</st></p>
			<p><st c="89">Aşağı yukarı yirmibeş yıl oluyor. </st><st c="124">Yatılı okuldayız. </st><st c="142">Biz orada ne okuduk, nasıl okuduk bilemiyorum. </st><st c="189">Gülüp eğlenmekten derse vakit mi kalırdı...</st></p>
			<p><st c="232">Daha hava aydınlanmadan bir tekmeyle uyanırsın. </st><st c="281">Bu, ya Rezil Kâni’nin ya Çamur Şevket’in, ya Patates Necmi’nin tekmesidir. </st><st c="356">Uyku sersemi fırlarsın,</st></p>
			<p><st c="379">– Ne ulan?</st></p>
			<p><st c="390">– Kalk, tulumba tatlısı...</st></p>
			<p><st c="417">Bir karavana, tepeleme dolu tulumba tatlısı yada vezirparmağı. </st><st c="481">Ye Mehmet ye!.. </st><st c="497">Bizim sınıfta dört beş çocuk –hangi çocuk, koca delikanlılar– vardı ki bütün ders yılını “mutfak nöbetçiliği” ile geçirirlerdi.</st></p>
			<p><st c="624">Her öğrencinin sırayla “mutfak nöbeti” tutması gerekliydi. </st><st c="684">Bunu sanırım, hayat bilgimiz artsın diye yaptırırlardı. </st><st c="740">Ama, içimizden üç dört kişiden başka hiçkimseye mutfak nöbeti gelmezdi. </st><st c="812">Hep onlar mutfak nöbetçisi olurlardı. </st><st c="850">Ama zorla, ama güzellikle. </st><st c="877">Zorla başa çıkamazlarsa,</st></p>
			<p><st c="901">– Mutfak nöbetini sat! </st><st c="925">derlerdi.</st></p>
			<p><st c="934">Mutfak nöbetini satmak demek, bir karavana tatlıya konmak demekti. </st><st c="1002">Onlar, bu işin girdisini, çıktısını bildiklerinden bir karavana tatlıya, mutfak nöbetini satın alırlardı.</st></p>
			<p><st c="1107">Bana kızarmış börekler, butlar, tatlılar gelirdi. </st><st c="1158">Ben sözüm ona, o sınıfın çalışkanı olduğumdan, bunlar vereceğim kopyaların karşılığıydı. </st><st c="1247">Kopya verir, tatlı yerdim. </st><st c="1274">Bişey varsa, bu tatlılar, tuzlular, yemekhanede değil, koğuşta kimse uyanmadan yenirdi. </st><st c="1362">Mutfak nöbeti tutarak gerçekten de hayat bilgisi alırdık, hayatta başkalarının hakkını yeme bilgisi...</st></p>
			<p><st c="1464">Şiş göbekle yatağa uzanırdık. </st><st c="1495">Önce hamam borusu, bir saat kadar sonra da kalk borusu çalardı. </st><st c="1559">İlle o kalk borusu... </st><st c="1581">Ne güzel, ne yanık, ne içli notadır o... </st><st c="1622">“Dadat dataaaa, dadat dataaa, ti ta tâââ...” Karavana borusuna kurban olayım, kalk borusunda bıraksınlar uyuyayım.</st></p>
			<p><st c="1736">En büyük derdimiz hamamdı. </st><st c="1764">Hamama yıkanmak için mi girerdik, yoksa iş olsun diye mi, bilmem. </st><st c="1830">Ama en iyi eğlencemiz hamamdı. </st><st c="1861">Hamamın da sırası vardı, haftada bigün. </st><st c="1901">Sırayı kim dinler? </st><st c="1920">Hamama girmek, sınıf geçmekten zor bir işti. </st><st c="1965">Kopya mopya sınıf geçersin, hamam öyle mi ya?</st></p>
			<p><st c="2010">Hamam çetesini akşamdan kurardık. </st><st c="2045">Pazusu en kuvvetliler kurna kapmaya ayrılırdı. </st><st c="2092">Hamamda en zor iş, kurna kapmak, ondan sonra havlu, peştamal kapmak. </st><st c="2161">Ufak tefekler, hamama gürültü arasında aradan girebilecek olanlar, nalın kapma, hamam tası kapma postasına ayrılırdı.</st></p>
			<p><st c="2278">Her ekibin kurna kapıcıları geceyarısı yataktan fırlarlar, hamamın kapısında nöbete girerler. </st><st c="2373">Hamamcı Mehmet Ağa ak sakallı bir ihtiyar, yaşı yetmişi çoktan geçmiş. </st><st c="2444">Bütün hayatında yaptığı tek iş hamamcılık. </st><st c="2487">Hem de yalnız bizim okulun hamamcılığı. </st><st c="2527">Köyünden askere gelmiş. </st><st c="2551">Sonra hamamcı olmuş, oluş o oluş... </st><st c="2587">Onun hamamcılık ettiği ilk günlerin öğrencilerinin çoğu emekli olmuş, çoğu da general!.. </st><st c="2676">Okula geldiler mi, ille gider Hamamcı Mehmet Ağayı görürler. </st><st c="2737">Mehmet Ağa onları tanımaz, sanki hepsi bir adammış gibi bakar onlara.</st></p>
			<p><st c="2806">Hamamın kapısı kale kapısı gibi kalın odundan ki, Yeniçeriler koçbaşıyla vursalar kırılmaz. </st><st c="2899">Hamam nöbeti gelen öğrenciler, her gece mi her gece Mehmet Ağa ile çekişirler. </st><st c="2978">Artık bu çekişme okulda gelenek olmuş. </st><st c="3017">Geceyarısından başlarlar, taa hamamın açılma saatine kadar kapıya güüüm güm vururlar, taş, sopa, tekme, yumruk... </st><st c="3131">Mehmet Ağa, elli yıldır mı, altmış yıldır mı, bu gürültüye alışmış, hiç kılını kıpırdatmaz. </st><st c="3223">Artık bu gürültüde uyur mu, uyumaz mı, bilinmez. </st><st c="3272">Belki de alışmıştır, uyur. </st><st c="3299">Onun bir çalar saati vardır. </st><st c="3328">Her sabah dörtbuçukta saati çalmaya başlar, dışardan duyulur. </st><st c="3390">Kapıda bekleyen kalabalıkta bir kaynaşma olur. </st><st c="3437">Mehmet Ağa aptesini alır, sabah namazını kılar, duasını eder. </st><st c="3499">Bu arada kapı yıkılırcasına vurulur, tekmelenir, zavallı ihtiyar Mehmet Ağaya ne sövülür, ne sövülür... </st><st c="3603">O hiç aldırmaz, bana mısın demez.</st></p>
			<p><st c="3636">Programa göre tam hamam saati gelince kapıyı açar. </st><st c="3688">Açar ama, nasıl açar?.. </st><st c="3712">Hamam kapısını açmak, değme babayiğitin yapacağı iş değil. </st><st c="3771">Kapıyı bir acemi açsa, ezilir, çiğnenir, mazallah parçası kalmaz. </st><st c="3837">Kapının açılmasıyla, bir insan selinin gür diye içeri akması bir olur.</st></p>
			<p><st c="3907">Kalın ağaçlardan hamam kapısının arkasına geçme bir odun vardır. </st><st c="3973">Odunun bir ucuna kalın bir ip bağlıdır. </st><st c="4013">Mehmet Ağa, on, onbeş metre geriden işte bu ipi çeker. </st><st c="4068">O zaman kapıyı tutan odun, demir yuvalarından çıkar, birden kapı açılır. </st><st c="4141">Kavga, dövüş, kıyamet... </st><st c="4166">Kimi kurnaya, kimi tasa, kimi nalına, peştamala saldırır. </st><st c="4224">Bir de sen kaptın, ben kaptım kavgası var. </st><st c="4267">Kimi peştamalı çekiştire çekiştire yırtar, kiminin nalını kayar yuvarlanır.</st></p>
			<p><st c="4342">İş bu kadarla kalsa iyi. </st><st c="4368">Bir hamam çetesinin kurna kapıcıları açıkgözlülük edemediler de kurna kapamadılar mı, yandılar! </st><st c="4464">Çetenin öbür ortakları onun pestilini çıkarırlar, vur babam vur, vur ha vur...</st></p>
			<p><st c="4542">Ramazandı. </st><st c="4554">Bir Dahiliye Müdürümüz Yarbay Recep Bey var ki, ondan tir tir titriyoruz. </st><st c="4628">Yüzünü gören değil, sesini duyan girecek fare deliği arar... </st><st c="4689">Neden korkardık bu Recep Beyden bilmem. </st><st c="4729">Ne bağırır, ne çağırır, ne döver, ne söver, yine de korkardık. </st><st c="4792">Döver mi dedim, elbet ya... </st><st c="4820">Bizi döverlerdi o zaman. </st><st c="4845">Onsekiz yaşında delikanlı ne demek? </st><st c="4881">Vücudunda onsekiz beygir kuvveti var demektir. </st><st c="4928">Hiç dinlemezler. </st><st c="4945">Dövdüler mi, bu babayiğit delikanlıyı da Allah yaratmış demezler. </st><st c="5011">Ama Recep Bey, nerde dövmek, ağır bir söz bile söylemez. </st><st c="5068">Gelgelelim yüzü hiç mi hiç gülmezdi. </st><st c="5105">Sanırım, Vanlıydı. </st><st c="5124">Dili öyle çalardı.</st></p>
			<p><st c="5142">Ramazandı. </st><st c="5154">Dahiliye Müdürü Yarbay Recep Bey her gece mi her gece, sahurdan sonra hamama girerdi. </st><st c="5240">Geceyarısından sonra koridorlarda bir nalın sesi duyulur, Recep Beyin nalınları, Recep Bey ayağında nalınlar, bacağında uzun, paçadan bağlı don, sırtında kaputu, her ramazan gecesi, sahurdan sonra koridordan geçer, hamama gider.</st></p>
			<p><st c="5468">Rezil Kâni’nin mutfak nöbetçisi olduğu bir gece, Kâni elinde şambabası dolu karavanayla yatakhaneye gelirken, koridorun köşesinde Recep Beyle yüz yüze gelmemiş mi? </st><st c="5633">Rezil Kâni, besbelli şaşkınlıktan olacak, karavanayı Dahiliye Müdürünün ellerine bıraktığı gibi tersyüzü kaçmış. </st><st c="5746">Recep Bey karavana elinde, koğuştan içeri girmiş. </st><st c="5796">Biz onun sesiyle uyandık:</st></p>
			<p><st c="5821">– Efendiye bah, garavanayı çaliy, gecenin bi vahtı yatağa daliy...</st></p>
			<p><st c="5888">Kimsede ses yok.</st></p>
			<hr />
			<p><st c="5905">Bizim hamam çetesi bana,</st></p>
			<p><st c="5930">– Bu gece kurnayı sen kapacaksın, dedi.</st></p>
			<p><st c="5970">Ben nasıl kurna kaparım? </st><st c="5996">Boy yok, bos yok... </st><st c="6016">Haydutlar beni ezer geçerler. </st><st c="6046">Bir de kurnayı kapamazsam döverler, pestilimi çıkarırlar. </st><st c="6104">Düşündüm taşındım, aklıma bir kurnazlık geldi. </st><st c="6151">Recep Bey elinde şambaba dolu karavanayla yatakhaneye girip neler söylediyse ben de onun ağzıyla tıpkı öyle söylüyordum:</st></p>
			<p><st c="6271">– Efendiye, bah! </st><st c="6289">Garavanayı çaliy, gecenin bu vahtı yatağa daliy...</st></p>
			<p><st c="6339">Bizim çeteye,</st></p>
			<p><st c="6353">– Ne zaman isterseniz hamama gidelim. </st><st c="6392">Kapıda beklemeye lüzum yok, dedim.</st></p>
			<p><st c="6426">– Mehmet Ağa kapıyı açar mı? </st><st c="6456">dediler.</st></p>
			<p><st c="6464">– Ben açtırırım.</st></p>
			<p><st c="6481">Hamamın tarihinde böyle şey görülmemiş. </st><st c="6522">Ben nasıl olsa dayağı göze aldığım için yapacağım numara sökerse söker diye yürüdüm. </st><st c="6607">Arkamda bizimkiler. </st><st c="6627">Hamam vaktine daha iki saat var. </st><st c="6660">Kapıyı vurdum. </st><st c="6675">Tıpkı bizim Recep Bey gibi, onun ağzıyla bağırdım:</st></p>
			<p><st c="6725">– Memmed Ağaaa! </st><st c="6742">Memmed Ağa! </st><st c="6754">Ben Dahiliye Müdiri’yem, gapıyı aç Memmed Ağa!</st></p>
			<p><st c="6800">Kapı açılmasın mı? </st><st c="6820">Hamamcı Mehmet Ağanın kapıyı yüzüme kapamasına vakit kalmadan içeri daldık. </st><st c="6896">Bizi artık kimse hamamdan çıkaramaz.</st></p>
			<p><st c="6932">Bu numara hemen duyulmuş. </st><st c="6959">Bikaç gece üst üste başka çocuklar hamama gelip,</st></p>
			<p><st c="7007">– Memmed Ağa!.. </st><st c="7024">Ben Dahiliye Müdüri’yem. </st><st c="7049">Gapıyı aç Memmed Ağa! </st><st c="7071">diye hamamı açtırmışlar.</st></p>
			<p><st c="7095">Mehmet Ağanın, bu numarayı iki, üç kez yuttuktan sonra, gözü açılmış.</st></p>
			<p><st c="7165">Bir gece, sabaha karşı, yine hamam kapısındayız,</st></p>
			<p><st c="7214">– Memmed Ağa!.. </st><st c="7231">Ben Dahiliye Müdüri’yem! </st><st c="7256">diye bağırıp dururken, Recep Beyin nalın seslerini duyunca çil yavrusu gibi hepimiz biyana gizlendik. </st></p>
			<p><st c="7358">Nalın sesleri yaklaştı, yaklaştı... </st><st c="7394">Recep Bey, uzun donu, sırtında kaputuyla geldi, kapıyı vurdu:</st></p>
			<p><st c="7455">– Memmed Ağaaa! </st><st c="7472">diye bağırdı.</st></p>
			<p><st c="7485">Kapı açılmadı. </st><st c="7501">Recep Bey bir daha bağırdı:</st></p>
			<p><st c="7528">– Memmed Ağaaa! </st><st c="7545">Ben Dahiliye Müdüri’yem. </st><st c="7570">Memmed Ağa... </st></p>
			<p><st c="7584">Mehmet Ağada ses yok.</st></p>
			<p><st c="7605">– Memmed Ağa! </st><st c="7620">Ben talebe degülem. </st><st c="7640">Ben Dahiliye Müdüri’yem, Memmed Ağa...</st></p>
			<p><st c="7678">Mehmet Ağa kaç kez bu numarayı yemiş, artık yutar mı? </st><st c="7733">Recep Bey kızmış, bar bar bağırıyor:</st></p>
			<p><st c="7769">– Memmed Ağa... </st><st c="7786">Vallaha billaha talebe degülem. </st><st c="7818">Yemin billah edirem ki talebe degülem. </st><st c="7857">Dahiliye Müdüri’yem Memmed Ağa...</st></p>
			<p><st c="7890">Recep Bey kızdıkça kızıyor. </st><st c="7919">Kızıp bağırması para etmeyince bu kez alttan alıyor, tatlı yumuşak bir sesle sesleniyor:</st></p>
			<p><st c="8007">– Memmed Ağa!.. </st><st c="8024">Aç gapıyı Memmed Ağa... </st><st c="8048">Vallaha billaha Dahiliye Müdüri’yem, talebe degülem Memmed Ağa...</st></p>
			<p><st c="8113">Yalvarma, bağırma para etmiyor. </st><st c="8146">Daha yavaştan alıyor:</st></p>
			<p><st c="8167">– Memmed Ağa!.. </st><st c="8184">Gapının bıdak delügine gözini uydirasın, yıldızlarıma bahasın Memmed Ağa! </st><st c="8258">Dahiliye Müdüri’yem. </st><st c="8279">Memmed Ağa!..</st></p>
			<p><st c="8292">Artık sabrı tükenen Recep Bey,</st></p>
			<p><st c="8323">– Memmed Ağa! </st><st c="8338">diye bağırdı, yarından tezi yoh, işine son verirem Memmed Ağa! </st><st c="8401">Pılını pırtını toplayıp gidesin Memmed Ağa!..</st></p>
			<p><st c="8446">Recep Bey hırsla döndü gitti.</st></p>
			<p><st c="8476">Ertesi gün okulun demirbaşı hamamcı Mehmet Ağa kovulmadı. </st><st c="8535">Ama “Gapının bıdak delügine gözini uydir. </st><st c="8577">Memmed Ağa!” lafı dilimizden düşmez oldu. </st><st c="8619">Artık kapıyı açtırmak için değil de, gülmek için her hamama gidişimizde bağırıp duruyoruz.</st></p>
			<p><st c="8709">Hiç unutmam, arife gecesiydi. </st><st c="8740">Yine hamamın kapısına dayanmışız. </st><st c="8774">Ben önde içeriye sesleniyorum:</st></p>
			<p><st c="8804">– Ben Dahiliye Müdüri’yem Memmed Ağa!</st></p>
			<p><st c="8842">Birden gülüşmeler durdu. </st><st c="8868">Bir de başımı çevirdim ki, Recep Bey arkamda değil mi? </st><st c="8923">Çocukların hepsi biyana kaçmış. </st><st c="8955">Başımdan kaynar sular döküldü. </st><st c="8986">İçimden ığıl ığıl bişey aktı. </st><st c="9016">Recep Bey beni leşimi sermeden bırakmazdı. </st><st c="9059">Ağzımı açıp yalvarmak istiyorum, korkudan dilim tutulmuş. </st><st c="9117">Recep Bey gülümseyerek şöyle dedi:</st></p>
			<p><st c="9151">– Açmiy oğlum açmiy, dedi, bu adam otuz yıl öncesi benim talebeliğimde de açmiydi. </st><st c="9235">Değil Dahiliye Müdüri, Umum Müdir olsan sahati gelmiyende açmiy...</st></p>
			<p><st c="9301">Recep Bey bir fiske bile vurmadı. </st><st c="9336">Ama biz ençok ondan korkardık. </st><st c="9367">Sağsa kulakları çınlasın, öldüyse Allah rahmet eylesin...</st></p>
      
          </section>
  <div id="charCountTotal" value="9424"></div></body>
</html>
