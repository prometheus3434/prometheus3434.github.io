<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>TOROS CANAVARI</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter7">
  	<section>
      	<h1 id="head-7"><st c="0">İşadamı</st></h1>
			<p><span><st c="8">G</st></span><st c="10">azetelerin ilan sayfalarında şöyle küçük bir ilan çıktı: “Amerikalı bir işadamı Türkiye’deki ticaret, ithalat ve ihracat firmalarıyla anlaşmak ve iş yapmak istiyor. </st><st c="175">Adres: Siegman Chase, D.X.L. </st><st c="204">(......) Michigan, USA”</st></p>
			<p><st c="227">Salih Küpoğlu gazetedeki bu küçük ilanı okudu, ama üzerinde durmadı. </st><st c="297">Salih Küpoğlu, nerde kazanç görürse oraya el atan bir işadamıydı. </st><st c="363">Büyük yapı, yol, köprüler yaptığı gibi, tütün, fındık, yapağı, deri satar, başka memleketlerden de radyodan tırnak cilasına, değirmen taşına kadar herşeyi getirtirdi.</st></p>
			<p><st c="529">Dedesinin dedesinin küpler dolusu altını olduğundan, o aileye eskiden Küplüzadeler denirken, ailenin son kalıntısı Salih, ticaret işlerini Istanbul’a getirdikten sonra yüz yıllık eşraf ailesi adı Küplüzade’yi Küpoğlu’na çevirmişti.</st></p>
			<p><st c="761">Salih Küpoğlu’nun derdini, kendisinden, bir de Ermeni kâtibi Osep’ten başka bilen yoktu. </st><st c="851">Salih Küpoğlu iflas etmek üzereydi. </st><st c="887">Hem de gümbür gümbür iflas edecekti. </st><st c="924">Öyle ki arkasından beş on büyük, milyonluk firmayı da kendisiyle sürükleyip batıracaktı. </st><st c="1013">Oysa Salih Küpoğlu’nun depolarında, ardiyelerinde tonlarla mal birikmiş yatıyor, günden güne çürüyordu. </st><st c="1117">Kimsenin yaklaşan bu tehlikeden haberi yoktu.</st></p>
			<p><st c="1162">Depoları dolduran malları borcunun onda birini bile ödemezdi, hem de bitürlü satılamayan, alıcı bulamayan mallar...</st></p>
			<p><st c="1278">Salih Küpoğlu saat onda apartmanından çıktı. </st><st c="1324">Özel arabasıyla yazıhanesine gitti. </st><st c="1360">Kâtibi Osep’e,</st></p>
			<p><st c="1374">– Bir haber var mı? </st><st c="1395">dedi. </st></p>
			<p><st c="1401">Osep umutsuzca başını salladı. </st></p>
			<p><st c="1432">Salih Küpoğlu laf olsun diye,</st></p>
			<p><st c="1461">– Amerikalı bir işadamı, bizim işadamlarıyla tanışmak istiyor, dedi, gazeteye ilan vermiş.</st></p>
			<p><st c="1552">Osep, tavşan kokusu almış tazı gibi kulaklarını dikti.</st></p>
			<p><st c="1607">– Hangi gazetede?</st></p>
			<p><st c="1625">Salih Küpoğlu ilanı okuduğu gazeteyi kâtibine uzattı. </st><st c="1680">Osep gazete yazıları arasına sıkışmış küçük ilanı bikaç kez okudu. </st><st c="1747">Sonra,</st></p>
			<p><st c="1753">– Hemen mektup yazalım, dedi. </st></p>
			<p><st c="1784">Salih Küpoğlu bezgin,</st></p>
			<p><st c="1805">– Amaan Osep, dedi, işin mi yok... </st><st c="1841">Ya saç boyası mümessilliğidir yada, “Parası senden, akıl vermesi benden ortak iş yapalım,” diyecektir.</st></p>
			<p><st c="1943">Osep Ermenice ve Türkçeden başka dört dil bilir. </st><st c="1993">Yirmi yıldır Salih Küpoğlu firması adına başka memleketlere ticaret mektupları yazar.</st></p>
			<p><st c="2078">– Boş verme Mösyö Küpoğlu, dedi, biz bu kadar işi ticaret mektupları yazarak yaptık.</st></p>
			<p><st c="2163">Salih Küpoğlu,</st></p>
			<p><st c="2178">– Evet, sonunda o mektuplar yüzünden de gümbür gümbür batıyoruz, dedi.</st></p>
			<p><st c="2249">Bu da doğruydu. </st><st c="2266">Yine de Osep, Amerikalı işadamı Mister Chase’e bir mektup yazdı. </st><st c="2331">Salih Küpoğlu mektubu gönülsüzce imzaladı.</st></p>
			<p><st c="2373">On gün sonra uçak postasıyla gelen cevapta Mr. </st><st c="2421">Chase, kendisiyle ilgilendikleri için Salih Küpoğlu’na teşekkür ediyor, yakında görüşmek üzere geleceğini bildiriyordu.</st></p>
			<p><st c="2540">Çok geçmeden Amerikalı işadamı Mr. </st><st c="2576">Chase geldi. </st><st c="2589">Salih Küpoğlu umutlanır gibi oldu. </st><st c="2624">Belki Amerikalı işadamından bir iş çıkardı. </st><st c="2668">Bunun için Salih Küpoğlu, Mr. </st><st c="2698">Chase’i misafir etti, çok iyi ağırladı. </st><st c="2738">Mr. </st><st c="2742">Chase:</st></p>
			<p><st c="2748">– Mister Küpoğlu, burada iki günden fazla kalamam, dedi, onun için hemen iş üzerine konuşalım.</st></p>
			<p><st c="2843">– Siz hangi iş üstünde çalışıyorsunuz?</st></p>
			<p><st c="2882">– Ne olursa olsun... </st><st c="2904">Yeter ki iş olsun.</st></p>
			<p><st c="2922">– Memnun oldum. </st><st c="2939">Demek siz de bizim gibi her iş üzerinde çalışıyorsunuz. </st><st c="2995">Elimde hemen size satabileceğim tütün var. </st><st c="3038">Biliyorsunuz ki dünyada bizim tütünlerimizin...</st></p>
			<p><st c="3085">Mr. </st><st c="3090">Chase lafını kesti:</st></p>
			<p><st c="3109">– Bu herkesin yaptığı iş Mister Küpoğlu, tütünle uğraşan binlerce firma var.</st></p>
			<p><st c="3186">– Öyleyse size fındık satabiliriz. </st></p>
			<p><st c="3222">Mr. </st><st c="3226">Chase ona da burun kıvırdı.</st></p>
			<p><st c="3253">– Ya palamut? </st><st c="3268">Palamuta ne dersiniz? </st><st c="3290">Elimde sekizbin ton palamut var.</st></p>
			<p><st c="3322">– Orijinal bir iş olmalı.</st></p>
			<p><st c="3348">– Deriye de bir diyeceğiniz yok ya... </st><st c="3387">Bir depo dolusu ham derim var.</st></p>
			<p><st c="3417">Hayır... </st><st c="3427">Ne dese beğenmiyordu. </st><st c="3449">Hurda demir, kuru fasulye, balık konservesi... </st><st c="3496">Hatta orijinal olsun diye kaplumbağa, yılan bile teklif etti. </st><st c="3558">Olmadı. </st><st c="3566">Salih Küpoğlu,</st></p>
			<p><st c="3580">– Öyleyse sizinle maalesef iş yapamayacağız, dedi. </st></p>
			<p><st c="3632">Mr. </st><st c="3636">Chase güldü:</st></p>
			<p><st c="3648">– Buraya kadar geldim. </st><st c="3672">İlle sizinle tatlı bir iş yapmalıyız. </st><st c="3710">Depolarınızı gezmeme müsaade eder misiniz?</st></p>
			<p><st c="3752">Salih Küpoğlu isteksizce,</st></p>
			<p><st c="3778">– Hayhay gezelim, dedi.</st></p>
			<p><st c="3802">Arabaya atladılar. </st><st c="3822">Önce Tahtakale’de bir hanın bodrum katındaki ikibin çuval fındığı gösterdi. </st><st c="3898">Oradan Sirkeci’deki ambarlara gittiler. </st><st c="3938">Tonlarla yapağı, kuru sebze vardı. </st><st c="3973">Mr. </st><st c="3977">Chase hepsine yüzünü buruşturdu. </st><st c="4010">Oradan Salih Küpoğlu’nun Topkapı dışındaki en büyük deposuna gittiler. </st><st c="4081">Burası hangar büyüklüğünde dört ayrı ambardı. </st><st c="4127">Birinde kuru üzümle incir vardı. </st><st c="4160">Birincisini gezdikten sonra ikincisine girdiler. </st><st c="4209">Onda Salih Küpoğlu’nun dış memleketlere satmak için toplattığı paçavra balyaları yığılı idi. </st><st c="4302">Oradan içi tıklım tıklım zeytin dolu olan depoya gittiler.</st></p>
			<p><st c="4360">Artık dönüyorlardı. </st><st c="4381">Salih Küpoğlu’nun suratı asılmıştı. </st><st c="4417">Bitek ümit kalmıştı: Amerikalı işadamından para koparmak, burada bir iş yapmak. </st><st c="4497">Otomobile binecekleri zaman Mr. </st><st c="4529">Chase, depoların en büyüğü olan dördüncüyü gösterdi,</st></p>
			<p><st c="4581">– Burada ne var Mister Küpoğlu?</st></p>
			<p><st c="4613">– Görülecek bişey yok, işe yaramaz şeyler, dedi.</st></p>
			<p><st c="4662">Mr. </st><st c="4667">Chase inadına Küpoğlu’nun göstermek istemediği dördüncü depoya doğru gidiyordu. </st><st c="4747">Salih Küpoğlu ile Osep, bir de depo müdürü önüne geçtiler.</st></p>
			<p><st c="4805">– Yok orada bişey Mr. </st><st c="4828">Chase...</st></p>
			<p><st c="4836">Salih Küpoğlu bayağı kızmıştı. </st><st c="4868">Yok dedikçe Amerikalı ille depoyu görmek istiyordu.</st></p>
			<p><st c="4919">– Sizden saklayacak değilim ya, satılacak bişey olsa gösterirdim.</st></p>
			<p><st c="4985">Deponun kilitli kapısına dayanan Mr. </st><st c="5023">Chase,</st></p>
			<p><st c="5029">– Mister Küpoğlu, ben işadamıyım, dedi, burnum gayet iyi koku alır. </st><st c="5098">Bu depodaki mallar...</st></p>
			<p><st c="5119">Osep’le depo müdürü gülüyorlardı. </st><st c="5154">Salih Küpoğlu Amerikalı’nın sözünü kesti:</st></p>
			<p><st c="5195">– Sizin burnunuza gelen iyi koku değil Mr. </st><st c="5239">Chase, dedi. </st></p>
			<p><st c="5252">Amerikalı tekrar,</st></p>
			<p><st c="5269">– Görelim, diye direnince büsbütün kızan Salih Küpoğlu, depo müdürüne Türkçe,</st></p>
			<p><st c="5347">– Aç da görsün bakalım şu herif! </st><st c="5381">dedi.</st></p>
			<p><st c="5386">Üstü oluklu sacla kaplı, tuğla duvarlı çok büyük ardiye açılınca gerçekten çok kötü bir koku yayıldı ortalığa. </st><st c="5498">Amerikalı’dan başka hepsi burunlarını tıkadılar. </st><st c="5547">İçerde küfeler, variller, fıçılar, çuvallar birbirine karışmış, açılan, çürüyen tenekelerden ne olduğu anlaşılmayan bişeyler akmış, dökülmüştü. </st><st c="5691">Salih Küpoğlu açıklamak zorunda kaldı:</st></p>
			<p><st c="5729">– Burada bin fıçı salça vardı. </st><st c="5761">İtalyanlar bizden iki ton sümüklüböcek istediler. </st><st c="5811">Mr. </st><st c="5815">Chase ilgiyle dinliyordu. </st><st c="5841">Küpoğlu devam etti: Bütün Çingenelere haber saldık. </st><st c="5893">Bir ay Istanbul’un yangın yerlerinden, bahçelerinden, bostanlarından sümüklüböcek toplattık. </st><st c="5986">Toplanan sümüklüböcekleri burada depo ettik.</st></p>
			<p><st c="6030">Osep,</st></p>
			<p><st c="6036">– Daha önce burada marmelat vardı, dedi, dörtbin kilo marmelat.</st></p>
			<p><st c="6100">Salih Küpoğlu,</st></p>
			<p><st c="6115">– Haaa, evet, dedi, sümüklüböcekleri depo etmeden önce elimizde dört ton marmelat vardı. </st><st c="6205">Bitürlü satamamıştık, bozuldu. </st><st c="6236">O marmelatlar salçalarla karışmamış mı! </st><st c="6276">Hepsi birbirine girmiş. </st><st c="6300">Küfelerle sümüklüböceği soğuk hava deposuna koymak lazım geldi. </st><st c="6364">O zaman da fiyat artıyor. </st><st c="6390">Zarar edeceğiz. </st><st c="6406">Bıraktık kendi haline. </st><st c="6429">Bakın tersliğe Mr. </st><st c="6448">Chase, sümüklüböcekler küfelerden çıkmamışlar mı? </st><st c="6498">Salçaların, marmelatların arasına girmişler, hepsi boğulmuş.</st></p>
			<p><st c="6558">Mr. </st><st c="6563">Chase’in gittikçe ilgisi artıyordu.</st></p>
			<p><st c="6598">– Ne marmelatı? </st><st c="6615">diye sordu. </st></p>
			<p><st c="6627">Salih Küpoğlu,</st></p>
			<p><st c="6641">– Ne olursa olsun, kokuyu duymuyor musunuz, hepsi bozulmuş, dedi.</st></p>
			<p><st c="6707">Depo müdürü,</st></p>
			<p><st c="6720">– Yarısı çilek, yarısı kayısı marmelatı, dedi. </st></p>
			<p><st c="6768">Osep,</st></p>
			<p><st c="6773">– Bu kadar olsa iyi, dedi. </st><st c="6801">Norveç’ten gelen suni gübre de bunlara karıştı.</st></p>
			<p><st c="6848">Depo müdürü,</st></p>
			<p><st c="6861">– O suç benim değil, dedi, eski ambar memuru zamanında olmuş.</st></p>
			<p><st c="6923">Küpoğlu,</st></p>
			<p><st c="6932">– Evet, dedi, o zaman depolar doluydu. </st><st c="6972">İki ton suni gübre getirtmiştik buraya, salçaların üstüne koymuşlar. </st><st c="7041">Rutubetten ambalajları bozulunca gübre salçaya karışmış.</st></p>
			<p><st c="7097">Mr. </st><st c="7102">Chase, iyi bir kazanç yakalamış işadamı sevinciyle ellerini ovuşturuyordu:</st></p>
			<p><st c="7176">– Çok güzel, Mr. </st><st c="7194">Küpoğlu, çok güzel...</st></p>
			<p><st c="7215">– Çok mu güzel? </st><st c="7232">Alay mı ediyorsunuz?</st></p>
			<p><st c="7252">– Karışan başka bişey yok mu? </st></p>
			<p><st c="7283">Osep,</st></p>
			<p><st c="7288">– Niğde’den gelen turşular var, dedi, tenekeler paslanmış, turşu suları aktı, susuz kalan lahanalarla hıyarlar da küflendi, çürüdü.</st></p>
			<p><st c="7420">Salih Küpoğlu,</st></p>
			<p><st c="7435">– Bunları buradan atmak, depoyu temizlemek için çok para lazım. </st><st c="7500">Başımız belaya girdi Mr. </st><st c="7525">Chase. </st><st c="7532">Belediye haber alırsa çok fena olacak, dedi. </st></p>
			<p><st c="7577">Osep,</st></p>
			<p><st c="7582">– Bu depodaki pislik yirmi otuzbin liraya temizlenmez, hepsini denize atmak lazım. </st><st c="7666">Dünya kadar nakliye, işçilik, dedi.</st></p>
			<p><st c="7701">Dönerlerken arabada Mr. </st><st c="7726">Chase,</st></p>
			<p><st c="7732">– Ben size burnum iyi koku alır, demedim mi? </st><st c="7778">dedi, sizinle çok iyi bir iş yapacağız.</st></p>
			<p><st c="7817">Küpoğlu, Ermeni kâtibine Türkçe,</st></p>
			<p><st c="7850">– Bu herif deli, dedi.</st></p>
			<p><st c="7873">Yazıhaneye döndükleri zaman Mr. </st><st c="7906">Chase,</st></p>
			<p><st c="7912">– Deponuzu temizlersem ne verirsiniz? </st><st c="7951">diye sordu.</st></p>
			<p><st c="7962">– Şimdilik duracak, temizleyemeyeceğiz, çok para ister.</st></p>
			<p><st c="8018">– Ben az parayla yaparım. </st><st c="8045">Hem de peşin istemiyorum. </st><st c="8071">Deponuzu tertemiz yapacağım, bir yıl sonra beşbin lira verir misiniz?</st></p>
			<p><st c="8140">Osep’le Küpoğlu birbirlerine baktılar.</st></p>
			<p><st c="8179">– Razıyım. </st></p>
			<p><st c="8191">Mr. </st><st c="8195">Chase,</st></p>
			<p><st c="8201">– Hemen sözleşme yapalım, dedi.</st></p>
			<p><st c="8233">Sözleşme imzalandıktan bir hafta sonra depoda ne kadar birbirine karışmış madde varsa hepsi sağlam tenekelere doldurulup, Amerika’ya gitmek üzere gemiye yükletilmişti. </st><st c="8402">Mr. </st><st c="8406">Chase, Istanbul’dan ayrılırken,</st></p>
			<p><st c="8437">– Bana beş on milyon dolar kazandırdığınızdan dolayı size teşekkür ederim, dedi. </st><st c="8519">Bu çürüyen, bozulan mallardan zararınız ne kadardı?</st></p>
			<p><st c="8570">– Birmilyon liradan çok.</st></p>
			<p><st c="8595">– Bunu fazlasıyla, çok fazlasıyla kazanacaksınız.</st></p>
			<p><st c="8645">Mr. </st><st c="8650">Chase, Amerika’ya gittikten bir ay sonra, Amerika’nın en büyük sinema dergisinde, dünyayı birbirine katan Sarışın Fişek diye tanınmış film yıldızının bir röportajı çıktı. </st><st c="8821">Derginin yazarı, Sarışın Fişek’e,</st></p>
			<p><st c="8854">– Güzelliğinizin sırrı nedir? </st><st c="8885">Bu kadar güzelliği siz nerden aldınız? </st><st c="8924">Ne yaptınız da erkekleri zıvanadan çıkaracak bu seksapeli kazandınız? </st><st c="8994">diye soruyordu.</st></p>
			<p><st c="9009">Sarışın Fişek’in cevabı çok kısaydı. </st><st c="9047">Bu kısa cevap için çevirdiği son filmde aldığından on kat fazla para almıştı. </st></p>
			<p><st c="9125">İşte Sarışın Fişek’in verdiği cevap:</st></p>
			<p><st c="9161">– Ben eskiden çirkin bir kızdım. </st><st c="9195">Erkekler benden iğrenirlerdi. </st><st c="9225">Kız arkadaşlarım da alay ederlerdi. </st><st c="9261">Derim sivilcelerle, çillerle doluydu. </st><st c="9299">Sonra bana yüzyirmi yaşında Kızılderili bir kadın bir ilaç söyledi. </st><st c="9367">O ilacı yapıp tenime sürdüm. </st><st c="9396">Hâlâ kullanıyorum. </st><st c="9415">İşte böyle oldum.</st></p>
			<p><st c="9432">– O ilaç neydi, söyler misiniz?</st></p>
			<p><st c="9464">– Tabii söylerim. </st><st c="9483">İnsaniyete bir faydam olsun. </st><st c="9512">Salça, çilek ve kayısı ezmesi, sümüklüböcek macunu, ekşimiş hıyar suyu ve küflü lahana ile bunların yarısından az formülü gizli bir madde.</st></p>
			<p><st c="9650">Bunları söylemesi için Mr. </st><st c="9678">Chase, Sarışın Fişek’e binlerce dolar ödemişti.</st></p>
			<p><st c="9725">İki gün sonra da büyük bir gazetede tanınmış bir doktorun, ekşimiş hıyar suyu, küflü lahanadaki cildi besleyen “K” vitamini hakkında bilimsel bir yazısı çıktı. </st><st c="9886">On gün sonra piyasaya büyük reklamlarla “Love-Sex” markalı kremler, pudralar, losyonlar, saç suları, briyantinler sürüldü. </st><st c="10009">Bunlar dünyanın en pahalı makyaj maddeleriydi. </st><st c="10056">Bir küçücük şişe Love-Sex losyonu on dolar... </st><st c="10102">Bu mallar dünyanın heryerinde kapışılıyordu. </st><st c="10147">Bütün gazetelerde, dergilerde çıkan ilanlarda dünyanın bayıldığı en güzel film yıldızları “Love-Sex” sabunları, pudraları, kremleri kullandıkları için bu kadar güzel olduklarını söylüyorlardı. </st><st c="10340">Bu malların her ambalaj kutusunun içinden çıkan kâğıtta, en tanınmış kimyager ve doktorların imzalarını taşıyan bir yazıda, bu losyon, krem, sabun ve briyantinlerin şu maddelerden meydana geldiği yazılıydı: Salça, ekşi hıyar suyu, sümüklüböcek ezmesi, küflü lahana, bozuk çilek ezmesi, kayısı macunu...</st></p>
			<p><st c="10642">Salih Küpoğlu iflas etmek üzereydi. </st><st c="10679">Onu iflastan hiçbişey kurtaramazdı. </st><st c="10715">Ama kurtardı. </st><st c="10729">Amerika’dan bigün gelen mektupla Mr. </st><st c="10766">Chase’in Salih Küpoğlu’nu Yakın ve Ortadoğu’nun Love-Sex parfümleri mümessili yaptığı yazılıydı.</st></p>
			<p><st c="10862">Salih Küpoğlu şimdi milyonlarına milyonlar katıyor...</st></p>
    </section>
  <div id="charCountTotal" value="10916"></div></body>
</html>
