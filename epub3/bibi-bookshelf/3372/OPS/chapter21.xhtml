<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>TOROS CANAVARI</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter21">
  	<section>
      	<h1 id="head-21"><st c="0">Çıh Ula Tışarı</st></h1>
			<p><span><st c="15">A</st></span><st c="17">dını söylemem, yani olayın geçtiği yerin adını... </st><st c="67">Neme gerek, alınan olur, darılan olur. </st><st c="106">Bir Doğu kasabası. </st><st c="125">Erkeklerin yiğitlikleriyle ün almıştır. </st><st c="165">Erkek çocuk yedisine bastı mı kuşağının arasına ille bıçak sokacak. </st><st c="233">Onuna, onbirine gelince, hele bir düğün dernek olmaya görsün, tabancalar çıkar: Grav, grav, grav!.. </st><st c="333">Çocukların elindeki mantar tabancası değil, koca koca alametler, insan bakmaya korkar. </st><st c="420">Burası kabadayının yatağı. </st><st c="447">Ora insanlarını bana önceden anlattıkları için, yolda biri öksürse yana çekiliyorum. </st><st c="532">Kendileri, yaşadıkları yeri, şu üç ünlü şeyiyle övünerek anlatırlar:</st></p>
			<p><st c="600">“Cumhuriyat Cattası, Abo’nun Meyhanası, Pambugun Barhanası...”</st></p>
			<p><st c="663">Bu üçü, işte orası demekmiş.</st></p>
			<p><st c="692">Bigün Cumhuriyet Caddesi üzerinde bir kahvede oturuyorum, bir arkadaşı bekliyorum. </st><st c="776">Masalardakilere bakıp korkmamak elde değil. </st><st c="820">Askeri Müzedeki yeniçerilerin, subaşıların mankenleri, mum, alçı heykelleri vardır ya, herbiri işte öyle. </st><st c="926">Deyin ki, Askeri Müzeden yürüyüp buraya gelmişler. </st><st c="977">Bıyıkların çeşidi: Palabıyık, kaytan bıyık, burma bıyık, posbıyık, yastık bıyık... </st><st c="1060">Yalnız içlerinde pisbıyık yok. </st><st c="1091">Bıyık uçları kulakmemesine kadar sivrilerek uzanıyor. </st><st c="1145">Arasıra bir öksürüyorlar, benim yüreğimin kalktığı biyana, masanın üstünde ne var ne yok havaya uçuyor.</st></p>
			<p><st c="1248">Bu adamların arasında oturmak bile bir yürek işi. </st><st c="1299">Kuşaklarının arasından tabanca çeker gibi tütün tabakasını çıkarıyorlar. </st><st c="1372">Pala sıyırır gibi, gümüş kösteklere bağlı saatleri çıkarıyorlar.</st></p>
			<p><st c="1436">Bu yiğitlerden, babayiğitlerden bir bölük sal, gitsin bütün Avrupa’yı, Asya’yı, Afrika’yı beş kıtayı zapt etsin gelsin.</st></p>
			<p><st c="1556">Benim yanımdaki masada, bunlardan dört tanesi ne olduğunu anlayamadığım bir kâğıt oynuyorlar. </st><st c="1651">Oynuyorlar ama, çok gergin havadan, bir gürültü ha koptu, ha kopacak gibi. </st><st c="1726">Kara, püskül püskül kaşların altından, kama pırıltısıyla birbirlerine bir bakışları var, bu bakışlar bir yabancıya çarpsa donar kalır. </st><st c="1861">Öyle gevezelik de etmiyorlar, çok da konuşmuyorlar, bu sessizlik insanı büsbütün korkutuyor. </st><st c="1954">Birisini beklemesem, ne işim var burda benim?</st></p>
			<p><st c="1999">Oyunculardan biri her ne olduysa, masanın üstündeki mermere elindeki kâğıtları fırlattı, avcunu şap diye mermere indirdi. </st><st c="2122">Sesten yüreğim ağzıma geldi,</st></p>
			<p><st c="2150">– Oynamam, dedi.</st></p>
			<p><st c="2167">Öbürü çatık kaşlarının altından karşısındakini bir süzdü. </st><st c="2226">O da kâğıtları elinden atıp avcunu mermere şaplattı:</st></p>
			<p><st c="2278">– Beni yutiy mi sanıysın?</st></p>
			<p><st c="2304">Eyvah! </st><st c="2312">dedim, eyvah. </st><st c="2326">Şimdi gümbürtü kopacak.</st></p>
			<p><st c="2349">– Ula sen kim olisin? </st><st c="2372">Kaç paralık herifsin?</st></p>
			<p><st c="2393">– Bana mı diyirsin? </st><st c="2414">Bana ha? </st><st c="2423">Hele bir daha de ki görem...</st></p>
			<p><st c="2451">– Vay! </st><st c="2459">Dürziye bak. </st><st c="2472">Ulan gavat! </st></p>
			<p><st c="2484">Gittikçe kavga kızışıyordu.</st></p>
			<p><st c="2511">– Kâğıdı düziysin.</st></p>
			<p><st c="2530">– Kim? </st><st c="2538">Ben mi? </st><st c="2546">Hiyleyi yapan sensin, mızık eden sensin... </st><st c="2589">Garılık eden sen...</st></p>
			<p><st c="2608">– Ne dedin, ne dedin? </st><st c="2631">Bir daha de! </st><st c="2644">Dediğin herbişiy sensin... </st></p>
			<p><st c="2671">Biri kuşağına davrandı, biri arka cebine, tabancalar, bıçaklar çıktı, çıkıyor, ikisi de ayağa kalktılar.</st></p>
			<p><st c="2775">Aman şurdan nasıl sıyrılıp canımı kurtarsam diye düşünürken, kara yağız esmeri,</st></p>
			<p><st c="2855">– Canına mı susadın, kanına mı susadın? </st><st c="2896">diye gürleyince öteki,</st></p>
			<p><st c="2918">– Er meydanda belli olur! </st><st c="2945">diye meydan okumaz mı? </st></p>
			<p><st c="2968">Kozmetikli yada fındık isiyle karartılmış bıyıkların altından iri, beyaz dişler yeni bileği çarkından çıkmış gibi parlıyor. </st><st c="3092">Bıçak, tabanca ne gerek? </st><st c="3117">Birbirlerini dişleriyle yer, bitirirler.</st></p>
			<p><st c="3157">– İrkeksen çıh tışarı!</st></p>
			<p><st c="3180">– Çıh ula...</st></p>
			<p><st c="3193">Ne dizimde derman, ne yüreğimde aman kaldı. </st><st c="3238">Öyle bir gidiş ki, dönüşü yok bunun. </st><st c="3275">Yemin ederim ikisi de birbirini sağ komaz. </st><st c="3318">Yazık olacak iki aslan parçasına... </st><st c="3354">Delik deşik olacaklar, kanları şerbet gibi toprağa akacak. </st><st c="3413">Hani yağlı güreş cambazı iki pehlivanı,</st></p>
			<p><st c="3452">– İki er çıktı meydane, ikisi de birbirinden merdane... </st><st c="3509">diye tanıtır ya, işte tastamam öyle.</st></p>
			<p><st c="3545">Asıl şaştığım nedir bilir misiniz? </st><st c="3581">İki yiğit dışarı fırladılar da, kahvedekilerin kılı bile kıpırdamadı. </st><st c="3651">Hiçbiri oralı değil... </st><st c="3674">Habire bıyık burup, kalın kalın öksürüyorlar. </st><st c="3720">Hadi ben kalksam ayırmaya, benim harcım mı? </st><st c="3764">Arada kaynar giderim. </st><st c="3786">Besbelli buralıların huyu böyle, kavgacıları ayırmak ayıp sayılıyor, “ölen ölür, kalan sağlar bizimdir” hesabı...</st></p>
			<p><st c="3899">Bende renk, soluk kalmamış. </st><st c="3928">Yanımdan bir ses,</st></p>
			<p><st c="3945">– Ne o evlat? </st><st c="3960">dedi, nedir bu telaşın?</st></p>
			<p><st c="3983">İhtiyara baktım, kahvedekilerden bir başka, belli, oralı değil.</st></p>
			<p><st c="4047">– Birbirlerini öldürecekler de ayıran yok, bu ne biçim iş? </st><st c="4107">dedim.</st></p>
			<p><st c="4113">Güldü,</st></p>
			<p><st c="4120">– Yeni mi geldin buraya?</st></p>
			<p><st c="4145">– Evet. </st><st c="4154">Buranın yabancısıyım.</st></p>
			<p><st c="4175">– Öyleyse çık da arkalarından bak bakalım, ne yapacaklar?</st></p>
			<p><st c="4233">– Ya bana bişey...</st></p>
			<p><st c="4252">– Yapmazlar. </st><st c="4266">Korkma!</st></p>
			<p><st c="4273">Dışarı çıktığım zaman, onlar parkın içinde yan yana konuşuyorlardı, sokulup kulak verdim.</st></p>
			<p><st c="4363">– Ula sen onu bana mı dedin?</st></p>
			<p><st c="4392">– Pek eyi, sen kime dedin?</st></p>
			<p><st c="4419">– Ben ortaya laf ettim gardaş.</st></p>
			<p><st c="4450">– Sen kime dedin?</st></p>
			<p><st c="4468">– Heç... </st><st c="4478">O garşıdaki herife.</st></p>
			<p><st c="4497">– Bah arkadaş bah... </st><st c="4519">Hata insanı nire götüriy. </st><st c="4545">Heçbi yoktan gan tökiliydi azkala.</st></p>
			<p><st c="4579">– He vallah... </st><st c="4595">Azkala ki elimden bir cinayet çıha...</st></p>
			<p><st c="4632">– Kâhat düziy gardas.</st></p>
			<p><st c="4654">– Düziy namıssız...</st></p>
			<p><st c="4674">Ellerini birbirlerinin omuzlarına koyup, yan yana, ağa ağa yürüyüp gittiler. </st><st c="4752">Arkadan bakınca sokak lambasının ışığında gölgeleri sokağa sığmıyordu.</st></p>
      
          </section>
  <div id="charCountTotal" value="4822"></div></body>
</html>
