<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>TOROS CANAVARI</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter17">
  	<section>
      <h1 id="head-17"><st c="0">Hortlak</st></h1>
			<p><span><st c="8">B</st></span><st c="10">abam yatsıyı kıldı, gecelik entarisini giydi.</st></p>
			<p><st c="55">– Ben yatıyorum, dedi.</st></p>
			<p><st c="78">Ben de kız kardeşimin yeni diktiği kırmızı-beyaz-sarı çubuklu pazen pijamamı sırtıma geçirdim. </st><st c="174">Yatağa uzandım. </st><st c="190">Kalabalıklarda gazete satıcılarının ciyak ciyak bağırarak sattıkları akşam gazetelerinden birini, her gece, hiç kaçırmadan okurum. </st><st c="321">Bu gazete çok hoşuma gidiyor. </st><st c="351">Bir gazete okuru için, gazetedeki başyazının Türkçe yanlışlarını bulmak az eğlenceli şey midir? </st><st c="447">Benim gibi liseyi bitiremeden işe atılmak zorunda kalanlar yazarların yanlışını çıkarmaya bayılır. </st><st c="546">O günkü yazısında başyazar, İngiltere Dışişleri Bakanının davranışını hiç beğenmiyor. </st><st c="632">Amerika Cumhurbaşkanına yol gösteriyor, Birleşmiş Milletler Genel Sekreterine de, işleri daha sıkı tutmasını salık veriyordu. </st><st c="758">Eğer yabancı devlet adamları Türk dilini öğrenmemişler de bu yazılardan yararlanmıyorlarsa çok yazık...</st></p>
			<p><st c="861">Başyazıyı bitirdim, “Hazret-i Eyyub-u Ensarî” tefrikasını okudum. </st><st c="928">Sıra, “Bizans’ın Azgın Fahişeleri” romanını okumaya gelmişti. </st><st c="990">Her gece böyle yaparım. </st><st c="1014">“Hazret-i Eyyub-u Ensarî”nin hayatını okuyunca ruhum dinlenir, içim temizlenir. </st><st c="1094">Sonra, arkasından, “Bizans’ın Azgın Fahişeleri” tefrikasını bitirir bitirmez, elektriği söndürür yatağa gömülürüm.</st></p>
			<p><st c="1208">Allah cümlemizin günahlarını affetsin. </st><st c="1248">Ben günahta, sevapta tapi sayılırım. </st><st c="1285">Bizans oros... </st><st c="1300">–affedersiniz– fahişelerinin hayatını okumakla günaha giriyorsam, öbür yandan da “Hazret-i Ali’nin Gazavatı” yada “Eyyub Aleyhisselâm”ı okuyarak günahlarımı sildiriyorum.</st></p>
			<p><st c="1470">O gece de Bizans şeylerinin tefrikasını yeni bitirmiştim. </st><st c="1529">Bu romanın yazarı öyle kurnaz bir herif, romanı öyle biyerinde de kesiyor ki, bekârlar için gelecek tefrikayı beklemek çok zor.</st></p>
			<p><st c="1656">Tam elimi elektrik düğmesine götürürken sokak kapısı vuruldu. </st><st c="1719">Babama kaçtır, “Şu kapıya bir zil yaptıralım,” diyorum, yaptırmıyor. </st><st c="1788">Zil kontak yaparmış da ev yanarmış. </st><st c="1824">“Elektrik lambası var,” diyorum, “Lambadan ateş çıkmaz,” diyor.</st></p>
			<p><st c="1887">Bizim evin kapısında el biçiminde demirden bir tokmak vardır. </st><st c="1950">Tokmak vuruldu mu, bizim iki katlı ahşap evimiz sarsılır, sallanır, bütün çiviler yerinden oynar.</st></p>
			<p><st c="2047">Tokmak sesiyle, Eminanım teyzenin de kapıdan sesi duyuldu:</st></p>
			<p><st c="2106">– Kız Reşideeee!.. </st><st c="2126">Aç!.. </st><st c="2132">Ben geldim. </st></p>
			<p><st c="2144">Annem yatak odasından ses verdi:</st></p>
			<p><st c="2176">– Geliyorum Eminanım...</st></p>
			<p><st c="2200">Annem merdiveni indi. </st><st c="2223">Kapı ağzındaki konuşmaları parça parça duyuyordum.</st></p>
			<p><st c="2273">– Sülüman Efendiye söyle çabuk insin aşağı Reşide.</st></p>
			<p><st c="2324">– Ayol, şimdi yatağa girdik. </st><st c="2354">Ne var ki Eminanım? </st><st c="2374">Yoksa yine marangoz Hüsiin karısını mı dövüyor? </st><st c="2422">Hay elleri kırılsın da iiişallah, keser tutamasın. </st><st c="2473">Nedir şu Fetiye kızın çektiği bu herifin elinden.</st></p>
			<p><st c="2522">– Değil ayol, değil!.. </st><st c="2546">Dayak olsa yine iyi... </st><st c="2569">Hortlak var, hortlak...</st></p>
			<p><st c="2592">– Hortlak mı? </st><st c="2607">Aman deme.</st></p>
			<p><st c="2617">– Vallahi...</st></p>
			<p><st c="2630">– Nerde?</st></p>
			<p><st c="2639">– Mezarlıkta.</st></p>
			<p><st c="2653">– Aaa... </st><st c="2663">Ben hortlaktan korkarım.</st></p>
			<p><st c="2687">– Hortlaktan kim korkmaz kız? </st><st c="2718">Seninkine haber ver de insin aşağı.</st></p>
			<p><st c="2753">Hepimiz fırladık! </st><st c="2772">Babam gecelik entarisinin üzerine muşambasını aldı. </st><st c="2824">Anneme,</st></p>
			<p><st c="2831">– Hanım, huu... </st><st c="2848">Yak şu feneri! </st><st c="2863">diye seslendi.</st></p>
			<p><st c="2877">Annem camlı fenerin mumunu yaktı. </st><st c="2912">Hep birden sokağa uğradık. </st><st c="2939">Sokakta daha önceden bütün mahalleli toplanmış. </st><st c="2987">Mezarlığa doğru hep birden yürürken, komiserlikten emekli mahallemizin muhtarı Abüzer Bey,</st></p>
			<p><st c="3077">– Muhsin Beylere de haber verin! </st><st c="3111">dedi.</st></p>
			<p><st c="3116">Muhsin Bey, Büyük Postane’de memurdur, mahallemizin ileri gelenlerindendir. </st><st c="3193">İmamımız Şevket Efendi de,</st></p>
			<p><st c="3219">– Yasin Ağayı da, Hüsmen Ağayı da çağırın! </st><st c="3263">dedi.</st></p>
			<p><st c="3268">Bu ikisi olmadan, bütün bir mahalle de olsak hortlağın yanına varmak bizim için çok zordu. </st><st c="3360">Yasin Ağa Meyvahoş’ta hamal kâhyasıdır. </st><st c="3400">Hüsmen Ağa da arabacı. </st><st c="3423">Mahallemizin en yüreklileri bu ikisi. </st><st c="3461">Onlara da haber gitti. </st><st c="3484">Matbaacı Aziz Usta,</st></p>
			<p><st c="3503">– Yani’yi de çağıralım! </st><st c="3528">der demez, kıyamet koptu. </st></p>
			<p><st c="3554">İmam Şevket Efendi, “fetva” verir gibi,</st></p>
			<p><st c="3593">– İcap etmez! </st><st c="3608">dedi. </st></p>
			<p><st c="3614">Eminanım teyze,</st></p>
			<p><st c="3629">– Hortlak işinde Hıristiyan milletinin ne işi varmış? </st><st c="3684">diye bağırdı. </st><st c="3698">Zaten hep onların yüzünden değil mi? </st><st c="3735">Müslüman mahallesinde Hıristiyan kısmısı oturursa helbette ölüler hortlar. </st><st c="3810">Ben olsam ben de hortlarım. </st><st c="3838">Gene Allaha bin şükür, bütün mezarlık birden hortlayıp da üzerimize yürümüyor.</st></p>
			<p><st c="3916">Burmalı Mescidin müezzini Remzi Efendi,</st></p>
			<p><st c="3956">– Öyle söyleme Eminanım, dedi, kimin kalbine hidayet eriştiğini bir Allah-u teâlâ bilir. </st><st c="4046">Sen insanların zahirine değil zamirine bak. </st><st c="4090">Kimse kimseyi bilmez. </st><st c="4112">Çengelköy’de Ayazma Kilisesinde bir papaz vardı, kırk yıl papazlık etti de hak dinini kabul ettiğini ancak ölürken öğrendik, son nefesinde şahadet getirdi.</st></p>
			<p><st c="4267">Mezarlığın bitişiğindeki bostanda bahçıvan Yani’den başka bütün mahalle toplandık. </st><st c="4351">Herkesin elinde bir fener. </st><st c="4378">Ortalık fener alayına döndü. </st><st c="4407">Bizim mahallede tam dokuz türbe olduğundan, her evde bol bol mum bulunur. </st><st c="4481">Çocuklar türbelere adak konulan mumları aşırır evlere getirirler. </st><st c="4547">Suç onların değil. </st><st c="4566">Türbe az, mum çok. </st><st c="4585">Adak bırakılan mumlar, dokuz değil, doksan türbe olsa yeter de artar.</st></p>
			<p><st c="4654">Günahı boynuna Müezzin Remzi Efendi, türbelere bırakılan adak mumlarını alır, satarmış. </st><st c="4743">Ondan başkası da böyle bir günaha girmez. </st><st c="4785">Biz satmayız, kendimiz evde yakarız. </st><st c="4822">Yalnız babam,</st></p>
			<p><st c="4835">– Mumu yakarken evliyanın niyetine yakın! </st><st c="4878">der.</st></p>
			<p><st c="4882">Biz de kibriti çaktık mı,</st></p>
			<p><st c="4908">– Bismillah, Sikkeli Baba’nın, Elekli Dede’nin niyetine! </st><st c="4966">der, öyle yakarız. </st></p>
			<p><st c="4985">Sen niyete bak...</st></p>
			<p><st c="5002">Çocuklar bile yataktan fırlamış. </st><st c="5036">Eminanım,</st></p>
			<p><st c="5045">– Çekilin piç kuruları! </st><st c="5070">diye onları kovalıyor.</st></p>
			<p><st c="5092">Piç kuruları alayın arkasına takılmış, Marangoz Ali’nin karısı Firdevs, pencereden kocasına,</st></p>
			<p><st c="5185">– Dur ayol, çocuğun altını değiştirene kadar beklesene... </st><st c="5244">Ben de geleyim, hiç hortlak görmedim, diye sesleniyor.</st></p>
			<p><st c="5298">Marangoz Ali karısına bir küfür savuruyor ki, eski imam nikâhı zamanı olsa, şeriata göre, karısı tam yüz defa boş düşer. </st><st c="5420">Bereket medeni nikâha...</st></p>
			<p><st c="5444">Kadın, erkek, genç, ihtiyar, çoluk, çocuk mezarlığa doğru yürüyoruz. </st><st c="5514">Siz hiç hortlak gördünüz mü? </st><st c="5543">Ben hiç görmedim. </st><st c="5561">Öyle korkarım ki hortlaktan...</st></p>
			<p><st c="5591">Babam,</st></p>
			<p><st c="5598">– Ben her gece hortlak görürüm, diye annemi kızdırır. </st></p>
			<p><st c="5653">Annem de,</st></p>
			<p><st c="5662">– Sen beni aldığın zaman böyle miydim? </st><st c="5702">der. </st><st c="5707">Sen asıl, bir ayna al da kendi suratına bak...</st></p>
			<p><st c="5753">Mezarlığa doğru geldikçe adımlarımız yavaşladı. </st><st c="5802">Hortlağı ilk haber veren bakkal Seyit Efendinin oğlu,</st></p>
			<p><st c="5855">– İşte şurda, hortlak şu mezarın içinde! </st><st c="5897">dedi.</st></p>
			<p><st c="5902">Arabacı Hüsmen hortlağa inanmıyor. </st><st c="5938">Bakkal Seyit Efendinin oğluna,</st></p>
			<p><st c="5968">– A be kızanım, yâânış bişey görmeyesin, süz gelimi erangi bir heşek, bir hinek, yuksam bir küpek... </st><st c="6070">diyor.</st></p>
			<p><st c="6076">Çocuk, yemin billah ediyor:</st></p>
			<p><st c="6104">– Yok be Hüsmen amca, Kuran-ı Kerim çarpsın ki nah bu gözlerimle gördüm. </st><st c="6178">İki gözüm önüme aksın ki, nimet çarpsın ki gördüm be... </st><st c="6234">Hortlak yakalamış, altına almış.</st></p>
			<p><st c="6266">– A be kızanım, kaç urtlak?</st></p>
			<p><st c="6294">– Biri hortlak, ama öbürünü tanıyamadım. </st></p>
			<p><st c="6336">Çocuğun babası,</st></p>
			<p><st c="6351">– Ulan eşşoğlueşek, dedi, sen hiç ömründe hortlak gördün de mi, birini tanıdım, birini tanımadım, diyorsun.</st></p>
			<p><st c="6459">– Görmedim ama baba, belliydi. </st><st c="6491">Valla belliydi. </st><st c="6507">Onun konuşmasından belliydi be baba!.. </st><st c="6546">Hem Eminanım teyzem de kaç kere görmüş, bana anlattı.</st></p>
			<p><st c="6599">Hortlağın olduğu mezarlığa doğru yaklaştıkça adımlarımız ağırlaşıyor. </st><st c="6670">Ben ne olur, ne olmaz diye alayın gerilerinde duruyorum. </st><st c="6727">Ama hortlağı görebilmek için çok da geriye gidemiyorum.</st></p>
			<p><st c="6782">Bu işe girdiğimize hepimiz caymış gibiyiz. </st><st c="6826">İmam Şevki Efendi, imamlık belası, cemaatin en önünde gidiyor.</st></p>
			<p><st c="6888">– Kalabalık olduğumuz iyi oldu, dedim. </st></p>
			<p><st c="6928">Yasin Ağa,</st></p>
			<p><st c="6938">– Ordu gelse hortlaklan baş edemez, dedi. </st><st c="6981">Bir hortlak dünyaya bedeldir.</st></p>
			<p><st c="7010">Bacağımın arasından bir çocuk,</st></p>
			<p><st c="7041">– Ama candarma karakolunda bir İzzet Çavuş var, hortlak ondan korkar, bişey yapamaz, dedi.</st></p>
			<p><st c="7132">Yasin Ağa güldü:</st></p>
			<p><st c="7149">– Çocuk aklı işte, candarmanın hükmü dirilere geçer, öldün mü, kurtuldun candarmadan. </st><st c="7236">Değil candarmanın çavuşu, candarmanın feriştahı olsa hortlağa bişey yapamaz.</st></p>
			<p><st c="7312">Muhtar Abüzer Bey ne de olsa komiser emeklisi olduğundan alayın en arkasından geliyor; hortlak saldırırsa, cepheden kaçanları yakalayacak.</st></p>
			<p><st c="7451">Abüzer Bey,</st></p>
			<p><st c="7463">– Ah, diyor, tabancam olsaydı... </st><st c="7497">Efendim bir insan bikez polislik mesleğine intisap etti miydi, emekli de olsa artık onun tabancasını almayacaksın. </st><st c="7612">Bir bakarsın bu akşamki gibi aniden bir vazife çıkar.</st></p>
			<p><st c="7665">– Ama Abüzer amca, hortlağa kurşun işlemezmiş.</st></p>
			<p><st c="7712">– Resmi tabanca be... </st><st c="7735">İşlemez ne demek? </st><st c="7753">Şuna bak! </st><st c="7763">İşlemesine işler ama, hortlak olduğu için bişey yapmaz.</st></p>
			<p><st c="7818">– Düdüğün yok mu yanında?</st></p>
			<p><st c="7844">– Düdüğü napiyim?</st></p>
			<p><st c="7862">– Öttürürsün...</st></p>
			<p><st c="7878">– Kabotaj Bayramı da mı düdük öttüreyim? </st><st c="7920">Hortlak bu be, düdükten anlar mı? </st><st c="7954">Eğer bir işportacının ruhu ise ona diyeceğim yok. </st><st c="8004">Belediye memurlarının düdüğü sanır, belki kaçar.</st></p>
			<p><st c="8052">Herkes hortlak hikâyesi anlatıyor. </st><st c="8088">En ateşlisi de Eminanım teyzem. </st><st c="8120">Bu hortlak kısmı, ençok ciğerden hoşlanırmış, hele genç kızların akciğeri olursa.</st></p>
			<p><st c="8201">Hortlağın olduğu mezara iyice sokulduk. </st><st c="8242">İmam Şevki Efendi, arkasına dönüp kalabalığa,</st></p>
			<p><st c="8287">– Susss!.. </st><st c="8299">diye fısıldadı.</st></p>
			<p><st c="8314">Sesimiz soluğumuz kesildi. </st><st c="8342">Yanımda biri,</st></p>
			<p><st c="8355">– Duyuyor musun? </st><st c="8373">dedi.</st></p>
			<p><st c="8378">Duymaz olur muyum hiç? </st><st c="8402">Mezar çukurundaki hortlakların sesi, Ankara Radyosunun spikerinin sesinden daha açık seçik duyuluyordu.</st></p>
			<p><st c="8505">– Biri kadın galiba...</st></p>
			<p><st c="8528">– Kadın sesi...</st></p>
			<p><st c="8544">– Demek bir aile olduğu gibi hortlamış.</st></p>
			<p><st c="8584">Alayın önündeki sopalılar, takkeliler davrandılar. </st><st c="8636">İmam Şevket Efendi onları durdurdu:</st></p>
			<p><st c="8671">– Sopayla olmaz, duayla evvelallah kaçırırız.</st></p>
			<p><st c="8717">Mezar çukurundan gelen sesleri iyice duyuyorduk. </st><st c="8767">Bir erkek,</st></p>
			<p><st c="8777">– Ye beni! </st><st c="8789">diyordu. </st></p>
			<p><st c="8798">Dişi hortlak da ona,</st></p>
			<p><st c="8818">– Ye beni! </st><st c="8830">diyordu.</st></p>
			<p><st c="8838">– Ruhum!..</st></p>
			<p><st c="8849">– Canım!..</st></p>
			<p><st c="8860">– Ciğerim!..</st></p>
			<p><st c="8873">– Ye beni!..</st></p>
			<p><st c="8886">– Ciğerim!..</st></p>
			<p><st c="8899">– Ye beni, ye!..</st></p>
			<p><st c="8916">Eminanım, “Hortlaklar birbirinin ciğerini yiyorlar,” dedi. </st></p>
			<p><st c="8976">Mezardan doğru esen rüzgâr hoş bir koku getirince işi biraz anlar gibi oldum, mis gibi rakı kokusu.</st></p>
			<p><st c="9075">– Ye beni!..</st></p>
			<p><st c="9088">– Ye beni!..</st></p>
			<p><st c="9101">Hüsmen Ağa da benim gibi uyanmış olacak:</st></p>
			<p><st c="9142">– Abe ne urtlak, angi urtlak? </st><st c="9173">Burada toplanmış milletler kardeş kardeş birbirlerini yiyorlar.</st></p>
			<p><st c="9236">Eminanım teyze kızdı. </st><st c="9259">Hüsmen Ağa duymadan,</st></p>
			<p><st c="9279">– Bulgarya mâciri ne olacak, dedi, ne hortlağa inanır onlar, ne cine, ne şeytana...</st></p>
			<p><st c="9363">Eminanım’ın sesinden, mezar çukurundan hortlak çıkmayacak diye üzüldüğü belliydi. </st><st c="9446">Derken mezarın içinden bir türkü yükseldi:</st></p>
			<p><st c="9488">“Arabası dört teker imanım, arabası dört teker... </st><st c="9539">Beyoğlu’na kız çeker...”</st></p>
			<p><st c="9563">Elinde sopa, sırık taşıyanları İmam Şevket Efendi zor durdurdu,</st></p>
			<p><st c="9627">– Hep birden dua okuyalım! </st><st c="9655">dedi.</st></p>
			<p><st c="9660">Hep birden okumaya başlayınca mezarlıkta iç ürpertici bir ses yükseldi. </st><st c="9733">Çukurdan iki baş çıktı. </st><st c="9757">Sonra iki kişi birden fırladı. </st><st c="9788">Dişi hortlak striptize çıkmış kılıktaydı. </st><st c="9830">Bostanlara doğru kaçtılar, karanlıkta kayboldular.</st></p>
			<p><st c="9880">Mezar çukuruna yanaştık, yarıya gelmiş kiloluk rakı şişesi, açılmış konserve kutusu, fındık, fıstık, daha bikaç şey... </st><st c="10000">O bikaç şeyi daha kimse görmeden Eminanım teyze yeldirmesinin altına soktu.</st></p>
			<p><st c="10075">Sonra hep hortlaktan konuşa konuşa hepimiz evlerimize dağıldık.</st></p>
			<p><st c="10139">Ertesi gün erkenden Hüsmen Ağanın oğlu Apti’ye gittim.</st></p>
			<p><st c="10194">– Ulan alçak, dedim, kurt kurtken, komşusunu yemez. </st><st c="10247">Sen dün gece Eminanım’ın kızını yemeye utanmadın mı? </st><st c="10300">Anlamazlıktan geldi. </st><st c="10321">Ben kızın entarisini gördüm, dedim. </st><st c="10357">Eminanım kaşla göz arasında atik davranıp yeldirmesinin altına sokmasaydı kızının çamaşırlarını, sen o zaman gününü görürdün.</st></p>
			<p><st c="10482">Artık inkâr edemedi:</st></p>
			<p><st c="10503">– Naapim kardeşim, dedi, evleneceğim, para yok, karıyı geçindiremem diye korkumdan evlenemiyorum. </st><st c="10602">Bu zamanda ev kiraları ateş pahası... </st><st c="10640">Otele gitsek, orası da hem pahalı, hem de ahlak zabıtası basıyor. </st><st c="10706">Kimse gelmez diye mezar çukuruna kapandık. </st><st c="10749">Orda da rahat vermediler.</st></p>
			<p><st c="10774">– Evlenip de ne yapacaksın, dedim, onbeş kuruşa benim aldığım gazeteyi al, oku. </st><st c="10855">Orada “Bizans’ın Azgın Fahişeleri” diye bir roman var, oku o romanı. </st><st c="10924">Hiç hortlamanın da gereği yok, evlenmenin de...</st></p>
			<p><st c="10971">Apti,</st></p>
			<p><st c="10977">– Ah, ah... </st><st c="10990">dedi, gördün mü okumanın yararını. </st><st c="11025">Babamız bizi zamanında okutup adam etmemiş. </st><st c="11069">Okuryazarlığım yok ki... </st><st c="11094">İşte böyle hortlamak zorunda kalıyoruz şimdi.</st></p>
      
          </section>
  <div id="charCountTotal" value="11139"></div></body>
</html>
