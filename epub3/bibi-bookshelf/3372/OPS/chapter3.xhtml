<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>TOROS CANAVARI</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter3">
  	<section>			
			<h1 id="head-3"><st c="0">Nasıl Yaparlar?</st></h1>
			<p><span><st c="16">B</st></span><st c="18">ütün bu anlatacağım değişme üç senenin içinde oldu. </st><st c="70">Gerçekte hiçbir değişme olmamış da biz öyle sanmışız.</st></p>
			<p><st c="123">Çalıştığımız yerde “Ercan, Ercan” diye önce adını duymaya başladık. </st><st c="192">Sonra da kendisini gördük. </st><st c="219">İnceden bir delikanlı, giyimi kuşamı yerinde. </st><st c="265">Polka oynar gibi bir yürüyüşü var.</st></p>
			<p><st c="299">Sonra sonra bu Ercan adındaki delikanlı için söylentiler çıkmaya başladı. </st><st c="374">Çok zenginmiş. </st><st c="389">Kimi, bikaç yüzbinlik, kimi de milyonluk diyordu. </st><st c="439">Anadan, babadan zenginmiş. </st><st c="466">Yoksa bu gencecik çocuk o kadar parayı nereden kazanacak? </st><st c="524">Hoş zengin demek de gerekmez. </st><st c="554">Yürüyüşünden, oturuşundan, konuşmasından, herbir davranışından zengin olduğu belli, besbelli... </st><st c="650">Koridorlarda gezerken kunduralarının gıcır gıcır bir gıcırtıyla ötüşünden belli, ağzını bile açmadan ben zenginim diye bar bar bağırıyor. </st><st c="788">Bizim gibi omuzları çökmemiş, boynu utançla iki omzunun arasına girmemiş. </st><st c="862">Kafası dik, burnu havada, gözü tavanda...</st></p>
			<p><st c="903">Çalıştığımız işyeri batmak, top atmak üzereydi. </st><st c="952">Bu Ercan denilen delikanlı yüzbin lira yatırıp ortak olmuş, batmaya yüz tutan işi kalkındıracakmış.</st></p>
			<p><st c="1051">Onun için söylentiler bu kadarla bitmiyordu. </st><st c="1097">Avrupa’da yaşamış. </st><st c="1116">Yaşamış ama, parasına güvenip boş kafa gezdirmemiş. </st><st c="1168">Üniversiteyi de bitirmiş. </st><st c="1194">Cin gibi zeki, bilgili, terbiyeli delikanlıymış.</st></p>
			<p><st c="1242">Zenginliği gibi bu huyları da bir bakışta belli oluyordu. </st><st c="1301">Öyle böbürlenmesi, adama yukardan bakması yok. </st><st c="1348">Utangaç, konuşurken yüzü kızarıyor.</st></p>
			<p><st c="1383">Her yeniye karşı bir yabancılık, bir yadırgama vardır ya, bu yeni genç patronumuza karşı biz de böyleydik. </st><st c="1491">İçimizde onu bir iteleme, dirsekleme duygusu vardı. </st><st c="1543">Onunla konuşurken saygılı davransak bile, gözümüzden, bakışımızdan, duruşumuzdan bu anlaşılırdı. </st><st c="1640">Onu sevmiyorduk. </st><st c="1657">Neden? </st><st c="1664">Yeni olduğu için. </st><st c="1682">Başka ne olabilir? </st><st c="1701">Ne tanırız, ne ederiz... </st><st c="1726">Genç, zengin, köklü bir aileden gelme, ince davranışlı, hem de Avrupa’da okumuş.</st></p>
			<p><st c="1806">Derken işler değişti. </st><st c="1829">Bigün beni odasına çağırdı: Şurdan burdan konuştuk. </st><st c="1881">Sanki patron matron değil de kırk yıllık arkadaşız. </st><st c="1933">Üstelik yaşıma başıma da saygılı. </st><st c="1967">Laf arasında,</st></p>
			<p><st c="1980">– Siz burdan ne alıyorsunuz? </st><st c="2010">diye sordu.</st></p>
			<p><st c="2021">– Ayda dörtyüz... </st><st c="2040">dedim.</st></p>
			<p><st c="2046">– Neeee? </st><st c="2056">diye yumruğunu masaya vurdu.</st></p>
			<p><st c="2084">İçimden, “Eh, şimdi mayasını gösterecek, ne mal olduğu ortaya çıkacak,” dedim.</st></p>
			<p><st c="2163">Dörtyüz der demez herifin rengi attı. </st><st c="2202">Boşuna burası batmıyormuş diyecek, elbet batar, dörtyüz lira aylık olur muymuş? </st><st c="2282">İkiyüz neyime yetmez?</st></p>
			<p><st c="2303">– Ama dedim, ben onbeş yıldır bu işteyim. </st><st c="2346">Üç yıldır da burada çalışıyorum.</st></p>
			<p><st c="2378">Umduğumun tam tersi oldu:</st></p>
			<p><st c="2404">– Nasıl yaparlar? </st><st c="2423">dedi, nasıl yapabilirler? </st><st c="2449">Sizi nasıl bu kadar sömürebilirler?</st></p>
			<p><st c="2484">Bir sevindim ki,</st></p>
			<p><st c="2501">– Teşekkür ederim, dedim.</st></p>
			<p><st c="2527">– Durun hele, dedi, hiç acele etmeyin. </st><st c="2567">İşleri bir iyice kavrayıp elime alayım, o zaman düşünürüz.</st></p>
			<p><st c="2625">Arkadaşların yanına gelince,</st></p>
			<p><st c="2654">– Yahu biz yanılmışız, dedim, biz büsbütün yanılmışız. </st><st c="2710">Bu yeni patron çok iyi adammış.</st></p>
			<p><st c="2741">– Ne oldu? </st><st c="2753">diye sordular. </st></p>
			<p><st c="2768">Olanları anlattım.</st></p>
			<p><st c="2786">Bir arkadaş,</st></p>
			<p><st c="2799">– Evet, dedi, geçen gün de bizim odaya girdi. </st><st c="2846">“Burası soğuk,” dedi. </st><st c="2868">“Günde yarım teneke kömür veriyorlar,” dedim. </st><st c="2914">Elini dizine vurdu, “Vay anasını!” dedi. </st><st c="2955">“Bu alçaklığı nasıl yapabiliyorlar, anlamıyorum,” dedi.</st></p>
			<p><st c="3010">Bu delikanlıyı hepimiz sevmeye başladık. </st><st c="3052">Hepimizle ayrı ayrı gelip konuşuyor, bize yapılan haksızlıklar karşısında “Bu namussuzluk nasıl yapılır?” diye dövünüyordu.</st></p>
			<p><st c="3175">Durumumuzu görüp şaştıkça, saatte bikaç kez,</st></p>
			<p><st c="3220">– Bir insana bu nasıl yapılır? </st><st c="3252">der dururdu.</st></p>
			<p><st c="3264">Dört yıldır dört gün izinli gitmemiş bir arkadaşla konuşurken,</st></p>
			<p><st c="3327">– Bu ne namussuzluk? </st><st c="3349">Bu ne eşşoğlueşşeklik, dedi. </st><st c="3378">Böyle şeyleri benim kafam almıyor. </st><st c="3413">Nasıl yapıyorlar?</st></p>
			<p><st c="3430">Bu sözlerin etkisi çarçabuk görüldü. </st><st c="3468">Herkes eskisinden daha hızlı, canla başla çalışmaya başladı. </st><st c="3529">Az zaman sonra verim iki katına çıktı. </st><st c="3568">İnsan kendi işinde olsa böyle çalışmaz. </st><st c="3608">Pazarları bile fazla ücret almadan çalışanlar vardı. </st><st c="3661">Dalga geçen oldu mu, böylelerine hep birden kızılıyordu.</st></p>
			<p><st c="3717">Yalnız bir İhsan vardı içimizde: O bitürlü yola gelmiyordu, bitürlü bu genç patronu sevememişti, ona ısınamamıştı. </st><st c="3833">Doğrusu İhsan’a hepimiz içerliyorduk.</st></p>
			<p><st c="3870">– Böyle melek gibi adama bu alçaklık yapılır mı?</st></p>
			<p><st c="3919">Artık hepimiz delikanlının işleri kavrayıp herşeyi eline almasını, durumumuzu düzeltmesini, paramızı artırmasını bekliyorduk. </st><st c="4046">Üç ay bekledik. </st><st c="4062">Hiçbişey değişmedi. </st><st c="4082">Büsbütün tersine gitti. </st><st c="4106">Soğuklar bastırmıştı, eskiden verilenin dörttebiri kadar bile kömür verilmiyordu. </st><st c="4188">Aldığımız paralarda bile kesinti yapıyorlardı. </st><st c="4235">Gitgide kötüye gidiyorduk. </st><st c="4262">Oysa patronların kazandığını, hem de çok kazandığını biliyorduk. </st><st c="4327">Sekizyüzyirmi bin lira vergi vermişlerdi. </st><st c="4369">Bir de bu verginin kazancını düşünün.</st></p>
			<p><st c="4406">İhsan,</st></p>
			<p><st c="4413">– Ben size demedim mi? </st><st c="4437">dedi.</st></p>
			<p><st c="4442">Bir patırtı çıkaracaktı. </st><st c="4468">Onu zor tuttuk.</st></p>
			<p><st c="4483">– Dur hele, biraz daha dişimizi sıkalım.</st></p>
			<p><st c="4524">Ertesi gün İhsan’ı işten çıkardılar. </st><st c="4562">Bir ay daha dişimizi sıktık. </st><st c="4591">Ama mırıltılar başlamıştı. </st><st c="4618">Arkadaşlar söyleniyordu. </st><st c="4643">İşin anlaşılmaz yanı, kim ağzını açsa, hemen işten çıkarılıyor, yerine bir başkası alınıyordu. </st><st c="4738">Genç patron ortalarda görünmez olmuştu. </st><st c="4778">Eskisi gibi yanımıza gelmiyordu. </st><st c="4811">Kovula çıkarıla eski arkadaşların yarısı kalmıştık. </st><st c="4863">Bigün bıçak kemiğe dayandı. </st><st c="4891">İçimizden biri,</st></p>
			<p><st c="4906">– Gidip şu herifi görelim! </st><st c="4934">dedi.</st></p>
			<p><st c="4939">Can burnumuza gelmişti. </st><st c="4964">Arkadaşlar, “Elverdi artık!”, “Yeter be!” diye bağırmaya başladılar. </st><st c="5033">Hep birden yürüdük. </st><st c="5053">En yaşlımız,</st></p>
			<p><st c="5065">– Böyle hep birden olmaz! </st><st c="5092">dedi, aramızdan üç kişi seçelim. </st><st c="5125">Onlar gidip konuşsun, derdimizi anlatsın.</st></p>
			<p><st c="5166">Seçilen üç kişi arasında ben de vardım. </st><st c="5207">En heyecanlımız,</st></p>
			<p><st c="5223">– Eğer verdiği sözde durmasın, suratına tüküreceğim, namussuzum tüküreceğim! </st><st c="5301">diye bağırdı.</st></p>
			<p><st c="5314">Üçümüz patronun kapısına geldik. </st><st c="5348">Ben kapıyı tıklattım. </st><st c="5370">Ses gelmedi içerden. </st><st c="5391">Bir daha vurdum. </st><st c="5408">Dördüncü vuruşta,</st></p>
			<p><st c="5425">– Geel! </st><st c="5434">diye bir ses duyduk. </st><st c="5455">Kapıyı açtık. </st><st c="5469">Tam karşımızda masa vardı. </st><st c="5496">Genç patron ayaklarını masanın üstüne koymuştu. </st><st c="5544">Başını iki tabanının arasında görüyorduk. </st><st c="5586">Bizi görünce ayağını değil, kılını bile kıpırdatmadı. </st><st c="5640">Çiklet çiğniyordu. </st><st c="5659">Ne var? </st><st c="5667">dedi.</st></p>
			<p><st c="5672">Sesi bile kalınlaşmıştı. </st><st c="5698">Bir arkadaş,</st></p>
			<p><st c="5710">– Sizinle konuşacağız, dedi.</st></p>
			<p><st c="5739">– İş zamanı konuşulmaz. </st><st c="5764">Paydosta gelin!</st></p>
			<p><st c="5779">– Hayır. </st><st c="5789">Şimdi konuşacağız.</st></p>
			<p><st c="5807">– Ne istiyorsunuz?</st></p>
			<p><st c="5826">– Siz buraya yeni geldiğiniz zaman kaç para aldığımızı öğrenince, “Bu ne alçaklık, nasıl yapıyorlar bunu?” demediniz mi?</st></p>
			<p><st c="5947">Kalıbını bozmadan karşılık verdi:</st></p>
			<p><st c="5981">– Dedim, ne olacak?</st></p>
			<p><st c="6001">– Bize yıllık izin verilmediğini öğrenince, “Bu ne namussuzluk, bunu nasıl yapabiliyorlar?” diyen siz değil misiniz?</st></p>
			<p><st c="6118">Çikleti ağzında bikez dolaştırdıktan sonra,</st></p>
			<p><st c="6162">– Benim, ne olacak? </st><st c="6183">dedi.</st></p>
			<p><st c="6188">– Bizim çalışma yerimizin kötülüğünü, ne kadar çok çalıştığımızı görünce sen değil misin, “Bu ne haksızlık, bunu bir insan nasıl yapar?” diye bağıran?</st></p>
			<p><st c="6339">– Evet, benim.</st></p>
			<p><st c="6354">– Peki, çektiğimiz sıkıntıyı görünce, “Bu ne canavarlık, bir insana bu nasıl yapılır?” demedin mi sen? </st><st c="6458">Hem de kaç yüz kere...</st></p>
			<p><st c="6480">– Dedim. </st><st c="6490">Bundan ne çıkar? </st><st c="6507">Soğukkanlılık olursa bu kadar olur. </st><st c="6543">Şaşkınlıktan sesimizin, soluğumuzun kesildiğini görünce, bana bakın, diye söze başladı. </st><st c="6631">Ben iş hayatı nedir, bilmiyordum. </st><st c="6665">İlk işi burada yaptım. </st><st c="6688">Herşeyin acemisiydim. </st><st c="6710">Onun için, “Bu işler nasıl yapılır?” diye soruyor, o işlerin nasıl yapıldığını öğrenmeye çalışıyordum. </st><st c="6813">Ondan, “Bu alçaklık nasıl olur, bu namussuzluk nasıl olur? </st><st c="6872">Bu kazık nasıl atılır?” diye sorup öğrenmeye uğraşıyordum. </st><st c="6931">Üç dört aylık staj yapınca, bunların nasıl yapıldığını öğrendim. </st><st c="6996">Artık sizden sorup öğrenmeye ihtiyacım kalmadı. </st><st c="7044">Hadi, çekin arabanızı.</st></p>
			<p><st c="7066">Ağzındaki çikleti tükürdü. </st><st c="7094">Bir puro yaktı. </st><st c="7110">Biz de dışarı çıktık. </st><st c="7132">Heyecanlı arkadaşa,</st></p>
			<p><st c="7151">– Hani suratına tükürecektin, niye tükürmedin? </st><st c="7199">diye sordum.</st></p>
			<p><st c="7211">– Benim tükürüğümün haysiyeti var, dedi. </st><st c="7253">Herifte surat yok ki, neresine tüküreyim?</st></p>
    </section>
  <div id="charCountTotal" value="7294"></div></body>
</html>
