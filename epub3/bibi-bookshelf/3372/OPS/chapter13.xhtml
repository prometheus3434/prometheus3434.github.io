<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>TOROS CANAVARI</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter13">
  	<section>
      	<h1 id="head-13"><st c="0">Sakın Alma!</st></h1>
			<p><span><st c="12">M</st></span><st c="14">uhabere dersinde, sahra telefonlarıyla nasıl konuşulacağı pekçok anlatıldı. </st><st c="90">Bu, zor bişey değildir. </st><st c="114">Şu sırayı kollarsan telefonda konuşmak kolaydır. </st><st c="163">Önce alıcıyı sol elinle kaldırıp kulağına yaklaştıracaksın. </st><st c="223">Manyeto kolunu bikaç kez çevireceksin. </st><st c="262">Sonra, “Alo!..” diyeceksin. </st><st c="290">Telefonun öbür başından ses gelirse kim olduğunu söyleyeceksin. </st><st c="354">Diyelim sen Onbaşı Ahmet’sin,</st></p>
			<p><st c="383">– Ben Onbaşı Ahmet! </st><st c="404">diyeceksin. </st></p>
			<p><st c="416">Karşındaki de,</st></p>
			<p><st c="430">– Ben falankeşim! </st><st c="449">diye karşılık verecek. </st></p>
			<p><st c="472">Ondan kelli karşı karşıya konuşacaksın. </st><st c="512">Baktın, karşındaki söylediğin sözü anlamıyor, o zaman anlaşılmayan kelimenin her harfini, ayrı ayrı söyleyeceksin. </st><st c="627">Bunun da kolayı var. </st><st c="648">Her harfi karşındakine duyurmak için o harfle başlayan kolay anlaşılır bir kelime söyleyeceksin.</st></p>
			<p><st c="744">Telefonda “Araba” dedin de karşındaki iki saat, “Haa? </st><st c="799">Haa?” diye sordu. </st><st c="817">O zaman, “Araba”yı ona şöyle anlatırsın:</st></p>
			<p><st c="857">– Eline kalem al da yaz! </st><st c="883">Ali’nin “a”sı, Recep’in “re”si. </st><st c="915">Yine Ali’nin “a”sı, Bekir’in “be”si. </st><st c="952">Yine Ali’nin ‘a”sı...</st></p>
			<p><st c="973">Bu harfler yan yana geldi mi, al sana “araba”. </st><st c="1021">Artık bunun araba olduğunu, arabanın atı bile anlar.</st></p>
			<p><st c="1073">Ben de size Onbaşı Ahmet’i anlatıyorum. </st><st c="1114">Ahmet, ne öğrendiyse askerlikte öğrendi, ama tam öğrendi; okumasını, yazmasını, telefon etmesini, herşeyi... </st><st c="1223">Önce onbaşı oldu, sonra çavuş oldu. </st><st c="1259">Çavuşluktan ileri gidilmediği için de terhis oldu. </st><st c="1310">Bir zaman köyünde Ahmet Çavuş diye çağrıldı. </st><st c="1355">Sonra köyü bıraktı kasabaya, kasabayı bıraktı şehre, şehri bıraktı Istanbul’a geldi. </st><st c="1440">Yavaş yavaş da lakabı değişti. </st><st c="1471">Ahmet’ken Onbaşı Ahmet, Onbaşı Ahmet’ken Ahmet Çavuş, sonra Ahmet Efendi oldu. </st><st c="1550">Ahmet Efendi’liği de Bey’liği de bıraktı, Ahmet Beyefendi oldu. </st><st c="1614">Istanbul’da iki yıl kalıp, bir de Avrupa gezisi yaptıktan sonra Sayın Ahmet Bey oldu. </st><st c="1700">İşi iyiydi. </st><st c="1712">Apartmanı vardı, otomobili vardı, karısı vardı, metresi vardı.</st></p>
			<p><st c="1774">Ahmet, ne öğrenmişse herşeyi askerlikte öğrendiğini hiçbir zaman unutmadı. </st><st c="1850">Buyüzden de askerlikte her ne öğrenmişse onları olduğu gibi, hiç bozmadan bütün hayatında uyguladı. </st><st c="1950">Yazıhanesinde, işinde, evinde, heryerde askerlikteki bilgisini güdüyordu. </st><st c="2024">Sayın Bay Ahmet’in evinde sabahın en erken saatinde kalkılırdı. </st><st c="2088">Onun kalın, sert komutu, kalk borusu yerine geçerdi. </st><st c="2141">Haftada bir, tüfek muayenesi yerine evindeki buzdolabı, elektrik süpürgesi, düdüklü tencere gibi uygarlık araçlarını muayene ederdi. </st><st c="2274">Ayda bir de mutfağı, kömürlüğü teftişten geçirirdi. </st><st c="2326">Evinin içinde bile geçit töreninde gider gibi sert adımlarla yürürdü. </st><st c="2396">Her sözü sert bir komuttu. </st><st c="2423">Hizmetçiye, “Marş maaarş!” der gibi,</st></p>
			<p><st c="2459">– Su ver! </st><st c="2470">derdi.</st></p>
			<p><st c="2476">Karısına, biyere gitmek için,</st></p>
			<p><st c="2506">– Hazırlan! </st><st c="2519">dese, bu söz dudaklarından,</st></p>
			<p><st c="2546">– Hazıroool! </st><st c="2560">der gibi çıkardı.</st></p>
			<p><st c="2577">Geceleyin yatağa girmek var ya, bu bile Sayın Bay Ahmet’in evinde,</st></p>
			<p><st c="2644">– Mevzi aaal!.. </st></p>
			<p><st c="2661">Yahut,</st></p>
			<p><st c="2667">– Tam siper!.. </st><st c="2683">komutu verilmişçesine yerine getirilirdi. </st></p>
			<p><st c="2725">İnsan onun sofrasında, elinde çatal bıçak yemek yerken, birdenbire coşup da,</st></p>
			<p><st c="2801">– Süngü taaak!.. </st><st c="2819">diye bağıracağından korkardı.</st></p>
			<p><st c="2848">Bigün Sayın Bay Ahmet, karısı, kızı, bir gezintiye çıkmışlardı. </st><st c="2913">Genç kız, ikidebir annesinin biriki adım gerisinde kalıyordu. </st><st c="2975">Sayın Bay Ahmet, arkalarından tüysüz bir dans oğlanının geldiğini, kızın buyüzden ikidebir tökezleyip geri kaldığını hemen anladı. </st><st c="3106">Kızına şöyle bağırdı:</st></p>
			<p><st c="3127">– Anana bak, hizaya geel!</st></p>
			<p><st c="3153">Onun için yorulunca dinlenmek “mola”, banyoda yıkanmak “tımar”dı.</st></p>
			<p><st c="3219">Bütün bu asker ocağı güdümünün en önemlisi iki şeydi: Biri, emir tekrarı, biri de telefon konuşması. </st><st c="3321">Sayın Bay Ahmet evinde her ne söylese, karşısındaki bunu tekrarlamak zorundaydı. </st><st c="3402">Hizmetçiye,</st></p>
			<p><st c="3413">– Kahve yap! </st><st c="3427">dese, hizmetçi rap diye fırlar, aldığı buyruğu,</st></p>
			<p><st c="3474">– Kahve yapacağım! </st><st c="3494">diye tekrarlardı.</st></p>
			<p><st c="3511">Herşey işte buna göre. </st><st c="3535">Ama buyüzden de Sayın Bay Ahmet’in evinde hiçbir yanlışlık olmazdı, ancak, kendisi yanlış emir verirse, o başka...</st></p>
			<p><st c="3649">Telefona gelince, onu da tıpkı eskiden öğrendiği gibi kullanırdı. </st><st c="3716">Yalnız bir ayrımı, sahra telefonlarının manyetosu yerine şehir telefonlarının numara tablası vardı.</st></p>
			<p><st c="3815">Sayın Bay Ahmet bir işi için Ankara’ya gitmişti. </st><st c="3865">Ankara’daki işini yaptı. </st><st c="3890">Hastaneler Satınalma Komisyonuna bin sandık marmelat satacaktı. </st><st c="3954">Her sandıkta ikişer kiloluk elli kutu vardı. </st><st c="3999">Şöyle böyle bu işin kazancı altmış yetmişbin lira tutuyordu. </st><st c="4060">Hastanelere marmelat satmak isteyen kendisinden başka daha dört firma vardı. </st><st c="4137">O firmaların sahipleri de Ankara’ya gelmişlerdi. </st><st c="4186">Bunlardan biri Ahmet Beye,</st></p>
			<p><st c="4212">– Onbin lira vereyim de sen aradan çekil! </st><st c="4255">diye rica etti. </st></p>
			<p><st c="4271">İkinci firma onikibin lira verdi. </st><st c="4305">Aradan çıkması için öteki firmanın sahibi havadan onbeşbin verdi. </st><st c="4371">Sayın Bay Ahmet onlara,</st></p>
			<p><st c="4394">– Bilader, ben gatagulli yapmam, namısım elvermez! </st><st c="4446">diye karşılık verdi.</st></p>
			<p><st c="4466">– Aman Ahmet Bey, katakulli bunun neresinde? </st><st c="4512">Parayı peşin peşin vereceğiz.</st></p>
			<p><st c="4541">– Peşin vireceğinize ses itmiyom, velakin gatagulli yapamam.</st></p>
			<p><st c="4602">– İyi ama Ahmet Bey, geçen sefer kuru sebze işinde, sana onbeşbini verdik, çekilmiştin.</st></p>
			<p><st c="4690">– Gardaşım guru zebze işi başhaa, yaş marmelat işi başha...</st></p>
			<p><st c="4750">– Neden?</st></p>
			<p><st c="4759">– Nideni bu işte. </st><st c="4778">Geçen seferi benim malım fostu. </st><st c="4810">Bu sefer en ekistirasından. </st><st c="4838">Nasıl olsa benim malımı beğenecekler. </st><st c="4876">Malımı satıp temiz para yetmişbini cibe indirmek varıkene, gatagulli idip gazık yimenin münasebeti ne? </st><st c="4979">Seksen bin virin mi, çekileyim? </st><st c="5011">Virmenğ... </st><st c="5022">Gördün mü bi yol? </st><st c="5040">İnsan gatagulli yapıncak, nâmısını pislettiğine göre değmeli. </st><st c="5102">O sebepten olmaz.</st></p>
			<p><st c="5119">Sayın Bay Ahmet, Satınalma’nın kendi marmelatını beğenip alacağına yüzde yüz güveniyordu. </st><st c="5210">Yalnız işin bitek zorluğu vardı. </st><st c="5243">Mallardan numune ertesi gün erkenden Istanbul’daki Satınalma’ya götürülmeliydi. </st><st c="5323">Sayın Ahmet Bey canı tatlı olduğu için uçağa binemezdi. </st><st c="5379">Tirene binse yetişemezdi. </st><st c="5405">Telgraf geç giderdi.</st></p>
			<p><st c="5425">– En eyisi tilefon...</st></p>
			<p><st c="5447">Şehirlerarası telefon santralının numarasını çevirdi. </st></p>
			<p><st c="5502">Santraldaki kıza, Istanbul’daki yazıhanesinin telefon numarasını verdikten sonra,</st></p>
			<p><st c="5583">– Möhderem bağyaan, dedi, acep gaç dagiga sonra gonuşabilirik?</st></p>
			<p><st c="5646">– İki üç saat sürer.</st></p>
			<p><st c="5667">– İki üç sahat mı? </st><st c="5687">Amanıng, essah mı? </st><st c="5706">Bah bi yol bağyaan, beni diğne, hayat memat işi gardaşım. </st><st c="5764">Gözünün elifini yiyyim, ecele vir, yıldırım vir, hayat vir. </st><st c="5824">Her gaç paraysa virek canım...</st></p>
			<p><st c="5854">Onbeş dakika sonra yazıhanesindeki kâtibiyle telefonda karşı karşıyaydı.</st></p>
			<p><st c="5927">Alıcıyı kulağına götürür götürmez birden yine eski Ahmet Çavuş olmuştu. </st><st c="6000">Tıpkı tıpkısına askerken muhabere dersinde öğrendiği gibi telefon ediyordu:</st></p>
			<p><st c="6075">– Ben Ehmet.</st></p>
			<p><st c="6088">– Hangi Ahmet?</st></p>
			<p><st c="6103">Ahmet Bey kızdı: Şu dangalak kâtibe telefonda nasıl konuşulacağını kaç kere öğretmişti.</st></p>
			<p><st c="6191">– Ben Ahmet! </st><st c="6205">der demez, o da,</st></p>
			<p><st c="6221">– Ben şuyum! </st><st c="6235">diyecekti. </st></p>
			<p><st c="6246">O kızgınlıkla,</st></p>
			<p><st c="6260">– Gaç Ehmet var lan? </st><st c="6282">Helbet patıronun Ehmet... </st><st c="6308">Hemi de sen ne demiye tilefonda gendini pirezenta etmiyon?</st></p>
			<p><st c="6366">Kâtip, patronunu sesinden tanımıştı. </st><st c="6404">Topuklarını rap diye vurup esas vaziyetini aldıktan sonra,</st></p>
			<p><st c="6462">– Buyurun efendim! </st><st c="6482">dedi.</st></p>
			<p><st c="6487">– Gözünü, gulağını dört aç, beni iyi diğne!..</st></p>
			<p><st c="6533">Öyle bozuk, şimşekli, elektrikli bir havaydı ki, artık havadan mı, hatların eskiliğinden mi, yoksa konuşmanın çokluğundan, telefonların bozukluğundan mı, sesler sinek vızıltısı gibi geliyor, bişey anlaşılmıyordu.</st></p>
			<p><st c="6746">– Bi sandık marmelat Satınalma’ya nömone gitçek. </st><st c="6796">Ağnadın ğı?</st></p>
			<p><st c="6807">– Efendim?</st></p>
			<p><st c="6818">– Yarın bi sandık marmelat Satınalma’ya nömone gitçek...</st></p>
			<p><st c="6875">– Yarın mı?</st></p>
			<p><st c="6887">– Hee, yarın. </st><st c="6902">Zabahnan, irkenden...</st></p>
			<p><st c="6923">– N’ooolacak?</st></p>
			<p><st c="6937">– Elinin körü olacak.</st></p>
			<p><st c="6959">– Köroğlu mu olacak?</st></p>
			<p><st c="6980">– Yoh, Köroğlu değel, Battal Gazi olacak...</st></p>
			<p><st c="7024">– Kimin ağzı?</st></p>
			<p><st c="7038">– Beri bah kââtip, ağzından burnundan başlatma beni. </st><st c="7092">Gulağının delüğünü aç, diğne... </st><st c="7124">Bi sandık...</st></p>
			<p><st c="7136">Bu sırada santral bayan araya girdi:</st></p>
			<p><st c="7173">– Üç dakika bitti efendim. </st><st c="7201">Devam ediyor mu?</st></p>
			<p><st c="7217">– İdiyo... </st><st c="7229">Helbet devam idiyo...</st></p>
			<p><st c="7250">– Beyefendi!..</st></p>
			<p><st c="7265">– Kââtiip...</st></p>
			<p><st c="7278">– Beyefendi!..</st></p>
			<p><st c="7293">– Len kâtip sesimi duymuyon mu? </st><st c="7326">Ne deyi ünneyip duruyon?</st></p>
			<p><st c="7350">– Beyefendiii!..</st></p>
			<p><st c="7367">– Kââtip... </st><st c="7380">Beni diğne oğlum, beni diğne gardaşım, beni diğne gözüm. </st><st c="7437">Bi sandık...</st></p>
			<p><st c="7449">– Ne sandınız?</st></p>
			<p><st c="7464">– Bi sandık...</st></p>
			<p><st c="7479">– Siz sandınız mı? </st><st c="7499">Siz ne sandınız?</st></p>
			<p><st c="7515">– Seni adam sandım.</st></p>
			<p><st c="7535">– Madam mı?</st></p>
			<p><st c="7547">– Madamı bırak!</st></p>
			<p><st c="7563">– Nereye bırakayım?</st></p>
			<p><st c="7583">– Tövbeee... </st><st c="7597">Oğlum, bırak onu... </st><st c="7617">Bi sandık...</st></p>
			<p><st c="7629">– Siz sandınız.</st></p>
			<p><st c="7645">– Şincik yöreğime inecek.</st></p>
			<p><st c="7671">– Böreğinize mi?</st></p>
			<p><st c="7688">– Yöreğime lan...</st></p>
			<p><st c="7706">– Böbreğinize mi? </st><st c="7725">Kim inecek?</st></p>
			<p><st c="7736">– Çüüş, dangalak! </st><st c="7755">Lan benim böbreğim niyet guyusu mu? </st><st c="7791">Bizim marmelatlar var ya...</st></p>
			<p><st c="7818">Santral bayan araya girdi:</st></p>
			<p><st c="7845">– Efendim, mükâlemeniz bitti.</st></p>
			<p><st c="7875">– Bitmedi bağyan bitmedi.</st></p>
			<p><st c="7901">– Uzatayım mı?</st></p>
			<p><st c="7916">– Uzat canım.</st></p>
			<p><st c="7930">– Veriyorum.</st></p>
			<p><st c="7943">– Vir... </st><st c="7953">Kââtip... </st><st c="7963">Bay kâtip...</st></p>
			<p><st c="7975">– Buyrun!</st></p>
			<p><st c="7985">– Sesimi duyyon mu?</st></p>
			<p><st c="8005">– Gelip gidiyor.</st></p>
			<p><st c="8022">– Kim gelip gidiyo?</st></p>
			<p><st c="8042">– Sesiniz bir azalıp bir çoğalıyor.</st></p>
			<p><st c="8078">– Satınalma...</st></p>
			<p><st c="8093">– Duyulmuyor. </st><st c="8108">Gelmiyor sesiniz.</st></p>
			<p><st c="8125">– Allah Allah... </st><st c="8143">Seninki geliyo da benimki niden gelmiyo? </st><st c="8184">Bu cenebet gidiş geliş değel mi?</st></p>
			<p><st c="8216">– “Cenabet” dediğinizi duydum efendim.</st></p>
			<p><st c="8255">– Gozel bi laf ossa duyman. </st><st c="8284">Kâtip, gulak vir gardaşım. </st><st c="8311">Beri bah bi yol... </st><st c="8330">Bi sandık marmelat... </st><st c="8352">Ağnadın ğı?</st></p>
			<p><st c="8363">– Anladım efendim.</st></p>
			<p><st c="8382">– Ağnadınsa tekrar it!</st></p>
			<p><st c="8405">– Bi sandık muamelat...</st></p>
			<p><st c="8429">– Tüh... </st><st c="8439">Bire oğlum ne mamelatı? </st><st c="8463">İresmi devayir mi bu?</st></p>
			<p><st c="8484">– Cevahir mi dediniz?</st></p>
			<p><st c="8506">– Çatadanak çatlayacağım.</st></p>
			<p><st c="8532">– Çatana mı?</st></p>
			<p><st c="8545">– Kââtip... </st><st c="8558">Kâtip!..</st></p>
			<p><st c="8566">– Beyefendi...</st></p>
			<p><st c="8581">– Bah bi yol. </st><st c="8596">Tigatli ol! </st><st c="8608">Tilefonda bi laf ağnaşılmazsa niderdik? </st><st c="8648">Kelime be kelime hicelerdik. </st><st c="8677">Değel mi?</st></p>
			<p><st c="8686">– Hecelerdik efendim.</st></p>
			<p><st c="8708">– Bah sincik heceliyom. </st><st c="8733">Diğne!.. </st></p>
			<p><st c="8742">Santralcı kızın sesi:</st></p>
			<p><st c="8763">– Mükâlemeniz doldu.</st></p>
			<p><st c="8784">– Ne çabıh?</st></p>
			<p><st c="8796">– Dördüncü üç dakika. </st><st c="8819">Kesiyorum.</st></p>
			<p><st c="8829">– Kesme. </st><st c="8839">Gurban olayım kesme! </st><st c="8860">Ocağına düştüm kesme! </st><st c="8882">Batıyom be. </st><st c="8894">Eğerlim kesersen battım. </st><st c="8919">Üç tagiga değel, üç sahat konuşacağım. </st><st c="8958">Ücreti herneyise vireceğim.</st></p>
			<p><st c="8985">– Devam edin!</st></p>
			<p><st c="8999">– Kâââtip!.. </st><st c="9013">Ellovv...</st></p>
			<p><st c="9022">– Buyrun!</st></p>
			<p><st c="9032">– Heceliyom. </st><st c="9046">Eyi diğne! </st><st c="9057">Eline kâhatı galemi al, yaz! </st><st c="9086">Bi...</st></p>
			<p><st c="9091">– Biz.</st></p>
			<p><st c="9098">– Biz değel, Frenkçesi ön, İngilizcası van. </st><st c="9143">Türkçesi bir...</st></p>
			<p><st c="9158">– Evet... </st></p>
			<p><st c="9169">– Sandık...</st></p>
			<p><st c="9180">– Sandınız...</st></p>
			<p><st c="9194">– Yoh... </st><st c="9204">Sanmadık. </st><st c="9214">Heceliyom. </st><st c="9225">Salatalığın “se”si...</st></p>
			<p><st c="9246">– Kimin sesi?</st></p>
			<p><st c="9260">– Salatalığın.</st></p>
			<p><st c="9275">– Galatalının mı?</st></p>
			<p><st c="9293">– Salata oğlum, salatalık. </st><st c="9321">Yani hıyar... </st><st c="9335">Hıyar yok mu?</st></p>
			<p><st c="9348">– Var efendim.</st></p>
			<p><st c="9363">– Eferüm. </st><st c="9374">Hıyarın... </st><st c="9385">yani salatalığın “se”si.</st></p>
			<p><st c="9409">– Salatalığın sesi... </st><st c="9432">yanlış anlamıyorum ya...</st></p>
			<p><st c="9456">– Yağnış değel... </st><st c="9475">Salatalığın “se”si. </st><st c="9495">Yazdın mı?</st></p>
			<p><st c="9505">– Yazdım.</st></p>
			<p><st c="9515">– Ayu’nun “a”sı...</st></p>
			<p><st c="9534">– Kimin ağası...</st></p>
			<p><st c="9551">– Ayu be!..</st></p>
			<p><st c="9563">– Ayı mı?</st></p>
			<p><st c="9573">– He ya... </st><st c="9585">Dağdaki bildiğin ayu... </st><st c="9609">Ayu’nun “a”sı...</st></p>
			<p><st c="9625">– Ayının ağası mı?</st></p>
			<p><st c="9644">– Eveeet.</st></p>
			<p><st c="9654">– Siz, nerden telefon ediyorsunuz?</st></p>
			<p><st c="9689">– Pustâneden...</st></p>
			<p><st c="9705">– Hastaneden mi? </st><st c="9723">Vah vah...</st></p>
			<p><st c="9733">– Lan, bunun nesi vah vah?</st></p>
			<p><st c="9760">– Kendinize iyi bakın Beyefendi.</st></p>
			<p><st c="9793">– Sen gendüne eyi bah.</st></p>
			<p><st c="9816">– Geçmiş olsun Beyefendi. </st><st c="9843">Sinirdir, geçer inşallah...</st></p>
			<p><st c="9870">– Lan gardaşim... </st><st c="9889">Sen bu didiklerimi ağnamazsan, yetmişbin gayme gidiyo. </st><st c="9944">Şincik yaz! </st><st c="9956">“Ne”...</st></p>
			<p><st c="9963">– Ne?</st></p>
			<p><st c="9969">– Evet, “ne” yaz.</st></p>
			<p><st c="9987">– Ne yazayım?</st></p>
			<p><st c="10001">– Tamam. </st><st c="10011">Elifbadaki “ne”.</st></p>
			<p><st c="10027">– Ne bağı?</st></p>
			<p><st c="10038">– Elifbağı?</st></p>
			<p><st c="10050">– Efendim?</st></p>
			<p><st c="10061">– “Ne” be!.. </st><st c="10075">“Ne”. </st><st c="10081">Nanenin “ne”si!</st></p>
			<p><st c="10096">– Hanenin nesi? </st></p>
			<p><st c="10113">Santralcı kız:</st></p>
			<p><st c="10127">– Tamam efendim.</st></p>
			<p><st c="10144">– Tamam değel... </st><st c="10162">Guççük hanım, zettaliğizden bi iricada bulunsam. </st><st c="10211">Hedayası herneyse virrim. </st><st c="10237">Şu haberi bizim kâtibe virir misiğiz?</st></p>
			<p><st c="10274">– Meşgulüm, hem de yasaktır, veremem. </st><st c="10313">Mükâlemenizi üç dakika daha uzatıyorum.</st></p>
			<p><st c="10352">– Kâtip!</st></p>
			<p><st c="10361">– Buyrun.</st></p>
			<p><st c="10371">– Lan oğlum, bağyaan virmedi, yassahmış, ben viriyom. </st><st c="10426">Bi sandik yazdın değel mi?</st></p>
			<p><st c="10452">– Yazdım.</st></p>
			<p><st c="10462">– Satınalma...</st></p>
			<p><st c="10477">– Almam.</st></p>
			<p><st c="10486">– Ne alman?</st></p>
			<p><st c="10498">– Satın almam.</st></p>
			<p><st c="10513">– Sen değel be! </st><st c="10530">Satınalma, diyom.</st></p>
			<p><st c="10547">– Evet, sakın alma diyorsunuz. </st></p>
			<p><st c="10579">– Yahu... </st><st c="10589">Gardaşim...</st></p>
			<p><st c="10600">Sayın Bay Ahmet’le kâtibi telefonda iki saatten fazla konuştular. </st><st c="10667">Sayın Bay Ahmet askerlikte muhabere dersinde öğrendiği gibi kelimeleri heceleyerek meramını anlattı. </st><st c="10768">İşin olduğuna, bir tahtada yetmişbin kazandığına sevinçliydi. </st><st c="10830">Tirende yataklıya binmişti. </st><st c="10858">Ertesi gün de Istanbul’a geldi. </st><st c="10890">Haydarpaşa Garında Sayın Bay Ahmet’i, kâtibi karşıladı. </st><st c="10946">Sayın Bay Ahmet gülüyordu:</st></p>
			<p><st c="10972">– Bay kâtip, tilefonda didiğimi yaptın mı?</st></p>
			<p><st c="11015">– Yaptım.</st></p>
			<p><st c="11025">– Eferüm. </st><st c="11036">Bi sandık marmelatı Satınalma’ya götürdün demek?</st></p>
			<p><st c="11084">– Yooo... </st><st c="11095">Siz bana, “Sandığım gibi olmadı, hıyarağasının sesi çıkmadı. </st><st c="11156">Muamelat uzun sürdü, aman sakın alma!” demediniz mi?</st></p>
			<p><st c="11208">Sayın Bay Ahmet elini kafasına vurdu:</st></p>
			<p><st c="11246">– Getti bizim yetmişbin gayme, heç mi değel, gatagulli yapaydım, onbeşbini vuracağıdım. </st><st c="11335">Namıslı işin dadı duzu yok vesselam. </st><st c="11372">Gırh yılın başı bir namıslı iş yapacağdık, o da gısmet olmadı.</st></p>
   </section>
  <div id="charCountTotal" value="11434"></div></body>
</html>
