<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>TOROS CANAVARI</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter6">
  	<section>				
			<h1 id="head-6"><st c="0">Parmak Sporu</st></h1>
			<p><span><st c="13">S</st></span><st c="15">aygı duyduğum insandır. </st><st c="39">Ortaokulda hocamdı, sonradan arkadaşım oldu. </st><st c="84">Hem yaşına, hem başına saygı duyarım. </st><st c="122">Tünel’de karşılaştık. </st><st c="144">Konuşa konuşa Taksim’e doğru yürümeye başladık. </st><st c="192">Onunla her ne kadar arkadaşsak da, meyhanelerde içmiş, hatta sarhoş bile olmuşsak da, o hiçbir zaman hafif, sulu bir adam olmamıştır. </st><st c="326">Tane tane konuşur. </st><st c="345">Konuştuğu da dinlenir. </st><st c="368">Hani “ağır adam” derler ya, işte o ağır adam budur. </st><st c="420">Yine önemli memleket işleri üzerine konuşuyor, düşünce yürütüyoruz. </st><st c="488">Günün o saatinde Beyoğlu da öyle kalabalık ki... </st><st c="537">Hele kadınlar, hele kadınlar... </st><st c="569">Sen ister iste, ister isteme, ya dirseğin, ya elin, ya omzun ikidebir kadınların yumuşaklığına çarpıyor. </st><st c="674">Tünel’den şöyle yüz adım gittik gitmedik, Hoca,</st></p>
			<p><st c="721">– Parmak sporu yapmak ister misin? </st><st c="757">dedi.</st></p>
			<p><st c="762">Yüzüne baktım, herzamanki gibi, yani asık değilse de, ağzı kulaklarına kadar basık da değil...</st></p>
			<p><st c="857">– Aman Hoca, dedim.</st></p>
			<p><st c="877">– Ne var? </st><st c="888">Sen hiç parmak sporu yapmadın mı? </st></p>
			<p><st c="922">Herhalde Hoca benim ağzımı arıyor diye düşündüm.</st></p>
			<p><st c="970">– Yapmadım, diye karşılık verdim.</st></p>
			<p><st c="1004">– Aman, salık veririm yap.</st></p>
			<p><st c="1031">– Ne yapayım Hoca?</st></p>
			<p><st c="1050">– Parmak sporu.</st></p>
			<p><st c="1066">Bir daha yüzüne baktım, gülmüyor.</st></p>
			<p><st c="1100">– Çok zevkli oluyor, dedi, ben ne zaman Beyoğlu’na çıksam ille parmak sporu yaparım.</st></p>
			<p><st c="1185">– Deme Hoca...</st></p>
			<p><st c="1200">– Vallahi... </st><st c="1214">Sen de yap, göreceksin, tadına doyum olmuyor. </st></p>
			<p><st c="1260">Bizim Hoca bozulmuş olacak. </st><st c="1288">Biz onu ne doğru, ne namuslu adam bilirdik. </st><st c="1332">Kadınlara çarpa çarpa yürüyoruz.</st></p>
			<p><st c="1364">– Ayıp olmaz mı Hoca? </st><st c="1387">dedim.</st></p>
			<p><st c="1393">– Neden ayıp olsun?</st></p>
			<p><st c="1413">– Amma yaptın be Hoca... </st><st c="1439">Bu yaştan sonra parmak sporu yapmak bize yakışır mı?</st></p>
			<p><st c="1491">– Yooo... </st><st c="1502">Büsbütün yanlış düşünüyorsun. </st><st c="1532">Sporun hiçbir zaman yaşı olmaz. </st><st c="1564">Her yaşın kendine göre bir sporu vardır. </st><st c="1605">Yirmibeşe kadar ağır sporlar yapmalı. </st><st c="1643">Ondan sonra hafiften almalı. </st><st c="1672">Tenis, daha olmazsa pingpong gibi... </st><st c="1709">Daha da yaşlanınca yürüyüş. </st><st c="1737">Sen kaç yaşındasın?</st></p>
			<p><st c="1756">– Kırkbir...</st></p>
			<p><st c="1769">– Hah, tam sırası... </st><st c="1791">Sen şimdi boyuna parmak sporu yapmalısın. </st><st c="1833">Bikez alışsan, artık kendini alamazsın. </st><st c="1873">Önce ben de ayıp mayıp dedim ama, sonra arkadaşlar zorladı, biriki derken, bir dadandım ki bu parmak sporuna, hiç sorma...</st></p>
			<p><st c="1995">Dönüp dönüp yüzüne bakıyorum, alay desem alay değil, şaka desem şaka değil... </st><st c="2074">Dünya böyledir işte. </st><st c="2095">En doğru bildiğin bir adamı iyi bir inceleyince, altında ne mal olduğu sırıtır. </st><st c="2175">Demek bizim Hoca da sapıkmış. </st><st c="2205">Yada sonradan sapık olmuş.</st></p>
			<p><st c="2231">– İyi ama Hoca, ben evli barklı adamım.</st></p>
			<p><st c="2271">– Daha iyi söyledin ya... </st><st c="2298">Bekâr delikanlı olsan koşarsın, atlarsın. </st><st c="2340">Bu tam evliler için biçilmiş kaftan. </st><st c="2377">Hiç kendini sıkmak, zorlamak istemez. </st><st c="2415">Hiç kuvvet istemiyor. </st><st c="2437">Bikez dene bak, göreceksin, ne kolay...</st></p>
			<p><st c="2476">– Çok rica ederim Hoca... </st></p>
			<p><st c="2503">– Vallahi...</st></p>
			<p><st c="2515">– Bana müsaade... </st><st c="2534">Ben şurda bir arkadaşa uğrayacağım da... </st></p>
			<p><st c="2575">Ondan ayrılmak için başka yol yoktu.</st></p>
			<p><st c="2611">– Hani Taksim’e çıkıyordun, dedi. </st></p>
			<p><st c="2646">Elimden tuttu,</st></p>
			<p><st c="2660">– Parmak sporu yapmadan dünyada bırakmam. </st></p>
			<p><st c="2703">Bir belaya çattık ki...</st></p>
			<p><st c="2726">– Ben yapamam Hoca, dedim.</st></p>
			<p><st c="2753">– Bikez dene, hoşuna gitmezse bir daha yapmazsın.</st></p>
			<p><st c="2803">– Yahu, birisi görür de rezil oluruz.</st></p>
			<p><st c="2841">– Neden? </st><st c="2851">Niye rezil olacakmışız? </st><st c="2875">Spor insana dinçlik verir. </st><st c="2902">Spor yapmak ayıp mı? </st><st c="2923">Hem bu parmak sporu şimdi moda, herkes yapıyor.</st></p>
			<p><st c="2970">– Bırak allasen Hoca...</st></p>
			<p><st c="2994">– Canım, bikezden ne çıkar?</st></p>
			<p><st c="3022">– Yapamam...</st></p>
			<p><st c="3035">– Ölüm yok ya bunun ucunda.</st></p>
			<p><st c="3063">– Bir tanıdık kadına filan çatarız.</st></p>
			<p><st c="3099">– Olsun. </st><st c="3109">Kadınlar da yapıyor şimdi.</st></p>
			<p><st c="3135">– Ne yapıyor?</st></p>
			<p><st c="3149">– Parmak sporu.</st></p>
			<p><st c="3165">– Aman Hoca, rica ederim, sen çıldırdın mı? </st><st c="3210">Kadın kısmı böyle şey yapar mı?</st></p>
			<p><st c="3241">– Senin dünyadan haberin yok. </st><st c="3272">Şimdi bütün kadınlar, hele yüksek sosyete hanımları hep parmak sporu yapıyorlar.</st></p>
			<p><st c="3352">– Ya polis görürse?</st></p>
			<p><st c="3372">– Görsüüün... </st><st c="3387">Polisler de yapıyor.</st></p>
			<p><st c="3407">– Yasak değil mi?</st></p>
			<p><st c="3425">– Canım, sporun yasağı olur mu? </st><st c="3458">Eğer bir hile yaparsan o başka...</st></p>
			<p><st c="3491">– Bunun hilesi de mi var?</st></p>
			<p><st c="3517">– Var ya...</st></p>
			<p><st c="3529">– Ya yakalanırsak?</st></p>
			<p><st c="3548">– Yooo... </st><st c="3559">Serbest. </st><st c="3568">Eskidendi o. </st><st c="3581">Şimdi parmak sporu heryerde serbest. </st><st c="3618">Mahkemeden karar çıkardılar. </st><st c="3647">Parmak sporu resmen yapılıyor şimdi.</st></p>
			<p><st c="3683">Kulaklarıma inanamıyorum.</st></p>
			<p><st c="3709">– Hocam, yani siz bunu doğru buluyor musunuz?</st></p>
			<p><st c="3755">– Vallahi eskiden ben de senin gibi düşünüyordum. </st><st c="3806">Ama şimdi kendim de bu parmak sporuna başladıktan sonra, çok doğru buluyorum. </st><st c="3884">İcat edenden Allah razı olsun.</st></p>
			<p><st c="3914">Artık saygıyı maygıyı biyana koyup,</st></p>
			<p><st c="3950">– Tu... </st><st c="3959">diye bağırdım, tuh be... </st><st c="3984">Artık bu kadarı da olmaz. </st><st c="4010">Bir de ahlak kalmadı diyorlar. </st><st c="4041">Kalmaz ya... </st><st c="4054">Hoca böyle yaparsa...</st></p>
			<p><st c="4075">– Yahu kardeşim, bunun hocalıkla, ahlakla ne ilgisi var? </st><st c="4133">Ben Eğitim Bakanı olsam, bütün okullara parmak sporunu zorunlu yaparım. </st><st c="4205">Futbolda ayağın kırılır, denizde boğulursun... </st><st c="4252">Hepsinde bir tehlike var. </st><st c="4278">Bunda öyle şey yok.</st></p>
			<p><st c="4297">– Okullara mı koydurursun?</st></p>
			<p><st c="4324">– Elbette.</st></p>
			<p><st c="4335">– Peki, ne işe yarar?</st></p>
			<p><st c="4357">– Bikez bu parmak sporunu yapanların eli çabuklaşır. </st><st c="4411">Eli her işe yatar. </st><st c="4430">Sonra zihin işi... </st><st c="4449">İyi kollayıp, ondan sonra parmağını...</st></p>
			<p><st c="4487">– Sus Hoca! </st><st c="4500">diye bağırdım.</st></p>
			<p><st c="4514">Böyle konuşa konuşa (......) sinemasının köşesine kadar gelmiştik. </st><st c="4582">Hoca bir sokağa saptı,</st></p>
			<p><st c="4604">– Gel işte burada, dedi.</st></p>
			<p><st c="4629">– Nedir oradaki?</st></p>
			<p><st c="4646">– Parmak sporu.</st></p>
			<p><st c="4662">– Kapalı yerde mi?</st></p>
			<p><st c="4681">– Tabii kapalı. </st><st c="4698">Yolda olmaz ya...</st></p>
			<p><st c="4715">– Yakalanırsak?</st></p>
			<p><st c="4731">– Serbest diyorum.</st></p>
			<p><st c="4750">Bende de merak başlamıştı. </st><st c="4778">Hele kapalı yerde oluşu daha çok ilgimi çekti. </st><st c="4825">İnsan kötü yola çabuk gidiyor. </st><st c="4856">Kişi arkadaşından azar, demezler mi? </st><st c="4893">Ama kendi kendime “ilk ve son” diyordum.</st></p>
			<p><st c="4933">Bir bodruma girdik. </st><st c="4954">Yedi sekiz basamak yerin altına indik. </st><st c="4993">Koca bir salon. </st><st c="5009">İçerisi kadın, erkek, kız, oğlan tıklım tıklım. </st><st c="5057">Cıgara dumanından göz gözü görmüyor. </st><st c="5094">Uğultudan kulak ağzı duymuyor. </st><st c="5125">İçerde bisürü kumar makinesi var. </st><st c="5159">Her makineyi bir kalabalık çevirmiş. </st><st c="5196">Hocayla biz de bir makinenin başında sıra aldık. </st><st c="5245">Hoca anlatmaya başladı:</st></p>
			<p><st c="5268">– İşte parmak sporu bu... </st><st c="5295">Bak orada bisürü delik var. </st><st c="5323">Alttaki delikten bir on kuruş atacaksın. </st><st c="5364">Sonra öbür deliklerden hangisini beğenirsen, parmağını sokup düğmesine basacaksın. </st><st c="5447">Artık şansına. </st><st c="5462">Bazen alttan on tane on kuruşluk birden çıkıyor, bazen iki, bazen bir...</st></p>
			<p><st c="5534">Ben o gün altmış tane on kuruşluk attım. </st><st c="5576">Hiçbişey çıkmadı. </st><st c="5594">Çıkmadı ama, ben bu parmak sporuna iyice alıştım. </st><st c="5644">Haftada biriki oraya gidiyor, parmak sporu yapıyorum. </st><st c="5698">Eğer işim çok olur da ta Beyoğlu’na kadar çıkamazsam, o zaman da işin kolayını buldum. </st><st c="5785">İstasyonlarda, iskelelerde, postanelerde Posta İdaresinin telefon kabinleri var ya... </st><st c="5871">İşte oraya giriyorum. </st><st c="5893">Otomatik telefon kutusuna bir yirmibeş kuruş atıp gelişigüzel bir telefon numarası çeviriyorum. </st><st c="5989">Hepiniz bilirsiniz, bu otomatik telefonlarla konuşulamadığı gibi, attığınız yirmibeş kuruş da geri gelmez. </st><st c="6096">Şimdi aklınıza,</st></p>
			<p><st c="6111">– Öyleyse neden telefon kabinine giriyorsun? </st><st c="6157">diye sormak gelir.</st></p>
			<p><st c="6175">Parmak sporu yapmak için. </st><st c="6202">Çünkü bu otomatik telefon kutularının parmak sporu makinelerinden kalır yeri yok. </st><st c="6284">Oradan da attığım para gelmiyor, buradan da... </st><st c="6331">Yalnız bu ikinciler insanın sinirini bozuyor, daha da pahalı. </st><st c="6393">Ama parmak sporu zevki için bu kadarına katlanıyorum.</st></p>
			<section>
			<p><st c="6446">NOT: Amerika’dan gelen bu oyun makinelerinin “kumar makinesi” olduğu, kaldırılacağı söylenmiş, bunun üzerine bu işin ticaretini yapanlar, bunların kumar değil “parmak sporu” olduğuna dair resmi karar çıkarmışlardır.</st></p>
			</section>
			</section>
  <div id="charCountTotal" value="6662"></div></body>
</html>
