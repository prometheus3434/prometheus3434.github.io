<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a><span class="calibre3">6</span></p>
<p class="calibre1">Beş altı gün sonra bir olay meydana geldi: Rubashov sorgulama sırasında bayıldı. İddianamenin sonuç maddesine gelmişlerdi: Rubashov’un karşı-devrimci eylemlerinin gerisin-</p>
<p class="calibre1">deki motivasyon. İddianamede kısaca ‘karşı-devrimci zihniyet' olarak tanımlanıyordu motivasyon ve sanki bunun doğal devamıymış gibi düşman bir yabancı ülkenin hizmetinde çalıştığı ekleniyordu. Buna karşı son savaşını verdi Rubashov. Tartışma şafaktan öğlene dek sürdü ve birden, hiç de dramatik olmayan bir anda Rubashov sandalyesinde yana kaykılarak düştü ve yerde boylu boyunca uzanıp kaldı.</p>
<p class="calibre1">Birkaç dakika sonra kendine geldiğinde doktorun beyaz tüylü kafasının üstüne eğilmiş olduğunu gördü; yüzüne bir şişeden su döküyor, şakaklarını ovuyordu. Doktorun nane, ekmek ve yağ kokan soluğu Rubashov'un midesini kaldırdı ve kusmasına sebep oldu. Doktor tiz sesiyle onu azarladıktan sonra, birkaç dakikalığına açık havaya çıkarılması gerektiğini bildirdi. Gletkin sahneyi anlamsız gözlerle izlemişti. Zile basıp halının temizlenmesini emretti; sonra da Ru-bashov'un hücresine götürülmesine izin verdi. Birkaç dakika sonra da yaşlı gardiyan gelip onu avluya çıkardı.</p>
<p class="calibre1">llk birkaç dakika soğuk, temiz hava sanki sarhoş etti Ru-bashov'u. Ciğerleri oksijeni tatlı, serin bir içki gibi içiyordu adeta. Bulutsuz gökyüzünde güneş solgun solgun parıldıyordu. Saat sabahın on biriydi, eskiden de günlük havalandırmaya hep bu saatte çıkarırlardı, ölçülemeyecek kadar eski bir tarihte, o uzun ve bulanık günler-geceler dizisi başlamadan önce. Havanın nasıl bir nimet olduğunu anlamıştı o sıralar, ne aptallık! Neden yalnızca yaşayamıyordu insan -derin soluklar almak, karda yürümek, güneşin solgun ısısını yüzünde hissetmek. .. Gletkin'in odasının kâbusunu silkip atmak, lambanın cırtlak ışığını, bütün o hayaletimsi mizanseni geride bırakmak, başka insanlar gibi yaşamak. ..</p>
<p class="calibre1">Eskiden olduğu gibi yürüyüş sırasında gene o sıska, hasır ayakkabılı köylü düşmüştü yanına. Adam, Rubashov'un hafif sarsak yürüyüşüne yan gözle bakıyordu; birkaç kez boğazını temizledi, gardiyana da bir göz attıktan sonra konuştu:</p>
<p class="calibre1">“Sizi görmeyeli epey oldu, sayın efendi. Hasta gibisiniz, sanki pek fazla dayanacak haliniz kalmamış. Savaş çıkacak diyorlar.”</p>
<p class="calibre1">Rubashov sesini çıkarmadı. Yerden bir avuç kar alıp elinde sıkı bir top yapmak isteğini dizginledi. Mahkûmların oluşturduğu halka, avlunun çevresinde ağır ağır dönüyordu. Yirmi adım kadar önlerinde bir çift daha vardı; aşağı yukan aynı boyda olan iki adam sırtlarında gri kaputlar, iki yandaki kar kümelerinin arasında ayaklarını küt küt basarak yürümekteydiler, ikisinin de ağzından minik buhar bulutları uçuşuyordu.</p>
<p class="calibre1">“Yakında ekim zamanı,” dedi köylü. “Kar eriyince koyun-ları tepelere salarız. Yukarıya vurmaları üç gün sürer. Eskiden bölgedeki bütün köyler koyunlarını aynı gün salardı. Şafakta başlardık, her yan koyun dolardı, bütün patikalar, tarlalar, her yer, ilk gün sürülerin yanında bütün köylü giderdi. Belki de ömrünüzde o kadar çok koyunu bir arada görmemişsinizdir, sayın efendim ve bir o kadar da köpek. Öyle bir toz kalkar ki... havlamalar, melemeler... Hey Tan-nm'ın anası, ne eğlenceliydi... ”</p>
<p class="calibre1">Rubashov yüzünü güneşe döndürmüştü; güneş hâlâ solgundu ama gene de havaya ılık bir yumuşaklık salıyordu. Makinalı tüfek kulesinin çok yukarılarında kuşların kayarak, dalıp yükselerek uçuşlarını seyretti.</p>
<p class="calibre1">Köylünün mırmır sesi devam ediyordu:</p>
<p class="calibre1">“Böyle bir gün, karın yavaş yavaş eridiğini havada kokladığınız bir gün, içimi bir hoş eder benim. Artık ikimizin de pek fazla vakti kalmadı, sayın efendim. Gerici olduğumuz için ezip geçtiler, mutlu olduğumuz o eski günler geri gelmesin diye... ”</p>
<p class="calibre1">“O günlerde gerçekten pek mutlu muydun?” diye sordu Rubashov, ama köylü ağzının içinde anlaşılmaz bir şeyler mırıldanmakla yetindi. Bir yandan da âdemelması bir aşağı bir yukarı oynuyordu. Rubashov yan gözle onu seyretti bir süre, sonra şöyle dedi:</p>
<p class="calibre1">“Incil'de bir bölüm vardır, hatırlar mısın? Hani, çöldeki kabileler haykırmaya başlar: Aramızdan bir önder seçelim, Mısır iline dönelim, diye.”</p>
<p class="calibre1">Köylü hevesle ama pek bir şey anlamadığını belli ederek kafasını salladı... Derken içeri sokmaya başladılar.</p>
<p class="calibre1">Temiz havanın etkisi yok oldu, yerini bir kez daha kurşun gibi bastıran uyuşukluk, baş dönmesi ve mide bulantısı aldı. Rubashov tam içeri girecekken eğildi, yerden bir avuç kar alarak alnına, yanan gözlerine sürdü.</p>
<p class="calibre1">Umduğu gibi hücresine değil, doğruca Gletkin'in odasına götürdüler onu. Gletkin masasının başında, Rubashov'un bıraktığı gibi, aynı konumda oturuyordu - ne zamandan beri? Sanki Rubashov’un yokluğunda hiç yerinden kımılda-mamıştı. Perdeler kapalıydı, lamba yanıyordu; bu odada zaman olduğu yerde duruyordu, akışı olmayan suların pis kokan bir havuzda durduğu gibi. Rubashov onun karşısındaki yerini alırken gözü yerdeki ıslak lekeye takıldı. Kustuğunu hatırladı. Besbelli odadan ayrılalı daha bir saat kadar olmuştu.</p>
<p class="calibre1">“İyileştiğinizi tahmin ediyorum,” dedi Gletkin. “Son maddede kalmıştık, karşı-devrimci eylemlerinizin motivasyonu meselesi.”</p>
<p class="calibre1">Rubashov'un koltuğun kolluğunda duran sağ eline şaşkınlıkla baktı; hâlâ küçük bir parça kar vardı avucunda. Onun bakışlarını izleyen Rubashov, gülümseyerek elini lambaya doğru tuttu. Ampulün sıcaklığında yavaş yavaş eriyen kar parçasını izlediler ikisi de.</p>
<p class="calibre1">“Motivasyon meselesi sonuncu madde, dediğim gibi. Bunu da imzaladıktan sonra birbirimizle işimiz bitecek,” dedi Gletkin.</p>
<p class="calibre1">Lambanın ışığı uzun zamandır olmadığınca keskindi. Rubashov gözlerini kırpıştırmak zorunda kaldı.</p>
<p class="calibre1">“ ... O zaman dinlenebileceksiniz,” diye ekledi Gletkin. Rubashov elini şakaklarında gezdirdi, ama karın serinliği yok olmuştu. Gletkin'in cümlesinin son sözcüğü “dinlenebileceksiniz” boşlukta asılı kaldı. Dinlenmek ve uyumak. Aramızdan bir önder seçelim, Mısır iline dönelim.</p>
<p class="calibre1">. .. Gözlüğünün gerisindeki gözlerini sertçe kırpıştırdı. “Motivasyonumun ne olduğunu siz de benim kadar biliyorsunuz,” dedi. “Pekâlâ biliyorsunuz ki ne ‘karşı-devrim zihniyetinden’ dolayı hareket ettim, ne de yabancı bir ülkenin hizmetindeydim. Düşündüklerim ve yaptıklarım kendi inançlarımın ve vicdanımın eseridir.”</p>
<p class="calibre1">Gletkin çekmecesinden bir dosya çıkardı, bir süre karıştırdıktan sonra bir kâğıdı ayırdı ve monoton sesiyle okudu:</p>
<p class="calibre1">“ ... ‘Öznel iyi niyet sorunu bizim için hiçbir önem taşımaz. Yanılgı içinde olan bunun bedelini ödemelidir; doğru ve haklı olan aklanmalıdır. Bizim yasamız buydu...' Tutuklandıktan kısa bir süre sonra yazmışsınız bunları güncenize.” Gözkapaklarının ardından ışığın bildik titreşimini hissetti Rubashov. Kendi düşünüp yazdığı cümle Gletkin'in ağzından çıktığında garip bir çıplaklıkla tınıyordu; sanki günah çıkartma sırasında yüzü görünmeyen bir papaza yapılmış bir itiraf plağa kaydedilmiş, şimdi de çatlak bir sesle tekrarlanıyordu.</p>
<p class="calibre1">Gletkin dosyadan başka bir sayfa çıkarmıştı, anlamsız bakışlarını Rubashov’dan ayırmadan oradan tek bir cümle okudu:</p>
<p class="calibre1">“ ... Şeref, kendi değerini düşünmeden nihai sonuca dek hizmet etmektir.”</p>
<p class="calibre1">Rubashov bakışlarını kaçırmamak için çaba gösterdi. “Üyelerinin bütün dünyanın gözleri önünde çamurlarda sürüklenmesi Parti'ye ne gibi bir yarar sağlar, anlayamıyorum,” dedi. “Önüme koyduğunuz her şeyi imzaladım. Yanlış ve nesnel açıdan zararlı bir politika izlediğimi itiraf ettim. Bu sizin için yeterli değil mi?”</p>
<p class="calibre1">Gözlüğünü taktı, lambanın ötesine doğru çaresizce gözlerini kırpıştırdı, yorgun, boğuk bir sesle sözlerini tamamladı: “Ne de olsa N. S. Rubashov adı, Parti tarihinin başlı başına bir parçasıdır. Bu adı çamurda sürüklemekle devrim tarihini de lekelemiş olacaksınız.”</p>
<p class="calibre1">Gletkin dosyada bir şeyler arandı.</p>
<p class="calibre1">“Buna da kendi yazılarınızdan bir alıntıyla cevap verebilirim. Şöyle yazmışsınız: ‘Her cümleyi tekrarlayarak ve basitleştirerek yığınların kafasına tokmak tokmak sokmak gerek. Doğru olarak gösterilen şey altın gibi parlamalı; yanlış olarak gösterilen ise zifiri kara olmalı. Yığınların politik süreçleri anlayabilmeleri için, panayırlardaki palyaçolar gibi renklendirilrneleri gerekir.”'</p>
<p class="calibre1">Rubashov bir süre sustuktan sonra dedi ki:</p>
<p class="calibre1">“Demek nihai amacınız bu. Panayır gösterinizde şeytan rolünü oynayacağım, öyle mi? Uluyacağım, dişlerimi gıcırdatacağım, dilimi çıkaracağım, hem de gönül rızasıyla. Dan-ton ile arkadaşları bunu yapmak zorunda kalmamışlardı hiç değilse.”</p>
<p class="calibre1">Gletkin dosyayı kapattı. Hafifçe öne doğru eğilerek kol manşetlerini düzeltti.</p>
<p class="calibre1">“Açık duruşmada vereceğiniz ifade Parti'ye yaptığınız son hizmet olacaktır.”</p>
<p class="calibre1">Rubashov karşılık vermedi. Gözlerini kapadı, lambanın ışığında gevşedi, güneş altında uyuyan yorgun biri gibi. Ama Gletkin'in sesinden kaçmak olası değildi.</p>
<p class="calibre1">“Sizin o Danton ve Konvansiyon hikâyesi, burada söz konusu olan değerler yanında bir şövalye oyunu gibi kalıyor,” dedi bu ses. “Fransız Devrimi konusunda kitaplar okudum: Oradaki insanlar pudralı peruklar takmış, kendi kişisel şerefleri hakkında nutuklar çekmişler. Onlar için önemli olan tek şey asil bir biçimde ölmekti, bunun yararlı mı, zararlı mı olduğuna hiç aldırmıyorlardı.”</p>
<p class="calibre1">Rubashov sesini çıkarmadı. Kulaklarında bir vızıltı, bir uğultu vardı; Gletkin'in sesi onun üstündeydi, ona her yönden saldırıyordu; ağrıyan başını insafsızca çekiçliyordu.</p>
<p class="calibre1">“Burada söz konusu olan değerin ne olduğunu biliyorsunuz,” diye sürdürdü Gletkin. “Tarihte ilk kez olarak bir devrim yalnızca iktidarı ele geçirmekle kalmadı, iktidarını sürdürdü. Ülkemizi yeni çağın kalesi haline getirdik. Dünya yüzünün altıda birini kaplıyor, dünya nüfusunun onda birini oluşturuyoruz.”</p>
<p class="calibre1">Gletkin'in sesi şimdi de Rubashov'un arkasından geliyordu. Adam ayağa kalkmış, odanın içinde dolaşıyordu. llk kez yapıyordu bunu. Her adımda çizmeleri çatırdıyor, kolalı üniforması hışırdıyor, ortalığa ter ve meşin karışımı ekşimsi bir koku yayılıyordu.</p>
<p class="calibre1">“Bizim devrimimiz ülkemizde başarılı olduğunda sandık ki dünyanın öteki ülkeleri de izimizden yürüyecekler. Oysa tam tersi tepkiler, dalgalar halinde yükselerek bizleri boğmaya çalıştı. Parti'deyse iki akım vardı. Maceraperestlerden oluşan bir grup, elimizde olanı tehlikeye atarak devrimi yurtdışına yaymak istiyordu. Siz o gruba dahildiniz. Bu akımın tehlikeli olduğunu kavrayarak, yok ettik.”</p>
<p class="calibre1">Rubashov başını kaldırmak, bir şey söylemek istedi. Gletkin’in adımlan beyninde zonkluyordu. Çok bitkindi. Arkasına yaslandı, gözlerini açmadı.</p>
<p class="calibre1">“Partimizin önderi daha geniş bir perspektife, daha kalıcı yöntemlere sahipti,” diye devam etti Gletkin'in sesi. “Her şeyin dünya tepkisi sürdüğü sürece dayanmak ve kaleyi elden kaçırmamakla hallolacağını kavramıştı. Dünya yeni bir devrim dalgasına hazır olana dek aradan on yıl, belki yirmi, belki elli yıl geçeceğini de biliyordu. O zamana dek tek başımı-zayız. O zamana dek yalnızca bir tek görevimiz var: Ayakta kalmak, yok olmamak.”</p>
<p class="calibre1">Rubashov'un belleğinde bir cümle dalgalandı belli belirsiz: “Bir devrimcinin görevi kendi hayatını korumaktır.” Kim demişti bunu? Kendisi mi? Ivanov mu? Arlova’yı bu ilkeye sığınarak feda etmişti. Sonunda nereye varmıştı peki?</p>
<p class="calibre1">“ ... yok olmamak,” diye gürledi Gletkin’in sesi. “Siperden geri çekilinmeyecek, ne olursa olsun, kim olursa olsun. Partimizin önderi bu ilkeyi eşi görülmemiş bir uzak görüşlülükle kavramış ve kesin bir tutarlılıkla uygulamıştır. Kendi ulusal programımızın yanında enternasyonal program geriye itilmiş, ikincil kalmıştır. Bu gereksinmeyi anlamayan her kim olursa olsun yok edilmelidir. Avrupa'daki en iyi diplomatlarımızı bölük bölük idam etmek zorunda kaldık. Hattâ yurtdışındaki kendi örgütlerimizi bile darmadağın etmekten çekinmedik esas kalenin ayakta kalması uğruna. Gerici ülkelerin polis teşkilâtlarıyla işbirliği yapmaktan da çekinmedik, birtakım zamansız devrimci hareketler ortaya çıktığında. Dostlarımıza ihanet etmekten, düşmanlarımızla uzlaşmaya varmaktan çekinmedik kaleyi korumak için. Tarihin bizlere, yani başarılı ilk devrimin temsilcilerine verdiği görev buydu. Uzağı göremeyenler, estetler, ahlâkçılar bizi anlamadılar. Ama devrimin önderi her şeyin bir tek şeye bağlı olduğunu anlamıştı: En uzun dayanan kazanır.”</p>
<p class="calibre1">Gletkin odanın içinde dolaşmaktan vazgeçti. Rubashov'un koltuğunun arkasında durdu. Kazınmış kafasındaki yara izi terden parlıyordu. Soluk soluğaydı. Kafasını mendiliyle sildi, her zamanki sukünetini kaybettiği için utanmış gibiydi. Yeniden masasına oturdu, kol manşetlerini düzeltti. Lambanın ışığını biraz azalttı ve her zamanki anlamsız sesiyle sürdürdü konuşmasını:</p>
<p class="calibre1">“Parti’nin çizgisi açık ve kesindir. Varılacak sonucun kullanılan yöntemleri -tüm yöntemleri, istisnasız- haklı kıldığı ilkesinden hareketle belirler taktiklerini. Bu ilkenin ışığında halkın savcısı ölüm cezası isteyecektir, vatandaş Ru-bashov.</p>
<p class="calibre1">“Sizin fraksiyonunuz yenilmiş ve ortadan kaldırılmıştır. Siz Parti'yi bölmek istediniz, hem de böyle bir bölünmenin içsavaşa yol açacağını bile bile. Köylüler, zorunlu tutulduk-lan fedakârlığın anlamını kavramayı hâlâ beceremediklerinden hoşnutsuzluk içindeler, siz de bunu biliyorsunuz. Bir savaş sırasında -ki belki de birkaç ay içinde çıkacak- bu tür akımlar felâkete sebep olabilir. Dolayısıyla Parti'nin bölünmez bir bütünlük içinde olması elzemdir. Kör bir disiplin ve sarsılmaz güvenle dolu tek bir kalıptan çıkması gerekir. Siz ve dostlannız, vatandaş Rubashov, Parti'de bir gedik açtınız. Eğer nedametiniz gerçekse, bu gediğin kapatılmasında bize yardımcı olmanız gerekir. Daha önce de söyledim, bu Par-ti'nin sizden isteyeceği son hizmettir.</p>
<p class="calibre1">“Göreviniz basit. Zaten kendiniz dile getirmişsiniz: Doğru olanı yaldızlamak. Yanlış olanı karalamak. Muhalefetin politikası yanlıştır. Dolayısıyla sizin göreviniz muhalefeti karalamak, iğrenç göstermektir; muhalefetin bir cürüm, muhalefet liderlerinin birer cani olduğunu yığınların anlamasını sağlayacaksınız. Kendi karmaşık motivasyonlarınızdan söz etmeye kalkarsanız, onların kafalarında kargaşa yaratırsınız ancak. Sizin göreviniz, vatandaş Rubashov, sempati ve acıma duyguları uyandırmaktan kaçınmaktır. Muhalefete karşı duyulabilecek herhangi bir sempati ya da acıma ülkemiz için bir tehlikedir.</p>
<p class="calibre1">“Yoldaş Rubashov, umarım Parti'nin size yüklediği görevi anlamışsınızdır.”</p>
<p class="calibre1">Karşılaştıklarından bu yana, Gletkin ilk kez olarak ‘Yoldaş’ olarak hitap etmişti Rubashov'a. Rubashov başını kaldırdı. İçinde birden yükselen sıcak dalgaya karşı koyması imkânsızdı. Gözlüğünü takarken çenesi hafiften titredi.</p>
<p class="calibre1">“Anlıyorum.”</p>
<p class="calibre1">“Dikkatinizi çekerim,” diye sürdürdü Gletkin. “Parti'nin size herhangi bir ödül vaat ettiği yok. Sanıklann bazılan fiziksel baskı sonucu yola geldiler. Kimileriyse kendi kellelerini -ya da elimizde rehin tutulan yakmlannm kellelerini kurtarma vaadini kopardılar. Ama size, yoldaş Rubashov, hiçbir pazarlık önermiyoruz, hiçbir vaatte bulunmuyoruz.” “Anlıyorum,” diye yineledi Rubashov.</p>
<p class="calibre1">Gletkin önündeki dosyaya bir göz attı.</p>
<p class="calibre1">“Günlüğünüzde beni etkileyen bir bölüm var,” diye devam etti. “Şöyle yazmışsınız: ‘Bence gerekli olan biçimde düşündüm ve davrandım. Haklıysam, pişman olacağım bir şey yok; haksızsam bedelini ödeyeceğim’.”</p>
<p class="calibre1">Başını dosyadan kaldırıp gözlerini Rubashov'un yüzüne dikti:</p>
<p class="calibre1">“Haksızdınız ve bedelini ödeyeceksiniz, yoldaş Rubashov. Parti yalnızca bir tek şey vaat ediyor: Zafer tamamıyla kazanıldıktan sonra, günün birinde, artık herhangi bir zarara yol açmayacak duruma geldiklerinde Parti’nin gizli arşivleri yayımlanacak. O zaman dünya, tarih kitaplannda yer alan bu olaylann -sizin deyiminizle, panayır gösterisinin- gerisinde yer alan her şeyi ve bunlan neden yapmak zorunda kaldığımızı öğrenecek...”</p>
<p class="calibre1">Birkaç saniye durakladı, kol manşetlerini düzeltti, biraz beceriksizce, kafasındaki yara izi kızararak tamamladı sözlerini:</p>
<p class="calibre1">“O zaman siz ve de sizin gibi yaşlı kuşaktan olan bazı dostlannız bugün sizden esirgenen sempati ve acıma duygu-lanna mazhar olacaksınız.”</p>
<p class="calibre1">Bu sözleri söylerken, önceden hazırlanmış olan metni Ru-bashov’un önüne doğru sürmüş, dolmakalemini kağıdın yanına bırakmıştı. Rubashov ayağa kalktı, gergin bir gülümsemeyle şöyle dedi:</p>
<p class="calibre1">“Neandertal adam duygusallaştığında neye benzer diye hep merak etmişimdir. Şimdi öğrendim.”</p>
<p class="calibre1">Kendisi de ayağa kalkmış olan Gletkin, “Anlamadım," dedi.</p>
<p class="calibre1">Tüm suçlannı karşı-devrimci nedenlerle ve yabancı bir ülkenin hizmetinde işlediğini açıklayan ifadenin altına imzayı bastı Rubashov. Başını kaldırdığında 1 Numara'nın duvarda asılı duran portresine takıldı gözü ve yıllar önce 1 Numara ile vedalaşırken onun yüzünde gezinen bilgiç ironiyi bir kez daha gördü; her yerde asılı olan portredeki adam dünyaya melankolik bir sinizmle bakıyordu.</p>
<p class="calibre1">“Anlamamanız önemli değil," dedi Rubashov. “Bazı şeyler var ki yalnızca eski kuşaktan olanlar, Ivanov'lar, Rubas-hov'lar, Kieffer'ler anlamıştır. O günler artık geçti."</p>
<p class="calibre1">“Duruşmaya kadar size dokunmamalarını emredeceğim," dedi Gletkin kısa bir sessizlikten sonra, yeniden dimdik ve düzgün durarak. Rubashov’un gülümsemesi onu sinirlendirmişti sanki. “Başka özel bir isteğiniz var mı?"</p>
<p class="calibre1">“Uyumak," dedi Rubashov. Açık kapının önünde, devâsâ gövdeli gardiyanın yanında duran ufak tefek, yaşlıca, önemsiz, gözlüklü ve sakallı bir adamcağızdı.</p>
<p class="calibre1">“Uykunuzda rahatsız edilmemenizi emredeceğim," dedi Gletkin.</p>
<p class="calibre1">Kapı Rubashov’un arkasından kapandığında, masasının başına döndü. Birkaç saniye hiç kımıldamadan oturdu. Sonra sekreterin ziline bastı.</p>
<p class="calibre1">Kız geldi, her zamanki köşesine oturdu. “Başarınızı kutla-nm, yoldaş Gletkin," dedi.</p>
<p class="calibre1">Gletkin lambanın ışığını normale indirdi.</p>
<p class="calibre1">“Bu," dedi başıyla lambayı işaret ederek, “artı uykusuzluk ve bedensel bitkinlik. Eninde sonunda bir bünye meselesi."</p>
<p class="calibre1"><a id="bookmark1"></a><span class="calibre3">Dilbilgisel Kurmaca</span></p>
<p class="calibre1"><span class="calibre2">Yolu göstenneden amacı göstenneyin bize Dünyada sonlar ve yollar öyle karışmış ki birbirine Birini değiştirdiniz mi öteki de değişiyor Herfarklı yol başka bir son getiriyor</span></p>
<p class="calibre1">FERDINAND l.ASSALLE Franz von Sickingen</p>
<p class="calibre1">1</p>
<p class="calibre1">“Suçunu kabul edip etmediği sorulduğunda sanık Rubashov, net bir sesle ‘Evet' diye karşılık verdi. Halkın savcısının bunun üzerine sorduğu, karşı-devrimci ajan olarak çalışıp çalışmadığı sorusuna da gene ‘Evet' dedi ama daha alçak sesle...”</p>
<p class="calibre1">Kapıcı Wassilij'in kızı ağır ağır heceleri birbirinden ayırarak okuyordu. Gazeteyi masanın üstüne yaymış, satırları işaret parmağı ile izliyordu. Arada bir başındaki çiçekli örtüyü düzeltiyordu.</p>
<p class="calibre1">“ ... Savunmasını üstlenecek bir avukat isteyip istemediği</p>
<p class="calibre1">sorulduğunda, sanık bu hakkından feragat ettiğini açıkladı. Bunun üzerine iddianamenin okunmasına başlandı. ..”</p>
<p class="calibre1">Kapıcı Wassilij yatağına uzanmış, yüzü duvara dönük olarak yatıyordu. Yaşlı adam okuduklarını dinliyor mu, yoksa uyuyor mu Vera Wassilij hiçbir zaman tam olarak bilemezdi. Adam bazen kendi kendine mırıldanırdı ama, kız buna aldırmamayı öğrenmiş, her akşam gazeteyi yüksek sesle okumayı âdet edinmişti. ‘Eğitimsel nedenlerle' yapıyordu bunu; fabrikadaki işinden çıkıp hücresinin toplantısına gitmek zorunda olduğu, dolayısıyla eve geç geldiği akşamlarda bile ihmal etmiyordu.</p>
<p class="calibre1">“ ... Rubashov'un iddianamede yer alan bütün maddelerden suçlu olduğu gerek kendi itirafı, gerekse çeşitli belgelerle ispat edilmiş bulunmaktadır. Mahkeme başkanı, ön sorgulamaların gidişatı hakkında herhangi bir şikâyeti olup olmadığını sorduğunda, sanık olumsuz cevap vermiş ve itiraf-nameyi kendi serbest iradesiyle, karşı-devrimci suçlarından samimiyetle nedamet getirdiği için imzaladığını ekledi. ..” ”</p>
<p class="calibre1">Kapıcı Wassilij hiç kıpırdamadan yatıyordu. Karyolanın yanındaki duvarda 1 Numara'nın portresi asılıydı. Onun hemen yanında duvara çakılmış paslı bir çivi vardı; yakın zamana kadar Rubashov'un partizan kumandanıyken çekilmiş bir fotoğrafı duruyordu orada. Wassilij, otomatik bir hareketle döşeğindeki yırtık deliği elledi. Incil'ini kızından orada saklardı eskiden; ama Rubashov’un tutuklanmasından kısa bir süre sonra kız kitabı bulmuş ve ‘eğitimsel nedenlerle' çöpe atmıştı.</p>
<p class="calibre1">“ ... Savcının isteği üzerine, sanık Rubashov, Parti çizgisine muhalefet ile başlayan değişimin nasıl karşı-devrimciliğe ve vatana ihanete dek ilerlediğini anlattı. Dinleyicilerin son derece gergin olduğu duruşma salonunda sanık sözlerine şöyle başladı: ‘Yargıç vatandaşlar, sorgu yargıcının sorgulaması sırasında yaptığım gibi, şimdi sizin, memleketimin adaletini temsil eden yurttaşlanmın karşısında neden boyun eğdiğimi açıklayacağım. Benim başımdan geçenler, Parti çizgisinden en ufak bir sapmanın bile nasıl kaçınılmaz olarak karşı-devrimci haydutluğa dönüşeceğini hepinizin gözleri önüne serecektir. Muhalefet mücadelemizin doğal sonucu olarak her geçen gün bataklığa biraz daha gömüldük. Size düşüşümü ayrıntılı anlatacağım ki, kararlılığın çok hayati olduğu bu dönemde hâlâ kararsız kalmış olanlar varsa, Parti'nin önderi ya da Parti çizgisinin doğruluğu konusunda gizli kuşkular besleyenler varsa, bu onlara bir uyan olsun. Utanç içindeyim, çamurda sürüklendim, ölmek üzereyim, bu durumdayken size bir hainin gelişimini anlatacağım ki, milyonlarca vatandaşımıza bir ders, korkunç bir örnek olsun yaşadıklanm...”</p>
<p class="calibre1">Kapıcı Wassilij yatakta döndü, yüzünü döşeğe gömdü. Partizan birliğinin sakallı kumandanı Rubashov canlandı gözünün önünde, en kötü kargaşada bile duruma öylesine hakim olurdu ki, bastığı küfürler insana da, Tann'ya da keyif verirdi. “Çamurda sürüklendim, ölmek üzereyim...” Wassilij inledi. Incil’i elden gitmişti ama, birçok bölümü ezbere biliyordu.</p>
<p class="calibre1">“ ... Bu sırada halkın savcısı sanığın sözlerini keserek, Rubashov’un eski sekreteri, ihanet suçundan idam edilmiş olan vatandaş Arlova hakkında birkaç soru sordu. Sanık Rubas-hov'un bu sorulara verdiği yanıtlardan anlaşıldığı üzere, o dönemde Parti tarafından sıkıca izlendiği için köşeye sıkışan sanık, kellesini kurtarmak ve utanç verici eylemlerini sürdürebilmek amacıyla, kendi işlediği suçlann sorumluluğunu Arlova’ya yüklemiş. N. S. Rubashov bu canavarca suçu utanmaz bir sinizmle açıkça itiraf etti. Savcı vatandaşın, ‘En ufak bir ahlâki duygunuz yok anlaşılan,' şeklindeki yorumuna, sanık alaycı bir gülümsemeyle, ‘Anlaşılan öyle,' diye cevap verdi. Duruşma sırasındaki davranışlan, dinleyiciler arasında protesto ve nefret gösterilerine yol açtı, ancak <span class="calibre3">mahkeme başkanı vatandaş bunların uzamasına izin vermedi. Devrim adaleti kavramının bir ifadesi olan bu protestolar bir ara yerini kahkahalara bıraktı, bunun sebebi ise sanığın işlediği suçlan anlatırken birden duraklayarak ‘dayanılmaz diş ağrısı' yüzünden duruşmaya birkaç dakika ara verilmesini talep etmesiydi. Devrim adaletinin düzgün işleyişinin tipik bir örneğini sergileyen mahkeme başkam, bu talebi hemen kabul ederek ve omuzlarını tiksintiyle silkerek, duruşmaya beş dakika ara verilmesini emretti.”</span></p>
<p class="calibre1"><span class="calibre3">Kapıcı Wassilij, bir kez daha dönmüş, sırtüstü yatıyordu. Yabancı ülkedeki hapisten kurtarılıp memlekete dönen Ru-bashov'un nasıl her toplantıda kahraman olarak alkışlandığını hatırlıyordu. Platformun üstünde, kızıl bayrakların ve süslemelerin altında, koltuk değneklerine dayanarak duruşunu, gözlüğünü koluna sürtüşünü, hiç dinmeyen alkış ve ‘yaşa, varol' seslerini hatırlıyordu.</span></p>
<p class="calibre1"><span class="calibre2">“Ve askerler onu götürdüler, Prastorium adı verilen salona soktular, bütün bölüğü topladılar. Üstüne mor giysiler giydirip, kafasına kamışlarla vurdular, yüzüne tükürdüler ve önünde diz çökerek ona tapındılar.”</span></p>
<p class="calibre1"><span class="calibre3">“Ne söyleniyorsun kendi kendine?” diye sordu kızı.</span></p>
<p class="calibre1"><span class="calibre3">“Yok bir şey,” diyerek yeniden duvara döndü Wassilij. Eliyle döşekteki yırtığı yokladı bir kez daha, ama boştu. Ba-şucundaki duvara çakılı çivi de boştu. Kızı Rubashov’un resmini duvardan indirip çöpe attığında sesini çıkarmamıştı; hapishane utancına dayanamayacak kadar yaşlıydı artık.</span></p>
<p class="calibre1"><span class="calibre3">Kızı gazete okumayı bırakmış, Primus gaz ocağını masanın üstüne koymuş, çay yapmaya girişmişti. Keskin bir gaz kokusu kapladı kapıcı odasını. “Okuduğumu dinledin mi?” diye sordu kız.</span></p>
<p class="calibre1"><span class="calibre3">Wassilij, itaatkâr bir havayla başını ondan yana çevirdi. “Hepsini işittim,” dedi.</span></p>
<p class="calibre1"><span class="calibre3">“Artık anladın ya,” dedi Vera Wassijovna, alete gaz pom</span>palamayı sürdürerek. “Vatan haini olduğunu kendi ağzıyla söylüyor. Gerçek olmasaydı kendi ağzıyla söyler miydi? Bizim fabrikadaki toplantıda bir metin hazırladık bile, herkesin imzalaması mecburi."</p>
<p class="calibre1">“Sizler çok anlarsınız yabu işlerden,” diye içini çekti Was-silij.</p>
<p class="calibre1">Vera Wassilijovna'nın babasına kısaca fırlattığı bakış, adamcağızın yeniden duvara dönmesine sebep oldu. Kızı kendisine ne zaman o biçimde baksa, kapıcı odasında tek başına yaşamak isteyen Vera'ya yük olduğunu bir kez daha hissediyordu Wassilij. Kız, kendisiyle aynı fabrikada çalışan genç bir tamirciyle evlenmek üzere müracaatta bulunmuştu üç hafta önce, ancak çiftin oturacak evi yoktu. Çocuk iki arkadaşıyla aynı evi paylaşıyordu, konut komisyonu tarafından tahsis edilecek bir yer bekleseler, kimbilir kaç yıl beklemek zorunda kalacaklardı.</p>
<p class="calibre1">Primus sonunda yandı. Vera Wassilijovna çaydanlığı ocağın üstüne oturttu.</p>
<p class="calibre1">“Hazırlanan metni sekreter herkese okudu. Vatan hainlerinin acımasızca infaz edilmelerini istediğimizi yazıyor. O gibilere acıyan herkes de vatan haini olup hemen afişe edilmelidir diyor," diye açıkladı, ağzından çıkanların en gündelik gerçeği yansıttığına inanan bir sesle. “işçilerin her an tetikte olmaları gerek. Metnin birer kopyasını verdiler herkese, imza toplayalım diye."</p>
<p class="calibre1">Elini bluzunun yakasından sokup biraz buruşmuş bir kâğıt çıkardı; masanın üstüne koyup buruşuklukları düzeltti. Wassilij gene sırtüstü dönmüştü. Başucundaki duvarda çakılı duran paslı çivi her zamankinden daha belirgindi. Pri-mus ocağının yanında duran kâğıda baktı gözlerini kısarak ve hemen başını öte yana döndürdü.</p>
<p class="calibre1">“Ve o dedi ki: Sana söylüyorum, Peter, bu seher horoz ötmeden önce beni tanıdığını üç kez inkâr edeceksin...”</p>
<p class="calibre1">Çaydanlığın içindeki su homurdanmaya başladı. Yaşlı Wassilij'in yüzünde kurnaz bir ifade belirdi:</p>
<p class="calibre1">“lç savaşta görev yapmış olanlar da mı imzalamak zorunda?”</p>
<p class="calibre1">Başında çiçekli örtü, gaz ocağına doğru eğilmişti kız, “Kimse zorunlu değil,” dedi babasına biraz önceki bakışın aynısını fırlatarak. “Fabrikadaki herkes onun bu evde oturduğunu biliyor, tabiî. Hücre sekreteri toplantıdan sonra beni bir kenara çekip, senin son zamanlara kadar onunla ahbaplık edip etmediğini, başbaşa çok konuşup konuşmadığınızı sordu.”</p>
<p class="calibre1">Yaşlı Wassilij yattığı yerden fırlayarak yatağın üstünde hop oturdu. Bu çaba bir öksürük nöbetine yol açtı, sıska, sıracalı boynunda damarlar şişti.</p>
<p class="calibre1">Kız masaya iki bardak koymuştu, küçük bir kesekâğıdın-dan çay tozu döktü ikisinin de içine. “Daha ne söyleniyorsun?” diye sordu.</p>
<p class="calibre1">“Şu belâ kâğıdı ver bana,” dedi yaşlı Wassilij.</p>
<p class="calibre1">Kız kâğıdı uzattı. “Okuyayım istersen, ne imzaladığını bilesin diye.”</p>
<p class="calibre1">“istemez,” dedi yaşlı adam. “Ne yazdığını bilmek istemiyorum.”</p>
<p class="calibre1">Adını yazdı. “Şimdi çayımı ver.”</p>
<p class="calibre1">Kız bardağı ona uzattı. Wassilij'in dudakları kımıldıyordu. Açık sarı sıvıyı azar azar yudumlarken kendi kendine homurdanıyordu.</p>
<p class="calibre1">Çaylarını bitirdikten sonra kızı gazeteyi okumayı sürdürdü. Sanık Rubashov ile Kieffer'in duruşması sonuna yaklaşmıştı. Parti'nin önderine karşı suikast girişiminin tartışılması sırasında öfke fırtınaları esmiş, ‘Kuduz köpekleri vurun!' naraları sık sık yükselmişti. Savcı son soru olarak suçlarının motivasyonunu sorduğunda sanık Rubashov tüm gücünü kaybetmiş görünüyordu, bitkin, uyuşuk bir sesle cevap verdi:</p>
<p class="calibre1">“Söyleyebileceğim tek şey, muhalefette olan bizler, bir kez devrimin vatanının hükümetini devirmek gibi canice bir amaca yöneldikten sonra, tıpkı amacımız gibi alçak ve pespaye yöntemlere başvurmaktan çekinmedik.”</p>
<p class="calibre1">Vera Wassilijovna iskemlesini geri itti. “İğrenç bu herif,” dedi. “Böyle yerlerde sürünmesi insanın midesini bulandı-nyor.”</p>
<p class="calibre1">Primusu gazeteyi bir kenara itip bardakları toparlamaya koyuldu. Wassilij onu seyrediyordu. Sıcak çay onu yürek-lendirmişti. Yatağın üstünde oturdu.</p>
<p class="calibre1">“Sen ne biliyorsun ki ne anlayacaksın,” dedi. “O sözleri söylediğinde kimbilir aklından neler geçiyordu, kim bilebilir? Parti size pek kurnaz olmayı öğretmiş. Ama fazla kurnaz olanın ahlâk anlayışı da kalmaz. Omzunu silkme öyle,” diye devam etti öfkeyle. “Dünya öyle bir hale geldi ki, zekâ ile ahlâk birbirine ters düşer oldu; hangi taraftaysan ötekinden vazgeçmek zorunda kalıyorsun. İnsanın kafasını fazla çalıştırması iyi değildir. Ne yazıyor kitapta: ‘Konuşmalannı-zı evet, evet, hayır, hayır ile sınırlayın; bundan fazlası kötülükten gelir.' Ya işte böyle.”</p>
<p class="calibre1">Yeniden sırtüstü yatağa bıraktı kendini, kızının suratının ne biçim aldığını görmemek için başını çevirdi. Uzun zamandır ona bu kadar cesurca karşı gelmemişti. Kızın buna karşılık ne yapacağı bilinmezdi; odaya kocasıyla kendisi için el koymaya iyice niyetlendiyse eğer. .. Bu hayatta kurnaz olmak zorundaydı insan, yoksa ahir ömründe hapislere düşer ya da soğukta köprü altlannda yatmak zorunda kalırdı. İşin kısası buydu: Ya akıllı olacaksın, ya namuslu davranacaksın, ikisi birarada olmuyordu.</p>
<p class="calibre1">“Şimdi sonunu okuyacağım sana,” dedi kız.</p>
<p class="calibre1">Halkın savcısı Rubashov'un sorgulamasını bitirdikten sonra, sıra sanık Kieffer'in bir kez daha sorgulanmasına gelmişti. Suikast girişimiyle ilgili verdiği ifadeyi aynen tekrar etti. “ ... Mahkeme başkanı, Kieffer'e herhangi bir soru sormak isterse bu hakkını kullanabileceğini söylediğinde, sanık Rubashov bu hakkından feragat ettiğini bildirdi. Böylece delillerin açıklanması sona erdiğinden duruşmaya ara verildi. Mahkeme heyeti yeniden toplandığında halkın savcısı kapanış konuşmasına başladı. .. ”</p>
<p class="calibre1">Wassilij savcının konuşmasını dinlemiyordu. Duvara dönmüş, uykuya dalmıştı. Daha sonra, ne kadar süreyle uyumuş olduğunu hatırlayamadı. Bu arada kızı lambaya kaç kez gazyağı koymuştu, kaç kez parmağı sayfanın en altına ulaşmış, tekrar yukan çıkarak yeni bir sütuna başlamıştı, hiç bilmiyordu. Uyandığında savcı konuşmasının sonuna gelmiş, ölüm cezasını talep ediyordu. Belki kız sona yaklaştığında sesinin tonunu değiştirmiş, belki de bir ara susmuştu; her neyse, halk savcısının son cümlesine geldiğinde Was-silij uyanmıştı.</p>
<p class="calibre1">“Bütün bu kuduz köpeklerin kurşuna dizilmelerini talep ediyorum.”</p>
<p class="calibre1">Derken sanıklara son sözleri sorulmuştu:</p>
<p class="calibre1">“... Sanık Kieffer, yargıçlara dönerek, gençliğinin dikkate alınmasını, hayatının bağışlanmasını rica etti. Aşağılık bir suç işlediğini bir kez daha kabul ederken, bütün sorumluluğu onu kışkırtmış olan Rubashov'a yüklemeye çalıştı. Konuşurken çok fazla kekelediği için duruşma salonunda gülüşmeler oldu, ancak mahkeme başkanı dinleyicileri hemen susturdu. Bunun üzerine Rubashov'un konuşmasına izin verildi...”</p>
<p class="calibre1">Gazetenin muhabiri burada çok çarpıcı bir dille sanık Ru-bashov'un sözlerine başlamadan önceki durumunu anlatıyordu: “ ... Gözlerini umutla dinleyiciler üstünde dolaştırdı, ancak kendisine sempatiyle bakan bir tek yüz göremedi ve başını çaresizce önüne eğdi.”</p>
<p class="calibre1">Rubashov'un son konuşması kısaydı. Duruşma sırasındaki davranışlarıyla uyandırdığı kötü izlenimi daha da yoğunlaştırdı sözleri.</p>
<p class="calibre1">“Başkan vatandaş, şu anda hayatımda son kez olarak konuşuyorum. Muhalefet yenilmiş, tümüyle ezilmiştir. Bugün kendime, ‘neyin uğruna ölüyorum?' diye soracak olsam, karşımda sonsuz bir hiçlik görüyorum. lnsan pişmanlık duymadan ve Parti ile, hareket ile barışmadan ölürse, bir hiç uğruna ölüyor demektir. Bu yüzden, ölümün eşiğinde bulunduğum şu saatte, ülkemin, yığınların, bütün halkın önünde diz çöküyorum. Siyasi maskaralıklar, gizli tartışmalar, suç çeteleri gibi oyunlar sona ermiştir. Vatandaş savcı kellelerimizi istemeden çok daha önce politik olarak ölmüştük biz. Yenilenlerin vay haline, çünkü tarih onları toz topraktan ayırt etmez. Bir tek konuda kendimi savunma hakkını buluyorum, yargıç vatandaşlar: Kolay kurtulma yolunu seçmedim. Öz değer duygularına, inançlık gururunun son kırıntılarının fısıltılarına kulak asmadım: Sessizce öl, dediler bana, hiçbir şey söyleme; ya da onurunu kurtaracak bir jest yap, ölüme giderken dudaklarından dokunaklı sözler dökülsün, kalbini aç seni suçlayanlara meydan oku. Eski bir asiye bu yakışırdı, kolayı buydu; ama bu çağrılara boyun eğmedim. Böylece görevim sona erdi. Bedelimi ödedim, tarihle olan hesabımı kapattım. Sizden insaf beklemem gülünç olur. Söyleyecek başka sözüm yok.”</p>
<p class="calibre1">“ ... Kısa bir görüşmeden sonra mahkeme başkanı kararı okudu: Devrim Adalet Mahkemesi'nin Üst Yargıçlar Kurulu, sanıkları her suçtan en yüksek cezaya çarptırmış, kurşuna dizilerek idamlarına ve her türlü özel mallarına el konulmasına karar vermiştir.”</p>
<p class="calibre1">Yaşlı Wassilij başucundaki duvarda çakılı duran paslı çiviye baktı.</p>
<p class="calibre1">“Allah'ın dediği olur,” diye mırıldanarak duvara döndü.</p>
<p class="calibre1">İşte her şey bitmişti artık. Rubashov biliyordu ki, saat gece-yansını vurmadan varlığı sona erecekti.</p>
<p class="calibre1">Duruşmanın patırtılı sonucundan sonra hücresine dönmüş, yürüyüşe koyulmuştu: Pencereye dek altı buçuk adım, oradan kapıya altı buçuk adım. Pencereden sayıldığında üçüncü siyah karonun üstünde durup kulak kabarttığında, kireç badanalı dört duvann arasındaki sessizlik, bir kuyunun derinliklerinden fırlarcasına çarptı yüzüne. İçeride de, dışarıda da her şeyin neden böylesine derin bir sessizliğe büründüğünü hâlâ anlamış değildi ama, bundan böyle artık hiçbir şeyin onun huzurunu bozamayacağını biliyordu.</p>
<p class="calibre1">Geriye baktığında, bu sükûtun Tann'nın bir lütfu gibi üstüne çöktüğü anı bile hatırlıyordu. Duruşmada, son konuşmasına başlamadan hemen önce olmuştu. Benmerkezcili-ğin, özdeğerin son izlerini bilincinden silip attığını sanmıştı, ama o anda, gözleri dinleyiciler arasında son kez aranırken, aldırmazlık ve küçümsemeden başka bir şey bulamadığında, bir gıdım merhamete duyduğu açlık son kez kemir-mişti içini; soğuktan donmak üzereydi sanki ve kendi sözcükleriyle ısınmak istemişti. Geçmişinden söz etmek, bir kez olsun kükreyip Ivanov ve Gletkin'in çevresinde ördükleri ağı yırtıp atmak, haykırmak istemişti kendisini suçlayanlara, aynen Danton gibi: “Bütün hayatıma el koydunuz. Gene de bu hayat şahlanıp sizlere meydan okuyacaktır...” Ah, Danton'un Devrim Mahkemesi önünde yaptığı konuşmayı o kadar iyi biliyordu ki. Kelimesi kelimesine tekrar edebilirdi. Çocukken baştan sona ezberlemişti: “Cumhuriyeti kana boğmak istiyorsunuz. Özgürlüğe götüren adımlar daha kaç yıl mezar taşlarından oluşacak? Zorbalık kol geziyor; maskesini çıkanp atmış, başı dik geziyor; cesetlerimizin üstünde geziyor."</p>
<p class="calibre1">Dilinin ucunda alev alev yanmıştı sözcükler. Ama yangın kısa sürmüştü, bir anda sönmüştü hattâ. Son konuşmasına başladığı anda sükunetin çanı üstüne kapanmıştı. Artık çok geç olduğunu anlamıştı.</p>
<p class="calibre1">Aynı yoldan bir kez daha geri dönmek için, kendi ayak izlerinin mezarlarına bir kez daha basmak için çok geçti. Bitmişi başlangıca geri götüremezdi sözcükler.</p>
<p class="calibre1">Hepsi için çok geçti. Dünyanın karşısına son kez çıkma saati geldiğinde, hiçbiri sanık sandalyesini kürsüye çevire-meyecek, hiçbiri gerçeğin peçesini kaldırıp dünyaya gösteremeyecek, suçlamaları yargıçların suratına fırlatamayacak-tı, Danton’un yaptığı gibi.</p>
<p class="calibre1">Kimileri bedensel acı korkusundan, Tavşandudak gibi, kimileri kellelerini kurtarmak için; başkaları hiç değilse eşlerini ya da oğullarını Gletkin gibilerin pençesinden kurtarmak amacıyla susuyorlardı. En iyileri ise Parti'ye son hizmetlerini yapmak, günah keçisi olmayı kabullenmek rızasıyla seslerini çıkarmıyorlardı; aynca en iyilerin bile, her birinin vicdanını tırmalayan bir Arlova vardı. Kendi geçmişleri bağlamıştı ellerini kollarını, kendi çarpık mantıklarıyla, kendi çarpık ahlâk yasalarına kendi ördükleri ağın içinde kalakalmışlar-dı; kendi kendilerine vehmettikleri suçlan işlememiş olsalar bile hiçbiri suçsuz değildi. Geri dönüş yoktu onlar için. Sahneden çıkışları, kendi garip oyunlarının kurallarına harfiyen uygundu. Halk onlardan ağlamaklı son şarkılar beklemiyordu. Kitaba göre davranmak zorundaydılar, onlara düşen rol, geceleri uluyan kurt rolüydü...</p>
<p class="calibre1">İşte her şey bitmişti artık. Olayla herhangi bir ilgisi kalmamıştı. Kurtlarla birlikte ulumak zorunda değildi artık. Bedeli ödemiş, hesabını kapatmıştı. Gölgesini yitirmiş, her türlü bağdan kurtulmuş bir adamdı. Her düşüncesini nihai sonucuna dek izlemiş, son ana dek düşüncelerine uygun davranmıştı. Bundan sonraki saatler sessiz ortağına, egemenlik alanı tam da mantıksal düşüncenin sona erdiği noktada başlayana aitti. Ona ‘dilbilgisel kurmaca' adını takmıştı ya, Parti'nin üyelerinin iliğine işlediği birinci tekil şahıstan utanma duygusuyla.</p>
<p class="calibre1">Rubashov onu 406 Numara’dan ayıran duvann kıyısında durdu. Rip Van Winkle'i götürdüklerinden beri boştu o hücre. Gözlüğünü çıkardı, çevresini kuşku dolu bakışlarla gözden geçirdikten sonra duvarı tıklattı:</p>
<p class="calibre1">2-4...</p>
<p class="calibre1">Çocuksu bir utançla kulak kabartıp bekledi, sonra yeniden tıklattı:</p>
<p class="calibre1">2-4...</p>
<p class="calibre1">Gene durup dinledi, gene aynı işaretler dizisini tekrarladı. Duvar dile gelmedi. Hiçbir zaman bilinçli olarak ‘ben' sözcüğünü tıklatmamıştı. Belki de hiçbir zaman. Dinledi. Tıklatmalarına yanıt gelmedi.</p>
<p class="calibre1">Hücrenin içinde bir aşağı, bir yukan yürümeyi sürdürdü. Sessizlik çanı üstüne kapandığından beri, çok geç olmadan cevabını bulmak istediği belirli birkaç soru sürekli kafasını işgal etmekteydi. Oldukça naif sorulardı bunlar; acı çekmenin anlamıyla, daha doğrusu, anlamla, acıyla, anlamsız acı arasındaki farklarla ilgiliydiler. Çekilen acı, kaçınılmazlığıyla orantılı ölçüde anlamlıydı besbelli, çünkü biyolojik alınyazısının bir sonucuydu. Öte yandan, kökeni toplumsal olan her türlü acı rastlantısal, dolayısıyla amaçsız ve anlamsızdı. Devrimin tek amacı ise anlamsız acılara bir son vermekti. Ancak, pratikte ortaya çıkan şuydu: İkinci bir acının ortadan kalkması ancak birinci tür acının geçici olarak da olsa müthiş bir artış göstermesiyle mümkün olabiliyordu. O zaman yeni bir soru çıkıyordu ortaya. Böyle bir operasyona girişmenin geçerliliği var mıydı? Soyut bir kavram olarak ‘in-sanoğlu'ndan söz edildiğinde elbette vardı; oysa tekil şahıs olarak ‘insan'a, 2-4 şifresine, etten kemikten, kandan candan oluşan gerçek insana uygulandığında, bu ilke saçma bir sonuca götürüyordu. Delikanlılığında inanmıştı ki, Parti'de çalışırsa bu tür soruların cevabını bulacaktı. Çalışması kırk yıl sürmüştü, oysa daha başlangıçta unutmuştu bu çalışmaya atılmasının gerisinde yatan soruyu. Şimdi, kırk yıl sonra, delikanlılığında kafasını kurcalayan soruya geri dönmüştü. Parti, verebileceği her şeyi almış, ama sorunun cevabını vermemişti. Tılsımlı adını boş hücrenin duvarına tıklattığı sessiz ortak da cevabı vermekten âcizdi. Doğrudan sorulan sorular ne denli acil ve umarsız olursa olsun, onun kulağına gitmiyordu.</p>
<p class="calibre1">Tabiî ona yaklaşmanın çeşitli yolları vardı. Kimi kez en beklenmedik anda bir melodiye, hattâ bir melodinin anısına, ya da Pieta'nın ellerine, ya da çocukluğundan kalma bazı sahnelere cevap veriyordu. Sanki bir diyapazona vurulmuş gibi, titreşimler karşılık vermeye başlıyordu ve bu sürdüğü sürece, mistiklerin ‘ekstaz', azizlerin ‘derin düşünce' dedikleri durum meydana geliyordu; en önemli, en aklı başında modem psikologlar bu durumun gerçek bir olgu olduğunu kabul etmişler, adını da ‘okyanus duygusu’ koymuşlardı. Gerçekten de, insanın kişiliği denizde bir tuz tanesi gibi eriyor, ama aynı zamanda sonsuz deniz bir tuz tanesine sığabiliyordu. Bu taneciğin zaman ve uzam içinde yerini belirlemek imkânsızlaşıyordu. Öyle bir durumdu ki bu, düşünce yönünü kaybediyor, mıknatısın kutbuna girmiş bir pusula gibi kendi çevresinde dönüp duruyordu ve sonunda ekseninden kurtulduğu gibi serbestçe uzaya fırlıyor, gecenin karanlığında bir demet ışık gibi uçuyor, uçuyordu ve sanki tüm düşünceler, tüm duygular, en derin acı, en büyük sevinç bile o ışının yaydığı spektrum çizgilerine dönüşüyor, bilincin prizmasında eriyip gidiyordu.</p>
<p class="calibre1">Rubashov hücresinin içinde dolaşıyordu. Eski günler olsa, bu tür çocukça dalıp gidişleri utanarak bilincinden kovalardı.</p>
<p class="calibre1">Ama şimdi utanmıyordu. Ölüm, metafiziği gerçeğe dönüştürüyordu. Pencerenin önünde durup alnını cama dayadı. Ma-kinalı tüfek kulesinin yukarısında bir yama gibi mavi gökyüzü parçası vardı. Soluk bir maviydi, çocukken babasının malikânesinin parkında, çimenlerin üstünde yatarken, kavak ağaçlannın dallarının gökyüzünde oynaşmalarını seyrederken gördüğü aynı maviydi galiba. Besbelli mavi gökyüzünün ufak bir parçası bile insanı ‘okyanus durumuna' sokmak için yeterliydi. Astrofizik alanında yapılan son keşiflere göre yeryüzünün hacminin bitimli olduğunu okumuştu; uzayın sının yoktu ama kendi içinde bir bütündü, bir kürenin yüzeyi gibi. Bunu anlamayı hiçbir zaman başaramamıştı, ama o anda çok acil bir anlama isteği duydu. Bu konudaki yazıyı nerede okuduğunu da hatırladı şimdi: Almanya'da tutuklu olduğu sırada yoldaşlan Parti’nin gizli bir yayınını içeri kaçak olarak sokmayı başarmışlardı. Sayfanın üst bölümünde, üç sütuna yayılmış olarak dokuma fabrikasındaki grev haberi yer almıştı. Sütun-lann birinin en altında, yer doldurmak için olacak, çok küçük hurufatla kainaun bitimli olduğunun keşfi yer almıştı. Haberin yarısında sayfa yırtılmıştı zaten. Yırtılmış olan bölümde neler yazdığını hiçbir zaman öğrenememişti.</p>
<p class="calibre1">Rubashov pencerenin yanında durmuş, boş duvarı gözlüğüyle tıklatıyordu. Gençken astronomi okumayı istemişti aslında, ama kırk yıldır başka şeyler yapıyordu. Halkın savcısı neden sormamıştı ona, “Sanık Rubashov, sonsuzluktan ne haber?” diye? Bu soruya cevap vermeyi beceremeyecekti ve suçunun gerçek kaynağı da buydu işte... Daha kötüsü olabilir miydi?</p>
<p class="calibre1">O gazete haberini okuduğunda gene hücresinde yalnızdı, son işkence seansının vücudunda bıraktığı acılar henüz din-memişti, gene de garip bir coşku durumu kaplamıştı her yanını; ‘okyanus duygusu’ alıp götürmüştü onu. Daha sonra da kendi kendinden utanmıştı. Parti bu gibi durumlan onaylamazdı. Küçük burjuva mistisizmi, fildişi kuleye sığınma olarak görürdü bu gibi şeyleri. ‘Görevden kaçmak', ‘sınıf mücadelesini terk etmek' olarak adlandırırdı. ‘Okyanus duygusu' karşı-devrimciydi.</p>
<p class="calibre1">Çünkü mücadeleye atılan insanın iki ayağı sıkı sıkı yere basmalıydı. Bunun nasıl yapılacağını ise Parti öğretirdi. Sonsuzluk politik açıdan kuşku uyandırıcı bir nicelik, ‘ben' ise kuşku uyandıran bir nitelikti. Parti bunların varlığını kabul etmiyordu. Birey ‘bir milyon kişinin bir milyona bölünmüşü' olarak tanımlanıyordu.</p>
<p class="calibre1">Parti, bireyin özgür iradesini reddediyor, ama aynı zamanda ondan sınırsız bir özveri talep ediyordu. Bireyin iki seçenekten birini tercih yetisini inkâr ediyor, ama aynı zamanda onun her seferinde doğru seçim yapmasını bekliyordu. Bireyin iyi ile kötüyü ayırt etme gücünü inkâr ediyor ama aynı zamanda suçtan, ihanetten söz ediyordu. Birey, ekonomik fatalitenin ayrılmaz bir parçası, sonsuza dek işlemek üzere kurulmuş, hiç durmayacak, hiç etkilenmeyecek bir saatin dişlisi olarak tanımlanıyor ama Parti dişlinin saate başkaldırmasını, yönünü değiştirmesini istiyordu. Bu hesabın bir yerinde bir yanlışlık vardı; denklemin çözümü yoktu.</p>
<p class="calibre1">Kırk yıl boyunca ekonomik fataliteye karşı savaşmıştı. İnsanoğlunun temel hastalığı, içini kemirip duran kanser buydu. Ameliyatın yapılması gereken yer burasıydı, her türlü iyileşme süreci daha sonra gelecekti. Başka her şey geçici heveskârlık, romantizm, şarlatanlıktı. Ölümcül hastalığı olan bilinci, sofuca öğütlerle iyileştiremezdiniz. Tek çözüm cerrahın neşteri ve soğukkanlı hesaplarıydı. Oysa, neşterin vurulduğu her yerde eski hastalığın yerini yeni bir yara almıştı. Denklem burada da çözülmüyordu.</p>
<p class="calibre1">Kırk yıl boyunca, tarikatın (Parti'nin) yeminine harfiyen bağlı kalarak sürdürmüştü yaşamını. Mantıksal hesap ku-rallanna sıkı sıkı uymuştu. Eski, mantıkdışı ahlâkın kalıntılarını aklın asidiyle yakarak söküp atmıştı bilincinden. Sessiz ortağın çağrılarına kulaklarını tıkamış, ‘okyanus duygu-su’na karşı tüm gücüyle savaşmıştı. Bütün bunların sonucu olarak nereye varmıştı peki? Karşı gelinemez doğrular ilkesi tamamen saçma bir sonuca götürmüştü; Ivanov'un ve Gletkin'in tersi ispat edilemeyen çıkarımları onu doğruca karanlık ve ürkünç bir oyuna, açık mahkemeye sürüklemişti. Her düşüncenin mantıksal sonucuna dek izlenmesi insana uygun bir şey değildi belki de.</p>
<p class="calibre1">Pencerenin parmaklıkları arasından küçük gökyüzü parçasına bakıyordu Rubashov. Geri dönüp geçmişine baktığında ise, kırk yıldır deliler gibi oradan oraya koşmuşmuş gibi geliyordu ona - has aklın deliliğiyle. Belki insanın her türlü eski bağdan kopması, ‘Yapmayacaksın' ve ‘Yapmamalısın' türünden düzenleyici frenlerden kurtulması da belli bir hedefe doğru hiç kontrolsüz dolu dizgin koşabilmesi de doğasına uygun değildi.</p>
<p class="calibre1">Mavi, pembeye dönüşmeye başlamıştı, akşam oluyordu. Kulenin çevresinde bir kuş sürüsü, koyu renkli kanatlarını ağır ağır, belirgin hareketlerle çırparak daireler çiziyordu. Hayır, denklemin çözümü yoktu. İnsanı belli bir amaca yöneltip eline bir bıçak vermekle olmuyordu besbelli; bıçakla oynamak ona uygun değildi. Belki daha sonra, günün birinde. Şimdilik hâlâ çok genç, çok beceriksizdi. Devrimin Anavatanı, Özgürlüğün Kalesi olarak adlandırılan o kocaman alanda nasıl da dellenmişti! Gletkin olan biten her şeyi kalenin korunması gereği ilkesine dayanarak haklı kılıyordu. Ama ya içeriden neye benziyordu bu kale? Hayır, cennet betonarmeden inşa edilemiyordu. Kale korunacaktı ama artık dünyaya iletecek bir mesajı, verecek bir örneği yoktu. 1 Nu-mara'nın diktası sosyal devlet idealini lekelemişti, tıpkı kimi ortaçağ papalarının Hıristiyan İmparatorluğu idealini lekeledikleri gibi. Devrimin bayrağı yarıya çekilmişti.</p>
<p class="calibre1">Rubashov hücresinin içinde dolaşıyordu. Her yan sessizdi, karanlık neredeyse çökecekti. Onu almaya gelmeleri fazla sürmezdi artık. Denklemin bir yerinde bir hata vardı; yoo, matematiksel düşünme sisteminin bütünündeydi hata. Epeyce uzun bir zamandır, Richard ile <span class="calibre2">Pieta</span> öyküsünden bu yana sezinliyordu bunu ama, kendisine açık açık itiraf etmekten çekinmişti. Belki de devrim vaktinden önce gerçekleşmişti, kolu bacağı gelişmeden ana rahminden alınan canavar bir bebekti belki. Roma Imparatorluğu’nun çöküşü de daha M.Ö. birinci yüzyılda an meselesi gibi görünmüyor muydu; tıpkı bizimki gibi iliklerine dek çürümüş gibi görünmüyor muydu? Üstün insanlar, ta o zamandan büyük bir değişimin zamanı geldiğini düşünmemişler miydi? Oysa o eski, yıpranmış dünya daha beş yüz yıl direnmişti. Tarihin nabzı öteden beri yavaş atardı. İnsanlar yılları sayarken tarih kuşaklan sayıyordu. Belki de yaradılışın daha ikinci gü-nündeydiler hâlâ. Ah, ne olurdu ömrü vefa etseydi de, yığınların göreceli olgunluğu teorisini geliştirecek vakti olsaydı! ..</p>
<p class="calibre1">Hücrede çıt çıkmıyordu. Rubashov yalnızca kendi ayak seslerini duyuyordu. Altı buçuk adım, onu götürmeye gelecekleri kapıya doğru, altı buçuk adım, gerisinde gecenin ko-yulaşadurduğu pencereye kadar. Yakında bitecekti her şey. Oysa “Esas olarak ne uğruna ölüyorsun?" diye sorduğunda da kendine, cevap bulamıyordu.</p>
<p class="calibre1">Sistemde bir hata vardı; belki de şimdiye dek karşı çıkılmaz gördüğü, uğruna birçok kişiyi feda ettiği, şimdi de kendisinin feda edildiği ana kuraldaydı yanlışlık: Yani, varılacak sonuç kullanılan yolları haklı kılar kuralında. Devrimin yarattığı sadık kardeşliği yok eden, hepsinin deliler gibi dağılmasına yol açan bu cümleydi işte. Günlüğüne ne yazmıştı bir ara? “Tüm görenekleri silip attık, bize rehber olan tek ilke mantıksal sonuca bağlanan çizgi; ahlâki saframız olmaksızın yol alıyoruz denizde.”</p>
<p class="calibre1">Belki de tüm kötülüğün kaynağı buydu. Belki de denizlerde safrasız yol almaya kalkmak insana uygun değildi. Ve belki de saf akıl yanıltıcı bir pusulaydı, öylesine dolambaçlı, karmaşık rotalara sürüklüyordu ki sonunda hedef sisler arasında kayboluyordu.</p>
<p class="calibre1">Belki şimdi derin karanlık dönemi başlayacaktı.</p>
<p class="calibre1">Belki sonra, çok çok sonra, yeni bir hareketle ayaklanacaktı dünya, yeni bayraklar taşıyarak, hem ekonomik fataliteyi <span class="calibre2">hem</span> de ‘okyanus durumunu’ dikkate alan yepyeni bir ruhla. Belki de yeni Parti'nin üyeleri rahipler gibi kukuleta giyecek ve yalnızca kullanılan yöntemlerin saf olması halinde varılacak sonuçların haklı olduğunu savunacaklardı. Belki de insanın bir milyonun bir milyona bölünmüşü olduğu doktrininin yanlış olduğunu öğretecekler, bölmeye değil çarpmaya dayanan yeni bir aritmetik sunacaklardı; bir milyon insanın bir araya gelerek yeni bir varlık oluşturacağı, bu varlığın biçimi olmayan bir yığın olmaktan çıkıp kendi bilincini ve bireyselliğini geliştireceği, ‘okyanus duygusu'nun bir milyon kez çoğalacağı, sınırsız ama kendi içinde bütünlüğü olan bir uzamda yer alacağı...</p>
<p class="calibre1">Rubashov yürümeyi kesip kulak kabarttı. Koridorun ucundan bir yerden boğuk tamtamlar geliyordu.</p>
<p class="calibre1"><a id="bookmark2"></a><span class="calibre3">3</span></p>
<p class="calibre1">Tamtamlar sanki rüzgârın uzaklardan getirdiği bir ses gibiydi; şimdilik uzaktı ama yaklaşıyordu. Rubashov kıpırdamadı; bacakları kendi iradesine tâbi değildiler; yerçekimi gibi bir gücün bacaklarına tırmandığını hissediyordu. Gözlerini gözetleme deliğinden ayırmadan, geri geri üç adım atarak pencereye ulaştı. Derin bir soluk aldıktan sonra bir sigara yaktı. Yatağının yanındaki duvardan tıklamalar geldi:</p>
<p class="calibre1">TAVŞANDUDAK'I GETİRİYORLAR. SANA SELÂM GÖNDERDİ.</p>
<p class="calibre1">Bacaklarındaki ağırlık birden yok oldu. Kapıya gidip her iki elinin avuç içleriyle hızlı hızlı, ritmik bir şekilde vurmaya başladı metale. Haberi 406 Numara’ya aktarmanın anlamı yoktu. O hücre boşalmıştı, zincir kendisinde kopuyordu. Vurmayı sürdürürken gözünü deliğe dayadı.</p>
<p class="calibre1">Koridorda her zamanki loş ışık vardı. 401'den 407’ye kadar olan demir kapılan görebiliyordu, her zamanki gibi. Tamtam sesleri yükseldi. Ayak sesleri yaklaştı, taşlann üstünde ağır aksak sürüyen adımlann sesi çok belirgindi. Birden Tavşan-dudak gözetleme deliğinin görüş alanı içine giriverdi. Oracıkta durakladı, Gletkin'in odasındaki reflektörün ışığında olduğu gibi titriyordu dudaklan; arkadan kelepçelenmiş elleri, garip bir çarpıklık içinde sarkıyordu gerisinde. Deliğin öte yanındaki Rubashov’un gözünü göremiyordu, kapıya kör, aranan gözbebekleriyle bakıyordu, sanki son kurtuluş umudu o kapının ardındaymış gibi. Derken bir emir verildi ve Tavşandudak itaatkâr bir biçimde dönüp yoluna devam etti. Hemen arkasından beli tabancalı dev gardiyan yürüyordu. Önce biri, sonra öteki çıktı Rubashov'un görüş alanından.</p>
<p class="calibre1">Tamtamlar kesildi; sessizlik yeniden egemen oldu. Derken duvardan tıklamalar duyuldu:</p>
<p class="calibre1">AFERİN ÇOCUĞA MERTÇE GİTTİ...</p>
<p class="calibre1">Rubashov boyun eğdiğini 402 Numara'ya söylediğinden beri hiç konuşmamışlardı. 402 Numara devam etti:</p>
<p class="calibre1">DAHA ON DAKİKA KADAR VAKTİN VAR. NASILSIN? Bekleyeceği sürenin daha kolay geçmesini sağlamak üzere konuşmaya başladığını anlamıştı Rubashov. Ona karşı şükran hissetti ve duvan tıklattı:</p>
<p class="calibre1">BİRAN ÖNCE BİTSİN İSTİYORUM...</p>
<p class="calibre1">SEN KORKAKLIK YAPMAZSIN, diye tıkladı 402. NE ŞEYTAN BİR ADAM OLDUĞUNU BİLİYORUZ... Durakladı, sonra yineledi: ŞEYTANIN TEKİSİN SEN ... Konuşmanın kesilmesini engellemeye uğraşıyordu besbelli. HÂLÂ HATIRINDA MI: ŞAMPANYA KADEHİ GİBİ MEMELER? HA-HA! SENİ ŞEYTAN...</p>
<p class="calibre1">Rubashov koridordan ses geliyor mu diye bir an kulak kabarttı. Hiçbir şey duyulmuyordu. 402 düşüncelerini oku-muşcasına tıklattı:</p>
<p class="calibre1">DIŞARIYI DİNLEME. BU YANA DOĞRU GELDİKLERİNDE SANA HABER VERİRİM... AFFA UĞRAYACAK OLSAN NE YAPARDIN?</p>
<p class="calibre1">Rubashov biraz düşündükten sonra duvarı tıklattı.</p>
<p class="calibre1">ASTRONOMİ OKURDUM.</p>
<p class="calibre1">HA-HA! BELKİ BEN DE. ÖTEKİ YILDIZLARDA DA HAYAT OLDUĞUNU İDDİA EDENLER VAR. SANA BİR ÖĞÜT VERMEME İZİN VAR MI?</p>
<p class="calibre1">ELBETTE, dedi Rubashov şaşkınlıkla.</p>
<p class="calibre1">ALINMA AMA. TEKNİK BİR ÖNERİ. ESKİ BİR ASKERDEN. İDRARINI BOŞALT. BÖYLE DURUMLARDA EN İYİSİ BUDUR. RUHEN CESUR OLSAK BİLE GÖVDE ZAYIF. HA-HA!</p>
<p class="calibre1">Rubashov gülümsedi, doğruca kovanın başına gitti. İşini bitirdikten sonra yeniden yatağın üstüne oturup duvarı tıklattı:</p>
<p class="calibre1">TEŞEKKÜRLER. ÇOK İYİ FİKİR. SENİN DURUMUNDAN NE HABER?</p>
<p class="calibre1">402 Numara birkaç saniye ses vermedi. Derken daha ağır ağır tıklattı duvarı:</p>
<p class="calibre1">ON SEKİZ YILIM KALDI. TAM DEĞİL, YALNIZCA 6530 GÜN DAHA... Durakladı ve ekledi: SANA GIPTA EDİYORUM ASLINDA... Ve yeni bir duraklamadan sonra, DÜŞÜNSENE, KADINSIZ GEÇECEK 6530 GECE DAHA. ..</p>
<p class="calibre1">Rubashov önce bir şey demedi. Sonra tıklattı:</p>
<p class="calibre1">KİTAP OKUYABİLİRSİN, İNCELEME YAPARSIN...</p>
<p class="calibre1">ÖYLE ŞEYLERE AKLIM ERMEZ BENİM. Derken birden aceleyle, daha yüksek sesle tıklattı: GELİYORLAR. ..</p>
<p class="calibre1">Bir iki saniye sonra ekledi:</p>
<p class="calibre1">YAZIK. NE GÜZEL GEVEZELİK EDİYORDUK.</p>
<p class="calibre1">Rubashov ayağa kalktı. Bir an düşündükten sonra duvarı tıklattı:</p>
<p class="calibre1">BANA ÇOK YARDIMCI OLDUN. TEŞEKKÜRLER.</p>
<p class="calibre1">Anahtar kilitte döndü. Kapı ardına kadar açıldı. Üniformalı dev ile sivil giyimli biri duruyordu karşısında. Sivil olan Rubashov'a adıyla hitap ettikten sonra elindeki belgeyi çabuk çabuk okudu. Ellerini arkasından dolandırarak kelepçeyi takarlarken 402 hala duvarı tıklatıyordu aceleyle.</p>
<p class="calibre1">SANA GIPTA EDİYORUM. GIPTA EDİYORUM. ELVEDA.</p>
<p class="calibre1">Koridorda tamtam sesleri yeniden başlamıştı. Berber odasını geçinceye dek onlarla birlikte ilerledi sesler. Her demir kapının ardında, gözetleme deliğinden kendisini izleyen bir göz olduğunu biliyordu Rubashov, ama başım ne sağa ne de sola çevirdi. Kelepçe bileklerini kesiyordu, dev gardiyan aşırı sıkıştırmıştı burguyu, kollarını arkasından dolarken de çok germişti. Cam acıyordu.</p>
<p class="calibre1">Bodruma inen merdiven gözüktü. Rubashov adımlarını yavaşlattı. Sivil giyimli adam merdivenin en üst basamağında durdu. Ufak tefek biriydi, gözleri hafifçe patlaktı.</p>
<p class="calibre1">“Herhangi bir dileğiniz var mı?” diye sordu.</p>
<p class="calibre1">“Yok,” dedi Rubashov ve bodrum merdivenlerinden inmeye koyuldu. Sivil görevli durduğu yerde kalmış, patlak gözleriyle aşağı, ona bakıyordu.</p>
<p class="calibre1">Merdivenler dardı, kötü aydınlatılmıştı: Trabzana tutunacak durumda olmayan Rubashov tökezlememek için dikkatli davranmak zorundaydı. Tamtam sesleri kesilmişti. Üniformalı görevlinin üç basamak geriden kendisini izlediğini işitti.</p>
<p class="calibre1">Merdivenlerde helezoni kıvrımlar vardı. Daha iyi görebilmek için öne doğru eğilmişti Rubashov. Kulpsuz gözlüğü burnundan kurtularak iki basamak önüne düştü; parçalandı ve toplaya toplaya daha alt basamaklara indi, son basamakta durdu. Rubashov bir an durakladı, sonra ayak yordamıyla inmeyi sürdürdü. Arkasındaki adamın eğilip kırık gözlüğü yerden aldığını, cebine koyduğunu işitti, ama başını çevirip bakmadı.</p>
<p class="calibre1">O anda neredeyse kör durumdaydı ama ayaklarının altında sağlam zemin vardı artık. Uzun bir koridorda yürüyordu, duvarları fluydu, sonunu ise göremiyordu. Üniformalı adam hep üç adım gerisindeydi. Onun bakışını ensesinde hissediyordu Rubashov ama dönüp bakmıyordu. Ayaklarını temkinli adımlarla birbirinin önüne koyuyordu.</p>
<p class="calibre1">Birkaç dakikadır bu koridorda ilerliyorlarmış gibi geldi ona. Hâlâ hiçbir şey olmamıştı. Üniformalı kişi tabancasını belindeki kayıştan çıkardığında bunun sesini duyacaktı herhalde. Demek daha vakti vardı, hâlâ güvendeydi. Yoksa, arkasındaki adam bazı dişçiler gibi mi davranacaktı, hastanın üstüne doğru eğilirken aletlerini kolunda saklayarak? Ru-bashov başka şeyler düşünmeye çalıştı ama, tüm dikkatini başını arkaya çevirmemek üstüne yoğunlaştırmıştı.</p>
<p class="calibre1">Ne garip, duruşma sırasında Tanrı'nın lütfü olan o sessizlik üstüne kapandığından bu yana dişinin ağrısı kesilmişti. Belki tam da o dakikada apse patlamıştı. Ne diyordu o sırada? “Ülkemin önünde, yığınların, bütün halkın önünde diz çöküyorum...” lyi de, sonrası ne olacaktı? Bu yığınlara, bu halka daha ne olacaktı? Çölde ilerleyen bir kervana koşulmuşlardı kırk yıldır, tehditler, vaatlerle itilip kakılarak, hayalî korkular, hayalî ödüllerle kandırılarak. Ama vaat edilen ülke neredeydi?</p>
<p class="calibre1">Öyle bir yol tutturmuş giden bu insanoğlu için gerçekten de ulaşılacak bir hedef var mıydı? Bu sorunun cevabını öğrenmek isterdi işte, ölmeden önce. Musa'nın da vaat edilmiş topraklara girmesine izin verilmemişti. Ama dağın tepesinde durup ayaklannın altında serilmiş olan o topraklan görmesine izin verilmişti hiç değilse. Öyle bir durumda ölmek kolaydı, hedefin çok yakında olduğunu kendi gözlerinizle görebilirseniz eğer. Oysa onu, Nicholas Salmanovitch Rubashov’u kimse dağın tepesine çıkartmamıştı; nereye baksa uzayıp giden çölden ve gecenin karanlığından başka bir şey göremiyordu.</p>
<p class="calibre1">Başının arkasına küt bir darbe indi. Ne zamandır bekliyordu bunu, ama gene de hazırlıksız yakalanmıştı. Dizlerinin çözüldüğünü, gövdesinin yarım daire çizdiğini hissetti şaşkınlıkla. Ne kadar teatral, diye düşündü düşerken, oysa hiçbir şey hissetmiyorum. Büzülmüş yatıyordu yerde, yanağı serin taşlann üstünde. Her şey iyice karardı, bir denizin dalgalan karanlık yüzeyde sürüklediler onu. İçinden anılar geçip gitti, suyun üstünde kayan sisten lekeler gibi.</p>
<p class="calibre1">Dışarıda, biri kapıyı yumrukluyordu, onu tutuklamaya geldiklerini düşlüyordu, ama o anda hangi ülkeydi?</p>
<p class="calibre1">Kolunu sabahlığına sokmak için çabaladı. Peki, başu-cundaki duvarda asılı olan gözünü dikmiş kendisine bakan renkli portre kiminkiydi?</p>
<p class="calibre1">1 Numara’nınki miydi, yoksa ötekininki mi; ironik gülüşü olan mı, yoksa camgöz gibi bakan mı?</p>
<p class="calibre1">Biçimi belirsiz biri üstüne eğildi, tabanca kayışının taze meşin kokusunu aldı; ama adamın üniformasının kollarında, apoletlerinde hangi ordunun simgesi vardı? Elindeki kara tabancayı kimin adına doğrultmuştu?</p>
<p class="calibre1">İkinci, korkunç bir darbe indi kulağının üstüne. Ve her şey sessizliğe kavuştu. Deniz göründü yeniden, şıpırtısıyla; bir dalga kapıp önüne kattı onu. Uzaklardan gelen, yoluna duraksamadan devam eden bir dalga... Sonsuzluk omuz silkmişti.</p><div class="calibre8"><div class="calibre8"><img src="main-1.png" alt="" class="calibre9"/></div></div>
</body>
</html>
