<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a><span class="calibre3">10</span></p>
<p class="calibre1">Rubashov alnını cama dayayıp aşağıya, avluya baktı. Bir aşağı bir yukarı yürümekten bacakları yorulmuş, başı dönmüştü. Saatine göz attı: On ikiye çeyrek vardı. Hücresinin içinde neredeyse dört saattir, hiç durmadan volta atmıştı. <span class="calibre2">Pieta </span>gözünün önüne geldiğinden beri. Bu onu şaşırtmadı; hapishanenin insanda yarattığı sanrıların, ak badanalı duvarlardan yayılan sarhoşluğun yabancısı değildi. Yıllar önce, mesleği kuaför kalfalığı olan genç bir yoldaşın kendisine anlattığı şeyleri hatırladı: Bu genç tek başına hücreye kapatıldığının ikinci ve en kötü yılında yedi saat boyunca gözü açık rüya gördüğünü ve bu arada beş adımlık bir hücrede ayaklarının su topladığını bile fark etmeksizin tam yirmi sekiz kilometre yürüdüğünü söylemişti.</p>
<p class="calibre1">Ancak, bu kez olay biraz erken başlamıştı; daha önceki hapis yaşantılarında içeri atıldıktan birkaç hafta sonra baş gösteren sanrılar bu kez ilk günden başlıyordu. İkinci bir gariplik ise geçmişi düşünmesiydi; kronik hapishane-hayal-cileri hemen hemen her zaman geleceği kurarlardı, geçmişi ise gerçekte olduğu gibi değil, keşke şöyle olmuş olsaydı biçiminde anarlardı. Rubashov zihin mekanizmasının kendisi için daha başka sürprizler hazırlayıp hazırlamadığını merak etti. Deneyimlerinden biliyordu ki ölümle karşı karşıya olma durumu her zaman düşünme mekanizmalarını değişikliğe uğratır, en akla gelmeyecek tepkilere yol açardı tıpkı mıknatısla kutuba yaklaştıkça hareketleri değişen bir pusula gibi.</p>
<p class="calibre1">Gökyüzünün görüntüsü kar yağışının yeniden başlayacağına işaret ediyordu; avluda iki adam kardan temizlenmiş patika boyunca günlük yürüyüşlerini yapıyorlardı. Bir tanesi ikide bir başını kaldırıp Rubashov'un penceresine bakıyordu, anlaşılan tutuklandığının haberi şimdiden yayılmıştı. Kendisine bakıp duran adam son derece sıska, san benizli, tavşandudaklı biriydi; sırtındaki ince yağmurluğa sanki çok üşüyormuş gibi sıkı sıkı sarınmıştı. Öteki adam daha yaşlıydı, omuzlarına bir battaniye dolamıştı. Dolaşırken birbirle-riyle konuşmuyorlardı. On dakika sonra üniformalı, elinde kauçuk cop, belinde tabanca taşıyan bir görevli göründü, onlan içeri çağırdı. Görevlinin önünde durup onları beklediği kapı Rubashov’un penceresinin tam karşısına düşüyordu. Tavşandudaklı adam, kapı üstüne kapanmadan önce bir an gene Rubashov'dan yana baktı... Rubashov'un yüzünü görebilmesi olanaksızdı, avludan bakıldığında camın kapkaranlık görünmesi gerekiyordu; gene de bir şeyler ararcası-na bakmıştı adam. Seni görüyorum ama tanımıyorum, sense beni göremiyorsun ama besbelli tanıyorsun, diye düşündü Rubashov. Yatağın üzerine oturup 402 Numara'nın du-vannı tıklattı:</p>
<p class="calibre1">KİM BUNLAR?</p>
<p class="calibre1">402 Numara'nın kendisine bozulduğunu ve cevap vermeyeceğini sanıyordu ama, anlaşılan eski subay alıngan değildi, hemen karşılık verdi:</p>
<p class="calibre1">SiyasîLER.</p>
<p class="calibre1">Rubashov şaşırdı; tavşandudaklı sıska adam ona adi suçlu gibi görünmüştü.</p>
<p class="calibre1">SİZİNKİLERDEN Mİ? diye sordu.</p>
<p class="calibre1">HAYIR, SİZİNKİLERDEN, diye tıklattı 402 Numara, büyük bir ihtimalle memnun bir sırıtma vardı yüzünde. Bir sonraki cümle daha yüksek tıkladı - monoklüyle vuruyordu belki de.</p>
<p class="calibre1">TAVŞANDUDAKLI, BANA KOMŞU, NO. 400, DÜN İŞKENCE GÖRDÜ.</p>
<p class="calibre1">Rubashov bir süre sessiz kaldı ve gözlüğünü koluna sürttü, oysa onu yalnızca tıklatmak için kullanıyordu. Önce “neden” diye sormak istedi, ama vazgeçti.</p>
<p class="calibre1">NASIL?</p>
<p class="calibre1">402 Numara heyecansız cevap verdi:</p>
<p class="calibre1">BUHAR BANYOSU.</p>
<p class="calibre1">Rubashov bir önceki hapse girişinde acımasızca ve defalarca dayak yemişti ama söz konusu işkence yöntemi hakkında yalnızca kulaktan dolma bilgisi vardı. İnsanın bilinen her türlü fiziksel acıya dayanabileceğini öğrenmişti; başına gelecekleri önceden bilen biri, buna herhangi bir ameliyat, örneğin diş çekilmesi gibi, katlanabiliyordu. Kötü olan yalnızca bilinmeyendi, çünkü o zaman tepkilerinizi öngörecek fırsattan, direnme gücünüzü hesaplayabileceğiniz bir ölçüden yoksun kalıyordunuz. En kötüsü ise bu durumda yapacağınız ya da söyleyeceğiniz şeyi hatırlayamama korkusuydu.</p>
<p class="calibre1">NEDEN? diye sordu Rubashov.</p>
<p class="calibre1">402 Numara, ironik bir karşılık tıklattı:</p>
<p class="calibre1">POLİTİK GÖRÜŞ AYRILIKLARI.</p>
<p class="calibre1">Rubashov gözlüğünü yeniden taktı, cebinde tabakasını arandı. Yalnızca iki sigarası kalmıştı. Tıklattı:</p>
<p class="calibre1">SENİN DURUMUN NASIL?</p>
<p class="calibre1">TEŞEKKÜRLER, ÇOK İYİ... karşılığını veren 402 Numara konuşmaya da son verdi.</p>
<p class="calibre1">Rubashov omzunu silkti; sondan bir önceki sigarasını yaktı, yeniden volta atmaya koyuldu. Ne gariptir ki, başına gelecekler onu neredeyse mutlandırıyordu. Bayat bir melankoliden kurtulduğunu, zihninin açıldığını, sinirlerinin gerildiğini hissediyordu. Musluğun başına geçip yüzünü, göğsünü, kollarını soğuk suyla yıkadı, ağzını çalkaladı, mendiliyle kurulandı. Bir ıslık tutturmaya çalıştı, gülümsedi; hayatta bir melodi yakalamayı başaramamıştı, daha birkaç gün önce biri ona şöyle demişti: “1 Numara müziğe meraklı olsaydı eğer, seni kurşuna dizdirmek bahanesini çoktan bulmuş olurdu.”</p>
<p class="calibre1">“Nasıl olsa başka bir bahane bulacaktır,” diye karşılık vermişti kendisi, aslında dediğine inanmayarak.</p>
<p class="calibre1">Son sigarasını da yaktı ve zihni iyice açıldığından, sorgulamaya alındığında nasıl bir yol izleyeceğini planlamaya koyuldu. Öğrenciliğinde özellikle zor bir sınava hazırlanırken duyduğu sakin ve derin özgüvenle doluydu. ‘Buhar banyosu' konusunda duyduğu tüm bilgileri kafasında toparladı. Durumu ayrıntılı olarak kafasında canlandırarak beklenebilecek fiziksel duyulan irdelemeye çalıştı, böylece bunları ürkünçlükten arındırabilirdi. Önemli olan hazırlıksız yakalanmamaktı. Bunu yapamayacaklarını biliyordu artık, ötekilerin de yapamadığı gibi; söylemek istemediği hiçbir şeyi söyletemeyecekleri-ni biliyordu. Tek isteği bir an önce başlamalarıydı.</p>
<p class="calibre1">Gördüğü düş aklına geldi: Richard ile yaşlı taksi sürücüsü onu kovalıyorlardı, çünkü onlara ihanet ettiğine inanıyorlardı.</p>
<p class="calibre1">Seçtiğim yolun bedelini ödeyeceğim, diye düşündü acım-trak bir gülümsemeyle.</p>
<p class="calibre1">Son sigarası bitmek üzereydi, parmak uçlarını yakıyordu, yere attı. Tam üstüne basacaktı ki vazgeçti; eğildi, henüz sönmemiş olan izmariti yerden aldı, elinin tersine, yılanım-sı, mor damarlarının üstüne ağır ağır sürtmeye koyuldu. Bu işlemi neredeyse yarım dakika sürdürdü, kol saatinin saniye bacağını dikkatle izleyerek. Kendi kendinden memnun kaldı: Otuz saniye boyunca eli tek bir kez titrememişti.</p>
<p class="calibre1">Birkaç dakikadır onu gözetleme deliğinden izleyen göz, geri çekildi.</p>
<p class="calibre1"><a id="bookmark1"></a><span class="calibre3">11</span></p>
<p class="calibre1">Koridorda öğle yemeği dağıtımı yapılıyordu; Rubashov'un hücresine bu kez de uğrayan olmadı. Gözetleme deliğinden bakmak gibi bir zaafa düşmemekte direndi, bu yüzden yemekte ne verildiğini öğrenemedi, ama kokusu hücresini sardı. Her ne verdilerse, çok nefis kokuyordu.</p>
<p class="calibre1">Canı fena halde sigara istiyordu. Düşüncelerini yoğunlaştırabilmesi için ne yapıp edip sigara bulması şarttı; yiyecekten daha önemliydi sigara. Yemek dağıtımının üstünden yarım saat geçmesini bekledi, sonra kapısını yumruklamaya koyuldu. Yaşlı gardiyanın ayaklarını sürüyerek gelmesi on beş dakika sürdü. Adam “Ne istiyorsun?” diye sordu her zamanki aksi sesiyle.</p>
<p class="calibre1">“Kantinden sigara aldırmak istiyorum,” dedi Rubashov.</p>
<p class="calibre1">“Alış veriş fişin var mı?”</p>
<p class="calibre1">“Girişte bütün paramı aldılar,” dedi Rubashov.</p>
<p class="calibre1">“Paran fişe dönüştürülünceye kadar beklemek zorundasın.”</p>
<p class="calibre1">“Böyle bir şey, sizin bu üst düzey kurumunuzda ne kadar zaman alır?”</p>
<p class="calibre1">Yaşlı adam, “Şikâyet mektubu yazabilirsin,” dedi.</p>
<p class="calibre1">“Sen de biliyorsun ki, ne kâğıdım var, ne de kalemim,” dedi Rubashov.</p>
<p class="calibre1">“Yazı malzemesi satın almak için de fiş gerekiyor,” dedi gardiyan.</p>
<p class="calibre1">tçinde öfkenin yükseldiğini hissetti Rubashov: Göğüs sıkışması, boğaz kuruması, boğulma alametleri gibi bildik duygular... Ama kontrolünü kaybetmedi. Rubashov'un göz-bebeklerinde beliren tehlikeli parıltıyı, gözlük camlarının gerisinden de olsa fark etti yaşlı adam; onun bir vakitler her yerde asılı olan üniformalı, renkli posterlerini hatırladı. Adamın yüzüne kin dolu bunak bir gülümseme yayıldı ve bir adım geri çekildi.</p>
<p class="calibre1">Rubashov, alçak sesle ağır ağır konuştu: “Seni pislik yığını, adi mahlûk.” Ve ona arkasını dönüp pencereye doğru yürüdü.</p>
<p class="calibre1">“Bana karşı aşağılayıcı bir dil kullandığını rapor edeceğim,” dedi yaşlı adamın sesi, kapı güm diye çarpılmadan önce.</p>
<p class="calibre1">Rubashov gözlüğünü koluna sürterek soluklarının durulmasını bekledi. Mutlaka sigara bulması gerekiyordu, yoksa dayanamazdı. Kendini zorlayarak on dakika daha bekledi, sonra 402 Numara’yı tıklattı:</p>
<p class="calibre1">SENDE TÜTÜN VAR MI?</p>
<p class="calibre1">Karşılık hemen gelmedi. Bir süre sonra belirgin, aralıklı, düzenli bir tıklamayla geldi:</p>
<p class="calibre1">SANA VERECEK DEĞİLİM.</p>
<p class="calibre1">Rubashov ağır ağır pencereye yürüdü. Tek gözüne monoklünü yerleştirmiş pisbıyık genç subayın onları ayıran duvara aptal aptal sırıtarak baktığını canlandırdı kafasında. Tek camın gerisindeki göz de cam gibiydi, kırmızımsı gözkapağı yukarı doğru kıvrılmıştı. Kafasından neler geçiyordu acaba? Herhalde “verdim ağzının payım,” diye düşünüyordu. “Kimbilir bizimkilerden kaç kişiyi kurşuna dizdirmiş-sindir” diye de ekliyor olabilirdi. Rubashov ak badanalı duvara baktı. Ötekinin duvarın gerisinde, yüzü kendisine dönük olarak dikildiğini hissetti; hattâ sık soluklarım bile işittiğini zannetti. Öyle ya, sizinkilerden kaç kişiyi kurşuna dizdirdim acaba? Hatırlayamadı, çok çok eskiden, iç savaş sırasında olmuştu böyle şeyler, gene de en az yetmiş ile yüz arası bir sayı söz konusuydu herhalde. Ne olmuş yani? Pişman olunacak bir durum yoktu, Richard olayından çok daha farklı bir düzeyde görüyordu onları, bugün olsa gene yapardı. Devrim sonucu 1 Numara’nın başa geçeceğini bilmiş olsaydı da yapar mıydı? Evet, o zaman bile.</p>
<p class="calibre1">Rubashov, gerisinde ötekinin durduğu ak badanalı duvara bakarak içinden geçirdi: Senin gibilere -bu arada herif mutlaka bir sigara yakmış, keyifle duvara doğru üflüyordu dumanım- senin gibilere verecek hesabım yok. Sana ödenecek borcum yok. Seninle bizim aramızda ortak bir para birimi yok, ortak bir dilimiz bile yok... Peki şimdi ne istiyorsun?</p>
<p class="calibre1">Çünkü 402 Numara yeniden duvarı tıklatmaya koyulmuştu. Rubashov duvara yaklaştı... SANA TÜTÜN GÖN-DERtYORUM, diye bir cümle duydu. Derken, daha uzaktan, 402’nin hücre kapısını yumruklayarak gardiyanı çağırdığını işitti.</p>
<p class="calibre1">Soluğunu tutarak kulak kabarttı; bir iki dakika sonra yaşlı adamın ayaklarını sürüyerek yaklaştığını duydu. Gardiyan 402 Numara'nın hücre kapısını açmaksızın gözetleme deliğinden seslendi:</p>
<p class="calibre1">“Ne istiyorsun?”</p>
<p class="calibre1">Rubashov cevabı duyamadı, oysa 402 Numara'nın sesini işitmek istiyordu. Derken yaşlı adam bağırdı:</p>
<p class="calibre1">“Olmaz, yasak. Kurallara aykırı.”</p>
<p class="calibre1">Bunun cevabını da duyamadı Rubashov. Yaşlı adam bir kez daha yüksek sesle konuştu:</p>
<p class="calibre1">“Bana karşı aşağılayıcı dil kullandığını rapor edeceğim.” Sürüyen ayak sesleri koridorda uzaklaşarak kayboldu.</p>
<p class="calibre1">Bir süre sessizlik hüküm sürdü. Derken 402 Numara tıklattı:</p>
<p class="calibre1">DURUMUN KÖTÜ GÖRÜNÜYOR.</p>
<p class="calibre1">Rubashov karşılık vermedi. Hücrenin içinde aşağı yukarı yürüyor, tütün özleminin kuru boğazını kaşındırdığını hissediyordu. Bir kez daha 402 Numarayı düşündü, “Evel, bugün olsa aynı şeyi yapardım,” dedi kendi kendine. “Gerekliydi, doğruydu. Gene de ... Belki sana da ödenecek borcum vardır. İnsan haklı ve doğru edimlerinin bedelini de ödemek zorunda mıdır?”</p>
<p class="calibre1">Boğazının kuruluğu artıyordu, alnı da zonklamaya başladı; bir aşağı bir yukarı, müthiş bir tedirginlikle yürüyordu. Dudakları kıpırdamaya başladı.</p>
<p class="calibre1">İnsan haklı edimlerinin de bedelini ödemek zorunda mıdır? Aklın ölçüsünden başka bir ölçü de mi var yoksa?</p>
<p class="calibre1">Bu ölçünün ağırlığını hisseden kişi, haklı da olsa, en ağır borcun altında mı eziliyor? Onun borcu belki de çift sayılabilir, madem ki ötekiler ne yaptıklarını bilmiyorlar? ..</p>
<p class="calibre1">Pencereden sayıldığında üçüncü kara karonun üstünde birden durdu Rubashov.</p>
<p class="calibre1">Neydi bu şimdi? Bir tür dinsel delilik mi? Birkaç dakikadır yüksek sesle konuşmakta olduğunu fark etti. O anda bile, bilincini toparlamışken bile dudakları iradesi dışında kımıldadı:</p>
<p class="calibre1">“Ödeyeceğim.”</p>
<p class="calibre1">Tutuklandığından bu yana ilk kez korku duydu Rubashov. Sigara arandı cebinde, ama tabiî bulamadı.</p>
<p class="calibre1">Derken, karyolasının başucundaki duvarda yeni bir tıklama duydu. 402 Numara ona bir mesaj iletiyordu:</p>
<p class="calibre1">TAVŞANDUDAK SANA SELÂM GÖNDERDİ.</p>
<p class="calibre1">Başını kaldırıp pencereye bakan adamın sarı yüzü bir kez daha gözlerinin önünde canlandı; aldığı mesaj onu rahatsız etmişti. Duvarı tıklattı:</p>
<p class="calibre1">ADI NEYMİŞ?</p>
<p class="calibre1">402 Numara yanıtladı:</p>
<p class="calibre1">SÖYLEMİYOR. AMA SANA SELÂM GÖNDERİYOR.</p>
<p class="calibre1"><a id="bookmark2"></a><span class="calibre3">12</span></p>
<p class="calibre1">Öğleden sonra Rubashov daha &lt;la kötüleşti. Belirli aralıklarla üstüne titremeler geliyordu. Dişi de yeniden ağrımaya başlamıştı. Sağ üst köpek dişiydi ağrıyan, bu dişin göz sinirleriyle bağlantısı vardı. Tutuklandığından beri hiçbir şey yememişti ama açlık hissetmiyordu. Aklını başına toplamaya çalıştı ama, bir yandan tüm vücudunu saran titremeler, bir yandan boğazındaki kaşıntı ve gıdıklanma bunu engelliyordu. Düşünceleri sırayla iki ayrı kutupta odaklaşıyordu: dayanılmaz bir sigara ihtiyacı ve şu “ödeyeceğim,'’ cümlesi.</p>
<p class="calibre1">Anılar üstüne üstüne geliyor, kulaklarında vızıldıyor, hafiften uğulduyorlardı. Yüzler, sesler bir geliyor bir kayboluyordu; bunları yakalamaya çalıştığında canı yanıyordu; tüm geçmişi bir yaraydı sanki ve her dokunuşta iltihaplanıyordu. Geçmişini oluşturan devrimci hareketti, Partiydi; şimdiki zaman da, gelecek de Parti'ye aitti, her ikisi de yazgısının ayrılmaz ve çözülmez yumağıydı; ama geçmişi de aynı yumaktaydı. Ve birdenbire bu geçmiş sorgulanıyordu. Parti'nin ılık, capcanlı gövdesi sanki açık yaralarla kaplanmıştı - iltihaplanıp duran yaralar, kanlı stigmata. Bu kadar kusurlu azizler tarihin hangi döneminde, nerede bulunabilirdi? İyi bir dava ne zaman bu kadar kötü temsil edilmişti? Eğer Parti tarihin iradesinin bir göstergesiyse, o zaman tarihin kendisi kusurluydu.</p>
<p class="calibre1">Hücresinin duvarlarındaki nem lekelerine uzun uzun baktı Rubashov. Battaniyeyi yatağın üstünden çekip aldı, omuzlarına sardı; yürüyüşünü çabuklaştırdı, kısa hızlı adımlar atıyor, pencereye ve kapıya vardığında sert dönüşler yapıyordu ama titremesi durulmuyordu. Kulağındaki uğultu da sürüyor, araya belli belirsiz, alçak sesler karışıyordu. Bunlar koridordan mı geliyordu, yoksa kendisi gaipten sesler mi duymaya başlamıştı, kestiremiyordu. Orbitalis bu, dedi kendi kendine; köpek dişinin kınk kökünden dolayı oluyor bu. Yarın doktora çıkıp anlatmalıyım, ama bu arada yapılacak çok şey var. Parti işi neden aksadı, bunun sebebini bulmak gerek. Tüm ilkelerimiz doğruydu ama ortaya çıkan sonuçlar yanlış. Hastalıklı bir yüzyılda yaşıyoruz. Hastalığı, tüm sebeplerini mikroskobik bir dikkatle saptadık, ama nereye bir neşter attıysak yeni yeni yaralar açıldı. Amaçlarımız saf ve kesindi, halk tarafından sevilmemiz gerekiyordu. Ama bizden nefret ediyorlar. Neden böylesi bir dehşet, tiksinti uyandırıyoruz?</p>
<p class="calibre1">Size gerçeği getirdik biz, ama ağzımızdan yalanmış gibi çıktı. Size özgürlük getirdik, ama elimizde kırbaç gibi göründü. Size capcanlı bir hayat getirdik, ama sesimizin duyulduğu her yerde ağaçlar kavruluyor, kuru yaprakların hışırtısı kaplıyor ortalığı. Size geleceği vaat ettik, ama dilimiz dolandı, kekeledik, havladık. ..</p>
<p class="calibre1">Ürperdi. Bir resim geldi gözlerinin önüne, tahta çerçeve içinde büyük bir fotoğraf: Parti’nin ilk kongresine katılan delegeler. Uzun bir masanın başında oturuyorlardı, kimisi dirseğini masaya dayamış, kimisi ellerini dizlerinin üstünde tutmuştu; sakallı ve ağırbaşlıydılar, gözlerini objektife dikmişlerdi. Her birinin başının üstünde küçük bir daire içinde resmin altındaki isme karşılık gelen birer rakam vardı. Hepsi de fenâ halde ciddiydiler, yalnızca başkan konumundaki yaşlı adamın çekik Tatar gözlerinde sinsi, alaycı bir bakış vardı. Rubashov bumunda sapsız tel çerçeveli gözlüğüyle onun sağındaki ikinci sandalyede oturuyordu. 1 Numara masanın ta öteki ucunda bir yerde oturuyordu. Dikdörtgen gövdeli, tıknaz bir adamdı. Bir taşra belediye meclisinin üyelerini andırıyorlardı ve insanlık tarihinin en büyük devrimi-ni hazırlamaktaydılar. O sırada yepyeni olan bir türün sayılı örnekleriydiler; Militan düşünürler. Avrupa’nın çeşitli kentlerinin hapishanelerini çok iyi tanıyorlardı, aynı gezgin sa-tıcılann çeşitli otelleri tanıdıkları gibi. İktidara geçmeyi hayal ediyorlardı, iktidar kavramım yok etmek amacıyla; halkı yöneteceklerdi, onları yönetilme alışkanlığından kurtarmak için. Bütün düşündüklerini yapmışlar, tüm hayalleri gerçek olmuştu. Peki, neredeydiler şimdi? Dünyanın gidişini değiştiren bu beyinlerin her birine kurşun sıkılmıştı. Kimisi alnından, kimisi ense kökünden vurulmuştu. Geriye iki üç tane kalmıştı, onlar da dünyanın uzak köşelerinde ve yorgundular. Bir de kendisi. Bir de 1 Numara.</p>
<p class="calibre1">Soğuktan donuyordu, sigarası yoktu. Birden kendini eski Belçika Limanı'nda gördü, yanında Küçük Loewy vardı. Denizci piposu içen, hafif kambur, neşeli bir adamdı bu. Limanın çürümüş yosun ve petrol kanşımı özel kokusu bir kez daha burnuna doldu; tarihi belediye binasının kulesindeki müzikli saatin sesini duydu; daracık sokaklan, balkonlu evleri bir kez daha gördü gündüzleri: liman fahişeleri bu balkonlarda çamaşır asarlardı. Richard olayının üstünden iki yıl geçmişti. Aleyhinde herhangi bir kanıt bulamamışlardı.</p>
<p class="calibre1">Ona dayak attıklarında susmuştu, dişlerini döktüklerinde, kulağını patlattıklarında, gözlüğünü kırdıklarında susmuştu. Hep susmuş, her şeyi inkâr etmiş, soğukkanlılıkla dolambaçlı yalanlar söylemişti. Hücresinde voltasını atmış, karanlık işkence odasının taşlan üstünde sürünmüş, korkular yaşamış, ama savunması üstünde çalışmayı sürdürmüştü; üstüne kovayla su dökerek onu ayılttıklarında sigara aranmış ve yalan söylemeye devam etmişti. O zamanlar kendisine işkence edenlerin duyduğu nefrete şaşırmazdı, neden bu kadar acımasız davrandıklarını, öfkelerinin sebebini merak etmezdi. Dikta rejiminin yerel mekanizmasının tüm çarkları dönmüştü ama, gene de aleyhinde kesin kanıt bulunamamıştı. Serbest bırakıldıktan sonra ülkesine -devrimin anavatanına- dönmüştü uçakla. Büyük tantana ile karşılanmıştı, davetler, açık hava mitingleri, askeri resmî geçitler, daha neler neler. 1 Numara bile sık sık kendisiyle birlikte halkın karşısına çıkmaktan çekinmemişti.</p>
<p class="calibre1">Uzun yıllar yurdundan uzak kalmış olduğundan, her şeyi çok değişmiş bulmuştu. Fotoğrafta yer alan sakallı adamların yarısı artık hayatta değildi. Adlarını anmak bile yasaktı, hatırlandıklarında lanetle, küfürlerle anılıyorlardı; bir tek çekik Tatar gözlü yaşlı adam, efsanevi önder, vaktinde öldüğünden kurtulmuştu. O, Tanrısal-Baba olarak saygı görüyor, 1 Numara'ya da onun oğlu gözüyle bakılıyordu. Ancak, şurada burada fısıldanan söylentilere bakılırsa, mirasa konabilmek için yaşlı adamın vasiyetinde tahrifat yapmıştı. Fotoğraftaki sakallılar arasından hâlâ heyette olanlar ise tanınmayacak haldeydiler. Bir kere sakalları kesilmişti, düş kırıklığını saklamayan, hattâ sinik bir melankoli sergileyen bitkin adamlara dönüşmüşlerdi. 1 Numara zaman zaman elini uzatıp aralarından yeni bir kurban seçiyordu. O zaman da hepsi bağırlarını döverek, koro halinde günahlarından dolayı nedamet belirtiyorlardı. Vatanında geçirdiği iki haftanın sonunda, Rubashov hâlâ koltuk değnekleriyle yürüyor olmasına karşın, yurtdışında yeni bir görev istedi. 1 Numara, ona bir duman bulutunun gerisinden bakarak, “Biraz aceleci davranmıyor musunuz?” dedi. Parti'nin yönetim kademelerinde yirmi yıldır birlikte çalışmalarına karşın hâlâ sizli bizliydiler. 1 Numara'nın arkasındaki duvarda yaşlı adamın bir portresi asılıydı, onun yanında bir vakitler numaralı toplu fotoğraf dururdu, ama artık yoktu. Görüşme çabucak sona erdi, birkaç dakikadan fazla sürmemişti, ama ayrılırlarken 1 Numara onun elini özellikle sıkı sıkı sıktı. Daha sonra Rubashov bu özel tokalaşmanın anlamını ve 1 Numa-ra'nın o duman bulutunun arkasından kendisine yönelttiği uzun, ironik, garip anlamlar yüklü bakış üzerine uzun uzun düşünecekti. Sonra topallaya sendeleye odadan çıktı, 1 Numara onu kapıya dek geçirmedi. Ertesi gün Belçika'ya hareket etmişti.</p>
<p class="calibre1">Gemi yolculuğu sırasında biraz düzeldi, üstlendiği görev hakkında düşünme fırsatı buldu. Gemici pipolu Küçük Lo-ewy onu rıhtımda karşılamaya gelmişti. Parti'nin liman işçileri bölümünün yerel yöneticisiydi. Rubashov onu görür görmez sevdi. Adam Rubashov’a rıhtımları, limanın dolambaçlı sokaklarını gösterdi, dolaştırdı. Hepsini kendisi yap-mışcasına gururluydu. Her girdikleri meyhanede tanıdıkları vardı, liman işçileri, denizciler, fahişeler... Her yerde ona içki ısmarlamaya kalkanlar oldu, o ise selâmları piposunu kulağına doğru kaldırarak cevaplıyordu. Pazar yerindeki trafik polisleri bile geçerken ona göz kırpıyorlardı, yabancı gemilerden inmiş denizci yoldaşlar da, bildikleri dillerde dertlerini anlatamıyorlardı ama, onun sakat omzuna ahbapça vuruyorlardı. Bütün bunlar Rubashov'u şaşırtmıştı. Hayır, Küçük Loewy hiç de itici, nefret uyandıran biri değildi. Bu kentteki liman işçileri bölümü, Parti'nin dünyadaki en iyi örgütlenmiş bölümlerinden biriydi.</p>
<p class="calibre1">Akşam olunca Rubashov, Küçük Loewy, bir iki kişi daha liman meyhanelerinden birinde oturdular. Aralarında Paul diye bir adam vardı, bölümün örgüt sekreteriydi. Eski bir pehlivandı bu adam, dazlak kafalı, çiçek bozuğu suratlı, kocaman kepçe kulaklıydı, başında melon şapka vardı. Kulaklarını bir aşağı bir yukarı oynatmak, böylece melon şapkayı havalandırıp sonra yerine düşürmek gibi bir marifeti vardı. Yanındaki adamın adı ise Bill’di, eski bir denizciydi. Denizcilerin yaşamı hakkında bir roman yazmış, ünlü olmuş, bir yıl sonra da unutulmuştu; şimdilerde Parti gazetelerine yazılar yazıyordu. Ötekiler liman işçileriydiler, iri yan, sürekli içen birtakım adamlardı. Yeni yeni kişiler giriyordu içeri, kimi kez oturuyorlardı, kimi kez masanın başında ayakta durup konuşuyorlar, birer içki içip yollarına gidiyorlardı. Şişman meyhaneci de ne zaman biraz vakit bulsa masalarına oturuyordu, ağız mızıkası çalmayı biliyordu. Çoğunlukla sarhoştu.</p>
<p class="calibre1">Küçük Loewy, “İşte, taa oradan bir yoldaş,” olarak tanıştırmıştı Rubashov’u, başka bir açıklamada bulunmamıştı. Kimliğini bilen tek kişi de oydu. Masadakiler Rubashov’un fazla konuşmak niyetinde olmadığını ya da konuşmaması gerektiğini anlamış olduklarından pek soru sormadılar, sordukları sorular ise “Orada ki” yaşam koşullarıyla ilgiliydi: İşçi ücretleri, toprak sorunları, endüstrinin gelişmesi gibi. Teknik ayrıntılarda şaşılacak kadar bilgili, ama “Oradaki” genel durum ve politik atmosfer konusunda aynı ölçüde bilgisiz oldukları anlaşılıyordu konuşmalardan. Hafif metal endüstrisindeki üretim gelişmeleri hakkında sorular sorarken, cennet bahçesindeki üzümlerin büyüklüğünü soran çocukları andırıyorlardı. Küçük Loewy bir süredir herhangi bir şey ısmarlamaksızın barın önünde duran yaşlı bir liman işçisini masaya çağırıp içki ikram etti. Adam konuğun elini sıktıktan sonra, “Yoldaş Rubashov’a ne kadar benziyorsunuz,” dedi. Rubashov ise, “Evet, bunu sık sık söylüyorlar,” karşılığını verdi. Kadehini kafasına diken adam, “O Rubashov var ya... Müthiş bir insan,” diye ekledi. Rubashov salıverileli daha bir ay dolmamıştı, altı hafta öncesine dek hayatta kalıp kalmayacağını bile bilmiyordu. Şişko meyhaneci ağız mızıkasını çaldı, Rubashov bir sigara yakıp herkese birer içki ısmarladı. Onun şerefine, “Oradaki” insanlann sağlığına içtiler. Sekreter Paul, kulaklannı oynatarak şapkasını yukan çıkanp indirdi.</p>
<p class="calibre1">Daha sonra, Rubashov ile Küçük Loewy bir süre başba-şa oturdular. Meyhane sahibi kepenkleri indirmiş, iskemleleri masaların üstüne devirmiş, bann bir köşesine yaslanarak uyuyakalmıştı. Küçük Loewy hayat hikâyesini anlatıyordu; Rubashov bunu ondan istememişti ve bunun ertesi gün başına işler açacağını hemen anladı: Nedense bütün yoldaşlar ona yaşamöykülerini anlatmak ihtiyacı duyuyorlardı. Aslında niyeti kalkıp gitmekti ama, birden çok yorgun hissetti kendini, gücünü daha doğru dürüst toparlayamamıştı. Bu yüzden oturdu ve dinledi.</p>
<p class="calibre1">Meğer Küçük Loewy aslen Belçikalı değilmiş; dili kusursuz konuşmasına, kentte herkesi tanımasına karşın doğduğu yer Almanya’nın güneyinde bir kasabaymış. Burada marangozluk öğrenen, gitar çalan Loewy, devrimci gençlik kulübünün pazar toplantılannda Darwinizm hakkında konferanslar da vermiş. Dikta rejiminin iktidara gelmesinden önceki kanşık aylarda, Parti’nin acilen silaha ihtiyaç duyduğu dönemde, kasabada özellikle cesaret ve zekâ isteyen bir numara çevrilmiş; bir pazar sabahı, kentin en kalabalık mahallelerinden birinin karakolundan elli tüfek, yirmi tabanca ve iki hafif makineli tüfek cephaneleriyle birlikte bir mobilya kamyonuna yüklenerek götürülmüş. Kamyondakiler, bir sürü resmî damgayla dolu yazılı bir emir göstermişler, yanlannda da gerçek üniformalar giymiş iki sözde polis varmış. İleriki bir tarihte, başka bir kentte, bir Parti üyesinin garajı arandığında silahlar ortaya çıkmış. Olay hiçbir zaman tam olarak aydınlanamamış, ama meydana gelişinden bir gün sonra Küçük Loewy ortadan kaybolmuş. Parti ona pasaport ve yeni bir kimlik ayarlamaya söz vermişmiş ama, bu gerçekleşememiş. Daha doğrusu, Parti'nin üstdüzey yetkililerinin ulağı olan ve ona pasaportla yolculuk için para getirmesi gereken kişi önceden kararlaştırılan buluşma yerine gelmemiş.</p>
<p class="calibre1">“Bizim işler hep böyledir,” diye ekledi Küçük Loewy anlayışlı bir gülüşle. Rubashov sesini çıkarmadı.</p>
<p class="calibre1">Gene de paçayı kurtarıp bir süre sonra sının aşmayı başarıyor Küçük Loewy. Hakkında tutuklama emri bulunduğundan ve kamburunu da gösteren bir fotoğrafı her polis karakolunda asılı olduğundan, kırlık bölgelerde birkaç ay sürünmek zorunda kalıyor. Parti’nin “üst yönetiminden” gönderilen yoldaşla buluşmak üzere yola çıktığında üstünde yalnızca üç gün yetecek kadar parası var. “Daha önceleri, insanların ağaç kabuklarını yalnızca kitaplarda yediğini sanırdım,” diye devam etti. “Körpe çınar ağaçlarının tadı hepsinden iyi.” O günlerin anısı anlaşılan fenâ canlanmıştı, yerinden kalkıp barın gerisinden birkaç sosis alıp geldi. Rubas-hov da hapishanede verilen çorbaları, açlık grevlerini hatırladı. Onunla birlikte yemek yedi.</p>
<p class="calibre1">Sonunda Fransız sınırını aşmayı başaran Küçük Loewy, pasaportu olmadığından birkaç gün sonra tutuklanıyor, hemen ülkeyi terk etmesi koşuluyla serbest bırakılıyor. “Aya tırman deseler aynı anlama gelirdi,” dedi öyküye devam etmeden önce. Partiden yardım istediyse de, bu ülkedeki Parti onu tanımadığından, hakkında kendi ülkesinde araştırma yapmak zorunda olduklarını bildiriyorlar. Bir süre daha orada burada dolaşıyor, yeniden yakalanıp bu kez üç ay hapse mahkûm oluyor. Cezasını çektiği sırada aynı hücreyi paylaştığı bir serseriye son Parti kongresinde alınan kararlar konusunda uzun konferanslar veriyor. Serseri ise, kedi yakalayıp, derisini yüzüp satarak yaşamanın yollarını öğretıyor ona. Uç ay sonunda, onu gccc vakti hapishaneden alıp Belçika sınırında bir ormana götürüyorlar. Jandarmalar ona ekmek, peynir, bir paket de Fransız sigarası verdikten sonra, ‘Hadi yallah, dümdüz git,” diyorlar. “Yarım saat sonra Belçika'ya varırsın. Seni bir daha buralarda yakalarsak yakarız. ona göre' Küçük Loewy birkaç hafta da Belçika'da sürünüyor. Burada da yardım için Partiye başvuruyor ama Fransa'dakiyle aynı yanıtı alıyor. Çınar kabuğu yemekten gına geldiği için, kedi ticaretini deniyor. Kedileri yakalamak pek zor değil, bir adet kürk için, eğer tüyleri dökülmüş yaşlı bir hayvan c.leğil-se, yarım ekmek ve bir paket pipo tütünü alacak para veriyorlar. Ancak kediyi yakaladıktan sonra yapılması gereken çok pis bir iş var. Bunun en kolay yolu, bir elle kedinin kulaklarını, öteki elle kuyruğunu tutup dizine çarparak belkemiğini kırıvermek. ilk birkaç sefer insanın midesi kalkıyor, ama zamanla alışılıyor. Ne yazık ki, birkaç hafta sonra Küçük Loewy yeniden tutuklanıyor, çünkü kimliksiz dolaşmak Belçika’da da yasak. Aynı olaylar dizisi yineleniyor, serbest kalıyor, tekrar tutuklanıyor, hapis yatıyor. Derken bir gece iki Belçikalı jandarma onu Fransız sınırında bir ormana götürüp ekmek, peynir, bir paket Belçika sigarası veriyorlar. “Hadi dümdüz git,” diyorlar. “Yarım saat sonra Fransa'dasın. Seni bir daha burada yakalarsak yakarız.”</p>
<p class="calibre1">Bir yıl boyunca Küçük Loewy, Belçika-Fransa sınırında, yerine göre Fransız ya da Belçika görevlilerinin yardımıyla üç kez karşı tarafa geçip geri geliyor. Anlıyor ki, kendisi gibi birkaç yüz kişiyle yıllardır aynı oyun oynanıyor. Partiye defalarca başvuruyor, çünkü tek endişesi hareketle olan temasını kaybetmemek. Aldığı karşılık ise hep aynı: “Örgütünüzden buraya geldiğinize dair bilgi alınamamıştır. Araştırmamızın sonuçlarını beklemek zorundayız. Parti üyesiyseniz, Parti disiplinine uyunuz.” Bu arada Küçük Loewy sınırın bir yanından öteki yanına iteklenedururken kedi ticaretine devam ediyor. Aradan bir yıl geçiyor, zorunlu yolculuklardan bitap düşen Küçük Loewy kan tükürmeye, geceleri rüyalarında kediler görmeye başlıyor. Uyanık olduğu zamanlarda ise her an kedi kokusu duyduğu sanrısına kapılıyor. Ne yese ne içse kedi kokuyor, piposunun tütünü, arada bir onu odalarına almayı kabul eden yufka yürekli fahişeler, hepsi, herkes kedi kokuyor. “Sorularımıza henüz cevap alamadık,” diyor Parti'dekiler. Aradan bir yıl daha geçtikten sonra anlaşılıyor ki, Küçük Loewy hakkında bilgi verebilecek bütün yoldaşlar ya öldürülmüş, ya hapse atılmış ya da ortadan kaybolmuşlar. “Kusura bakma, elimizden bir şey gelmez,” diyor Parti. “Ayrılmadan önce resmi bir belge istemeliydin. Belki de Parti'nin izni olmadan ülkeni terk ettin, nereden bilelim? Aramıza katılmaya çalışan pek çok casus ve provakatör var. Parti çok dikkatli olmak durumunda.”</p>
<p class="calibre1">“Bunları bana neden anlatıyorsun?” diye sordu Rubashov. Daha önce kalkmadığı için pişmandı.</p>
<p class="calibre1">Küçük Loewy kendisine bardan bir bira doldurup geldi, piposuyla bir de selâm çaktı. “Çünkü bilgilendirme açısından önemli,” dedi. “Çünkü tipik bir örnek. Bunun gibi yüzlerce olay anlatabilirim. Yıllar yılı aramızdaki en iyilerin başlan böyle yendi. Parti her geçen gün biraz daha fosilleşiyor. Parti’nin tüm kollan, tüm bacakları gut ve varis hastalığına yakalanmış damarlarla dolu. Bunlarla devrim yapılamaz.”</p>
<p class="calibre1">Ben bu konuda çok daha ileri gidebilirim, diye düşündü Rubashov, ama hiçbir şey söylemedi.</p>
<p class="calibre1">Neyse ki Küçük Loewy'nin öyküsü beklenmedik mutlu bir sona ulaşıyordu. Sayısız hapis cezalarından birini çekerken, eski pehlivan Paul ile aynı hücreye koymuşlar onu. Pa-ul o sırada liman işçisiymiş, grev sırasında çıkan bir ayaklanmada eski mesleğini hatırlayıp bir polisi kafakola aldığı için hapse atılmış. Bu hareket, rakibin arkasında durup kollarını onun koltukaltlarından geçirdikten sonra, ellerini onun ense kökünde kenetleyip boyun kemiğini kıracak şekilde bastırmak oluyormuş. Bunu minderde yaptığında çok alkış alırmış her zaman, ancak sınıf mücadelesinde kafakolun yeri olmadığını acıklı bir yoldan (hapse tıkılarak) öğrenmiş. Küçük Loewy ile Paul dost oluyorlar. Meğer Paul Parti’nin liman işçileri bölümünün idari sekreteriymiş aynı zamanda. Dışan çıktıklannda Loewy’e kimlik ve iş ayarlamış, yeniden Parti’ye girmesini sağlamış. Böylece Küçük Loewy, sanki aradan hiç zaman geçmemiş, bu arada hiçbir şey olmamış gibi, bir kez daha işçilere Darwinizm ve en son Parti kongresi konusunda konferanslar vermeye başlamış. Kedileri ve Parti bürokratlanna duyduğu öfkeyi unutmak onu rahatlatmış. Altı ay sonra yerel bölümün siyasî sekreteri olmuş. Hikayenin sonu iyi bağlandığında çekilen çileler unutulur.</p>
<p class="calibre1">Rubashov, bütün yorgunluğuna, kendisini fena halde yaşlı hissetmesine karşın, öykünün sonunun gerçekten iyi bağlanmasını bütün kalbiyle diliyordu o an. Ama buraya hangi görevle gönderildiğini biliyordu ve devrimci erdemlerden bir tanesini -kendi kendini aldatmayı- hayat boyu öğrenememişti. Gözlük camlannın gerisinden Küçük Loewy’e dalgın dalgın baktı. Bu bakışın anlamını kestiremeyen Küçük Loewy utangaç sayılabilecek bir gülücükle ona piposuyla selam çakarken, Rubashov kedileri düşünüyordu. Sinirlerinin boşanmak üzere olduğunu dehşetle farketti, galiba çok fazla içmişti; çünkü Küçük Loewy’yi bir eliyle kulaklanndan, öteki eliyle bacakla-nndan tutup bir hamlede dizinin üstüne çarpması gerektiği düşüncesinden bir türlü kurtulamıyordu. Başı dönmeye başladı, gitmek üzere ayağa kalktı. Küçük Loewy, ona kalacağı yere kadar eşlik etti ama Rubashov’un birden bir depresyona girdiğini sandığından, saygılı bir sessizlik içindeydi. Bir hafta sonra Küçük Loewy kendini asarak intihar etti.</p>
<p class="calibre1">O geceyle Küçük Loewy'nin ölümü arasında geçen zaman süresince Parti hücresinde hiç de dramatik olmayan birkaç toplantı yapıldı. Tartışılacak olaylar aslında basitti.</p>
<p class="calibre1">İki yıl önce, Parti dünya işçilerine bir boykot çağrısı yapmıştı. Hem siyasi hem de ekonomik bir boykot söz konusuydu ve Avrupa'nın göbeğinde yeni kurulmuş bir dikta rejimiyle mücadeleyi amaçlıyordu. Söz konusu ülkeden gelen hiçbir mal satın alınmayacak, o ülkenin devâsâ silah sanayiini besleyebilecek hiçbir malın geçişine izin verilmeyecekti. Parti'nin çeşitli bölümleri bu emirlere uydular. Küçük liman kentindeki rıhtım işçileri, o ülkeden gelen ya da o ülkeye giden gemilere yükleme de, indirme de yapmayı reddettiler. Başka sendikalar da katıldı onlara. Grev çok zor koşullar altında sürdürülüyordu; polisle çatışmalarda yaralananlar, ölenler olmuştu. Mücadelenin nihai sonuçlarının ne olacağı henüz belli değilken, beş adet eski tip siyah şilepten oluşan garip bir filo limana demir attı. Şileplerin her birinin pruvasında “oraların” tuhaf alfabesiyle, devrimin büyük önderlerinin adlan yazılıydı, direklerinde ise devrimin bayrağı dalgalanıyordu. Grevdeki işçiler bu gemileri tezahüratla karşıladılar ve hemen yükleri indirmeye koyuldular. Birkaç saat sonra gerçek ortaya çıktı: Gemilerin yükü ender bulunan bazı madenlerden oluşuyordu ve boykot edilen ülkenin savaş endüstrisinde kullanılmak üzere yola çıkarılmıştı.</p>
<p class="calibre1">Parti'nin liman işçileri bölümü hemen bir toplantı çağrısı yaptı. Komitedekiler birbirlerine girdiler. Tartışma, hareket yoluyla ülke çapında yayıldı. Gerici basın, olayı alaycı ve küçümseyici bir tavırla yansıttı. Polis grevi kırma çabalarından vazgeçti; tarafsızlığını ilan ederek, garip kara filonun taşıdığı yükün boşaltılıp boşaltılmama kararım liman işçilerine bıraktı. Parti yönetimi greve son verilmesini, yükün indirilmesini emretti. Devrimci ülkenin bu davranışım haklı kılacak açıklamalar yapıldı, kurnazca sebepler ileri sürüldü ama pek az kişi ikna edilebildi. Bölüm parçalandı, eski üyelerin çoğunluğu ayrıldı. Parti etkinliğini kaybetti ve bu durum aylarca böyle devam etti. Ama zamanla, ülke sanayiin-deki sarsıntı arttıkça, eski gücüne ve yaygınlığına bir kez daha kavuştu.</p>
<p class="calibre1">Aradan iki yıl geçmişti. Bu kez Avrupa’nın güneyinde kurulan gene aç bir dikta rejimi Afrika'yı istila ederek bir yağma ve yayılma savaşı başlattı. Parti yeni bir boykot çağrısı yaptı ve bu çağrı geçen seferkinden de büyük bir coşkuyla karşılandı. Çünkü bu kez, hemen hemen tüm ülkelerde, hükümetler bile saldırganın gereksindiği hammadde akışını kesmeye karar vermişlerdi.</p>
<p class="calibre1">Hammaddesiz, özellikle de petrolsüz kalan saldırganın savaşı sürdürmesi olanaksızdı. Hal böyleyken, o küçük, garip, kara filo bir kez daha yola çıktı. Şileplerin en büyüğü, savaşa en çok karşı çıkan ve öldürülmüş olan bir önderin adını taşıyordu; direklerde gene devrim bayrağı dalgalanıyordu, depolarda ise saldırgan ülkenin gereksindiği petrol taşınıyordu. Bu limana varmalarına bir tek gün kalmıştı, dolayısıyla Küçük Loewy ve arkadaşları henüz olanlardan habersizdiler. Rubas-hov'un görevi bu adamları yaklaşan filoya hazırlamaktı.</p>
<p class="calibre1">llk gün bu konuda herhangi bir şey söylemedi, yalnızca etrafı kolaçan etti. İkinci günün sabahında görüşmeler Parti’nin toplantı odasında başladı.</p>
<p class="calibre1">Oda kocaman, yalın, dağınık ve özensizce döşenmişti. Bu özensizlik Parti’nin dünyanın her kentindeki bürolarında kendini gösterir ve hepsinin birbirine benzemesine yol açardı. Kısmen yoksulluğun sonucuydu bu, ama, daha çok, her türlü konforu meneden kasvet dolu bir geleneğin eseriydi. Duvarlar eski seçim posterleri, siyasî sloganlar, daktilo ile yazılmış ilanlarla kaplıydı. Bir köşede eski, tozlu bir teksir makinası duruyordu. Bir başka köşede grevdeki işçilerin ailelerine dağıtılmak üzere toplanmış eski giysi yığını vardı, onların yanında ise yapraklan sararmış broşürler, el ilanları küme küme duruyordu. Masa dedikleri şey iki ayak üzerine uzatılmış iki uzun tahtadan ibaretti. Camlarına yağlı boya sürülmüş pencereler, inşaatı bitmemiş binalannkileri an-dınyordu. Masanın ortasına tavandan sarkan abajursuz bir ampul ortalığı aydınlatıyor, onun hemen yanında ise yapışkan kâğıttan bir sineklik sarkıyordu. Kambur Küçük Loewy, eski pehlivan Paul, yazar Bill ve üç kişi daha masanın çevresinde oturmuşlardı.</p>
<p class="calibre1">Rubashov uzunca bir süre konuştu. Çevresinde alışkın olduğu şeyler vardı; bunların geleneksel çirkinliği, içinde evcil bir rahatlık uyandırmıştı. Böyle bir çevrede, görevinin gerekliliği ve yararına bir kez daha inanabiliyordu, bir gece önce, o gürültülü meyhanede neden öylesine tedirginlik duyduğunu anlayamadı. tçinde bulundukları durumu nesnellikle, belki de az biraz heyecanla açıkladı ama gelişinin amacından söz etmedi. Saldırgana uygulanan dünya çapındaki boykot başarısız olmuştu, bunun nedeni de Avrupalı hükümetlerin ikiyüzlülüğü ve açgözlülüğüydü. Bunlardan bazıları hâlâ boykotu sürdürüyormuş numarası yapıyor, bazıları açıkça ihlal ediyordu. Saldırganın petrole gereksinmesi vardı. Geçmişte bu gereksinmeyi büyük ölçüde devrim ülkesi karşılamıştı. Şimdi bu ticarete bir son verecek olsa, öteki ülkeler büyük bir açgözlülükle açığı kapatmaya koşacaklardı. Aslına bakarsanız devrim ülkesini dünya piyasalarından tümüyle silmek onların en çok işine gelen şeydi. Birtakım romantik jestler, olsa olsa oradaki endüstriyel gelişmeyi engeller, dolayısıyla da devrimci hareketin dünyaya yayılmasını zorlaştınrdı. Bu durumda yapılması gereken açık seçik belliydi.</p>
<p class="calibre1">Paul ile öteki üç liman işçisi kafalarını salladılar. Kafaları ağır çalışan insanlardı; “Oradan” gelen yoldaşın her dediği inandıncı geliyordu; neticede teorik bir konuşmaydı bu, kendi gündelik yaşamlanna yansıyacak somut sonuçlan olamazdı. Konuşmasının varmak istediği esas noktayı göremi-yorlardı; limanlanna yaklaşmakta olan küçük kara filo akıl-lanndan bile geçmiyordu. Yalnızca Küçük Loewy ile çarpık suratlı yazar kısaca bakıştılar. Rubashov bunu fark etti. Sözlerini, en ufak bir sıcaklığa yer vermeyen kupkuru bir sesle tamamladı:</p>
<p class="calibre1">“İlkesel açıdan size söyleyeceklerim bu kadar. Sizler Merkez Komitesinin kararlarını uygulamakla, meselenin inceliklerini siyasî olarak daha az gelişmiş yoldaşlara açıklamakla yükümlüsünüz - eğer aralarında şüpheye kapılanlar olursa tabiî. Bu aşamada başka bir diyeceğim yok.”</p>
<p class="calibre1">Bir dakika boyunca sessizlik hüküm sürdü. Rubashov kulpsuz gözlüğünü burnundan alıp bir sigara yaktı. Küçük Loewy ahbapça bir ses tonuyla şöyle dedi:</p>
<p class="calibre1">“Konuşmacıya teşekkür ederiz. Herhangi bir soru sormak isteyen var mı?"</p>
<p class="calibre1">Yoktu. Bir süre sonra, liman işçilerinden biri, epeyce duraklayarak konuştu:</p>
<p class="calibre1">“Söylenecek pek bir şey yok. Oradaki yoldaşlar neyin ne olduğunu biliyorlar elbette. Bize gelince, elimizden geleni yapmayı sürdüreceğiz, boykotu bozmayacağız. Bizim limandan o alçaklara bir damla gitmez."</p>
<p class="calibre1">Öteki iki liman işçisi hevesle kafa salladılar. Pehlivan Paul onları doğruladı. Savaşçı bir sıntışla “Burası sağlamdır," dedi ve keyfinden kulaklannı oynattı.</p>
<p class="calibre1">Rubashov bir an afalladı, karşıt bir fraksiyonla yüzyüze olduğunu sandı. Adamlann onun ne demek istediğini anla-madıklannı kavraması biraz vakit aldı. Bu yanlış anlaşılmayı düzelteceği umuduyla Küçük Loewy'e baktı. Oysa Küçük Loewy gözlerini masadan kaldırmadı, sesini çıkarmadı. Yazar, yüzünde ansızın beliren bir tikle sordu:</p>
<p class="calibre1">“Ticari numaralannızı bu sefer başka bir limanda gerçek-lcştiremez miydiniz? Neden her zaman bizleri seçiyorsunuz?”</p>
<p class="calibre1">Liman işçileri ona şaşkınlıkla baktılar; ‘ticari numaranın ne demek olduğunu anlayamamışlardı; sisler arasından kıyılarına doğru ilerlemekte olan küçük kara filodan tümüyle habersizdiler. Ama Rubashov bu soruyu bekliyordu:</p>
<p class="calibre1">“Hem siyasî, hem coğrafi açıdan en uygunu olduğu için,” dedi. “Burada indirilen yük gideceği yere kara yoluyla ulaşacak. Tabiî olayı gizli tutmamız için herhangi bir sebep yok gene de, gerici basına malzeme olabilecek hir sansasyon yaratmamakta yarar var.”</p>
<p class="calibre1">Yazar ile Küçük Loewy bir kez daha bakıştılar. Liman işçileri anlamaz gözlerle Rubashov'a bakıyorlardı; kafalarının ağır aksak çalışmaya başladığı açıkça belli oluyordu. Birden Paul, farklı, boğuk bir sesle konuştu:</p>
<p class="calibre1">“Aslında siz neden söz ediyorsunuz?”</p>
<p class="calibre1">Herkesin gözleri ona çevrildi. Adamın ensesi kıpkırmızı kesilmişti, Rubashov'a bakan gözleri yerlerinden fırlayacakmış gibiydi. Küçük Loewy sakin bir sesle sordu:</p>
<p class="calibre1">“Yeni mi fark ediyorsun?”</p>
<p class="calibre1">Rubashov hepsine ayrı ayrı baktıktan sonra, alçak sesle şöyle dedi:</p>
<p class="calibre1">'Ayrıntıları daha anlatmadım. Dış Ticaret Komiserliğine bağlı beş şilebin yarın buraya varması bekleniyor, hava şartları el verirse."</p>
<p class="calibre1">Açıkça söyleneni tam olarak anlamaları bile birkaç dakika daha sürdü. Kimse ağzını açamadı. Hepsi Rubashov'a bakıyorlardı. Derken Paul ağır ağır ayağa kalktı, şapkasını yere attı, odayı terk etti. Arkadaşlarından ikisi başlarını çevirip arkasından baktılar. Derken Küçük Loewy boğazını temizledi: ‘Konuşmacı yoldaş bu işin sebeplerini bize açıkladı: Malı onlar satmazlarsa başkaları satacak. Başka kim konuşmak istiyor?”</p>
<p class="calibre1">Daha önce de konuşmuş olan liman işçisi, oturduğu yerde kıpırdandıktan sonra şöyle dedi:</p>
<p class="calibre1">“O nağmeyi hepimiz biliyoruz. Grev yaptığımızda da kullanırlar bu bahaneyi; ben çalışmazsam işimi başkası kapar. Çok duyduk bu lafları. Döneklerin ağzından."</p>
<p class="calibre1">Gene bir sessizlik oldu. Dışarıda Paul’ün ön kapıyı çarparak çıktığını işittiler. Sonra Rubashov devam etti:</p>
<p class="calibre1">“Yoldaşlar, bizim oradaki endüstriyel kalkınmamızın çıkarları her şeyden önce gelmektedir. Duygusallık ilerlememize yardımcı olmayacaktır. Bunu da düşünün."</p>
<p class="calibre1">Deminki liman işçisi çenesini ileri doğru uzatarak konuştu:</p>
<p class="calibre1">“Bunu çoktan düşündük. Daha fazla bir şey dinlemek istemiyoruz. Siz oradakilerin bize örnek olmanız gerekir. Bütün dünyanın gözü üstünüzde. Dayanışmadan, fedakârlıktan, disiplinden söz ediyorsunuz, sonra da ticaret filonuzu açıkça grev bozanlık için kullanıyorsunuz."</p>
<p class="calibre1">Bunun üzerine Küçük Loewy birden başını kaldırdı; yüzü sapsarıydı; piposuyla Rubashov’a selâm çaktıktan sonra alçak sesle hızla konuştu:</p>
<p class="calibre1">“Bu yoldaşın dedikleri aynen benim de görüşümdür. Başka bir şey söylemek isteyen var mı? Toplantı sona ermiştir."</p>
<p class="calibre1">Rubashov koltuk değneklerini kullanarak topallaya to-pallaya odadan çıktı. Ve olaylar önceden belirlenmiş, kaçınılmaz sırayı izledi. Eski püskü şileplerden oluşan küçük filo limana girerken, Rubashov gerekli yetkililerle birkaç telgraf teatisinde bulundu - “Oradakilerle" tabii. Üç gün geçmeden yerel liman işçileri bölümü Parti'den ihraç edilmiş, Küçük Loewy, Parti'nin resmi gazetesinde <span class="calibre2">ajan prova-katör</span> ilan edilmişti. Ondan üç gün sonra da Küçük Loewy kendini astı.</p>
<p class="calibre1">Gece daha da beter geçti. Rubashov şafak sökünceye kadar uyuyamadı. Titremeler düzenli aralıklarla gelip geçiyordu; dişi çok fenâ zonkluyordu. Beynindeki tüm bağlantı merkezlerinin iltihaplanmış olduğu duygusu vardı içinde; gene de birtakım sesler duymaktan, gözünün önünde sahneler canlandırmaktan alıkoyamıyordu kendini. Pazarlık siyah takım elbisesini giymiş genç Richard’ı düşündü, kan çanağı gözleriyle yalvarırcasına, “Ama beni kurtlara atamazsınız, yoldaş...” diyordu. Ufacık boylu, eğri büğrü gövdeli Loewy’i düşündü: “Başka konuşmak isteyen var mı?” Konuşmak isteyen o kadar çok kişi vardı ki. Çünkü hareket acımasızdı; hiçbir şeye aldırmadan hedefe doğru yuvarlanıyor, boğulanların cesetlerini dolambaçlı yolunun dönemeçlerinde bırakıyordu. Yolun dolambaçlı olması varlığının yasalarından biriydi. Ve bu karmaşık rotayı izlemeyi beceremeyenlerin cesetleri kıyıya vuracaktı, yasası bunu gerektiriyordu. Bireyin güdüleri onun için önemsizdi. Bireyin vicdanı onun için önemsizdi, bireyin kafasından, kalbinden geçenlere de hiç mi hiç aldırmazdı. Parti’nin bildiği tek bir suç vardı: Çizilen yoldan sapmak. Bunun da bir tek cezası da vardı: Ölüm. Hareketin işleyişi içinde ölüm hiçbir gizem taşımıyordu; yüceltici hiçbir yanı yoktu: Düz mantık söz konusuydu burada, politik görüş ayrılıklarının sonu ölümdür.</p>
<p class="calibre1">Sabahın ilk ışıkları ışırken, Rubashov bitkin bir şekilde uykuya daldı. Çok geçmeden yeni günü selâmlayan borazan sesiyle yeniden uyandı. Gene çok geçmeden, yaşlı gardiyan ve üniformalı iki görevli eşliğinde doktora çıkarıldı.</p>
<p class="calibre1">Rubashov, 402 Numara’nın ve Tavşandudaklı’nın hücre kapılarının üstünde yazılı isimleri okuyabilmeyi umuyordu ama, onu koridorun öteki tarafına doğru götürdüler. Kendi-</p>
<p class="calibre1">sininkinin sağında kalan hücre boştu, koridorun o ucundaki son hücrelerden biriydi; tek kişilik hücrelerin olduğu bölümün ağır, beton bir kapısı vardı, yaşlı gardiyan bu kapıyı açarken zorlandı. Daha geniş, uzun bir koridordan geçtiler, önde yaşlı gardiyan ile Rubashov, arkada iki üniformalı görevli. Bu bölümdeki hücrelerin kapılarında birkaç isim birden yazılıydı, içeriden konuşmalar, gülüşmeler, hattâ şarkılar duyuluyordu; ufak tefek adli suçlardan mahkûm olanların bölümünde olduklarını hemen anladı Rubashov. Biraz daha ileride berber dükkânının önünden geçtiler, kapısı açıktı; yıllarını hapiste geçirmişliği yüzünden okunan yaşlı bir adam sakal tıraşı oluyordu, iki köylünün de kafaları kazınmaktaydı. Rubashov ile refakatindekiler geçerken her üçü de merakla başlarını onlardan yana çevirdiler. Derken üzerinde kızıl bir haç olan bir kapının önünde duruldu. Gardiyan kapıyı saygıyla tıklattı, Rubashov ile ikisi içeri girdiler, üniformalı ikili dışarıda bekledi.</p>
<p class="calibre1">Revir küçük ve havasızdı; buma tütün ve karbolik asit kokusu doluyordu. Bir kova ile iki tas ağızlarına kadar kullanılmış pamuk tamponlar ve pislenmiş pansuman bezleriyle doluydu. Hekim, sırtı kapıya dönük olarak oturmuş gazetesini okuyor, yağlı ekmek çiğniyordu. Gazete bir sürü tıbbi araç gerecin, penselerin, şırıngaların üstüne yayılmıştı. Gardiyan kapıyı kapatınca, doktor bey de ağır ağır onlardan yana döndü. Dazlak kafalıydı, kafatası şaşılacak kadar küçük ve beyaz tüylerle kaplıydı: Rubashov bir devekuşunu andırdığını düşündü.</p>
<p class="calibre1">Yaşlı adam, “Dişi ağrıyormuş, öyle diyor,” dedi.</p>
<p class="calibre1">Doktor gözlerini Rubashov’un ötesinde bir yerlere dikerek, “Diş ağrısı, ha?” dedi. “Aç bakalım ağzını. Çabuk ol.”</p>
<p class="calibre1">Rubashov gözlük camlarının gerisinden kötü kötü baktı ona.</p>
<p class="calibre1">“Şunu belirtmek isterim ki,” dedi alçak sesle, “ben siyasî mahkûmum ve ona göre davranmanız gerektiğini hatırlatırım."</p>
<p class="calibre1">Doktor başını gardiyandan yana çevirdi:</p>
<p class="calibre1">“Kimin nesi bu yaaaa?”</p>
<p class="calibre1">Gardiyan Rubashov'un adını söyledi. Yuvarlak devekuşu gözleri bir an Rubashov’un yüzüne bakakaldı. Sonra doktor dedi ki:</p>
<p class="calibre1">“Yanağınız şişmiş. Ağzınızı açar mısınız?”</p>
<p class="calibre1">O sırada Rubashov'un diş ağrısı dinmişti. Ağzını açtı.</p>
<p class="calibre1">“Üst çenenizin sol tarafında diş kalmamış," dedi doktor, parmağıyla Rubashov'un ağzının içini yoklayarak. Birden Rubashov sarardı, duvara yaslanmak zorunda kaldı.</p>
<p class="calibre1">“Tamaaaam, burada," dedi doktor. “Sağ köpek dişinin üstü kırılmış, kökü içeride kalmış.”</p>
<p class="calibre1">Rubashov birkaç derin soluk aldı. Ağn üst çenesinden gözüne, oradan da başının arkasına doğru vuruyordu. Her zonklamayı ayrı ayrı, düzenli aralıklarla hissedebiliyordu. Doktor oturdu, gazetesini açtı. “İsterseniz çekeyim,” dedi ve yağlı ekmeğinden ağız dolusu ısırdı. “Tabiî burada ağn kesici falan yok. Böyle bir operasyon yarım saat de sürebilir, bir saat de.” Rubashov doktorun sesini bir sisin gerisinden duyuyor gibiydi. Yeniden duvara yaslanıp derin soluklar aldı. “Teşekkürler," dedi. “Şimdi olmaz." Tavşandudaklıyı, ‘buhar ban-yosu'nu, dün sigarasını elinin tersinde söndürmekle yaptığı saçmalığı düşündü. İşler kötüye gidiyor, diye geçirdi içinden.</p>
<p class="calibre1">Hücresine döndüğünde kendini yatağın üstüne attı ve anında uyudu.</p>
<p class="calibre1">Öğlen çorba dağıtıldığında onu atlamadılar; ondan sonra da yemekleri herkesinki gibi düzenli geldi. Dişinin ağrısı azaldı, dayanılabilecek sınırlar içinde kaldı. Kökün dibindeki apsenin kendi kendine patlamış olduğunu umuyordu Rubashov.</p>
<p class="calibre1">Üç gün sonra ilk kez sorgulamaya alındı.</p>
<p class="calibre1">Onu almaya geldiklerinde saat sabahın on biriydi. Gardiyanın yüzündeki aşın ciddi ifadeden hemen anladı Rubashov nereye gideceklerini. Adamı izledi; tehlike anlannda her zaman bir aldırmazlık dolardı içine, Tann’nın beklenmedik bir inayeti miydi, neydi bu?</p>
<p class="calibre1">Üç gün önce doktora çıkarıldığında götürdükleri yöne doğru gittiler. Beton kapı yeniden açıldı, paldır küldür kapandı. Ne gariptir, insan yoğun bir çevreye ne kadar çabuk alışıyor, diye düşündü Rubashov; sanki bu koridorun havasını yıllardır soluyordu, sanki girip çıktığı tüm hapishanelerin bayat havası burada depolanmış bekliyordu.</p>
<p class="calibre1">Berber dükkânını, doktorun kapalı kapısını geçtiler. Kızıl haçlı kapının önünde üç mahkûm ve uykulu bir gardiyan sıra bekliyorlardı.</p>
<p class="calibre1">Doktorun kapısından ötesi Rubashov için yeniydi. Aşağı doğru döne döne inen bir merdivenin yanından geçtiler. Aşağıda ne vardı acaba, birtakım depolar mı, ceza hücreleri mi? Rubashov bir uzman ilgisiyle tahmin etmeye çalıştı. Merdivenin görünüşünü hiç beğenmemişti.</p>
<p class="calibre1">Dar, penceresiz bir avludan geçtiler; kör bir geçitti, epeyce karanlıktı ama tepede gökyüzü vardı. Avlunun öte yanındaki koridorlar daha aydınlıktı; kapılar betondan değil, yağlı boyayla boyanmış tahtadandı, pirinç kapı tokmaklan bile vardı. Meşgul görünüşlü görevliler geçip gidiyorlardı yanlarından; kapılardan birinin ardında radyo çalıyordu, bir başkasının gerisinden daktilo sesleri duyuluyordu. Yönetim bö-lümündeydiler.</p>
<p class="calibre1">Koridorun sonundaki kapının önünde durdular, gardiyan kapıya vurdu. İçeride birisi telefonda konuşuyordu, biri alçak sesle “Bir dakika lütfen," diye seslendi ve sabırlı bir sesle telefonda konuşmayı sürdürdü: “Evet” ve “elbette”. Ses Ru-</p>
<p class="calibre1">bashov’a yabancı gelmiyordu ama kim olduğunu çıkaramadı. Hafifçe boğuk, hoş bir erkek sesiydi bu; daha önce işittiğinden emindi. Ses, “Girin,” dedi, gardiyan kapıyı açtı, Rubashov girer girmez arkasından kapattı. Rubashov bir masa gördü, masanın gerisinde ise eski lise arkadaşı ve tabur komutanı Ivanov oturuyordu. Telefon ahizesini yerine koyarken gülümseyerek bakıyordu.</p>
<p class="calibre1">“Bak, yeniden karşılaştık,” dedi Ivanov.</p>
<p class="calibre1">Rubashov hâlâ kapıda duruyordu. Kuru bir sesle, “Ne hoş bir sürpriz,” dedi.</p>
<p class="calibre1">Ivanov nazik bir el hareketiyle, “Otursana,” dedi. Ayağa kalkmıştı, boyu Rubashov'dan yarım baş daha uzundu. Ona gülümseyerek bakmayı sürdürüyordu. ikisi de oturdular, Ivanov masanın başında, Rubashov ise önünde. Bir süre, dizginlemedikleri bir merakla birbirlerini süzdüler. Iva-nov’un yüzünde neredeyse sevecen bir gülümseme vardı, Rubashov ise tetikte duran bir beklenti içindeydi. Gözleri masanın altına, Ivanov’un sağ bacağına kaydı.</p>
<p class="calibre1">“Oooo, gayet iyi,” dedi Ivanov. “Otomatik eklemli, paslanmaz krom kaplı, yapay bir bacağım var. Yüzebiliyorum, ata biniyorum, araba kullanıyorum, dans edebiliyorum. Sigara alır mısın?”</p>
<p class="calibre1">Tahta bir sigaralık uzattı Rubashov’a.</p>
<p class="calibre1">Rubashov sigaralara baktı, Ivanov'un bacağı kesildiğinde askerî hastanede ona yaptığı ilk ziyareti hatırladı. Ivanov kendisine veronal bulmasını istemişti ondan ve bütün bir öğleden sonra süren tartışma boyunca herkesin intihar etmeye hakkı olduğunu kanıtlamaya uğraşmıştı. Sonunda Ru-bashov biraz daha düşünmek için zaman istemiş ve hemen o gece başka bir cepheye gönderilmişti. Ivanov ile bir kez daha karşılaştığında aradan yıllar geçmişti. Tahta kutudaki sigaralara baktı, elde sarılmış, gevşek, sarı Amerikan tütününden yapılmışlardı.</p>
<p class="calibre1">“Hâlâ gayri resmî bir peşrev mi söz konusu, yoksa savaş başladı mı?" diye sordu Rubashov. “Eğer ikincisiyse, sigara kabul edemem. tşin raconunu biliyorsun."</p>
<p class="calibre1">“Saçma bunlar," dedi Ivanov.</p>
<p class="calibre1">“Madem öyle, saçma olsun," diyerek Ivanov'un sigaralarından birini yaktı Rubashov. Dumanı derin derin içine çekerken ne kadar keyiflendiğini belli etmemeye çalıştı. “Peki, omuzlarındaki romatizma ne oldu?" diye sordu.</p>
<p class="calibre1">“Sağol, iyidir. Ya senin yanığın?"</p>
<p class="calibre1">Gülümseyerek, masum masum Rubashov'un sol elini işaret etti. Elinin tersinde, mavimtrak damarların arasında, üç gün önce sigarasını söndürdüğü yerde, bakır kuruşluk büyüklüğünde bir yer su toplamıştı. Bir dakika boyunca her ikisi de Rubashov'un kucağında duran eline baktılar. Bunu nereden bilebilir? diye kendi kendine sordu Rubashov. Beni gözetletmiş demek. Öfkeden çok, utanç hissetti. Sigarasından derin bir nefes daha alıp attı. “Bence gayri resmi bölüm sona ermiş bulunuyor," dedi.</p>
<p class="calibre1">Ivanov, sigarasının dumanını halka halka üfleyerek ona aynı sevecen ve ironik gülümsemeyle bakmayı sürdürdü. “Saldırganlaşma," dedi.</p>
<p class="calibre1">“Hoş gör," diye karşılık verdi Rubashov. “Ben mi seni tutukladım, yoksa sizinkiler mi beni tutukladı?"</p>
<p class="calibre1">“Seni biz tutukladık," diyerek sigarasını söndürdü Ivanov. Bir tane daha yaktı, kutuyu yeniden Rubashov’a uzattı; ama o kıpırdamadı. “Şeytan müstehakım versin," dedi Ivanov. “Veronal olayını hatırlıyor musun?" Öne doğru eğilerek sigarasının dumanını Rubashov'un suratına üfledi.</p>
<p class="calibre1">“Senin kurşuna dizilmeni istemiyorum," dedi ağır ağır. Yeniden koltuğunun arkalığına yaslandı. “Şeytan müsteha-kını versin," diye yineledi, gene gülümseyerek.</p>
<p class="calibre1">Rubashov, “Ne kadar dokunaklı," dedi. “Sizler beni tam olarak hangi sebeple kurşuna dizmeyi düşünüyorsunuz?"</p>
<p class="calibre1">Ivanov birkaç saniye sessiz kaldı. Sigarasını içiyor, önündeki bloknota kurşunkalemle birtakım çizgiler çiziyordu. Tamı tamına doğru kelimeleri arıyor gibiydi.</p>
<p class="calibre1">Sonunda dedi ki: “Bak, Rubashov, dikkatini çekmek istediğim bir şey var. Şuraya oturduğundan beri defalarca devleti ve Parti'yi kastederek ‘sizler' ve ‘sizinkiler' sözcüklerine karşıt olarak ‘ben’ - yani, Nicholas Salmanovich Rubashov dedin. Halkı inandırmak için elbette bir duruşma yapmamız, yasal gerekçeler göstermemiz gerekecek. Ancak, <span class="calibre2">bizler </span>için, bu dediklerin yeter de artar bile.”</p>
<p class="calibre1">Bu sözler üzerine Rubashov biraz düşündü; açıkçası şaşa-lamıştı. Bir an için, sanki Ivanov bir diyapazona vurmuş da kafası ona kendiliğinden tepki vermiş gibi oldu. Son kırk yıl boyunca neye inandıysa, ne uğruna savaştıysa, önüne geleni neye inandırmaya çalıştıysa, karşı konulmaz bir dalga olup üstüne yıkıldı sanki. Birey bir hiçti, Parti ise her şey; ağaçtan kopan dal kurumaya mahkûmdu .</p>
<p class="calibre1">... Rubashov kulpsuz gözlüğünü ceketinin koluna sürttü. Ivanov koltuğunda geriye yaslanmış sigarasını içiyor, artık gülümsemiyordu. Birden Rubashov'un gözü duvara kaydı ve orada, duvar kâğıdının daha açık renkli durduğu dört köşe bir iz gördü. Orada kısa bir süre öncesine dek sakallı adamların ve numaralanmış adların bulunduğu bir fotoğrafın asılı olduğunu hemen anladı. Onun bakışını izleyen Ivanov, yüzündeki ifade değişmeksizin aynı noktaya baktı.</p>
<p class="calibre1">Rubashov, “Bunu söylerken tarihin biraz dışına düşmüyor musun?” diye sordu. “Evet, çok haklısın, eskiden hep çoğul konuşurduk. Ben bu konuşma biçiminden oldukça uzaklaştım. Hem birinci tekil kişi yerine, ‘biz' dediğinde kimin adına konuşuyorsun sen? Bana sorarsan yeni bir tanımlama gerekiyor.”</p>
<p class="calibre1">“Tamamıyla aynı fikirdeyim,” dedi Ivanov. “Meselenin özüne bu kadar çabuk vardığımıza sevindim. Anladığım kadarıyla sen kesinlikle inanıyorsun ki ‘biz' -yani, Parti, devlet ve bunların arkasındaki halk yığınları- artık devrimin çıkarlarını temsil etmiyoruz.”</p>
<p class="calibre1">“Halk yığınlarını söze karıştırmasan iyi olur,” dedi Ru-bashov.</p>
<p class="calibre1">“Halka bu kadar yukarıdan, bu kadar küçümseyerek bakmaya ne zaman başladın?” diye sordu Ivanov. “Bunun dil açısından birinci tekil şahısa dönmenle bir ilgisi var mı?” Masasının üstünden iyi niyetli bir alayla ona doğru eğilmişti. O anda başı, duvardaki açık renkli dört köşe lekeyi örttü ve Rubashov birden müzedeki sahneyi hatırladı: Richard’ın başı ona doğru eğilerek Pieta'nın elleriyle arasına girmişti. Aynı anda bıçak gibi bir sancı üst çenesinden hareketle alnına ve kulağına saplandı. Gözlerini kapattı. “İşte şimdi ödüyorum,” diye düşündü. Yoksa yüksek sesle mi konuşmuştu? Bilemedi.</p>
<p class="calibre1">Ivanov'un sesi, “Ne demek şimdi bu?” diye soruyordu. Sanki kulağının dibinde, alaycı ve hafif şaşkın bir sesti bu.</p>
<p class="calibre1">Sancısı dağıldı, kafası berrak bir sakinliğe kavuştu. “Halk yığınlarını karıştırma,” diye yineledi. “Onları hiç mi hiç anlamıyorsunuz. Kim bilir, belki artık ben de anlamıyorum-dur. Bir vakitler, o büyük ‘biz’ var olduğunda, onları daha önce hiç kimsenin anlamadığı kadar anlıyorduk. Onların en derinliklerine ulaşmıştık, tarihin ta kendisinin henüz biçimlenmemiş hammaddesi avuçlarımızın içindeydi...”</p>
<p class="calibre1">Rubashov’un sigara kutusu hâlâ açık olarak masanın üstünde duruyordu; Rubashov farkında olmadan uzanıp bir tane almıştı; Ivanov masanın üstünden uzanıp sigarasını yaktı.</p>
<p class="calibre1">Rubashov devam etti: “O vakitler bize halkın partisi diyorlardı. Bizlerden başka kim biliyordu tarihi? Gelip geçici kıpırtılar, ufak tefek girdaplar, çarpıp dönen dalgalar... Başkaları yüzeydeki değişimlere bakıp şaşınyor, bunları açıklaya-mıyorlardı. Biz ise derinlere inmiştik, tarihin ta başından beri tarihin esas maddesi olan biçimlenmemiş, kimliksiz halk yığınlarına yönelmiştik; onun hareket yasalarını ilk keşfeden bizdik. Onun hareketsizlik yasalarını, onun çok yavaş değişen moleküler yapısını ve ani patlamalarını çözümleyen bizlerdik. Öğretimizin büyüklüğü de bundan kaynaklanıyordu zaten. Jakobenler ahlâklıydı, bizler ise yararcı. Biz tarihin en eski çağlarının çamurunu kazdık ve orada esas yasaları bulduk. İnsanoğlu hakkında bilinenlerin en doğrusunu öğrendik. Ve devrimimiz işte bu yüzden başarılı oldu. Oysa siz, şimdi her şeyi yeniden gömdünüz...”</p>
<p class="calibre1">Geriye yaslanmış olan Ivanov bacaklarını da olabildiğince öne doğru uzatmıştı; dinliyor ve bloknotuna çizgiler çizmeyi sürdürüyordu.</p>
<p class="calibre1">“Devam et,” dedi. “Nereye varmak istediğini merak ediyorum.”</p>
<p class="calibre1">Rubashov, tadını son damlasına dek çıkararak tüttürüyordu sigarasını. Uzun süredir sigara içmediğinden nikotin hafif hafif başını döndürüyordu.</p>
<p class="calibre1">“Görüyorsun ya kellemi koltuğuma almış, konuşuyorum,” dedi ve bir vakitler eski tüfeklerin resminin asılı olduğu açık renkli lekeye gülümseyerek baktı. Bu kez Ivanov onun bakışını izlemedi. Rubashov ekledi: “İşte böyle, bir kişinin daha gitmesi bir şey fark ettirmez. Her şey gömüldü; insanlar, onların bilgeliği, umutlan. ‘Biz'i sizler öldürdünüz; yok ettiniz. “Halk yığınlarının arkasında olduğunu gerçekten savunuyor musun? Avrupa'da aynı şeyi söyleyen başka zorbaların böyle bir iddia ileri sürmeye sizler kadar hakkı var...”</p>
<p class="calibre1">Bir sigara daha aldı, bu kez kendisi yaktı çünkü Ivanov kıpırdamamıştı.</p>
<p class="calibre1">“Ukâlâlığımı hoş gör,” diye sürdürdü, “ama gerçekten inanıyor musun halkın arkanızda olduğuna? Onlar sessizce, sabırla katlanıyorlar size; başka ülkelerde başkalarına kat-landıklan gibi, ama derinliklerinde size hiçbir karşılık vermiyorlar. Halk yığınlan, bir kez daha sağırlaşıp dilsizleştiler: Tarihin o müthiş ve sessiz faktörü, denizin üstünde yüzen gemilere gösterdiği kayıtsızlık... Üstten geçen her ışık yüzeye yansıyor ama, derinlerde her şey karanlık ve sessiz. Çok uzun zaman önce o derinlikleri altüst ettik, ama bitti artık, geçti. Kısacası..." Bir an sustu, gözlüğünü gözüne taktı. “O günlerde biz tarih yarattık; siz ise şimdi politika yapıyorsunuz. Bütün fark bu işte."</p>
<p class="calibre1">Arkasına yaslanan Ivanov, sigarasının dumanını gene halka halka üfledi. “Kusura bakma ama, bu farkı ben açıklıkla göremiyorum," dedi. “Zahmet olmazsa izah edebilir misin?"</p>
<p class="calibre1">“Elbette, dedi Rubashov. “Vaktiyle bir matematikçi şöyle demiş: Cebir, tembel insanlann bilimidir; X’in ne olduğu bilinmediği halde, sanki biliniyormuş gibi işlem yapılır. Bizim durumumuzda, X isimsiz yığınlan, halkı temsil ediyor. Politika, X’in gerçek anlamını bilmeden işlemi sürdürmek demektir. Tarih yaratmak ise, denklem içinde X’in esas anlamını bilmek, tanımaktır."</p>
<p class="calibre1">“Hoş olmasına hoş da, ne yazık ki biraz soyut," dedi Iva-nov. “Daha elle tutulur şeylere dönersek, senin demek istediğin şu oluyor: Biz -yani Parti ve devlet- artık ne devrimin ne halk yığınlannın temsilcisiyiz, hattâ daha da ileri gidersek insanlığın gelişmesinde payımız yok."</p>
<p class="calibre1">Rubashov gülümseyerek, “İşte şimdi kavradın," dedi. Iva-nov onun gülümsemesine karşılık vermedi.</p>
<p class="calibre1">“Bu düşünceyi ne zaman geliştirdin?"</p>
<p class="calibre1">“Epey uzun ve yavaş bir şekilde: son birkaç yılda.”</p>
<p class="calibre1">“Daha kesin bir tarih veremez misin? Bir yıl mı? İki mi? Üç yıl mı?"</p>
<p class="calibre1">“Aptalca bir soru bu," dedi Rubashov. “Sen kaç yaşında yetişkinliğe ulaştın? On yedi buçuk yaşında mı? On sekiz buçuk yaşında mı? On dokuzunda mı?”</p>
<p class="calibre1">Ivanov, “Asıl aptal numarası yapan sensin,” dedi. “Kişinin duygusal gelişimindeki her adım, somut deneyimlerin bir sonucudur. ille de bilmek istiyorsan, ben on yedi yaşımda, ilk kez sürgüne gönderildiğimde adam oldum.”</p>
<p class="calibre1">“O zamanlar esaslı bir heriftin,” dedi Rubashov. “Neyse, boşver.” Duvardaki açık renkli lekeye bir kez daha baktı, sigarasını attı.</p>
<p class="calibre1">“Soruyu tekrarlıyorum,” dedi Ivanov hafifçe öne doğru eğilerek. “Örgütlü muhalefete gireli ne kadar zaman oldu?”</p>
<p class="calibre1">Telefon çaldı. Ivanov ahizeyi eline aldı, “Meşgulüm,” diyerek yerine koydu. Bir kez daha koltuğunun arkalığına yaslanarak, takma bacağını öne doğru uzattı.</p>
<p class="calibre1">Rubashov, “Herhangi bir muhalif örgüte hiçbir zaman katılmadığımı sen de benim kadar iyi biliyorsun,” dedi.</p>
<p class="calibre1">“Madem öyle diyorsun... tstemediğim bir konuma itiyorsun beni: Bürokratça davranmak bana acı veriyor.” Bir çekmeceyi açıp bir tomar dosya çıkardı.</p>
<p class="calibre1">Kâğıtları masanın üstüne yayarken, “1933 yılından başlayalım mı?” diye sordu. “Diktatörlük patlak veriyor ve zafere en yakın olduğunuz ülkede Parti yerle bir ediliyor. O ülkeye gizlice giderek bir temizlik yapmak ve safları yeniden örgütlemekle görevlendiriliyorsun..."</p>
<p class="calibre1">Kendi yaşam hikâyesini arkasına yaslanarak dinlemeye koyuldu Rubashov. Richard’ı düşündü, alacakaranlıkta müzenin önündeki caddede taksiyi durduruşunu düşündü.</p>
<p class="calibre1">“... Üç ay sonra tutuklanıyorsun. İki yıl hapis. Davranışların örnek olacak nitelikte, aleyhine hiçbir şey kanıtlanamıyor. Salıveriliyor, kutlamalara yol açan bir dönüş yapıyorsun...”</p>
<p class="calibre1">Ivanov durakladı, ona kısa bir bakış attıktan sonra devam etti:</p>
<p class="calibre1">“Döndüğünde el üstünde tutuluyorsun, onuruna toplantılar düzenleniyor... O tarihte karşılaşmadık seninle, herhalde çok meşguldün. Bu yüzden alınmış falan değilim, yanlış anlaşılmasın. Ne de olsa bütün eski dostlannı araman beklenemezdi. Ama ben seni iki kez toplantılarda gördüm, tabii podyumdaydın. Hâlâ koltuk değnekleri kullanıyordun ve çok bitkin görünüyordun. O sırada mantıklı olan birkaç aylığına bir sanatoryuma yatman, sonra da hükümette bir göreve atanmandı - dört yıldır yurtdışında görev yapan biri olarak. Ama, aradan iki hafta geçmeden, yeniden yurtdışın-da görev almak için başvurdun...”</p>
<p class="calibre1">Birden öne doğru eğilip yüzünü Rubashov’a iyice yaklaştırdı:</p>
<p class="calibre1">“Neden.. ?” diye sordu ve sesi ilk kez olarak sertleşti: “Burada rahat edemedin, anlaşılan. Sen dışarıdayken ülkede birtakım değişiklikler olmuştu ve sen besbelli bunları onaylamıyordun.”</p>
<p class="calibre1">Rubashov bir şeyler söylesin diye bekledi. Oysa Rubashov iskemlesinde sessizce oturuyor, gözlüğünü ceketinin koluna sürtüyordu ve herhangi bir karşılık vermedi.</p>
<p class="calibre1">“ilk muhalif grubun hüküm giyip temizlenmesinden kısa bir süre sonra oluyor bu. O adamların arasında yakın dostların vardı. Muhaliflerin nasıl derin bir çürümüşlüğe battıkları ortaya çıktığında ülke çapında bir öfke patlaması oldu. Sense hiçbir şey söylemedin. İki hafta sonra yeniden yurtdı-şına gittin; oysa, daha koltuk değneklerin olmadan yürüye-miyordun bile...”</p>
<p class="calibre1">Rubashov’un bumuna sanki o küçük limanın -yosun ve petrol kanşımı- kokusu geldi; pehlivan Paul kulaklannı oynatıyor, Küçük Loewy piposuyla selâm çakıyordu... Tavan arasındaki odasının kirişlerinden birine asmıştı kendini. O eski, külüstür bina, önünden her kamyon geçtiğinde tir tir titrerdi. Küçük Loewy’nin bulunduğu o sabah, gövdesinin kendi çevresinde ağır ağır döndüğünü söylemişlerdi Rubashov’a; öyle ki adamı hâlâ diri sanmışlardı...</p>
<p class="calibre1">“Görevini başarıyla bitirdiğin için, B’deki Ticaret Delegas-yonu’nun başına getirildin. Bu işte de görevlerini hiç kuşku götürmeyecek bir beceriyle yerine getirdin. B ile yapılan yeni ticaret anlaşması kesin bir başarıydı. Görünüşte her davranışın lekesiz ve örnek oluşturacak nitelikte. Ancak sen bu göreve getirildikten altı ay sonra, en yakın iki iş arkadaşın, ki biri özel sekreterin Arlova oluyor, muhalefetle gizli işbirliği yaptıkları kuşkusuyla geri çağrılıyorlar. Yapılan soruşturma, kuşkuları doğruluyor. O aşamada senden beklenen bu kişileri halk önünde resmen dışlamandır. Oysa sesin çıkmıyor...</p>
<p class="calibre1">“Bir altı ay sonra da sen kendin geri çağrılıyorsun. Muhalif örgüt üyelerinin ikinci duruşmasının hazırlıkları sürmektedir. Duruşmada adın sık sık geçiyor. Arlova adlı kadın suçlamalardan temize çıkmak için senin adını zikrediyor. Bu koşullar altında senin sessiz kalman demek, sanki suçunu itiraf etmen demek oluyor. Bunu çok iyi bildiğin halde, resmi bir açıklama yapmaktan kaçınıyorsun, ta ki Parti sana ültimatom gönderinceye dek. Ancak o zaman, kendi kellen tehlikeye girdiğinde bir bağlılık beyanı yapmayı zoraki olarak kabulleniyorsun, bu Arlova’nın işini otomatikman bitiriyor. Bildiğin gibi o kadının sonu...”</p>
<p class="calibre1">Rubashov sesini çıkarmadı, dişinin yeniden ağrımaya başladığını hissediyordu. Evet, o kadının sonunu biliyordu. Ri-chard’ınkini de. Küçük Loewy’ninkini de. Ve kendisininkini de. Duvardaki açık renk lekeye baktı, o eski insanlardan kalan tek ize. Onların sonundan da haberdardı. Tarih bir kez olsun, insanoğlu için en azından daha onurlu bir yaşam vaat ederek koşuya geçmişti. Ama bunun da sonu gelmişti artık. Öyleyse bu uzun konuşmalar, işi törene dönüştürmeler neye yarayacaktı? Yok edilen bir insandan geriye herhangi bir şey kalıyorsa eğer, Arlova adlı kızcağız sonsuz boşlukta bir yerde yatıyor ve yumuşacık ineğimsi gözleriyle hâlâ yoldaş Ru-bashov'a bakıyordu, idealize ettiği ve kendisini ölüme yollayan adama... Dişinin ağrısı arttıkça artıyordu.</p>
<p class="calibre1">“O tarihte verdiğin beyanatı okuyayım mı sana?” diye sordu Ivanov.</p>
<p class="calibre1">Rubashov, “Hayır, istemez," dedi ve sesinin boğuk çıktığını fark etti.</p>
<p class="calibre1">“Hatırlayacağın gibi, beyanatın -bunu bir itirafname olarak değerlendirmek de mümkün- muhalefeti çok sert bir dille kınayan ve gerek Parti politikasına, gerekse 1 Numa-ra'ya olan kayıtsız şartsız bağlılığını ifade eden bir cümleyle sona eriyordu.”</p>
<p class="calibre1">Rubashov dümdüz bir sesle, “Kes artık, yeter,” dedi. “Bu gibi beyanatların nasıl hazırlandığını biliyorsun. Bilmiyorsan eğer çok şanslısın. Tanrı aşkına bu komediye bir son ver.” “Neredeyse bitti zaten,” dedi Ivanov. “Günümüzden iki yıl öncesine kadar gitmiş bulunuyoruz. Söz konusu iki yıl boyunca devlet alüminyum tröstünün başındaydın. Bir yıl önce, muhalif örgütlerin üçüncü duruşması sırasında, en üst düzeydeki sanık senin adını oldukça karanlık bağlamlarda defalarca telaffuz etti. Elle tutulur herhangi bir şey açıklanmış değildi, ama Parti saflarında kuşkular büyümeye başlamıştı. Derken yeni bir beyanat verdin ve Parti yönetiminin politikalarına ne kadar bağlı olduğunu bir kez daha yineledikten sonra, muhaliflerin ihanetini eskisinden daha da sert bir dille lanetledin... Altı ay önce oluyor bu. Oysa bugün bana açıkça itiraf ettiğin nedir? Önderimizin politikalarını yıllardır yanlış ve zararlı buluyormuşsun ... ”</p>
<p class="calibre1">Bir süre sustu, koltuğunun arkalığına rahatça yaslandı. “Demek oluyor ki bütün o bağlılık beyanların çok belli bir amaca yönelikmiş. Bak, burada ahlâkçılık taslamadığıma dikkatini çekmek isterim. İkimiz de aynı geleneklere göre yetiştirildik ve bu gibi konularda aynı görüşlere sahibiz. Bizim politikalarımızın yanlış olduğuna inanıyordun, bu senin kişisel hakkındı. Bunu o sırada açıkça dile getirsey-din Parti’den atılırdın, dolayısıyla kendi düşüncelerin doğrultusunda çalışmaya devam etmen imkânsızlaşırdı. Dolayısıyla, kendi fikrince tek doğru olan politikaya hizmet etmeyi sürdürebilmek için safra atman gerekiyordu. Senin yerinde ben de olsam aynı şeyi yapardım. Buraya kadar her şey yerli yerinde.”</p>
<p class="calibre1">“Ya bundan sonra?” diye sordu Rubashov.</p>
<p class="calibre1">Yeniden dostça bir gülümseme belirdi Ivanov’un yüzünde.</p>
<p class="calibre1">“Benim anlayamadığım şey şu,” dedi. “Şimdi açıkça kabul ediyorsun ki, yıllardır bizim devrimi rezil ettiğimize inanıyorsun; oysa aynı cümlede muhalif örgüte katılmadığını ve aleyhimize herhangi bir çalışma yapmadığını söylüyorsun. Aslında bizim Parti’yi ve ülkeyi yıkıma götürdüğümüzü düşündüğün halde, elin böğründe tüm yaptıklanmı-zı ses çıkarmadan seyrettiğine inanmamı gerçekten bekliyor musun?”</p>
<p class="calibre1">Rubashov omuzlanm silkti, “Belki de çok yaşlanmış, çok yorulmuştum... Neye istersen ona inan,” dedi.</p>
<p class="calibre1">Ivanov, bir sigara daha yaktı, sesi alçaldı, derinleşti:</p>
<p class="calibre1">“Arlova’yı harcamayı, bunları” -çenesini duvardaki açık renkli lekeye doğru salladı- “inkâr etmeyi, sırf kendi kelleni kurtarmak için göze aldığına inanmamı mı istiyorsun sahiden?”</p>
<p class="calibre1">Rubashov sesini çıkarmadı. Sessizlik epey uzun sürdü. Ivanov masanın üstüne daha da eğildi.</p>
<p class="calibre1">“Seni anlamıyorum,” dedi. “Daha yarım saat önce politikamızı yerden yere vuran heyecanlı bir nutuk çektin bana; o dediklerinden yapılacak herhangi bir alıntı işini bitirmeye yeter. Oysa şimdi, muhalif gruba katıldığına dair mantıksal bir sonucu inkâr ediyorsun. Üstelik bunun tüm kanıtlan da elimizde.”</p>
<p class="calibre1">“Sahi mi?” diye sordu Rubashov. “Tüm kanıtlar elinizdeyse neden benden bir de itiraf istiyorsunuz? Aynca, neyin kanıtlarıymış bunlar?”</p>
<p class="calibre1">Ivanov ağır ağır konuştu: “Pek çok kanıt arasından en önemlisi, 1 Numara’yı öldürme girişimi tasarısı.”</p>
<p class="calibre1">Gene bir sessizlik oldu. Rubashov gözlüğünü burnuna taktı.</p>
<p class="calibre1">“Benim de bir soru sormama izin verir misin? Bu saçmalığa gerçekten inanıyor musun, yoksa bana numara mı yapıyorsun?”</p>
<p class="calibre1">Ivanov’un gözlerinin kıyısında daha öncekilere benzeyen, neredeyse sevecen bir gülümseme belirdi.</p>
<p class="calibre1">“Sana söyledim. Kanıtlarımız var. Daha doğrusu: İtiraflar. Daha da doğrusu: Senin kışkırtman sonucu cinayet girişimini yapacak olan kişinin itirafları.”</p>
<p class="calibre1">“Tebrikler,” dedi Rubashov. “Adı neymiş bu kişinin?” Ivanov gülümsemeyi sürdürdü.</p>
<p class="calibre1">“Uygunsuz bir soru.”</p>
<p class="calibre1">“Söz konusu itirafları okuyabilir miyim? Ya da adamla yüzleşmem mümkün mü?”</p>
<p class="calibre1">Ivanov hâlâ gülümsüyordu. Sigarasının dumanını dostça bir alayla Rubashov’un suratına üfledi. Bu, Rubashov’un hiç hoşuna gitmedi ama, kafasını kımıldatmadı.</p>
<p class="calibre1">Ivanov, ağır ağır konuşarak, “Veronal hikâyesini hatırlıyor musun?” diye sordu. “Galiba biraz önce de sordun bunu. Şimdi rollerimiz tersine döndü: Kendini tepe üstü uçurumdan atmaya hazırlanan sensin bu kez. Ama sana yardımcı olmayacağım. O tarihte, intiharın bir küçük burjuva romantizmi olduğuna inandırmıştın beni. Senin böyle bir girişimi başarmamam ise ben sağlayacağım. Böylece ödeşmiş olacağız.”</p>
<p class="calibre1">Rubashov ses çıkarmadı. Ivanov samimi mi, yoksa yalan mı söylüyor, anlamaya çalışıyordu; aynı zamanda, içinde garip bir istek, neredeyse fiziksel bir içgüdü uyanmıştı: Duvardaki açık renkli lekeye elini sürmek. “Sinirlerim bozuk," diye düşündü. “Saplantılar işte. Yalnızca siyah karolara ayak basmak gibi, anlamsız sözcükler yinelemek gibi, gözlüğümü koluma sürtmek gibi - haydaa, gene yapıyorum işte..."</p>
<p class="calibre1">“Merak ettiğim şu," dedi yüksek sesle, “beni kurtarmak için nasıl bir planın var? Şu ana dek yaptığın soruşturmaya bakacak olursak, sanki tam da bunun tersi bir amacın var gibi görünüyor."</p>
<p class="calibre1">Ivanov’un gülümsemesi genişledi, parladı. “Seni sersem herif," dedi, masanın üzerinden uzanıp Rubashov’un ceketinin düğmesini tuttu. “Senin bir kez patlamanı sağlamak zorundaydım, yoksa yanlış bir zamanda patlardın. Odada stenograf olmadığını bile fark etmedin mi?"</p>
<p class="calibre1">Tuttuğu düğmeyi bırakmaksızın, kutudan bir sigara alıp Rubashov’un ağzına zorla tıktı, “Çocuk gibi davranıyorsun. Romantik bir bebek gibi," diye ekledi. “Şimdi zararsız, temiz bir itirafname uyduracağız ve işimiz bitecek."</p>
<p class="calibre1">Rubashov kendini Ivanov’un pençesinden kurtarmayı başardı sonunda. Gözlük camlarının arkasından ona sertçe baktı. “Peki, bu itirafnamenin konusu ne olacak?" diye sordu.</p>
<p class="calibre1">Artık Ivanov’un ağzı utanmazca kulaklarındaydı. “Itiraf-namede şöyle yazacağız," dedi. “Sen şu şu yılından beri şu şu muhalif gruba dahil olduğunu kabul edeceksin; ama herhangi bir suikastı örgütlediğini ya da planladığını çok kesin bir dille reddedeceksin; hattâ, tam tersine, muhalefetin bu alçak ve terörist planlarını öğrendiğin anda grupla ilişkilerini kestiğini belirteceksin."</p>
<p class="calibre1">Tartışmaya başladıklarından bu yana, Rubashov da gülümsedi ilk kez.</p>
<p class="calibre1">“Bu görüşmenin bütün amacı bu idiyse, hemen bir son verebiliriz," dedi.</p>
<p class="calibre1">Ivanov en ufak bir sabırsızlık göstermeksizin, “Bırak da lafımı bitireyim," dedi. “Mırın kırın edeceğini biliyordum tabiî. Önce meselenin ahlâki ya da duygusal yönünü ele alalım. Böyle bir itirafla kimseyi ele veriyor değilsin. Grubun tüm üyeleri senden çok önce tutuklandılar, hattâ yansından fazlası temizlendi bile, sen de biliyorsun. Geri kalanlardan ise bu zararsız malzeme sayesinde farklı itiraflar elde edebiliriz; aslına bakarsan, ne istersen onu söyletebiliriz... Beni anladığına ve samimiyetimin seni ikna ettiğine eminim.”</p>
<p class="calibre1">“Benim anladığım ise şu: 1 Numara'ya karşı suikast planı falan olmadığını sen de gayet iyi biliyorsun,” dedi Rubashov. “Yoksa, sözüm ona itirafta bulunan gizemli Bay X ile yüzleş-tirirdin beni.”</p>
<p class="calibre1">“Biraz daha düşünsene,” dedi Ivanov. “Kendini benim yerime koy -çünkü aslında, ikimiz de şimdikinin tam tersi konumlarda olabilirdik- o zaman cevabı kendin bulabilirsin.”</p>
<p class="calibre1">Rubashov biraz daha düşündü. “Benim davamı nasıl yürüteceğin konusunda yukandan kesin talimat almışsın,” dedi.</p>
<p class="calibre1">Ivanov gülümsedi. “Fazla kesin bir yargı. Aslına bakarsan senin davanın A kategorisine mi P kategorisine mi gireceği henüz karara bağlanmadı. Bunlann ne anlama geldiğini biliyorsun, değil mi?”</p>
<p class="calibre1">Rubashov kafasını salladı. Biliyordu.</p>
<p class="calibre1">“Şimdi anlamaya başladın işte,” dedi Ivanov. “Idari davaları A grubuna koyuyoruz, P ise halk önünde duruşma anlamına geliyor. Politik davalann büyük çoğunluğu idari kovuşturmaya uğruyor - yani halk önünde yapılacak duruşmanın yararsız olması anlamında... Eğer A kategorisine düşersen benim yetki alanımdan çıkıyorsun. Idari kurulun duruşmaları gizli oluyor bildiğin gibi ve açıkça kendi bildiklerini okuyorlar. Yani, yüzleşme falan gibi fırsatlar yok. Şeyleri düşün... " Ivanov birkaç isim sıraladı ve bu sırada utanır-casına duvardaki açık renkli lekeye baktı. Yeniden Rubas-hov'a döndüğünde yüzünde acılı bir anlam vardı, gözlerinde ise bir donukluk, sanki Rubashov’a değil de onun ötesinde, uzak bir noktaya bakar gibiydi.</p>
<p class="calibre1">Ivanov bir kez daha, daha alçak bir sesle, eski dostlarının adlarını yineledi. “Onların hepsini senin tanıdığın kadar iyi tanıyordum,” diye devam etti. “Ama şuna inanmalısın ki, sen ne kadar tersini düşünsen de, onların ve senin devrimin yıkımına sebep olacağınıza dair kesin kanaatimiz var. Önemli olan nokta bu. Kullanılan yöntemler mantıksal bir çıkarsama izliyor. Hukuksal inceliklere dalmak gibi bir lüksümüz yok. Zamanında, senin var mıydı?”</p>
<p class="calibre1">Rubashov yanıt vermedi.</p>
<p class="calibre1">“Her şey senin P kategorisine girip benim elimde kalmana bağlı,” diye devam etti Ivanov. Bu kategorilerin nasıl belirlendiğini, kimlerin halk önünde yargılanmak için seçildiğini sen de biliyorsun. İşbirliği yapmaya gönüllü olduğuna dair kanıtlar gerek bana. Aldığım ifadende yarım yamalak da olsa birtakım itiraflar bulunması gerekiyor. Kahramanlık taslayıp hiçbir uzlaşmaya yanaşmayacağın izlenimini uyandınrsan, X'in itirafları çerçevesinde işin biter. Öte yandan, yarım yamalak bir itiraf bile, daha derin bir araştırmanın temelini oluşturur. Böyle bir temel sağladığımızda, yüzleşme sağlayabilirim. Suçlamaların en kötü bölümlerini reddeder, çok kesin belirlenmiş sınırlar içinde suçluluğu kabul ederiz. Böyle bir durumda bile yirmi yıldan daha az bir ceza umudumuz yok. Ama aslında bu, iki üç yıl anlamına geliyor, sonra af çıkar, bilemedin beş yıl sonra siyasî arenaya dönersin. Şimdi, rica ederim, cevap vermeden önce sükûnetle düşün, hatırım için.”</p>
<p class="calibre1">“Düşündüm bile,” dedi Rubashov. ‘Teklifini reddediyorum. Mantık açısından haklı olabilirsin. Ama bu tür mantıktan bıktım usandım artık. Yorgunum, bu oyunları oynamak istemiyorum artık. Rica etsem, beni hücreme geri götürmelerini emreder misin?”</p>
<p class="calibre1">“Nasıl istersen,” dedi Ivanov. “Hemen kabul etmeni beklemiyordum zaten. Bu tür konuşmaların etkisi sonradan ortaya çıkar genellikle. Önünde iki hafta var. Düşünüp taşındıktan sonra benimle yeniden görüşme talep et, ya da yazılı ifadeni gönder. Çok geçmeden böyle bir metin göndereceğinden hiç kuşkum yok.”</p>
<p class="calibre1">Rubashov ayağa kalktı, Ivanov da. Gene Rubashov’dan yanın baş uzundu boyu. Masasının yanındaki elektrik düğmesine bastı. Gardiyanın gelip Rubashov’u götürmesini beklerlerken tekrar konuştu:</p>
<p class="calibre1">“Yazdığın son makalede, birkaç ay önceydi galiba, önümüzdeki on yılın çağımızın kaderini belirleyeceğinden söz ediyordun. Bunu görmek için yaşamak istemez misin?” Rubashov'a gülümseyerek baktı yukarıdan. Koridorda yaklaşan adım sesleri duyuldu, kapı açıldı. İçeri giren iki gardiyan selâm çaktılar. Rubashov hiçbir şey demeden ikisinin arasındaki yerini aldı; hücresine doğru marş marş yola koyuldular. Koridorlardaki sesler kesilmişti; kimi hücrelerden dışan yansıyan boğuk horlamalar inlemeyi andınyordu. Binanın her yanını soluk, san bir elektrik ışığı kaplamıştı.</p>
<p class="calibre1"><a id="bookmark3"></a><span class="calibre3">İkinci Sorgulama</span></p>
<p class="calibre1"><span class="calibre2">“Kilisenin kalıcılığı tehdit altında olduğunda, ahlaksal lıu-rallann geçerliliği ortadan kalkar. Amaç birlik ve bölünmezlik olduğunda kullanılan her yol mubahtır: Kurnazlık, ihanet, şiddet, papaz alım satımı, hapis, ölüm, hepsi. Çünkü her düzen topluluğun iyiliği içindir ve birey, ortalı yararlar için feda edilmelidir.”</span></p>
<p class="calibre1">D1ETRICH VON NIEHEIM VERDEN PİSKOPOSU De schismate libri 111, <span class="calibre2">A.</span> D. 1411</p>
<p class="calibre1"><a id="bookmark4"></a><span class="calibre3">1</span></p>
<p class="calibre1">N. S. Rubashov'un günlüğünden bir bölüm; hapisteki beşinci günü.</p>
<p class="calibre1">"... <span class="calibre2">Mutlak gerçek, hemen öncesinde bakıldığında her zaman yalandır. Sonunda haklı olduğu ortaya çıkan</span> kişi, o sona <span class="calibre2">vanl-madan önce haksız ve zararlı görülür.</span></p>
<p class="calibre1"><span class="calibre2">Ama haklı çıkan kimdir? Bu sonradan öğrenilecektir. O zamana kadar kişi borçlu gibi davranacak ve tarihin affına sığınarak ruhunu şeytana satacaktır.</span></p>
<p class="calibre1">1 <span class="calibre2">Numara’nın b^ucundan hiç ayırmadığı kitabın Machiavel-li’nin</span> Prens’i <span class="calibre2">olduğu söyleniyor. Olması gereken de bu: Politik ahlâkın kurallan hakkında o günden beri gerçekten önemli hiçbir söz söylenmemiştir.</span> On <span class="calibre2">dokuzuncu yüzyılın liberal “dürüstlük” ahlâkının yerine yirminci yüzyılın devrimci ahlâkını ilk yerleştiren bizlerdik. Bunuyapmakta da haklıydık: Kriket oyunu kurallanna göre yapılmış bir devrim, saçmalıktır. Tarihin arada bir durup dinlendiği dönemlerde politika az çok dürüst-lükleyapılabilir; oysa kritik dönüm noktalannda eski kural aynen geçerlidir: İyi sonuca ulamak için heryol mubahtır. Bu ülkeye neo-Makyavelizmi bizlergetirdik; ötekiler, yani karşı devrimci diktatörlükler, onu beceriksizce taklit ettileryalnızca. Biz evrensel bir sebepten ötürü neo-Makyavelisttik - büyüklüğümüz buradaydı; ötekiler ulusal bir romantizm adına öyle oldular -bu da onlann tarih dışılığıdır. Bu yüzden, tarih sonunda bizi affedecek; ama ötekileri hiçbir zaman haklı çıkarmayacak...</span></p>
<p class="calibre1"><span class="calibre2">Ancak hâlâ borçlu durumda düşünüyor ve hareket ediyoruz. Kriket ahlâkının tüm kural ve konvansiyonlannı yıktığımız için, bize kılavuz olarak yalnızca bunun</span> sonucu <span class="calibre2">olan mantık ilkeleri kalıyor. Düşüncemizi nihai sonuçlanna dek izlemek ve ona göre davranmak gibi korkunç bir sorumluluk altındayız. Gemimizi yüksüz yüzdürüyoruz; dolayısıyla dümene her dokunduğumuzda bir ölüm kalım sorunuyla karşı karşıyayız.</span></p>
<p class="calibre1"><span class="calibre2">Kısa bir süre önce, en önde gelen tanmcımız B. birlikte çalıştığı otuz kişiyle birlikte kurşuna dizildi, çünkü yapay gübre olarak nitrik asit tuzunun, potas tuzundan daha üstün olduğu düşüncesinde ısrarlıydı.</span> 1 <span class="calibre2">Numara ise potas tuzundan yana olduğundan, B. ile otuz meslekt^ı</span> sabotaj <span class="calibre2">gerekçesiyle yok edilmek durumundaydılar. Ulusal merkezli bir tanm anlayışında, nitrik asit ya da potas arasındaki seçim çok önemlidir: Bir sonraki savcın</span> sonucunu <span class="calibre2">belirleyebilir. Eğer</span> 1 <span class="calibre2">Numara haklıydıy-sa tarih onu affedecek ve otuz bir kişinin katledilmesi önemsiz bir aynntı olacaktır. Ama haklı değildiyse...</span></p>
<p class="calibre1"><span class="calibre2">önemli olan tek bir şey var: Nesnel olarak kimin haklı çıktığı. Kriket-ahlâkçılarını harekete geçiren tümüyle başka bir problemdir: B., nitrojen önderliğinde öznel bir iyi niyet taşıyor muydu? Onların ahlâkına göre eğer kötü niyetle hareket ettiyse, ileride nitrojenin gerçekten doğru seçenek olduğu ortaya çıksa bile, kurşuna dizilmelidir. Yok, içten ve iyi niyetli davranıyorsa, o zaman aklanmalı ve nitrojen propagandası yapmayı sürdürmesine izin verilmelidir, bu ülkeyi felâkete sürüklese bile...</span></p>
<p class="calibre1"><span class="calibre2">Bu tamamen saçmalıktır tabiî ki. Öznel iyi niyet bizi hiçbir şekilde ilgilendirmez. Yanılgı içinde olan bunun bedelini ödemeli, haklı olan sonunda aklanmalıdır. Bunun adı tarihsel kredi yasasıdır; bizim yasamız buydu.</span></p>
<p class="calibre1"><span class="calibre2">Tarihin bize öğrettiği şeylerden biri de şudur: Çoğu kez yalanlar gerçeklerden daha çok işe yarar; çünkü insanoğlu miskindir ve gelişmeyolunda bir adım atabilmesi için kırk yıl çölde yürümesi gerekir. Bunun için zorlanması gerekir üstelik, çölde ilerlediği sürece tehditler ve vaatlerle, hayalî korkular ve hayalî tesellilerle motive edilmesi gerekir, yoksa yan yolda dinlenmek için oturup altın buzağıyla tapınmaya başlar.</span></p>
<p class="calibre1"><span class="calibre2">Biz, tarihi ötekilerden çok daha iyi anladık. Mantıksal tutarlılığımız açısından ötekilerin hepsinden farklıyız. Tarihin erdemlere aldırmadığını, suçların cezasız kaldığını, öte yandan her hatanın bir sonucu olduğunu ve kötü etkilerinin yedi kuşak boyunca sürdüğünü biliyoruz. Bu yüzden tüm çabalarımızı, yanlışlıkları önlemek ve hattâ tohumlarını yok etmek üzerine yoğunlaştırdık. Tarihin hiçbir döneminde insanoğlunun geleceğini etkileme gücü bizdeki kadar az sayıda kişinin ellerine yoğunlaşmamıştır. Peşine takıldığımız heryanlışfikir, ile-riki kuşaklara karşı işlenmiş bir suçtur. Bu nedenle nasıl başkaları suçlan cezalandınyorlarsa, biz de yanlış fikirleri ceza-landırmalıyız: Ölümle. Her düşünceyi en son sonucuna dek izleyip onagöre davrandığımız için deli dediler bizlere. Bizi engizisyon mahkemeleri ile kıyasladılar çünkü biz, tıpkı onlar gibi, gelecekteki birey-üstü yaşamın sorumluluğunun tüm ağırlığını her an üstümüzde hissettik. Engizisyon yargıçlanna benziyoruz evet, kötülük tohumlannı insanlann yalnızca edimlerinden değil, düşüncelerinden de kovuşturmak açısından. Hiçbir özel alan tanımıyoruz, insanın beyninde bile. Her şeyi en son sonuç-lanna dek götürmek zorunluluğu altında yaşadık. Zihin elektriğimiz öylesine gergindi ki, en ufak bir sürtüşme ölümcül bir kısa devreye yol açıyordu. Başka bir deyişle birbirimizi karşılıklı olarak yok etmeye yazgılıydık.</span></p>
<p class="calibre1"><span class="calibre2">Ben de bunlardan biriydim. Zorunda olduğum gibi düşündüm ve davrandım; sevdiğim kimi kişileri yok ettim, hiç sevmediklerimle güç birliği yaptım. Beni bulunduğum yere tarih koymuştu; bana verdiği krediyi tükettim; haklıydıysam, hiçbir pişmanlığım yoktur; yanlışlık yaptıysam bunun bedelini ödemeye hazınm.</span></p>
<p class="calibre1"><span class="calibre2">Ancak, ileride doğruluğu ortaya çıkacak şeylerin neler olduğuna şimdiden nasıl karar verilebilir? Peygamberlerin işine el atıyoruz ama onlardaki keramete sahip değiliz. Öngörünün yerine mantığı koyduk; ama hepimiz aynı noktadan hareket ettiğimiz halde ayn ayn sonuçlara vardık. İspat, ispatın tersini kanıtladı tekrar be tekrar, sonunda dönüp dolaşıp inanca öncelik tanımak zorunda kaldık; düşüncenin doğruluğunu aksi-yometik inanca bağladık. İşte hayati nokta bu. Her türlü safrayı gemiden attık; bizi tutan bir tek demir kaldı: Kişinin kendine olan inancı. Geometri insan zihninin en saf göstergesidir, oysa Öklid'in aksiyonlan kanıtlanamaz. Onlara inanmayan biri bütün yapının yerle bir olduğunu görür.</span></p>
<p class="calibre1">1 <span class="calibre2">Numara’nın kendine inancı var, dayanıklı, ağır, aksi ve sarsılmaz bir inanç bu. Onun demirinin zinciri herkesinkinden daha sağlam. Benimki ise son yıllarda çok inceldi...</span></p>
<p class="calibre1"><span class="calibre2">İşin doğrusu</span> şu <span class="calibre2">ki, artık kendi yanılmazlığıma inanamıyorum. Bu yüzden yolumu bulamıyorum. ”</span></p>
<p class="calibre1">Rubashov’un ilk sorgusunun ertesi günü, Sorgu Yargıcı Iva-nov ile meslektaşı Gletkin, akşam yemeğinden sonra kantinde oturuyorlardı. Ivanov yorgundu; takma bacağını bir sandalyenin üstüne uzatmış, üniformasının yakasını gevşet-mişti. Kadehine kantinde satılan ucuz şaraptan koydu, Glet-kin’e bakarak düşünmeyi sürdürdü. Karşısında dimdik oturan Gletkin’in kolalı üniforması adam ne zaman kımıldasa hışırdıyordu. Herhalde o da yorgundu ama, tabanca kemerini bile çıkarmamıştı. Gletkin içkisini bir seferde bitirdi. Pa-nl panl kazınmış kafasında hemen göze batan yara izi hafiften kızarmıştı. Onlann dışında yalnızca üç subay daha vardı kantinde; uzak bir masada oturmuşlardı, ikisi satranç oynuyor, üçüncüsü onlan seyrediyordu.</p>
<p class="calibre1">“Rubashov’u ne yapacağız?” diye sordu Gletkin.</p>
<p class="calibre1">“Durumu bayağı kötü," cevabını verdi Ivanov. “Ama mantığı hâlâ eskisi kadar iyi çalışıyor. Yani, boyun eğecektir."</p>
<p class="calibre1">Gletkin, “İşte buna inanmıyorum,” dedi.</p>
<p class="calibre1">“İnan," dedi Ivanov. “iyice düşünüp taşınıp her şeyi mantıksal sonucuna vardırdığı an boyun eğecek. Onun için, yapılacak en önemli şey onu rahat bırakmak, huzurunu bozmamak. Kâğıt, kalem ve sigara izni verdim ona, düşünce sürecini hızlandırmak için."</p>
<p class="calibre1">“Bence bu yanlış," dedi Gletkin.</p>
<p class="calibre1">“Sen ondan hoşlanmıyorsun. Birkaç gün önce aranızda tartışma çıkmış galiba."</p>
<p class="calibre1">Rubashov’un hücredeki yatağın üstünde oturmuş, yıpranmış çorabının üstüne ayakkabısını geçirdiği sahneyi düşündü Gletkin. “O önemli değil," dedi. “Adamın kişiliği önemli değil. Ben yöntemi yanlış buluyorum. Baş eğmesini sağlamayacaktır."</p>
<p class="calibre1">“Rubashov yola geldiğinde, bunu korkudan yapmayacak-</p>
<p class="calibre1">tır,” dedi Ivanov, “mantığını kullandığı için yapacaktır. Ona kaba kuvvet uygulamak hiçbir işe yaramaz. Onun yapısında öyle bir malzeme vardır ki, vuruldukça sertleşir”.</p>
<p class="calibre1">“Bunlar boş laf,” dedi Gletkin. “Her türlü fiziksel acıya karşı koyabilecek insan yoktur. Ben hiç görmedim. Tecrübelerimden biliyorum ki insan sinir sisteminin dayanıklılığını kısıtlayan doğadır.”</p>
<p class="calibre1">Ivanov hafif tedirgin bir gülümsemeyle, “Elinize düşmek istemem,” dedi. “Oysa, teorinin geçersizliğinin canlı kanıtı kendinsin.”</p>
<p class="calibre1">Gülümseyen gözleri bir an Gletkin’in kafatasındaki yara izine kaydı. Bilinen bir öyküydü: İç savaş sırasında düşman eline düşen Gletkin'in kazınmış kafasına bir mum bağlayıp yakmışlardı ağzından bazı bilgiler almak için. Birkaç saat sonra kendi yandaşları duruma el koyup onu kurtarmaya geldiklerinde, onu baygın bulmuşlardı. Mum fitilin sonuna dek yanmış, ama Gletkin konuşmamıştı.</p>
<p class="calibre1">Ivanov’a ifadesiz gözleriyle baktı, “O da boş laf,” dedi. “Konuşmadım, çünkü bayıldım. Bir dakika daha kendimde kalsaydım susmayacaktım. Bünye meselesi.”</p>
<p class="calibre1">Kararlı bir hareketle bardağını bir kez daha kafasına dikti; bardağı masaya bırakırken üniformasının kollukları hışırdadı. “Kendime geldiğimde konuştuğumdan emindim hattâ. Ama benimle birlikte kurtardıkları iki astsubay suskunluğumu bozmadığıma tanıklık ettiler. Böylece madalya sahibi oldum. Bünye meselesinden başka bir şey değil, gerisi masal.” Ivanov da içmeye devam ediyordu. Ucuz şaraptan epeyce içmişti. Omuzlarını silkti.</p>
<p class="calibre1">“Bu dikkate değer ‘bünye' teorisini ne zaman geliştirdin? Ne de olsa, ilk yıllarda bu tür metotlar yoktu. O vakitler hâlâ hayaller aleminde yaşıyorduk. Suçlar cezalandırılmayacak, sosyal kişiler çiçek bahçeleriyle donatılmış sanatoryumlara konulacak, falan. Bir sürü palavra.</p>
<p class="calibre1">“Bence palavra değil,” dedi Gletkin. “Sen sinik birisin. Bütün bunlar yüzyıl sonra olacak. Ama önce her şeyi yoluna koymamız gerek. Ne kadar çabuk olursa, o kadar iyi. Senin hayal dediğin, o vaktin gelmiş olduğunu sanmamızdı. Burada ilk görevlendirildiğimde ben de aynı hayalleri taşıyordum. Çoğumuz öyleydik aslında, bütün sistem, ta en üst kademelere kadar. Çiçek bahçelerini düzenlemeye başlamak istiyorduk hemen. Hatamız buydu. Yüzyıl sonra suçluların toplumsal içgüdülerine, zihinlerine hitap edebileceğiz. Ama günümüzde fiziksel bünyenin üstüne gitmek zorundayız hâlâ, onu ezmek, gerekirse fiziksel ve ruhsal bünyelerini yok etmek zorundayız.”</p>
<p class="calibre1">Gletkin’in sarhoş olup olmadığını merak etti Ivanov. Ama sakin, ifadesiz gözlerine bakınca ayık olduğunu gördü. Yüzünde belli belirsiz bir gülümseme gezindi. “Kısacası, ben sinik bir insanım, sen ise ahlâkçı.”</p>
<p class="calibre1">Gletkin ses çıkarmadı. Kolalı üniforması içinde dimdik oturmayı sürdürdü bir süre; tabanca kayışı deri kokuyordu. Derken konuşmaya karar verdi:</p>
<p class="calibre1">“Birkaç yıl önce, sorgulamam için bir köylü getirdiler önüme. Taşrada oluyor bu, senin deyişinle çiçek bahçesi teorisine hâlâ inandığımız yıllarda. Sorgulamalar son derece kibar bir şekilde yapılıyordu. Toprak kolektivizasyonu yeni başlamıştı. Bu köylü mahsulünü gömerek saklamış. Kuralları hiçbir şekilde bozmadım. Son derece dostça bir tavır takınarak, kentlerde artan nüfusu beslemek ve endüstrimizin gelişmesini sağlayacak ihracat için onun sakladığı mısıra da gereksinmemiz olduğunu söyleyerek mahsulünü nereye sakladığını bana açıklamasını rica ettim. Köylü, odaya girdiğimde, başını omuzlarının arasına çekmiş, temiz bir dayak bekler durumdaydı. O tipleri iyi bilirim, ben de köy kökenliyim. Ama ona sopa çekeceğime konuşmaya başladığımda, açıklamalar yapıp, ona eşitmişim gibi davranıp “yurttaş” diye hitap ettiğimde, başı dikildi; beni geri zekâlı yerine koyduğunu gözlerinden anladım. Yanın saat dil döktüm, ağzını bile açmadı. Bir bumunu, bir kulağını karıştırarak öylece oturdu. Bütün olayı çok komik bulduğunu, beni dinlemediğini bile bile konuşmamı sürdürdüm. İleri sürdüğüm sebepler kulağına girmiyordu, yüzyılların biriktirdiği ataerkil beyin dumurunun balmumuyla tıkanmışlardı çünkü. Kuralları hiç bozmadım, başka yöntemler olduğundan haberim bile yoktu...</p>
<p class="calibre1">“O sırada günde yirmi otuz kişiyi sorguluyordum. Meslektaşlarım da öyle. Bu şişko köylüler yüzünden devrim tehlikeye girmişti. İşçiler doğru dürüst beslenemiyorlardı; pek çok bölgede halk açlık tifüsünden kırılıyordu; silah endüstrimizi kalkındıracak kredileri bulamıyorduk ve her an dışarıdan saldırıya uğramayı bekliyorduk. Bu gibi heriflerin yün çoraplarının içinde iki yüz milyonluk altın yatıyordu, mahsulün yansı yerin dibine saklanmıştı. Biz ise onları sorgularken “yurttaş” diye hitap ediyorduk, onlar da kurnaz-aptal gözlerini kırpıştırarak bizimle dalga geçiyorlar, karşımızda burunlarını karıştırıyorlardı.</p>
<p class="calibre1">“O dediğim köylünün üçüncü sorgulaması gece saat ikide yapıldı; o vakte kadar on sekiz saat aralıksız çalışmıştım. Onu uyandırıp getirmişlerdi; uyku mahmurluğundan sarhoş gibiydi, korktu ve kendini ele verdi. O günden sonra sorgulamaların çoğunu gece yapmaya başladım... Bir keresinde kadının biri, bütün gece kapımda sırasını beklediğinden yakınmıştı. Bacakları titriyordu, bitkindi; sorgulamanın orta yerinde uyuyakaldı. Uyandırdım onu; uykulu bir sesle mırıl mırıl, ne dediğinin bile farkına varmadan konuşmayı sürdürdü, sonra gene daldı. Onu bir kez daha uyandırdım, her şeyi itiraf etti, ifadesini okumadan imzaladı, sırf uyumasına izin vereyim diye. Kocası ahırına iki makinalı tüfek saklamış, aynca rüyasında şeytanı gördüğünü söyleyerek, köylülerin ürünlerini yakmaya ikna etmişti. Kadının bütün gece ayakta bekletilmesi ise benim, çavuşun bir dikkatsizliği sonucuydu. O günden sonra bu tür dikkatsizlikleri özellikle teşvik ettim; inatçılann kimi kez kırk sekiz saat boyunca aynı noktada ayakta tutuldukları oldu. Ondan sonra kulaklarındaki balmumu erimiş oluyor, dediklerime kulak vermeye başlıyorlardı... "</p>
<p class="calibre1">Salonun öteki ucundaki iki satranç oyuncusu, taşlan devirip yeni bir oyuna başladılar. Üçüncü adam gitmişti. Glet-kin konuşurken Ivanov gözünü ondan ayırmıyordu. Adam her zamanki ayık ve ifadesiz sesiyle devam etti:</p>
<p class="calibre1">“Öteki arkadaşlar da benzer uygulamalar yaptılar. Sonuç almanın tek yolu buydu. Kurallara da uyuluyordu; hiçbirinin kılma dokunulmadı. Ama arada başka mahkûmlann kurşuna dizilmelerine -sözde tesadüfen- tanık olmak zorunda kalıyorlardı. Bu gibi sahnelerin etkisi kısmen ruhsal, kısmen fizikseldir. Bir örnek daha vereyim: Temizlik nedeniyle duş ve banyo zorunluluğu vardı. O kış, ısıtma mekanizması ve sıcak su boruları her zaman düzgün çalışmıyordu, teknik nedenlerden dolayı ve banyo süresinin uzunluğunu görevliler belirliyordu; ama bazen ısıtma ve sıcak su sistemi gayet iyi çalışıyordu; bu da görevlilerin işiydi. Görevlilerin hepsi eski yoldaşlardı, onlara açık seçik talimat vermemiz gerekmiyordu, durumun ne kadar ciddi olduğunu anlıyorlardı."</p>
<p class="calibre1">“Bu kadar yeter galiba," dedi Ivanov.</p>
<p class="calibre1">“Teorimi nasıl geliştirdiğimi sordunuz da onu açıklıyordum," dedi Gletkin. “Önemli olan bütün bunların mantıksal gerekliliğini gözden hiç kaçırmamak; yoksa insan sizin gibi sinik olur. Vakit epey ilerledi, gitmem gerek."</p>
<p class="calibre1">Ivanov içkisini bitirdi, takma bacağını bir kez daha sandalyeye uzattı; romatizma ağrıları başlamıştı gene. Bu konuşmaya yol açtığı için kendine kızıyordu.</p>
<p class="calibre1">Gletkin hesabı ödedi. Garson yanlarından uzaklaşınca sordu:</p>
<p class="calibre1">“Rubashov’u ne yapacağız?”</p>
<p class="calibre1">“Fikrimi söyledim,” dedi Ivanov, “rahat bırakılması gerek.”</p>
<p class="calibre1">Gletkin ayağa kalktı. Çizmeleri çıtırdadı. Ivanov’un bacağını uzattığı sandalyenin yanında durdu.</p>
<p class="calibre1">“Eski hizmetlerini inkâr ediyor değilim,” dedi. “Ama artık benim şişko köylüm kadar zararlı bir insan haline geldi; üstelik çok daha tehlikeli.”</p>
<p class="calibre1">Ivanov başını kaldırıp Gletkin’in ifadesiz gözlerine baktı.</p>
<p class="calibre1">“Ona düşünmesi için iki haftalık süre tanıdım,” dedi. “O zamana dek rahatsız edilmesini istemiyorum.”</p>
<p class="calibre1">Ivanov resmî bir sesle konuşmuştu. Gletkin onun astıydı. Selâmını çaktı, çizmelerini çıtırdata çıtırdata kantinden çıkıp gitti.</p>
<p class="calibre1">Ivanov oturduğu yerde kaldı. Bir kadeh daha içti, bir sigara yaktı, dumanını uzunca üfledi. Bir süre sonra ayağa kalktı, topallaya topallaya satranç oynayan subayları seyretmeye gitti.</p>
</body>
</html>
