<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a><span class="calibre3">3</span></p>
<p class="calibre1">İlk sorgulamadan bu yana Rubashov'un yaşam standardı mucizevi ölçüde düzelmişti. Hemen ertesi gün yaşlı gardiyan ona kâğıt, kalem, sabun ve havlu getirmişti. Aynca, Ru-bashov tutuklandığında üzerinde bulunan nakit para karşılığı hapishane kuponu getirdi ve artık mahkûmlar kantininden sigara ve yiyecek ısmarlama hakkının olduğunu açıkladı.</p>
<p class="calibre1">Rubashov sigara ve bir miktar yiyecek ısmarladı. Yaşlı adam her zamanki kadar asık suratlı ve suskundu ama, Ru-bashov'un istediklerini kısa zamanda getirdi. Rubashov bir ara dışarıdan doktor getirtmeyi de düşündü ama sonra vazgeçti. Şimdilik dişi ağrımıyordu; yıkanıp temizlendikten, bir şeyler de yedikten sonra kendini çok daha iyi hissetti.</p>
<p class="calibre1">Avludaki karlar temizlenmişti, mahkûmlar gruplar halinde havalandırmaya çıkarılıyordu her gün. Havalandırma işlemine kar yüzünden ara verilmişti başlangıçta; yalnızca Tavşandudak'la arkadaşına her gün on dakikalık yürüme izni verilmiş olmalıydı, belki de özel doktor emriyle. Bu ikisi avluya her girdiklerinde ve çıkarlarken, Tavşandudak başını kaldırıp Rubashov'un penceresine bakmıştı. Herhangi bir şüphe götürmeyecek kadar belirgin bir hareketti onunki.</p>
<p class="calibre1">Rubashov yazılarını yazmadığı, hücrenin içinde volta atmadığı zamanlarda pencerenin önünde durup alnını cama dayıyor, havalandırmaya çıkarılan mahkümlara bakıyordu. Bunlar on iki kişilik gruplar halinde, birbirlerinden on adım uzaklıkta, çift sıra olarak avlunun çevresinde yürüyorlardı. Avlunun tam ortasında dört tane üniformalı görevli duruyor, adamların konuşmamalarını denetliyorlardı; ağır ağır ve sürekli dönen dairenin eksenini oluşturuyorlardı görevliler. Havalandırma tamı tamına yirmi dakika sürüyordu. Derken adamlar birer birer sağdaki bir kapıdan içeri girerlerken, sol taraftaki öteki kapıdan yeni bir grup giriyor, aynı tekdüze çemberi dönmeye koyuluyorlardı. Ve böylece devam edip gidiyordu.</p>
<p class="calibre1">Ilk birkaç gün tanıdık yüzler aramış ama bulamamıştı Ru-bashov. Bu onu rahatlattı; şimdilik dışarıdaki dünyayı hatırlatacak herhangi bir şeyle karşı karşıya gelmek, yapması gereken işten dikkatini dağıtacak bir şeyle karşılaşmak istemiyordu. Yapması gereken iş ise, düşüncelerini varacakları son noktaya kadar getirmek, geçmiş ile, gelecek ile, ölülerle ve yaşayanlarla hesaplaşmasını tamamlamaktı. Ivanov'un kendisine verdiği sürenin sona ermesine on gün daha vardı.</p>
<p class="calibre1">Kafasındakileri ancak yazarak zaptedebiliyordu; ama yazı yazmak onu o kadar yoruyordu ki, günde en çok bir ya da iki saat yazmaya zorlayabiliyordu kendini. Geri kalan zamanda beyni kendi kendine çalışıyordu.</p>
<p class="calibre1">Rubashov kendini oldukça iyi tanıdığına inanmıştı hep. Ahlâksal önyargıları olmadığından, “birinci tekil kişi” denilen fenomen konusunda yanılsamaları yoktu ve bu fenomenin pek çok kişinin itiraf etmeye yanaşmayacağı bazı içgüdülerle yüklü olduğunu, herhangi bir duygusallığa yer vermeden, baştan benimsemişti. Şimdiyse, alnını cama dayamış dururken, ya da üçüncü siyah karonun üstünde birden durakladığında beklenmedik yeni bulgularla karşılaşıyordu. ‘Monolog' olarak yanlış adlandırılmış sürecin aslında bir çeşit diyalog olduğunu keşfetmişti; bu diyalogda taraflardan biri hep susuyor, öteki ise her türlü gramer kuralını es geçerek ona ‘sen' yerine ‘ben' diye hitap ediyor, böylece çaktırmadan onun içine girip niyetlerini anlamayı planlıyordu; öte yandan, sessiz kalan taraf sessizliğini sürdürüyor, herhangi bir gözlem dile getirmiyor, hattâ zaman ve mekân içinde yer edinmekten kaçınıyordu.</p>
<p class="calibre1">Oysa, şimdilerde, her zaman susan tarafın arada bir, kendisine soru sorulmadan, herhangi bir bahane de aramadan lafa karıştığını hisseder gibi oluyordu Rubashov. Sesi tamamıyla yabancıydı ama, onu gerçek bir şaşkınlık ve dikkatle dinleyen Rubashov kendi dudaklarının kıpırdadığını fark etmişti. Bu yaşantıların herhangi mistik ya da esrarengiz bir yanı yoktu, son derece somuttular ve Rubashov’un gözlemleri onun yavaş yavaş şu inanca varmasına yol açtılar: Kendi birinci tekil kişiliğinin kesinlikle elle tutulur bir öğesi vardı, yıllar yılı hiç sesini çıkarmadan var olmayı sürdürmüştü ve artık konuşmaya karar vermişti.</p>
<p class="calibre1">Bu bulgu, Ivanov ile görüşmesinin ayrıntılarından çok daha fazla işgal ediyordu Rubashov’un zihnini. Ivanov’un önerilerini kabul etmeyeceğine, bu oyunu sürdürmeyeceğine zaten karar vermişti; dolayısıyla, yaşayacağı günler sayılıydı; düşünce silsilelerinin temelinde bu inanç yatıyordu.</p>
<p class="calibre1">1 Numara’ya suikast hazırlama planlan içinde olduğu gibi saçma bir iddiayı hiç mi hiç göz önünde tutmuyordu; Iva-nov’un kişiliği onu çok daha fazla ilgilendiriyordu. içinde bulundukları durumda rollerin tümüyle tersyüz olabileceğini söylemişti Ivanov; bu kuşkusuz doğruydu. Gelişimleri açısından Ivanov ile kendisi ikiz sayılabilirlerdi. Aynı yumurtadan çıkmamışlardı gerçi, ama ortak inançların oluşturduğu aynı göbek bağıyla beslenmişlerdi; gelişimlerinin belirleyici yıllarında her ikisinin karakterini yoğuran, biçimlendiren yoğun Parti çevresiydi. Aynı ahlâksal standardı, aynı felsefeyi taşıyorlar, aynı terminoloji çerçevesinde düşünüyorlardı. Şu andaki rolleri de kolaylıkla birbirinin tersi olabilirdi. O zaman masanın gerisinde Rubashov, önünde ise Iva-nov oturuyor olacaktı ve o konumda olsaydı Rubashov herhalde şimdi Ivanov’un ileri sürdüğü iddialan kullanacaktı. Oyunun kuralları çoktan kesinleşmişti. Ancak ufak tefek ayrıntılarda çeşitleme izni vardı.</p>
<p class="calibre1">Eski bir saplantısı, yani, başkalarının zihnini okuma çabası, yeniden baş gösterdi; Ivanov’un yerinde oturuyor, kendisini Ivanov’un gözleriyle, suçlu kişi konumunda görüyordu, tıpkı bir vakitler Richard’ı, Küçük Loewy’i gördüğü gibi. Çaptan ve gözden düşmüş, eski dost Rubashov’un gölgesi bile olamayacak birini görüyordu ve Ivanov’un takındığı sevecenlikle aşağılama karışımı tavrın nedenini anladı. ilk görüşmeleri sırasında Ivanov'un içtenlikle mi, yoksa ikiyüzlü mü davrandığını, ona tuzak mı kurduğunu, yoksa gerçekten bir kurtuluş yolu mu gösterdiğini sorup durmuştu kendi kendine. Şimdiyse, kendini Ivanov’un yerine koyduğunda onun içtenlikle davrandığını anlıyordu - kendisinin Richard’a ve Küçük Loewy’e gösterdiği kadar derin ya da sığ bir içtenlikle...</p>
<p class="calibre1">Bütün bu düşünceler monolog biçiminde dile geliyordu, ama eski, alışıldık çerçeve içinde; yeni keşfettiği varlık, o sessiz ortak, bunlara katılmıyordu. Her monologta esas hitap edilen oydu sözde ama, hiç sesi çıkmıyordu, varlığı ‘birinci tekil kişi’ adlı soyut bir gramer öğesiyle sınırlıydı. Direkt sorular sorulduğunda, mantıklı fikirler yürütüldüğünde bile konuşmaya yanaşmıyordu; gözle görünür bir sebep olmaksızın ve her nedense her seferinde dişine saplanan keskin bir sancı eşliğinde yükseltiyordu sesini. Zihinsel alanı içinde yer alanlar çeşitli ve birbirinden bağımsız görünüyordu: Pieta’nın elleri, Küçük Loewy'nin kedileri, nakaratında “toz toprak oldu” sözlerinin yer aldığı bir şarkının melodisi, Arlova’nın belli bir bağlamda söylediği belli bir cümle gibi şeyler. Kendini ifade tarzı da aynı şekilde kopuk kopuktu: Örnekse, gözlüğünün camını koluna sürtme takıntısı, Ivanov'un odasındaki duvarda bulunan açık renkli lekeye dokunma dürtüsü, dudakların denetlenemeyen kıpırtısı, “Ödeyeceğim” gibisinden anlamsız sözler mırıldanması, geçmiş yaşamdaki kimi olayların canlanarak kişiyi bir tür transa sürüklemesi gibi.</p>
<p class="calibre1">Rubashov hücresinin içinde çıktığı gezintiler boyunca, yeni keşfettiği bu varlığı iyice incelemeye çalışıyordu; Parti disiplininin yarattığı bir çekingenlikle birinci tekil kişiyi vurgulamaktan kaçınarak bu varlığa “dilbilgisel kurmaca” adını takmıştı. Topu topu birkaç haftalık ömrü kalmıştı anlaşılan, bu süre içinde bu meseleyi çözmeye, ‘en son mantıklı noktasına’ dek getirmeye kararlıydı. Ancak, ‘dilbilgisel kurma-ca’nın alanı tam da ‘sonuca kadar düşünme’nin bittiği yerde başlıyor gibiydi. Bu varlığın kaçınılmaz bir özelliği besbelli mantıklı düşüncenin uzanabildiği yerin hemen ötesinde bulunmak, insanı en beklemediği anda sanki pusuya yatmışmış gibi yakalamak, diş ağrısıyla veya hayallerle saldırıya geçmekti. Bu yüzden Rubashov ilk sorgusundan üç gün sonra, hapse atılışının yedinci gününde, bütün bir günü geçmişinin belirli bir dönemini -yani, kurşuna dizilmiş olan Arlo-va adlı kızla olan ilişkisini- yeniden yaşamakla geçirdi.</p>
<p class="calibre1">Bu hayal dünyasının içine tam hangi noktada kaydığını, bütün çaba ve kararlılığına karşın sonradan hatırlayamadı, tıpkı insanın uykuya daldığı anı bir türlü hatırlayamaması gibi. Yedinci günün sabahında bir süre çalışmış, sonra da bacaklarını biraz hareket ettirmek için -herhalde- ayağa kalkmıştı... Ve ancak kapıda bir anahtar şıkırtısı işittiğinde kendine gelip öğlen olduğunu ve bunca saattir hücrenin içinde bir aşağı bir yukarı dolaşmış olduğunu fark etmişti. Battaniyesi omuzlarına sarılmış durumdaydı, demek ki -herhalde-gene birkaç saattir sıtma nöbetine tutulmuş gibi titremelerle sarsılıyor, dişindeki sinirin şakaklarında zonklamasını duyuyordu. Hademelerin kepçeyle doldurdukları tasın içinde-kini dalgın dalgın kaşıklarken, yürüyüşünü sürdürdü. Ara sıra gözetleme deliğinden ona bakan gardiyan, omuzlarını titrercesine kıstığını ve dudaklarının hiç durmadan kımıldadığını görüyordu.</p>
<p class="calibre1">Ticaret Delegasyonu'ndaki odasının havasını bir kez daha içine çekti Rubashov; Arlova’nın iriyarı, biçimli, biraz da uyuşukça gövdesinin kendine has ve bildik kokusuyla doluydu oda. Onu bir kez daha gördü: Dikte alırken başını öne eğmişti, beyaz bluzunun yakasının üstünden kıvrılan boynu, odanın içinde dolaşan Rubashov'u cümle aralarında izleyen yusyuvarlak gözleri... Hep beyaz bluzlar giyerdi, Ru-bashov'un kız kardeşlerinin de giydikleri cinsten, dik yakaları çiçek işlenmiş bluzlar ... Hep aynı ucuz küpeleri takardı, başını deftere eğdiğinde yanaklarında birer çıkıntı oluştururlardı. Ağır hareket eden gövdesi, edilgin tavrıyla sanki bu iş için yaratılmış gibiydi; Rubashov çok çalışıp gerildiğinde, sinirlerinin yatışması için birebirdi kızın varlığı. Küçük Loewy olayından hemen sonra B.'deki Ticaret Delegasyonu'nun başına atanmış ve kendisini her şeyiyle işine vermişti; Merkez Komitesi’nin kendisine bürokratik bir iş sağlamasını şükranla karşılamıştı. Enternasyonalin önde gelen liderlerinin diplomatik hizmete alınmalan çok ender görülmüştü. Besbelli 1 Numara’nın Rubashov için özel planlan vardı, çünkü" genellikle iki hiyerarşi birbirinden kesinlikle ayrı tutulur, birbirleriyle temasa geçmelerine izin verilmez, hattâ kimi kez karşıt politikalar uygularlardı. Ancak daha yukar-lardan, 1 Numara'nın çevresindeki alanlardan bakıldığında görünüşte karşıt olan şeylerin uyumu görülebilir, motivasyon anlaşılabilirdi.</p>
<p class="calibre1">Yeni yaşam tarzına alışmak için biraz zamana ihtiyacı vardı Rubashov'un. Şimdilerde diplomatik pasaporta sahip olmak, hem de sahici, hem de kendi adına; resmî giysilerle birtakım resepsiyonlara katılmak; o geçerken polislerin selâm durması; arada bir peşine düşen memur kılıklı, melon şapkalı adamlann bunu kendisini korumak için yapıyor olma-lan... Bütün bunlar ona eğlenceli geliyordu.</p>
<p class="calibre1">Orta elçiliğe bağlı olan Ticaret Delegasyonu'nun atmosferi başlangıçta ona biraz yabancı gelmişti. Burjuva dünyasında temsilcilik görevi yaparken oyunun onlann kurallan-na göre oynanması gerektiğini anlıyordu ama, sanki burada oyun biraz fazla iyi oynanıyormuş gibi geliyordu ona; sonuçta görüntü ile gerçekliği ayıramaz hale geliyordunuz. Birinci Sekreter, Rubashov'u bir kenara çekip giyim kuşam ve yaşam tarzı konusunda birtakım değişiklikler yapması gerektiğini açıkladığında -devrimden önce Parti için sahte para basmak işini üstlenmişti bu adam- bunu dostça ve mizahi bir havayla yapacağına öylesine üstü kapalı ve incitmemeye çalışarak yapmıştı ki, olay utanç verici bir hal aldı ve Ru-bashov sinirlendi.</p>
<p class="calibre1">Rubashov’un emrinde on iki kişi çalışıyordu, hepsinin de rütbesi kesin çizgilerle belirlenmişti: Birinci ve ikinci yardımcılar, birinci ve ikinci muhasebeciler, sekreterler ve yardımcı sekreterler. Bütün bu insanların kendisini ulusal kahraman ile çete reisi karışımı bir mahlûk olarak gördükleri duygusuna kapılmıştı Rubashov. Ona çok aşın bir saygı ve yukarıdan bakan, müsamahakâr bir hoşgörüyle davranıyorlardı. Elçilik sekreteri ona herhangi bir belge konusunda rapor verirken bir çocuğa ya da vahşiye hitap edercesine son derece basit bir dil kullanmaya çalışıyordu. Özel Sekreteri Arlova en az sinirine dokunanlardandı; ancak, hoş ve düzgün etek bluzlarının altına neden gülünç ölçüde yüksek topuklu rugan ayakkabılar giydiğini bir türlü anlayamıyordu.</p>
<p class="calibre1">Onunla ilk kez resmîyetten uzak bir sesle konuştuğunda aradan neredeyse bir ay geçmişti. Odanın içinde bir aşağı bir yukarı dolaşarak dikte vermekten yorgun düşmüştü, masasının rahat koltuğuna oturarak sordu:</p>
<p class="calibre1">“Neden hiç sesiniz çıkmıyor, yoldaş Arlova?”</p>
<p class="calibre1">Kız uykulu sesiyle yanıtladı: “İsterseniz her cümlenin son kelimesini tekrarlayayım.”</p>
<p class="calibre1">Her Allah’ın günü masanın önündeki iskemlesine oturur, sırtında işlemeli bluzu, elinde defteri, başı önünde, küpeleri yanaklarına paralel, ağır ve biçimli göğüslerini defterine yaklaştırarak dikte almaya hazır beklerdi. Tek rahatsız edici öğe uzun ve ince topuklu rugan ayakkabılarıydı, ama Rubas-hov’un tanıdığı pek çok kadın gibi bacak bacak üstüne atmazdı hiç. Rubashov dikte verirken, her zaman odanın içinde dolaştığından, genellikle onu arkadan ya da yarı profilden görürdü; bu yüzden en iyi hatırladığı şey, eğilmiş boynu ve ensesinin yuvarlaklığıydı. Ensesi ne tüylü ne de tıraşlıydı; cildi beyaz, omur kemiklerinin üstü iyice gergindi; hemen altında beyaz bluzunun dik yakasına işlenmiş çiçekler vardı.</p>
<p class="calibre1">Gençliğinde kadınlarla pek alışverişi olmamıştı Rubas-hov’un; tanıdığı kadınların hemen hemen hepsi yoldaşlany-dı ve genellikle ilişkinin başlangıcında yapılan politik sohbetler gecenin o kadar geç saatlerine dek sürerdi ki, artık kim kimin misafiriyse son tramvayı kaçırırdı.</p>
<p class="calibre1">Yukarıda sözü edilen başarısız konuşma girişiminin üstünden iki hafta daha geçti. Önceleri gerçekten de her dikte edilen cümlenin son sözcüğünü tekrarlıyordu Arlova uykulu sesiyle; sonra bundan vazgeçti ve Rubashov her sustuğunda oda gene eskisi gibi sessizliğe ve kız kardeşimsi parfümünün kokusuna bürünür oldu. Derken bir öğle sonrası, Ru-bashov, yaptığına kendisi de şaşarak, kızın iskemlesinin arkasında durdu, iki elini hafifçe onun omuzlarına değdirdi ve akşam kendisiyle çıkıp çıkmayacağını sordu. Kız omuzlarını silkip çekmedi, hiç kıpırdamadı; adamdan yana bile dön-meksizin başını kabul anlamında salladı yalnızca. Rubashov öyle olur olmaz şaka yapan bir insan değildi, ama o gecenin geç bir saatinde, gülümseyerek şöyle demekten kendini alamadı: “Sanki hâlâ dikte alır gibisin.” Kızın büyük, biçimli memelerinin silueti odanın karanlığında öylesine aşina görünüyordu ki, sanki ezelden beri oradaydı. Yeni olan yalnızca yastığın üstünde duran küpelerdi. Rubashov’un hiçbir zaman unutamayacağı, tıpkı Pieta'nın elleri ve de liman kentinin yosun kokusu gibi her zaman aklında kalacak olan cümleyi söylediğinde kızın gözlerindeki anlam her zamankinden farksızdı:</p>
<p class="calibre1">“Benimle her zaman, her istediğinizi yapabilirsiniz.”</p>
<p class="calibre1">“Neden?” diye sordu Rubashov şaşkın, hattâ biraz ürkmüş bir sesle.</p>
<p class="calibre1">Kız karşılık vermedi. Belki uykuya dalmıştı bile. Uykudayken aldığı soluklar uyanıkkenkiler kadar sessizdi. Ru-bashov onun soluk alıp verdiğini hiçbir zaman fark etmemişti. Daha önce gözlerini kapalı da görmemişti. Yüzü sanki yabancılaşmıştı; ifadesi gözleri kapalıyken açık oldukları zamana göre daha anlamlıydı. Koltukaltlarının koyu gölgeleri de yabancıydı adam için; normalde göğsüne doğru inen çenesi, ölü bir kadınınki gibi ileri doğru dimdik duruyordu yattığı yerde. Ama gövdesinin hafif, kız kardeşimsi kokusu hiç değişmeyecekti, uyurken bile.</p>
<p class="calibre1">Ertesi gün ve onu izleyen her gün, kız gene beyaz bluzu içinde, başı defterine eğik oturdu masanın önünde; ertesi gece ve onu izleyen her gece, solgun memelerinin silueti yatak odasının koyu renkli perdelerinin önünde yükseldi. Gündüz olsun gece olsun, Rubashov onun iri, tembel gövdesinin atmosferinde yaşıyordu. Çalışma saatlerinde kızın davranışlarında herhangi bir değişiklik olmamıştı. Sesi, gözlerindeki anlam hep eskisi gibiydi; en ufak bir ima ya da hatırlatma hiçbir zaman söz konusu olmadı. Zaman zaman, Rubashov dikte vermekten yorulduğunda, kızın iskemlesinin arkasında durup iki eliyle onun omuzlarına dayanıyordu; herhangi bir şey söylemez, bluzun altındaki ılık omuzlar da kıpırdamazdı; derken adam aradığı kelimeleri bulur, yeniden odanın içinde dolaşmaya koyularak dikteye devam ederdi.</p>
<p class="calibre1">Kimi kez yazdırmakta olduğu metne alaycı yergiler, yorumlar eklerdi; bu durumda kız yazmayı bırakır, elinde kalemi beklerdi ki Rubashov bitirsin; ancak, söz konusu yergilere kız gülümsemezdi bile ve bunlar hakkında ne düşündüğünü Rubashov hiçbir zaman öğrenemedi. Yalnızca bir tek kez, Rubashov’un özellikle tehlikeli bir şakasına -ki 1 Numara'nın bazı kişisel alışkanlıklarıyla ilgiliydi- kız birden uykulu sesiyle itiraz etti: “Başkalarının önünde böyle şeyler söylememelisiniz; zaten genel olarak çok daha dikkatli olmamız gerek...” Gene de, kimi kez, özellikle de yukarıdan talimatlar, sirkülerler falan gönderdiklerinde, ‘hain’ espriler yapmaktan kendini alamıyordu.</p>
<p class="calibre1">Muhalefete karşı açılan ikinci büyük davanın hazırlıklarının yapıldığı dönemdi. Elçilikte esen hava iyiden iyiye tu-haflaşmıştı. Duvarlardaki fotoğraflar, portreler durup dururken birden yok oluyordu; yıllardır asılı durduklarından kimse onlara bakmazdı aslında, ama duvarda kalan açık renkli lekelere bakmadan edemiyordunuz. Çalışanlar iş konuları dışında konuşmuyorlardı; birbirlerine karşı dikkatli ve kapalı davranmaktaydılar. Elçilik kantininde yenilen yemekler sırasında konuşmak kaçınılmaz olduğundan, resmi terminolojinin basmakalıp laflarına sığınıyorlardı ki, bu da o aşina atmosfer içinde grotesk kaçıyor, tedirginlik yaratıyordu. Tuzluğu ya da hardal kavanozunu istemenin yanı sıra, birbirlerine kongrenin en son manifestosunun sloganlarıyla sesleniyor gibiydiler. İnsanlar ağızlarından çıkan bir sözün yanlış yorumlanabileceği endişesiyle çoğu kez heyecan içinde ve erkenden savunmaya geçiyor, çevresindekilerin tanıklığını talep ederek, “Ben öyle söylemedim,” ya da “Demek istediğim bu değil,” gibisinden sözler sarf ediyorlardı. Bütün bunlar Rubashov’da garip bir izlenim uyandırıyordu: Sanki törensel bir kukla oyunu sürüp gidiyor, tellere bağlı bebekler sıraları geldikçe ezberledikleri lafları yineliyorlardı. Yalnızca sessiz ve uyuşuk Arlova hiç değişmemiş görünüyordu.</p>
<p class="calibre1">Yalnızca duvarlardaki resimler yok olmuyor, raflardaki kitaplar da seyrekleşiyordu. Bazı belirli kitap ve broşürler, dikkat çekmeyecek bir biçimde, genellikle yukarıdan yeni bir mesaj gönderilmesinin ertesi günü yok ediliyordu. Ru-bashov dikte verirken bu konuda alaycı yorumlar yapmaktan geri kalmıyor, kız ise her zamanki suskunluğunu sürdürüyordu. Dış ticaret ve döviz konusundaki incelemelerin çoğu raflardan yok oldu; bunların yazarı olan Maliye Halk Komiseri kısa süre önce tutuklanmıştı; aynı şekilde, eski Parti kongre raporlarının bu konuyla ilgili olanlarının hemen hepsi; devrimin tarihi ve öncesi üzerine yazılmış kitap ve referans kitaplarının çoğu; yaşayan bazı yazarların hukuk ve felsefe yapıtlarının çoğu; doğum kontrolü sorunlarıyla ilgili broşürlerin hepsi; halk ordusunun yapısıyla ilgili el kitap-lan; politik oluşumları inceleyen yapıtların iki yıldan eski olanlarının hemen hepsi ve son olarak, akademi tarafından hazırlanıp yayımlanmış olan ansiklopedinin ciltleri -gözden geçirilmiş yeni bir basımının kısa sürede gönderileceği vaadiyle birlikte- kaldırılmıştı.</p>
<p class="calibre1">Yeni yeni kitaplar da geliyordu: Siyasal bilimlerin klasikleri sayılan eserlerin yeni yorumlar ve yeni dipnotlarla çıkan yeni basımları, eski tarih kitaplarının ölmüş devrim önderlerinin eski anılarının yerini alan, aynı ölmüş kişilerin yeni anıları... Rubashov, bütün gazetelerin eski nüshalarının da gözden geçirilmiş olduğunu, yeni baskılarının yapılmasına da sıra geleceğini söyledi Arlova'ya gülerek.</p>
<p class="calibre1">Bu arada, birkaç hafta önce, ‘yukarıdan' yeni bir emir gelmiş, elçilik kütüphanesindeki eserlerin politik içeriğinden sorumlu olacak bir kütüphane görevlisi atanması bildirilmişti. Bu göreve Arlova atanmıştı. Rubashov bunu önce geri zekâlılık olarak nitelemiş, buranın ‘çocuk yuvası’na döndüğünü söylemişti... Ta ki, elçilik Parti hücresinin haftalık toplantısının gerçekleştiği bir akşam Arlova birkaç koldan saldırıya uğrayana dek. Aralarında Birinci Sekreter in de bulunduğu birkaç kişi söz alarak, 1 Numara'nın en önemli söylevlerinden bazılarının kütüphanede bulunmadığı, buna karşılık muhalif eserlerin hâlâ raflarda yer aldığı; casus, vatan haini, yabancı güçlerin ajanı olarak maskeleri düşürülmüş bazı politikacıların kitaplarının ise kısa süre öncesine dek raflarda ön sıralarda durduğu gibi konularla şikâyetlerde bulundular ve bunun kasten yapılmış bir provokasyon olduğuna dair kuşkularını dile getirdiler. Söz alanlar sakin, ciddi ve düzgün konuşuyorlar, cümlelerini büyük bir dikkatle kuruyorlardı. Sanki önceden hazırlanmış bir metnin repliklerini veriyorlardı birbirlerine. Hepsi de konuşmalarını aynı uyan ile bitiriyordu: Parti'nin esas görevi hep tetikte olmak, sapkın davranışları acımasızca ortaya çıkarmaktır, bu görevi savsaklayan kişiler ise iğrenç sabotörlerin işbirlikçisi olduklarını kabullenmelidirler. Suçlamalara cevap vermeye davet edilen Arlova ise, her zamanki sakin havasıyla, hiçbir zaman kötü niyetli davranmadığını, kendisine verilen tüm talimatları yerine getirdiğini söyledi; ama o derin, hafif bulanık sesiyle konuşurken gözlerini uzun süre Rubashov'dan ayırmadı ki bunu başkalarının önünde hiç yapmazdı. Toplantının sonunda Arlova'ya ‘ciddi bir uyarı’ verilmesi kararlaştırıldı.</p>
<p class="calibre1">Son zamanlarda Parti tarafından kullanılan yöntemleri çok iyi bilen Rubashov tedirgindi. Arlova'nın başına bir şeyler geleceğini kestirebiliyor ama kendini çaresiz hissediyordu, çünkü savaşabileceği elle tutulur bir şey yoktu.</p>
<p class="calibre1">Elçiliğin havası daha da bozuldu. Rubashov dikte verirken özel şakalar yapmaktan vazgeçti, bu da içinde garip bir suçluluk duygusu uyandırıyordu. Görünüşte Arlova ile ilişkilerinde herhangi bir değişiklik yoktu; yalnız, dikte sırasında espriler yapma gücünü artık kendisinde bulamadığı için duyduğu suçluluk duygusu, odanın içinde dolaşırken kızın sandalyesinin arkasında durmasını, eskiden olduğu gibi ellerini omzuna koymasını engelliyordu. Aradan bir hafta geçmişti ki, bir akşam Arlova ona gelmedi, ertesi akşam da görünmedi. Rubashov bunun sebebini sormayı ancak üçüncü gün başarabildi. Kız, uykulu sesiyle migrenle ilgili bir şeyler mırıldandı; Rubashov üstelemedi. O günden sonra kız bir daha gelmedi - bir sefer hariç.</p>
<p class="calibre1">‘Ciddi uyarı’nın verildiği hücre toplantısından üç hafta, kendisini ziyaretten vazgeçtikten iki hafta sonra bir akşam kapısını çaldı kız. Davranışları her zamankinden farksızdı ama, bütün gece Rubashov’un kesin bir şey söylemesini bekler gibiydi. Rubashov bunu hissettiyse de, geldiğine ne kadar sevindiğinden ve aşırı çalışmaktan çok yorgun olduğundan (ki bu doğruydu) başka bir şey diyemedi. Gece boyunca uyumadığını, gözlerini karanlığa dikip öylece baktığını fark etti birkaç kez. Çok derin bir suçluluk duygusu kapladı içini; aynı zamanda, dişinin ağrısı da yeniden başlamıştı.</p>
<p class="calibre1">Ertesi sabah, daha Arlova bürosuna gelmeden, elçilik sekreteri, sözümona sır olarak ama her cümlesi dikkatle seçilmiş bir havayla Rubashov’a kızın ağabeyiyle yengesinin bir hafta önce “orada" tutuklandıkları bilgisini verdi. Arlova'nın ağabeyi bir yabancıyla evliydi, her ikisi de muhalefete hizmet amacıyla kadının doğduğu ülkenin ajanlarıyla ‘ihanet' ilişkilerine girmekle suçlanıyorlardı.</p>
<p class="calibre1">Birkaç dakika sonra Arlova içeri girdi. Her zamanki gibi işlemeli bir bluz giymişti, her zamanki gibi masanın önünde hafif öne doğru eğilmiş olarak oturmuştu. Rubashov onun arkasında bir aşağı bir yukarı yürüyor, gözlerini kızın eğik ensesinden, boyun omurları üstünde gerilmiş olan beyaz ten parçasından ayıramıyordu. Hissettiği tedirginlik ona fiziksel bir rahatsızlık verecek kadar keskindi. “Orada” mahkümla-nn enseden kurşunlanarak idam edildikleri düşüncesinden bir türlü kurtulamıyordu.</p>
<p class="calibre1">Bir sonraki hücre toplantısında, Arlova, politik güvenilirliğini yitirdiği gerekçesiyle kütüphanedeki görevinden alındı. Teklifi Birinci Sekreter getirmiş, herhangi bir yorum ya da tartışma yapılmaksızın kabul edilmişti. Rubashov, dişi dayanılmaz ölçüde ağrıdığından toplantıya katılmamıştı. Birkaç gün sonra Arlova ve elçilikte görevli başka biri geri çağrıldılar. Eski meslektaşları bir daha onların adlarını ağızlarına almadılar. Ama elçilikte kaldığı aylar boyunca, kendisi de geri çağrılmadan önce, kızın iri, tembel vücudunun kız kardeşimsi kokusu odasının duvarlarından hiç eksilmedi.</p>
<p class="calibre1">KAKIN, EY YERYÜZÜNÜN ZAVALLILARI Tutuklandığının onuncu gününün sabahından itibaren, Rubashov’un sol taraftaki yeni komşusu, 406 Numara’nın sakini hep aynı satın düzenli aralıklarla duvara tıklatıyor, her seferinde aynı yazım yanlışını yapıyordu: KALKIN yerine KAKIN. Rubashov onunla konuşmaya çalışmıştı birkaç kez. Rubashov tıklatmayı sürdürdüğü sırada yeni komşu sessizce dinliyor, ama karşılık olarak birbiriyle ilgisiz bir sürü harf sıraladıktan sonra sözlerini hep aynı sakat dize ile bitiriyordu: KAKIN, EY YERYÜZÜNÜN ZAVALLILARI.</p>
<p class="calibre1">Yeni komşuyu bir gece önce getirmişlerdi. Rubashov uyanmış ama yalnızca boğuk bazı sesler ve 406 numaralı hücrenin kapısının kilitlendiğini duymuştu. Sabahleyin ilk kalk borusu çalar çalmaz 406 Numara duvarı tıklatmaya başlamıştı: KAKIN, EY YERYÜZÜNÜN ZAVALLILARI. Tıklamaları hızla ve ustacaydı, bir virtüoz tekniği vardı, demek ki yazım hatası ve öteki anlamsız mesajları teknik değil, aklî nedenlere dayanıyordu. Herhalde yeni komşunun aklî melekeleri yerinde değildi.</p>
<p class="calibre1">Kahvaltıdan sonra 402’deki genç subay konuşmak istediğini belirten işareti verdi. Rubashov ile 402 Numara arasında bir tür arkadaşlık gelişmişti. Burulmuş bıyıklı, tek gözlüklü subay uzun süredir can sıkıntısından bunalmakta olmalıydı, çünkü Rubashov’un en ufak bir mesajına bile şükran duyuyordu. Günde beş altı kez yalvarıyordu ona: N’OLUR BENtMLE KONUŞ...</p>
<p class="calibre1">Rubashov çok ender olarak ona karşılık verecek havada oluyordu; aynca 402 ile ne konuşacağını da pek bilmiyordu. Genellikle subay mahfellerinde anlatılan cinsten eski fıkralar tıklıyordu 402. Fıkranın sonuna vardığında acıklı bir sessizlik oluşuyordu. Modası geçmiş, eski usul açık saçık şey-</p>
<p class="calibre1">lerdi; bunları tıkladıktan sonra, 402 Numara'nın ak badanalı duvara umutsuz gözlerle bakarak yüksek kahkahalar beklediğini düşünüyordu Rubashov; ona acıdığından, nezake-ten, kimi kez HA-HA diye tıklatırdı gözlüğünün sapıyla sözde kahkaha yerine. İşte o zaman iyice coşuyordu 402; çok eğlendiğini belli etmek için duvara yumruklar, tekmeler savuruyordu: HA-HA! HA-HA! HA-HA! Arada bir durup Ru-bashov’un kendisine katılıp katılmadığın da kontrol ediyordu. Bizimkinden ses çıkmazsa sitemi basıyordu: AMA SEN GÜLMÜYORSUN... Huzura kavuşmak için bir iki HA-HA da Rubashov tıklatacak oldu mu, BUGÜN AMMA İYİ EĞLENDİK haberini alıyordu 402’den.</p>
<p class="calibre1">Kimi kez Rubashov’a hakaret ettiği de oluyordu. Bazen de, cevap almazsa, bitmez tükenmez uzunlukta bir askerî marşı başından sonuna inatla tıklıyordu.</p>
<p class="calibre1">Gene de yararlı bir kişiydi 402. lki yıldan fazladır içerideydi; buranın yolunu yordamım iyi biliyordu, birkaç kişiyle iletişim halinde olduğundan bütün dedikoduları biliyordu, sanki binanın içinde olup biten her şeyden haberdardı.</p>
<p class="calibre1">406 Numara’nın gelişinin ertesi günü, subay konuşmaya başladığında, Rubashov yeni komşunun kimliğini bilip bilmediğini sordu ona. 402 şöyle cevap verdi:</p>
<p class="calibre1">RIP VAN WINKLE.</p>
<p class="calibre1">Konuşmalara bir heyecan öğesi katmak için olacak, bilme-cemsi ifadeler 402’nin pek hoşuna giderdi. Rubashov belleğini yokladı. Yirmi beş yıl uyuduktan sonra uyandığında hiç tanıyamadığı bir dünyayla karşılaşan adamın öyküsünü hatırladı.</p>
<p class="calibre1">HAFIZASINI MI KAYBETMİŞ? diye sordu.</p>
<p class="calibre1">Uyandırdığı etkiden pek hoşlanan 402, bildiklerini Ru-bashov'a aktardı hemen. Bir vakitler 406, Avrupa’nın güneydoğusunda küçük bir ülkede yaşar, sosyoloji öğretmenliği yaparmış. Biten savaşın sonunda ülkesinde gelişen devrime katılmış. Bir ‘komün' kurulmuş, birkaç haftalık romantik bir süre sonucunda, bilinen kanlı son gelip çatmış. Devrimin önderleri amatörlermiş tabiî, ama hemen sonra gelen baskı düzeni son derece profesyonel bir kırım gerçekleştirmiş. Komün sırasında kendisine ‘Halkın aydınlatılmasından sorumlu devlet bakanı' gibi kulağa pek hoş gelen bir unvan verilmiş olan 406 Numara, bu kez idama mahkûm edilmiş. Bir yıl infaz beklemiş ama sonunda cezası ömür boyu hapse çevrilmiş. Yirmi yıl yatmış.</p>
<p class="calibre1">Söz konusu yirmi yılın çoğunluğunu hücrede, dış dünyayla hiçbir ilişkisi olmaksızın, gazete bile okumadan geçirmiş. Anlaşılan hâlâ krallıkla yönetilen güneydoğu Avrupa ülkesinde unutulup gitmiş. Bir ay önce çıkan genel afla birlikte salıverilmiş. Alın size Rip Van Winkle işte, yirmi yıl karanlıkta uyuduktan sonra kendini yeniden dünyada bulu-vermiş.</p>
<p class="calibre1">ilk trene atladığı gibi soluğu burada, düşlerinin ülkesinde almış ve buraya varışının on dördüncü gününde tutuklanmış. Kim bilir, yirmi yıl hücrede kaldıktan sonra dili biraz fazla çözüldü de ileri geri konuştu mu? Hücrede geçirdiği karanlık gecelerde burasını nasıl hayal ettiğini mi anlatmaya kalktı önüne gelene? Ya da belki eski dostlarının, devrim kahramanlarının adreslerini falan sormuştur, onların artık vatan haini sayıldıklarını bilmeyerek. Belki de yanlış bir mezara çiçek götürmeye yeltenmiştir ya da ünlü komşusu yoldaş Rubashov’u ziyaret etmek istemiştir.</p>
<p class="calibre1">Şimdi hangisinin daha iyi olduğunu sorabilirdi kendisine: Karanlık bir hücrede yirmi yıl boyunca hayal kurmak mı, gün ışığında iki hafta gerçeği yaşamak mı? Belki de aklı yerinde değildi artık. İşte Rip Van Winkle'ın gerçek hikâyesi...</p>
<p class="calibre1">402 bu uzun raporu tıklatıp bitirdikten kısa bir süre sonra Rip Van Winkle bir kez daha başladı; beş altı kez yineledi, aynı yanlış dizeyi KAKIN, EY YERYÜZÜNÜN ZAVALLILARI... ve sessizliğe gömüldü.</p>
<p class="calibre1">Rubashov ranzasına uzandı, gözlerini kapadı ‘dilbilgisel kurmaca’ yeniden hissettiriyordu kendini; kelimelerle değil, bulanık bir tedirginlik olarak beliriyordu ki, bu tedirginliğin anlamı şuydu:</p>
<p class="calibre1">“Bunun bedelini de sen ödeyeceksin, çünkü bunun sorumlusu da sensin; çünkü o hayal kurarken sen etkinliğini sürdürüyordun.”</p>
<p class="calibre1">Aynı gün öğleden sonra Rubashov’u tıraş olmaya götürdüler.</p>
<p class="calibre1">Bu seferki heyet yalnızca yaşlı gardiyan ile bir tek üniformalı refakatçiden oluşuyordu; yaşlı adam Rubashov’un iki adım önünden, asker ise iki adım arkasından yürüyorlardı. 406 Numara’nın önünden geçtiler ama hücrenin kapısında hâlâ isim kartı yoktu. Berber dükkânında ise orayı çalıştıran iki hükümlüden yalnızca biri vardı. Anlaşılan Rubas-hov’un mümkün olduğunca az kişiyle temas etmesine dikkat ediliyordu.</p>
<p class="calibre1">Koltuğa oturdu. Mekân nispeten temizdi, bir ayna bile vardı. Kulpsuz gözlüklerini çıkanp aynadaki yüzüne göz attı. Sakalının uzamış olması dışında bir değişiklik görmedi.</p>
<p class="calibre1">Berber hiç sesini çıkarmadan, hızlı ve dikkatli yapıyordu işini. Odanın kapısı açık kalmıştı, gardiyan ayaklannı sürüyerek gitmiş, üniformalı görevli ise kapının kıyısına dayanmış olayı izliyordu. Yüzündeki ılık köpük Rubashov’u mut-landırdı; yaşamın küçük keyiflerini özlemeye heveslenir gibi oldu. Berberle gevezelik etmek isterdi ama bunun yasak olduğunu biliyordu; adamın ablak, temiz yüzünü sevmişti, onun başına belâ açmak istemedi. Fizyonomisinden onun kilitçi ya da tamirci gibi bir işin ustası olduğu düşünülebilirdi oysa. Sabunlama işi bittiğinde, usturayı bir kez sürttükten sonra, bıçağın acıtıp acıtmadığını sordu adam. Ona “Vatandaş Rubashov” diye hitap ediyordu.</p>
<p class="calibre1">Rubashov odaya gireli beri söylenen ilk cümleydi bu ve adamın işine bakan ses tonuna karşın, özel bir anlam kazandı. Derken sessizlik yeniden hüküm sürmeye başladı. Kapının kıyısında duran asker bir sigara yaktı; berber, Rubashov’un keçi sakalını, sonra da saçlarını kısa, emin, çabuk hareketlerle kırptı. Rubashov’un üstüne eğildiği bir sırada göz göze geldiler; aynı anda berber iki parmağını Ru-bashov'un yakasından içeri soktu, sanki ense kıllarına daha rahat uzanmak için. Adam parmaklarını geri çektiğinde, Rubashov yakasının altında buruşturulmuş bir kâğıt parçası olduğunu fark etti. Birkaç dakika sonra işi tamamlanmış olarak yeniden hücresine götürüldü. Yatağın üstüne oturdu, izlenmediğinden emin olmak için gözünü gözetleme deliğinden ayırmaksızın kâğıdı ensesinden aldı, düzeltti ve okudu. Aceleyle çiziktirildiği belli olan üç kelimeden ibaretti mesaj:</p>
<p class="calibre1">“Ölüme sessizce git.”</p>
<p class="calibre1">Rubashov kâğıt parçasını kovanın içine attı, yeniden dolaşmaya başladı. Ona dışarıdan ulaşan ilk mesajdı bu. Düşman ülkesinde hapisteyken ona pek çok gizli mesaj gönderilmişti: Sesini yükselterek protestolarda bulunmasını, suçlamalara karşı ithamlarla karşılık vermesini istemişlerdi. Devrimci birinin sessiz kalması gerektiği anlar da var mıydı tarihte? Ondan yalnızca bir tek şeyin istenebileceği, yalnızca bir tek şeyin doğru olduğu dönüm noktaları var mıydı tarihte - sessizce ölüme gitmek gibi?</p>
<p class="calibre1">Rubashov’un düşüncelerini 402 Numara’nın tıklamaları kesti: Subay meraktan çatlamış, onun nereye götürüldüğünü öğrenmek için acele ediyordu:</p>
<p class="calibre1">Rubashov açıkladı: TIRAŞ OLMAYA.</p>
<p class="calibre1">402 Numara duygulu bir havayla, BEN DE İŞİN BİTTİ SANMIŞTIM, diye tıklattı.</p>
<p class="calibre1">SENDEN SONRA, cevabını yapıştırdı Rubashov.</p>
<p class="calibre1">402 Numara, her zamanki gibi şükran doluydu.</p>
<p class="calibre1">HA-HA! SEN DE AZ DEĞİLSİN, YANİ...</p>
<p class="calibre1">Ne gariptir ki bu basmakalıp iltifat Rubashov’u rahatlattı. Nasıl yaşanacağını, nasıl ölüneceğini kesin kurallara bağlayan bir sınıfın üyesi olduğu için 402 Numara’ya gıpta etti. Kurallara sonuna dek bağlanabilirdi insan. Oysa kendisi gibiler için herhangi bir el kitabı yoktu, her bir şeyi ayrı ayrı çözümlemek gerekiyordu.</p>
<p class="calibre1">Ölmek için bile belirli bir davranış kuralı yoktu. Hangisi daha onurluydu peki: Sessizlik içinde ölmek mi, yoksa amaçla-nnın peşinde koşmayı sürdürebilmek için halk önünde kendi kendini aşağılamayı göze almak mı? Arlova’yı feda etmişti, çünkü kendisinin yaşamayı sürdürmesi devrim için daha önemliydi. Dostlannın onu inandırmak için ileri sürdükleri en belirleyici sebep bu olmuştu: ilerisi için kendi kendisini yedekte tutma görevi küçük burjuva ahlâkının gerektirdiği edimlerden daha önemliydi. Tarihin akışını değiştirmiş olanlar için bir tek görev vardı, o da var olmayı sürdürmek ve her an hazır olmak. “Benimle her istediğini yapabilirsin” demişti Arlova, o da öyle yapmıştı işte. Şimdi kendi özüne neden farklı davransındı? “Önümüzdeki on yıl çağımızın kaderini belirleyecek,” demişti Ivanov da. Sırf kişisel tiksinti, bezginlik ve kendini beğenmişlik yüzünden kaçıp kurtulmayı düşünebilir miydi? Ve de, eninde sonunda 1 Numara haklıysa ne olacaktı? Ya burada, pislik, yalan ve kan ile kanşık olmakla birlikte, her şeye karşın, müthiş bir geleceğin temelleri atılmaktaysa? Tarih her zaman için harcını yalanlarla, kanla, çamurla kanş-tıran insafsız ve acımasız bir yapı ustası olagelmemiş miydi?</p>
<p class="calibre1">Sessiz ve ölmek. .. Karanlığa karışıp erimek. .. Söylemesi kolaydı...</p>
<p class="calibre1">Rubashov birden durdu pencereden sayıldığında üçüncü kara karonun üstünde. “Ölüme sessizce git” sözcüklerini birkaç kez üst üste, yüksek sesle ve ironik, onaylamaz bir tınıyla, sanki ne kadar saçma olduklannı vurgularcasına tekrar ettiğini fark etmişti. ..</p>
<p class="calibre1">Ve ancak o anda kesinlikle kavradı ki, Ivanov'un önerisini reddetmek konusundaki karan hiç de sandığı kadar sarsılmaz değildi. Ve hattâ, öneriyi reddedip sessiz sedasız çekip gitmeye başından beri ciddi bir niyeti olduğu bile kuşkuluydu.</p>
<p class="calibre1"><a id="bookmark1"></a><span class="calibre3">5</span></p>
<p class="calibre1">Rubashov'un yaşam standardındaki düzelme devam ediyordu. On birinci günün sabahında ilk kez olarak hava almak için avluya çıkanldı.</p>
<p class="calibre1">Yaşlı gardiyan kahvaltıdan kısa bir süre sonra onu almaya geldi, yanında berbere giderken onlara refakat eden görevli vardı. Gardiyan, o günden itibaren her gün yirmi dakika havalandırmaya çıkanlacağını bildirdi Rubashov’a. Kahvaltıdan hemen sonra avluya çıkan ‘ilk grup’a dahil edilmişti. Derken kurallar listesi açıklandı: Havalandırma sırasında yanındaki ile ya da herhangi bir başka mahkûmla konuşmak yasaktı, birbirleriyle işaretleşmeleri ya da yazılı kâğıt alışverişinde bulunmalan da aynı şekilde yasaklanmıştı; kurallara uymayanların havalandırmaya çıkma ayncalıklan anında ellerinden alınacak; ciddi disiplinsizlik suçu saptandığında dört haftaya kadar uzayabilen karanlık hücreye kapatılma cezası uygulanacaktı. Gardiyan, Rubashov’un kapısını dışandan çarparak kapattı, üçü yola koyuldular. Birkaç adım sonra gardiyan durdu ve 406 Numara’nın kapısını açtı.</p>
<p class="calibre1">Kapının biraz uzağında, üniformalı görevlinin yanında kalmış olan Rubashov, hücresinde yatağa uzanmış olan Rip Van Winkle’ın bacaklarını gördü. Ayaklarında siyah, düğmeli potinler, paçaları yıpranmış olmakla birlikte çok iyi fırçalanmış izlenimini uyandıran kareli bir pantolon vardı. Gardiyan bir kez daha ezberden, çabuk çabuk sıraladı kuralları; kareli pantolon giymiş bacaklar hafif sarsılarak yataktan yere uzandı, gözlerini kırpıştıran ufak tefek bir ihtiyarcık belirdi kapıda. Tıraş olmadığından, yüzü kırçıl kıllarla kaplıydı; afili pantolonun üstüne siyah bir yelek, gene siyah bir ceket giymişti. Zincirli bir cep saati vardı. Kapının eşiğinde durup Rubashov’u içten bir merakla gözden geçirdi, sonra ona dostça bir kısa selâm verdi. Dördü birlikte ilerlediler. Rubashov aklı yerinde olmayan bir adamla karşılaşacağını sanmıştı, ama onu görünce fikrini değiştirdi. ikide bir kaşını kaldırmasına yol açan bir tiki vardı -herhalde yıllar yılı karanlık bir hücreye kapatılmışlığının sonucuydu bu-ama gözleri cıvıl cıvıl ve çocuksu bir dostlukla doluydu. Biraz zor yürüyordu, kısa, kesin adımlar atıyor, arada bir Rubashov'a dostça bakışlar fırlatıyordu. Merdivenlerden inerlerken adamcağız birden tökezledi ve yaşlı gardiyan koluna yapışmasaydı mutlaka düşecekti. Rip Van Winkle alçak sesle birkaç sözcük mırıldandı, Rubashov ne dediğini işitemedi ama, herhalde nazikçe teşekkür ediyordu. Yaşlı gardiyan aptal aptal sırıttı. Derken, açık bir kapıdan avluya girdiler, öteki mahkûmlar ikişer ikişer dizilmiş bekliyorlardı. Görevliler avlunun ortasında toplanmışlardı, bir düdük sesi geldi ve yürüyüş başladı.</p>
<p class="calibre1">Hava açık, gökyüzü şaşılacak kadar açık maviydi; kar, kristalimsi bir ışık katmıştı ortalığa. Rubashov battaniyesini almayı unuttuğundan soğuktan titriyordu. Rip Van Wink-le'ın omuzlarında yıpranmış, gri bir örtü vardı, tam avluya çıkacaklarında gardiyan tutuşturmuştu bunu eline. Ru-bashov’un yanında sessizce, kısa ama sert adımlar atarak yürüyor, arada bir gözlerini kırpıştırarak açık mavi gökyüzüne bakıyordu: Gri örtü dizlerine kadar uzanıyor, onu bir çan gibi çevreliyordu. Rubashov kendi hücresinin penceresinin hangisi olduğunu bulup çıkardı; bütün ötekiler gibi karanlık ve kirliydi, arkasında herhangi bir şey görülmüyordu. Bir süre 402 Numara’nın penceresine baktı, ama orada da parmaklıklı, kör camdan başka bir şey görünmüyordu. 402 Nu-mara’nın hiç havalandırma izni yoktu, berbere ya da sorguya da götürülmüyordu. Rubashov onun hücresinden çıkarıldığını hiç işitmemişti.</p>
<p class="calibre1">Avlunun çevresinde ağır adımlarla, sessiz sedasız yürüyorlardı. Rip Van Winkle’ın dudakları kırçıl kıllar arasında belli belirsiz kımıldıyordu; kendi kendine neler mırıldandığını Rubashov hemen anlayamadı, derken adamın “Kalkın, ey yeryüzünün zavallıları”nın melodisini mınldandığı-nı farketti. Deli olmadığı kesindi, ama hapiste geçirdiği yedi bin gece ve gündüz onu besbelli biraz tuhaflaştırmıştı. Rubashov onu yan gözle inceliyor, yirmi yıl boyunca dünyayla ilişkisinin kesilmenin ne gibi bir şey olduğunu hayal etmeye çalışıyordu. Yirmi yıl önce otomobiller pek ender görülen acayip biçimli şeylerdi; radyo yoktu ve bugünün politik önderlerinin adları bile bilinmiyordu. Hiç kimse yeni yığınsal hareketleri, müthiş siyasal depremleri, devrimci devletin sapacağı karmaşık yolları, şaşırtıcı aşamaları tahmin edemezdi. O zamanlar insanlar ütopyanın kapılarının açıldığına, insanoğlunun eşikte durduğuna inanmışlardı. ..</p>
<p class="calibre1">Rubashov hayal gücünü ne kadar zorlarsa zorlasın, başkalarının kafasından geçenleri okumak konusunda ne kadar deneyimli olursa olsun, yanındaki adamın kafa durumunu çözemeyeceğini anladı. Ivanov sözkonusu olduğunda, ya da 1 Numara ve hatta tek gözlüklü imparator subayı, rahatlıkla yapabiliyordu bunu, ama Rip Van Winkle karşısında başarısızdı. Yan gözle baktı ona; yaşlı adam tam da o anda başını ondan yana çevirmişti, gülümsüyordu, iki eliyle omzundaki battaniyeyi tutuyor, kısa adımlarla yürüyor, duyulur duyulmaz bir sesle “Kalkın, ey yeryüzünün zavallılan”m mırıldanıyordu.</p>
<p class="calibre1">Tekrar binaya alındıklarında, tam hücresinin kapısı önünde, yaşlı adam bir kez daha ona döndü ve başıyla Rubashov’a selam verdi; gözlerini yeniden kırpıştırdı ama bu kez anlam farklıydı: Çok korkulu ve umutsuz bir bakış. Rubashov adamın ona sesleneceğini sandı, ama gardiyan 406’nın kapısını çarparak kapamıştı bile. Rubashov kendi hücresine kapatılır kapatılmaz duvara yöneldi; ama Rip Van Winkle sesini çıkarmadı, tıklamalarını cevapsız bıraktı.</p>
<p class="calibre1">Öte yandan, onları penceresinden izlemiş olan 402 Numara, yürüyüş hakkında her şeyi, en ince ayrıntısına kadar bilmek istiyordu. Hava nasıl kokuyormuş, soğuk muymuş yoksa serin miymiş, koridorda başka mahkûmlarla karşılaşmış mı, Rip Van Winkle ile bir iki laf etme fırsatını bulmuş mu? Rubashov her soruyu sabırla yanıtladı; hiç dışarı çıkmasına izin verilmeyen 402 Numara’yla kıyaslandığında kendisini ayrıcalıklı biri gibi hissediyor, ona acıyor, neredeyse suçluluk duyuyordu.</p>
<p class="calibre1">Ertesi gün, daha ertesi gün, kahvaltıdan sonra hep aynı saatte havalandırmaya götürdüler Rubashov'u. Yürüyüş sırasındaki eşi hep Rip Van Winkle idi. Yan yana, ağır ağır, konuşmadan, ikisinin de sırtında birer battaniye, avluda daireler çizip duruyorlardı. Rubashov düşüncelere dalıyor, arada öteki mahkûmlara ya da binanın camlarına dikkatle bakıyordu; yaşlı adam ise, her gün uzayan sakalı, yumuşacık çocuksu gülümsemesiyle hep aynı şarkıyı mırıldanıyordu.</p>
<p class="calibre1">Ortak üçüncü yürüyüşlerine kadar bir tek kelime konuş-mamışlardı. Oysa Rubashov görevlilerin sessizlik kuralını ciddi bir biçimde uygulamadıklarını, gruptaki öteki çiftlerin neredeyse sürekli konuştuklarım fark etmişti. Gözlerini dimdik ileriye doğru dikerek, Rubashov’un da iyi bildiği hapishane tekniği ile, dudaklarım hemen hemen hiç kıpırdatmadan yapıyorlardı bunu.</p>
<p class="calibre1">Üçüncü gün, Rubashov küçük bloknotunu ve kurşun kalemini de yanına almıştı. Bloknot ceketinin sol cebinden görünüyordu. On dakika kadar sonra yaşlı adam bunu fark etti; gözleri ışıldadı. Gizlice avlunun ortasında duran görevlilere baktı, onlar kendi aralarında hararetli bir tartışmaya dalmışlar, mahkûmlarla ilgilenmiyor görünüyorlardı; bunun üzerine uzanıp Rubashov’un cebinden defterle kalemi kaptı ve çan benzeri battaniyenin altında bir şeyler çiziktirmeye koyuldu. işini çabucak bitirdi, sayfayı yırtıp Rubashov’un eline sıkıştırdı; defterle kalem hâlâ ondaydı ve çiziktirmeye devam etti. Görevlilerin onlarla ilgilenmediğini bir kez daha kontrol ettikten sonra, Rubashov elindeki sayfaya baktı. Yazılı hiçbir şey yoktu, bir çizimdi bu: içinde bulundukları ülkenin coğrafi haritası, insanı hayrete düşürecek bir doğrulukla çizilmişti. Belli başlı kentler, dağlar ve ırmaklar gösterilmiş, en ortaya da bir bayrak kondurulmuştu: Devrimin simgesini taşıyan bir bayrak.</p>
<p class="calibre1">Bir turu daha yarıladıklannda, 406 Numara bir sayfa daha yırtıp Rubashov’un eline tutuşturdu. Bunda da aynı çizim vardı, devrimci ülkenin kusursuz bir haritası. 406 Numara ona gülümseyerek bakıyor, tepkisini bekliyordu. Bu bakış karşısında biraz şaşaladı, takdirini ifade etmek amacıyla bir şeyler mırıldandı. Yaşlı adam ona göz kırptı:</p>
<p class="calibre1">“Gözüm kapalı da yapabilirim,” dedi.</p>
<p class="calibre1">Rubashov kafasını salladı.</p>
<p class="calibre1">Yaşlı adam gülümsemeyi sürdürerek, “İnanmıyorsunuz ama,” dedi, “tam yirmi yıldır bunu çalışıyorum.”</p>
<p class="calibre1">Kısaca görevlilere baktı, gözlerini kapadı, yürüyüş ritmini hiç aksatmadan, battaniyenin altında yeni bir sayfayı çiziktirmeye koyuldu. Gözleri sıkı sıkıya kapalıydı, çenesini ileri doğru uzatmıştı, kör bir adam gibi ilerliyordu. Rubashov endişeyle görevlilerden yana baktı; yaşlı adamın tökezleyeceğinden ya da sıradan çıkacağından korkuyordu. Ama bir yarı tur daha tamamlandığında çizim de bitmişti. Çizgiler ötekilerden az biraz daha titrekti ama onlar kadar doğruydu, yalnızca ülkenin ortasındaki bayrakta görülen simge orantısız olarak büyüktü.</p>
<p class="calibre1">“Şimdi inandınız mı?” diye fısıldadı 406 Numara ve mutlu bir gülümsemeyle baktı ona. Rubashov başını salladı. Derken yaşlı adamın yüzü karardı; Rubashov hücresine her kapatıldığında içinde beliren korkulu anlamı adamın ifadesinde tamdı.</p>
<p class="calibre1">Adam yeniden fısıldadı: “Elden bir şey gelmez, yanlış trene bindirdiler beni.”</p>
<p class="calibre1">“Nasıl yani?” diye sordu Rubashov.</p>
<p class="calibre1">Rip Van Winkle’ın yüzünde sevecen ama hüzünlü bir gülümseme belirdi.</p>
<p class="calibre1">“Ülkemden ayrılırken beni yanlış tren istasyonuna götürdüler,” dedi. “Fark etmedim sanıyorlar. Bildiğimi kimseye söylemeyin” ve göz kırparak başıyla görevlilere doğru bir işaret yaptı.</p>
<p class="calibre1">Rubashov gene başını salladı. Çok geçmeden yürüyüşün sona erdiğini belirten düdük çaldı.</p>
<p class="calibre1">Tam kapıdan içeri girerlerken bir an daha gözlerden uzak kaldılar. 406 Numara'nın gözleri yeniden dostça ışıldadı:</p>
<p class="calibre1">“Belki sizin de başınıza aynı şey gelmiştir,” dedi Rubas-hov’a sempatiyle.</p>
<p class="calibre1">Rubashov başını salladı.</p>
<p class="calibre1">“Umutsuzluğa kapılmamak gerek. Bir gün nasıl olsa varacağız oraya ...” dedi Rip Van Winkle Rubashov’un elindeki haritayı işaret ederek.</p>
<p class="calibre1">Ve bloknot ile kurşun kalemi Rubashov'un cebine soktu. Merdivenleri çıkarken hep o şarkıyı mırıldanıyordu.</p>
<p class="calibre1"><a id="bookmark2"></a><span class="calibre3">6</span></p>
<p class="calibre1">Rubashov, Ivanov'un verdiği mühletin sona ermesinden bir gün önce, akşam yemeği dağıtıldığı sırada, ortalıkta farklı bir havanın dolaştığını hissetti. Bunun nedenini açıklayamadı; yemekleri her zamanki rutine göre kepçe-liyorlardı, yemek borusunun melankolik sesi her zamanki saatte duyulmuştu, gene de havada alışılmadık bir gerginlik varmış gibi geldi Rubashov'a. Belki de hademelerden biri ona her zamankinden daha anlamlı bakmıştı; belki de yaşlı gardiyanın sesinde dikkat çekici bir alt tını vardı. Ru-bashov ne olduğunu çıkartamıyordu, ama bir türlü çalışa-mıyordu; gerilimi kendi sinirlerinde hissediyordu, hani romatizmalılar bir fırtınanın kopacağını önceden hissederler ya, işte öyle.</p>
<p class="calibre1">‘Son boru’ da çalınıp bittikten sonra, koridoru dikizledi; voltaj düşüklüğü yüzünden elektrik lambalannın güçsüz ışığı, taşlann üstüne solgun ışık veriyordu; koridorun sessizliği o güne kadar hiç olmadığı kadar umutsuz ve kesindi. Ru-bashov yatağına uzandı, tekrar ayağa kalktı, birkaç satır yazmaya zorladı kendini, sigarasını söndürüp bir yenisini yaktı. Pencereden avluya baktı; kar erimeye başlamıştı, yumuşak ve pis görünüyordu, gökyüzü bulutluydu; tam karşısındaki duvann üstünde, bir nöbetçi, omzunda tüfeğiyle bir aşağı bir yukan dolaşıyordu. Gözetleme deliğinden bir kez daha koridora baktı: Sessizlik, ıssızlık ve elektrik ışığı.</p>
<p class="calibre1">Geç saatte adeti olmadığı halde 402 Numara’yla konuşma girişiminde bulundu. U^YlNOR MUSUN? diye tıklattı.</p>
<p class="calibre1">Bir süre yanıt gelmedi, Rubashov düş kınklığı içinde bekledi. Derken, her zamankinden daha alçak ve ağır vuruşlar geldi:</p>
<p class="calibre1">HAYIR. SEN DE HtSSETTtN Mİ?</p>
<p class="calibre1">NEYt HtSSEDECEĞtM? diye sordu Rubashov. Yatağına uzanmış derin derin soluyor, gözlüğünün kenarıyla tıklatıyordu.</p>
<p class="calibre1">Bir kez daha durakladı 402 Numara. Sonra o kadar yumuşak vuruşlarla cevap verdi ki, sanki fısıldıyordu:</p>
<p class="calibre1">SEN tYtSt Mt UYUMANA BAK...</p>
<p class="calibre1">Rubashov yatağın üstünde hiç kımıldamadan yatıyordu ve 402 Numara'nın böylesine babacan bir tınıyla konuşmasından utandı. Karanlıkta sırtüstü uzandığı yerden, hafifçe kaldırdığı elinde duvara yakın tuttuğu gözlüğüne baktı. Dışarıdaki sessizlik o kadar derindi ki, kulaklarında uğuldadığını işitebiliyordu. Derken duvardan yeniden ses geldi:</p>
<p class="calibre1">NE GARtP... HEMEN HİSSETTİN SEN DE. ..</p>
<p class="calibre1">NEYt HtSSETMtŞtM? AÇIKLA! diye tıklattı Rubashov yerinde doğrularak.</p>
<p class="calibre1">402 Numara düşünüyormuşçasına kısaca durakladıktan sonra tıkladı:</p>
<p class="calibre1">BU GECE POLİTİK AYRILIKLARIN HESABI VERtLE-CEK...</p>
<p class="calibre1">Rubashov anlamıştı. Karanlıkta duvara yaslanmış halde lafın devamını bekliyordu. Ama 402 Numara tıklamayı kesmişti. Bir süre sonra Rubashov sormak zorunda kaldı:</p>
<p class="calibre1">tNFAZLAR MI?</p>
<p class="calibre1">EVET, dedi 402 kısaca.</p>
<p class="calibre1">NEREDEN BtLtYORSUN?</p>
<p class="calibre1">TAVŞANDUDAK’TAN.</p>
<p class="calibre1">SAAT KAÇTA?</p>
<p class="calibre1">BtLMtYORUM. Ve bir duraklamadan sonra: YAKINDA.</p>
<p class="calibre1">tStMLERtNt BtLtYOR MUSUN?</p>
<p class="calibre1">HAYIR. diye yanıtladı 402 Numara ve gene kısa bir duraklamadan sonra ekledi: SENİN GİBİLERDEN. POLİTİK GÖRÜŞ AYRILIKLARI.</p>
<p class="calibre1">Rubashov yeniden uzandı, bekledi. Bir süre sonra gözlüğünü taktı ve kolu ensesinin altında kıpırtısız kaldı. Dışan-dan hiçbir şey duyulmuyordu, binanın içindeki her hareketin üstü örtülmüş, karanlıkta donmuştu.</p>
<p class="calibre1">Rubashov hiçbir idama tanık olmamıştı, kendisininkine tanık olmasına ramak kalmıştı gerçi ama, o da iç savaş sırasındaydı. Aynı şeyin normal durumlarda bir rutinin parçası olarak nasıl olabileceğini bir türlü gözlerinin önüne getiremiyordu. İnfazlann genellikle geceleri bodrum katlannda yapıldığını, suçlunun ensesinden kurşunlanarak öldürüldüğünü şuradan buradan duymuştu ama, aynntılannı hiç bilmiyordu. Parti'de ölüm herhangi bir esrar ya da romantik bir yan taşımazdı. Yalnızca hesaba katılması gereken mantıksal bir sonuç olarak görülen biraz soyut bir kavramdı. Ay-nca ölümden çok ender söz edilir, “idam” sözcüğü ise hemen hemen hiç kullanılmazdı. Resmi adı “fiziksel tasfiye” idi. Aynı şekilde, “fiziksel tasfiye” ibaresi yalnızca bir tek somut düşünce getirirdi akla: Politik etkinliğin sona ermesi. Esas ölüm olayı, teknik bir aynntı olup özel ilgi uyandıracak bir yanı yoktu; ölüm mantıksal bir denklemin bir öğesi olarak her türlü gövdesel mahremiyetten soyutlanmış oluyordu böylece.</p>
<p class="calibre1">Rubashov gözlük camlarının arkasından karanlığa bakıyordu. Süreç başlamış mıydı? Yoksa daha ileriki bir saatte mi başlayacaktı? Ayakkabı ve çoraplarını çıkarmıştı, battaniyenin öteki ucunda, karanlığın içinde solgun ve dik duruyordu çıplak ayaklan. Sessizlik gittikçe daha da koyulaşıyor, doğallıktan uzaklaşıyordu. Normalde rahatlatıcı olan bir gürültü yokluğu değildi bu; her türlü sesi içine çekip yutan, örtüp sarmalayan bir sessizlikti; gerilmiş bir davul derisi gibi vınlayan bir sessizlikti. Rubashov gözlerini kendi çıplak ayaklanna dikmişti ve parrnaklannı ağır ağır oynattı. Görüntü grotesk ve ürkünçtü, sanki beyaz ayakların kendilerine özgü bir yaşamı varmış gibi. Kendi gövdesini alışılmadık bir yoğunlukla hissediyordu, battaniyenin bacaklarına ılık dokunuşunu, elinin ensesine yaptığı baskıyı ayn ayrı duyumsuyordu. ‘Fiziksel tasfiye’ nerede gerçekleşecekti? Alt katlarda bir yerde, berberin çalıştığı odanın ötesindeki merdivenlerin altında olabileceğine değin belli belirsiz bir düşüncesi vardı. Gletkin'in tabanca kemerinin deri kokusunu duydu, üniformasının kırış kırış sesini işitti sanki. Kurbanına ne derdi acaba? “Yüzünü duvara dön” mü? “Lütfen” sözcüğünü de ekler miydi? Yoksa, “Korkma, canın yanmayacak. .. ” gibisinden bir şey mi? Belki de daha koridorda yürürlerken, hiç uyarmadan, arkadan vuruyordu, ama kurbanı ikide bir arkasına bakıyor olmalıydı. Kim bilir, tabancasını yeninin içinde saklı tutuyor olabilirdi, dişçilerin aletlerini sakladıkları gibi. Belki de başka tanıklar olacaktı. Onlar neye benziyorlardı? Vurulan kişi öne doğru mu düşerdi, arkaya doğru mu? Son bir çığlık atar mıydı? Belki de hemen ölmesini sağlamak için ikinci bir kurşun sıkılması gerekliydi.</p>
<p class="calibre1">Rubashov ayak parmaklarını seyrederek sigarasını içiyordu. Sessizlik öylesine aşırıydı ki, yanan sigara kâğıdının hışırtısı duyuluyordu. Derin bir soluk çekti sigarasından. Saçmalık, dedi kendi kendine. Ucuz roman. Aslında, “fiziksel tasfiye”nin teknik gerçekliğine hiçbir zaman inanmamıştı. Bir soyutlamaydı ölüm, özellikle insanın kendi ölümü. Bir ihtimal, her şey olup bitmişti bile ve olup bitmiş bir şeyin gerçekliği yoktu. Her taraf karanlık ve sessizdi, 402 Numara tıklamayı çoktan kesmişti.</p>
<p class="calibre1">Dışarıda birinin çığlık atıp doğal olmayan bu sessizliği yırtmasını diledi. Burnunu çekti ve bir süreden beri Ar-lova'nın kokusunu soluduğunu fark etti. Sigarasında bile onun kokusu vardı; çantasında deri bir tabaka taşırdı ve içinden çıkan her sigarada onun pudrasının kokusu olurdu... Sessizlik inatla sürüyordu. Arada bir kıpırdadığında ranzanın çatırtısı duyuluyordu yalnızca.</p>
<p class="calibre1">Rubashov tam yerinden kalkıp bir sigara daha yakmayı düşünüyordu ki, duvarda tıklamadan da hafif bir tıkırtı belirdi. GELİYORLAR, dedi tıkırtı.</p>
<p class="calibre1">Rubashov dinledi. Nabzının şakaklarında çekiç gibi atmasından başka bir şey işitemedi. Bekledi. Sessizlik koyulaştı. Gözlüğünü çıkarıp duvarı tıklattı.</p>
<p class="calibre1">HİÇBİR ŞEY DUYMUYORUM ...</p>
<p class="calibre1">Bir süre cevap gelmedi 402 Numara’dan. Sonra birden, yüksek sesli ve keskin tıklamalar geldi.</p>
<p class="calibre1">380 NUMARA. HABERİ İLET.</p>
<p class="calibre1">Rubashov yerinden fırladı. Anlamıştı: Haber on bir hücre geriden, 380 Numara'nın komşuları tarafından iletilmişti. 380 ile 402 numara arasındaki hücrelerde bulunanlar sessiz karanlığın içinde sesli bir bayrak yarışı oluşturmuşlardı. Hepsi kendi dört duvarları arasında kilitlenmiş ve korumasızdılar, onların dayanışma biçimiydi bu. Rubashov ranzasından atlayıp karşı duvara koşturdu çıplak ayakla, kovanın yanında dikilip 406 Numara’ya haber saldı:</p>
<p class="calibre1">DİKKAT. 380 NUMARA İDAM EDİLMEK ÜZERE. MESAJI İLET.</p>
<p class="calibre1">Kulak kabarttı. Kovadan pis kokular yükseliyordu, bu pis kokular Arlova’nın kokusunun yerini almıştı. Cevap gelmedi. Rubashov koşturarak karşı duvara yanaştı. Bu kez gözlüğü ile değil, yumruğuyla tıklattı:</p>
<p class="calibre1">380 NUMARA KİM?</p>
<p class="calibre1">Gene cevap gelmedi. Rubashov, 402’nin de kendisi gibi bir duvardan ötekine sarkaç gibi gidip geldiğini tahmin etti. Öte yandaki on bir hücrede bulunanların hepsi, çıplak ayakla, sessiz sedasız, duvarlar arasında koşturup duruyorlardı.</p>
<p class="calibre1">Derken 402 Numara bir kez daha kendi duvanna yanaştı ve haberi verdi:</p>
<p class="calibre1">ŞtMDt KARARI OKUYORLAR ONA. İLET.</p>
<p class="calibre1">Rubashov bir önceki sorusunu yineledi:</p>
<p class="calibre1">OKtM?</p>
<p class="calibre1">Ama 402 Numara gene uzaklaşmıştı. Mesajı Rip Van Winkle'e ulaştırmak boşunaydı, gene de kovanın oradaki duvara yanaştı Rubashov ve tıklama görevini yerine getirdi; bu görev duygusu bilinçli bir şey değildi, sanki zincirin ko-parılmaması gerekiyordu. Kovaya her yaklaştığında midesi bulanıyordu. Bir kez daha ranzasına koşup bekledi. Dışarıdan en ufak bir ses gelmiyordu hâlâ. Yalnızca duvarın tıkırtısı sürüyordu:</p>
<p class="calibre1">BAĞIRIYOR. YARDIM tSTtYOR.</p>
<p class="calibre1">BAĞIRIYOR. YARDIM tSTtYOR, diye 406 Numara’ya tıklattı Rubashov. Gene kulak kabarttı. Gene bir şey işitemedi. Kovanın yanına bir kez daha yaklaşırsa kusacağından korkuyordu Rubashov.</p>
<p class="calibre1">ONU GETtRtYORLAR. ÇIĞLIKLAR ATIYOR. DEBELE-NtYOR. İLET.</p>
<p class="calibre1">ADI NE? diye daha 402 cümlesini tamamlamadan hızla tıklattı Rubashov. Bu kez cevap aldı:</p>
<p class="calibre1">BOGROV. MUHALİF. İLET.</p>
<p class="calibre1">Birden Rubashov’un dizlerinin bağı kesildi. Mesajı 406 Numara’ya tıklatırken duvara yaslanmak zorunda kaldı: MICHAEL BOGROV. POTEMKİN ZIRHLISININ ES-Kt TAYFALARINDAN. DOĞU YAKASI DONANMASININ KUMANDANI. İLK DEVRtM MADALYASI SAHtBİ. İDAMA GÖTÜRÜLÜYOR.</p>
<p class="calibre1">Alnında biriken terleri sildi, kovaya kustu ve mesajını noktaladı:</p>
<p class="calibre1">HABERt tLET.</p>
<p class="calibre1">Bogrov’un ayrıntılı görüntüsünü gözlerinde canlandıramı-yordu, ama onun devâsâ gövdesinin siluetini, nereye koyacağını bilemediği uzun, beceriksiz kollarını, hafif kalkık burunlu ablak yüzündeki çilleri görebiliyordu. l905'ten sonra, sürgünde aynı odayı paylaşmışlardı. Rubashov ona okuma yazmayı, tarihsel düşüncenin temellerini öğretmişti. O gün bugündür, nerede olursa olsun, yılda iki kez ondan el yazısı ile yazılmış bir mektup alırdı Rubashov. Son satırlar hiç değişmezdi: “Mezara kadar sadık dostun, yoldaşın, Bogrov.” GELİYORlAR!</p>
<p class="calibre1">402 Numara öylesine hızlı, öylesine yüksek sesle tıklamış-tı ki; hâlâ kovanın başında, kafası duvara dayalı duran Rubashov onu hücrenin öte yanından duyabildi: GÖZETLEME DELtĞtNtN ÖNÜNDE DUR. KAPIYI YUMRUKLA. TRAMPET. tLET.</p>
<p class="calibre1">Rubashov'un gövdesi dikleşti, gerildi. Mesajı 406 Numara’ya tıklattı: GÖZETLEME DELİĞİNİN ÖNÜNDE DUR. TRAMPET. İLET. Ve karanlık hücreyi katederek kapıya ulaştı, kulak kabarttı. Her yan eskisi kadar sessizdi.</p>
<p class="calibre1">Birkaç saniye geçmeden duvar tıkırdadı: ŞtMDt.</p>
<p class="calibre1">Koridor boyunca, pes perdeden, boğuk ama ritmik bir trampet mırıltısı uzayıp geldi. Tıklama değildi bu, yumruklama da değildi: 380 ile 402 numaralı hücreler boyunca dizilmiş adamların oluşturduğu akustik zincirde insanlar karanlıkta bir şeref duruşunun nöbetçileri gibi kapılarının ardında durmuş, parmaklarıyla vurarak, resmî geçitlerde duyulan trampet gümbürtüsüne inanılmaz ölçüde benzeyen, ama boğuk bir ses yürütüyorlardı. Gözü gözetleme deliğine yapışık duran Rubashov da, her iki eliyle ritmik olarak beton kapıya vurarak onlara katıldı ve bu boğuk dalganın kendi sağından, 406 Numara'yı da içine alıp daha ötelere geçtiğini büyük bir şaşkınlıkla algıladı. Demek Rip Van Wink-le de anlamıştı, o da vurduğuna göre. Rubashov sol yandan, kendi görüş alanının sınırlarının epey ötesinden, ray üzerinde sürülerek açılan demir kaplarının sesini duydu. Soldan gelen trampet vuruşu hafifçe yükseldi; Rubashov özel hücrelerle normal hücreleri birbirinden ayıran demir kapının açıldığını anladı. Bir tomar anahtar şıngırdadı, demir kapı yeniden kapandı; derken yaklaşan adım sesleri, düzgün adımların yam sıra taşlar üzerinde kayan, tökezleyen ayakların sesi... Soldan gelen trampet vuruşları bir dalga halinde yükseldi, boğuk bir kreşendoya doğru kesintisiz arttı. Ru-bashov'un 401 ile 407 Numaralar arasında kalan görüş alanı hâlâ boştu. Ayak kayması ve gıcırdama sesleri hızla yaklaşıyordu, bu kez inlemeler, bir çocuğunkini andıran titrek, ağlamaklı sızlanmalar da işitti. Adımlar sıklaştı, sol yandaki vuruşlar hafifçe azalırken sağ yandakiler yükseldi.</p>
<p class="calibre1">Rubashov ritmik vuruşlarını sürdürdü. Yavaş yavaş zaman ve mekân algılamasını yitirdi, yalnızca Afrika tamtamlarını andıran içi boş uğultuyu duyuyordu; sanki demir parmaklıkların arkasında durmuş bağırlarını yumruklayan bir sürü orangutan dizilmişti koridora. Vuruşların ritmine uygun olarak ayak parmaklarının ucunda bir yükseliyor, bir iniyor, gözünü delikten ayırmıyordu. Her zamanki heyetten, sarımtrak elektrik ışığından, 401 ile 407 Numaralar arasındaki demir kapılardan başka bir şey yoktu görülecek. Gene de trampet sesleri yükseldi, inlemeler ve sürüklemeye benzeyen sesler yaklaştı. Birdenbire görüş alanına gölgemsi insan görüntüleri girdi: Oradaydılar. Rubashov ritmik vuruşunu kesti, dikkatle baktı. Bir iki saniye sonra geçip gitmişlerdi.</p>
<p class="calibre1">O bir iki saniye içinde gördükleri Rubashov’un belleğine kazındı. İki karanlık insan gölgesi, ikisi de üniformalı, iri yan, çizgileri belirsiz ve aralarında, koltukaltlarından tutarak sürükledikleri üçüncü bir kişi. Bir kukla kadar gergin vücudu sanki ipleri salıverilmişcesine gevşekti aynı zamanda. Bıraktıkları anda boylu boyunca yere seriliverecek gibiydi, başı yere dönük, kamı yere doğru kavislenmişti. Bacakları arkasında sürünüyordu, Rubashov'un daha önce duyduğu gıcırdama sesleri, taşlar üstünde sürünen ayakkabıların burunlarından geliyordu. Uzun, beyazımsı saçlar yere bakan yüzün yanlarından sarkıyordu, ağız açıktı. Yüzde ter damlacıkları parlıyor, ağızdan çeneye doğru ince salyalar akıyordu. Onu koridorun sağ yanma doğru, Rubashov'un görüş alanının dışına sürüklediklerinde, inlemeler, sızlanmalar yavaş yavaş uzaklaştı, kulaklarına ancak üç belirli ünlünün yankıları ulaşıyordu artık: “u-a-o”. Ama koridorun sonundaki, tam berber dükkânının oradaki köşeyi dönerlerken, Bogrov iki kez avaz avaz bağırdı ve bu sefer Rubashov yalnızca ünlüleri değil, tüm kelimeyi işitebildi; kendi adıydı işittiği, açık ve seçik bir şekilde, Ru-ba-shov.</p>
<p class="calibre1">Sonra, sanki bir işaret verilmişmiş gibi, tüm sesler kesildi. Elektrik lambaları her zamanki gibi yanıyordu, koridor her zamanki gibi boştu. Yalnızca 406 Numara’nm duvarı tıklıyordu:</p>
<p class="calibre1">KAKIN, EY YERYÜZÜNÜN ZAVALLILARI.</p>
<p class="calibre1">Rubashov yatağının üzerinde uzanmıştı gene ama oraya ne zaman vardığından habersizdi. Trampet sesleri hâlâ kulağında uğulduyordu ama çevredeki sessizlik gerçek bir sessizlikti artık, bomboş, rahat. 402 Numara uykuya dalmıştı herhalde. Bogrov ya da ondan geriye kalmış olan şey şimdiye kadar ölmüş olmalıydı.</p>
<p class="calibre1">“Rubashov, Rubashov...” O son çığlık hiç silinmeyecekti ses belleğinden. Görsel imge daha bulanıktı. Bir iki saniye içinde görüş alanından geçip giden, bacakları arkadan sürüklenen, ıslak suratlı, kuklamsı görüntü ile Bogrov’u bağdaştırmak hâlâ çok zordu. Ak saçları ancak o anda hatırladı. Bogrov’a neler yapmışlardı? O dinç denizciye neler yapmışlardı ki, gırtlağından o ağlamaklı çocuk sesini çıkartabilmiş-lerdi? Koridor boyunca sürüklendiğinde Arlova da böyle ağlayıp sızlamış mıydı?</p>
<p class="calibre1">Rubashov doğruldu, ardında 402 Numara'nın uyuduğu duvara alnını dayadı; gene kusmaktan korkuyordu. O ana dek Arlova'nın ölümünü böyle ayrıntılı düşünmemişti hiç. O olayı her zaman soyut bir biçimde algılamıştı; içinde hep aşın bir tedirginlik duymuştu ama, kendi davranışının mantıksal doğruluğundan şüphelenmemişti. Şimdiyse, mide bulantısı karnında kabarır, alnını ter içinde bırakırken, o zamana kadarki düşünce biçimi deliliğin ta kendisiymiş gibi geliyordu. Bogrov'un perişan inlemeleri mantık denkleminin dengesini bozmuştu. O ana dek Arlova bu denklemin bir verisiydi, hem de varılacak sonucun büyüklüğü yanında epey küçük kalan bir veri. Oysa şimdi denklem geçerliliğini yitirmişti. Arlova’nın bacaklarının ucunda sürüklenen uzun topuklu ayakkabılarının imgesi matematiksel dengeyi yok etmişti. Önemsiz veri, ölçülemeyecek kadar büyümüş, mutlağın kendisine dönüşmüştü. Bogrov'un inlemeleri, adını haykıran sesin insan sesine hiç benzememesi, kapılardan yükselen boğuk trampet gürlemesi... Kulağı bunlarla doluydu şimdi; bunlar aklın cılız sesini örtüyordu, dalgalar boğulan bir insanın gırtlak gurultularını nasıl örterse.</p>
<p class="calibre1">Öylesine bitkindi ki, oturduğu yerde uyuyakaldı Rubas-hov; başı duvara yaslı, hâlâ bumuna takılı duran gözlüklerinin ardında gözleri kapalıydı.</p>
<p class="calibre1"><a id="bookmark3"></a><span class="calibre3">7</span></p>
<p class="calibre1">Uykusu arasında inledi; ilk tutuklanışının rüyasını görüyordu bir kez daha; yatağın kıyısından sarkmış olan eli, sabahlığının kolunu arandı; kafasına inecek darbeyi bekledi, ama darbe gelmedi.</p>
<p class="calibre1">Uyandı, çünkü birdenbire hücresinin elektriği yanmıştı. Başucuna biri dikilmiş ona bakıyordu. Rubashov olsun olsun on beş dakika kadar uyumuştu ama, o rüyayı gördüğünde kendini toparlaması hep birkaç dakika sürerdi. Parlak ışık gözlerini kamaştırdı, kafasında ağır ağır birtakım olasılıklar sıralandı her zamanki gibi, sanki bilinçsiz bir ri-tüel yineleniyordu. Bir hücredeydi, ama düşman bir ülkede değildi; onu yalnızca rüyasında görmüştü. Demek oluyor ki özgürdü; ama 1 Numara’nın renkli fotoğrafı yoktu duvarda, aynca az ötede bir kova duruyordu. Üstelik, yanıbaşın-da dikilmiş duran adam Ivanov'du ve yüzüne yüzüne sigara dumanı üflüyordu. Bu da mı rüyaydı yoksa? Hayır, Iva-nov gerçekti, kova gerçekti. Kendi ülkesindeydi ama burası bir düşman ülkesine dönüşmüştü ve Ivanov, eski dostuydu ama artık o da düşmanı olmuştu. Arlova’nın sızlanmala<span class="calibre2">rı</span> da rüya değildi. Yo, hayır, kapısının önünden balmumun-dan bir kukla gibi sürükleyip götürdükleri kişi Arlova değil, Bogrov’du gerçekte. Yoldaş Bogrov, sapına kadar sadık dost, onun adını haykırmıştı; rüya değildi bu. Öte yandan, vaktiyle Arlova ne demişti: “Benimle ne istersen yapabilirsin...”</p>
<p class="calibre1">“Hasta mısın?” diye sordu Ivanov.</p>
<p class="calibre1">Işığın kamaştırdığı gözlerini kırpıştırdı Rubashov ona bakarken. “Sabahlığımı verir misin?” dedi.</p>
<p class="calibre1">Ivanov ona dikkatle bakıyordu. Rubashov'un yüzünün sağ tarafı şişmişti. “Kanyak ister misin?” diye sordu Ivanov ve yanıt beklerken gözetleme deliğine doğru topalladı, koridora bir şeyler seslendi. Rubashov kırpıştırmayı sürdürdüğü gözleriyle onu izledi. Sersemliği bir türlü geçmiyordu. Uyanmıştı ama her şeyi bir is bulutunun ardından görüyor, boğuk işitiyordu.</p>
<p class="calibre1">“Seni de mi tutukladılar?” diye sordu.</p>
<p class="calibre1">Ivanov alçak sesle, “Hayır,” dedi. “Seni görmeye geldim. Galiba ateşin var.”</p>
<p class="calibre1">Rubashov, “Bana bir sigara ver,” dedi. Bir iki derin nefes çektikten sonra görüşü biraz düzeldi. Yeniden yatağa uzandı, tavana bakarak sigara içmeyi sürdürdü. Hücrenin kapısı açıldı; gardiyan bir şişe kanyak ile bir bardak getirdi. Bu kez gelen yaşlı adam değil, üniformalı, zayıf, gözlükleri metal çerçeveli bir gençti. Ivanov'a selam çaktıktan sonra şişe ile bardağı eline tutuşturdu, kapıyı dışarıdan kapatıp gitti. Koridorda uzaklaşan ayak sesleri duyuldu.</p>
<p class="calibre1">Ivanov yatağın kıyısına oturarak bardağı doldurdu. “İç hadi,” dedi. Rubashov bardağı bir dikişte boşalttı. Kafasının içindeki sis dağıldı, olaylar ve insanlar -ilk ve ikinci hapisliği, Arlova, Bogrov, Ivanov- zaman ve uzam içinde bir sıraya girdi.</p>
<p class="calibre1">“Sancın var mı?” diye sordu Ivanov.</p>
<p class="calibre1">Rubashov, “Hayır,” dedi. Hâlâ anlayamadığı tek şey, Ivanov’un bu hücrede ne aradığıydı.</p>
<p class="calibre1">“Yanağın çok kötü şişmiş. Herhalde ateşin de var.”</p>
<p class="calibre1">Rubashov ayağa kalktı, gözetleme deliğinden koridora baktı, boş olduğunu gördü, kafasını iyice toparlayıncaya dek hücrenin içinde aşağı yukarı birkaç kez yürüdü. Sonra, yatağın ayak ucunda oturmuş sigarasının dumanını halka halka üfleyen Ivanov'un önünde durdu.</p>
<p class="calibre1">“Burada ne arıyorsun?” diye sordu.</p>
<p class="calibre1">“Seninle konuşmak istiyorum. Hadi tekrar uzan, biraz daha kanyak iç.”</p>
<p class="calibre1">Rubashov gözlüğünün ardından ironik bir bakış fırlattı ona. “Şu ana kadar senin iyi niyetli davrandığına inanmaya çalışıyordum,” dedi. “Ama artık hayvanın biri olduğunu anladım. Defol git buradan.”</p>
<p class="calibre1">Ivanov kımıldamadı bile. “Bu iddianın nedenlerini açıklamak lütfunda bulunur musun?” dedi.</p>
<p class="calibre1">Rubashov hücresini 406 Numara'dan ayıran duvara yaslandı, sakin sakin sigarasını içen Ivanov'a tepeden baktı.</p>
<p class="calibre1">“Madde bir: Bogrov ile olan dostluğumu biliyordun. Dolayısıyla Bogrov'un -ya da ondan geri kalan şeyin- son yolculuğunda benim hücremin önünden geçirilmesini sağlıyordun, hatırlatma kabilinden. Bu sahneyi kaçırmamam için tüm önlemleri alıyorsun: Onun idam edileceği önceden, çaktırılmadan sızdırılıyor, duvar iletişimiyle haberin bana ulaşacağı öngörülüyor, ki nitekim öyle oluyor. Gösteriyi düzenleyenin ikinci bir inceliği ise benim burada olduğumu Bogrov'a, son anda, tam köşeyi dönmeden bildirmek. .. Bu bilginin onda son bir şok ve sesli bir tepki yaratacağı da öngörülmüş, ki bu da aynen gerçekleşiyor. Bunla-nn hepsi beni depresyona sürüklesin diye hesaplanmış. Ve en karanlık anımda, yoldaş Ivanov, kolunun altında bir şişe kanyak ile, bir kurtarıcı gibi yetişiyor. Bunu dokunaklı bir barışma sahnesi izliyor, birbirimize sarılıyoruz, gözlerimiz dolarak savaş anılarını tazeliyoruz, bu arada, çarçabuk, ben itirafnamemi imzalıyorum. Derken yorgun mah-küm derin bir uykuya dalıyor, yoldaş Ivanov, cebinde imzalı ifade metniyle ayaklarının ucuna basarak olay mahallini terk ediyor ve birkaç gün geçmeden terfi ediyor... Şimdi lütfen çık git artık.”</p>
<p class="calibre1">Ivanov gene kımıldamadı. Havaya duman üfledi, gülümsedi, altın dişleri göründü. “Gerçekten bu kadar ilkel bir kafam olduğunu mu düşünüyordun?” diye sordu. “Ya da, daha doğrusu, bu kadar kötü bir ruhbilimci olduğuma inanabilir misin?”</p>
<p class="calibre1">Rubashov omzunu silkti. “Bu numaralarınız midemi bulandırıyor," dedi. “Seni buradan dışarı atamam. Eğer içinde şu kadarcık bir insanlık kaldıysa, beni bundan böyle rahat bırakırsın. Hepinizden ne kadar tiksindiğimi hayal bile edemezsin.”</p>
<p class="calibre1">Ivanov bardağı yerden aldı, doldurdu ve içti. “Şöyle bir anlaşma öneriyorum,” dedi. “Sözümü kesmeden beş dakika konuşmama izin ver ve dediklerimi can kulağıyla dinle. Ondan sonra hâlâ gitmemi istiyorsan, kalkar giderim."</p>
<p class="calibre1">“Dinliyorum." Ivanov'un karşısındaki duvara yaslanmış duran Rubashov saatine bir göz attı.</p>
<p class="calibre1">“Bir kere, içinde herhangi bir şüphe ya da umut kaldıysa eğer, Bogrov'un vurularak idam edildiğini doğruluyorum. İkincisi: Birkaç aydır hapiste bulunuyordu ve son birkaç gün işkenceye tâbi tutuldu. Bunu açık duruşma sırasında söylersen ve hattâ komşularına tıklarsan bile, benim işim bitmiş olur, bilesin. Bogrov’a neden işkence yapıldığının sebeplerini sonra konuşuruz. Üçüncüsü: Senin hücrenin önünden geçirilmesi ve burada olduğunun ona söylenmesi, evet, kasten yapılmış bir şey. Dördüncüsü: Senin deyişince bu iğrenç numara benim tarafımdan değil, verdiğim talimata özellikle karşı çıkan meslektaşım Gletkin tarafından düzenlendi."</p>
<p class="calibre1">Sustu. Duvara yaslanmış duran Rubashov hiçbir şey demedi.</p>
<p class="calibre1">Ivanov devam etti: “Ben hiçbir zaman böyle bir hata yapmazdım. Senin duygularını sakındığımdan değil, kişisel taktiklerime aykırı olduğu için ve senin ruhsal yapını iyi bildiğimden. Son zamanlarda birtakım insancıl değerlere ve benzer duygusallıklara fazlaca eğilimin olduğunun farkındayım. Ayrıca Arlova hikâyesini hâlâ hazmedebilmiş değilsin. Bogrov ile ilgili sahne ancak senin depresyonunu ve ahlâkı eğilimlerini yoğunlaştıracaktı, besbelliydi bu; ancak Glet-kin gibi ruh hallerinden hiç anlamayan bir salak yapabilirdi böyle bir hatayı. Bu Gletkin son on gündür başımın etini yiyor, sana “sert" uygulamalar yapılması konusunda. Çünkü, bir kere senden hiç hoşlanmıyor - çoraplanndaki delikleri bumuna soktuğun için; aynca, köylüleri yola getirmekten başka bir şey bilmez... Bogrov olayının açıklığa kavuştuğunu umarım. Kanyağı getirtmeme gelince... Buraya girdiğimde aklın tam olarak başında olmadığı içindi. Seni sarhoş etmek benim işime gelmez. Seni birtakım ruhsal şoklara sürüklemek de işime gelmez. Bütün bunlar senin ahlâksal heyecanını artırmaktan başka bir işe yaramaz. Oysa bana gereken senin ayık, uyanık ve mantıklı olman. Ancak durumunu sakin sakin düşünüp sonuca varman benim çıkarlanma uygun olabilir. Çünkü her şeyi nihai sonuçlanna dek düşünüp irdelediğinde, işte o zaman ve yalnızca o zaman boyun eğeceksin... ”</p>
<p class="calibre1">Rubashov omuzlannı silkti, ama daha ağzım açamadan Ivanov sözlerini sürdürdü:</p>
<p class="calibre1">“Biliyorum, şu anda boyun eğmeyeceğinden eminsin. Bir tek soruma cevap ver: <span class="calibre2">Eğer</span> boyun eğmenin mantıksal gerekliliğine ve nesnel doğruluğuna inanacak olursan, o zaman bunu yapar mısın?”</p>
<p class="calibre1">Rubashov hemen karşılık vermedi. Konuşmanın kendisine hiç de yararlı olmayacak bir yönde ilerlediğini belli belirsiz anlıyordu. Aradan beş dakika geçmişti ve o Ivanov'u dı-şan atmamıştı. Başlı başına bu bile Bogrov'a yapılmış bir ihanet gibi geliyordu ona ve Arlova'ya ve de Richard ile Küçük Loewy'e.</p>
<p class="calibre1">“Git artık,” dedi Ivanov'a. “Boşuna uğraşıyorsun.” Bir süredir Ivanov'un önünde, hücre boyunca gidip gelmekte olduğunu ancak o an fark etti.</p>
<p class="calibre1">Ivanov yerinden kalkmadı. “Sesinin tonundan anlıyorum ki,” dedi, “Bogrov olayında benim oynadığım rol hakkında yanıldığının artık farkındasın. O zaman neden gitmemi istiyorsun? Neden soruma yanıt vermiyorsun?.. ” Öne doğru hafifçe eğildi, alaycı gözlerle Rubashov'un yüzüne baktı, sonra ağır ağır, her sözcüğün üstüne basarak şöyle dedi: <span class="calibre2">“Çünkü benden korkuyorsun.</span> Çünkü benim düşünce ve tartışma tarzım seninkinin aynısı, kendi kafanın içindeki yankıdan korkuyorsun. Birazdan ‘Yıkıl karşımdan, şeytan...’ diye bağıracaksın... ”</p>
<p class="calibre1">Rubashov sesini çıkarmadı. Ivanov'un önünde bir aşağı bir yukarı yürümeyi sürdürüyordu. Kendini çaresiz hissediyor, etkili bir tartışmaya giremeyeceğine inanıyordu. Bilinçli olarak yaşadığı suçluluk duygusu -ki Ivanov buna ahlâki heyecan diyordu- mantıksal formüllerle ifade edilemezdi, ‘dilbilgisel kurmaca'nın alanına giriyordu çünkü. Aynı zamanda, Ivanov'un ağzından çıkan her cümle gerçekten de kendi kafasında bir yankı uyandınyordu. Bu tartışmanın gelişmesine izin vermekle hata ettiğini düşündü. Sanki eğik ve dümdüz bir platformun üstünde duruyor, elinde olmadan aşağı doğru kayıyordu.</p>
<p class="calibre1"><span class="calibre2">“Apage Satanas!"<a id="footnote1"></a><sup class="calibre7"><a href="#bookmark4">1</a></sup></span> diye yineledi Ivanov ve kendisine bir bardak kanyak daha doldurdu. “Bir vakitler günahın çağrısı şehvet alanındaydı, şimdiyse saf akıl olarak çıkıyor karşısına. Değerler değişiyor elbet. Dinsel bir sahne oyunu yazmak isterdim, Tanrı ile şeytanın aziz Rubashov'un ruhunu ele geçirmek için çarpışmalarını anlatan... Günah dolu bir yaşamdan sonra yüzünü Tanrı’ya dönüyor; o Tanrı'nın da endüstriyel liberalizm ve Ruhun Kurtuluş Ordusu tarafından dağıtılan çorbadan oluşan çifte gıdası var. Öte yandan, şeytan, tam tersine, ince uzun, yüzeysel zevklerden arınmış, fanatik bir mantık düşkünü. Makyavelli okuyor, Ignatious Loyo-la, Marx ve Hegel okuyor; soğuk ve insanlara karşı acımasız ama bunun nedeni matematiksel bir insaf aslında. Ebedi bir lanet var üstünde, en iğrendiği şeyi sürekli yapmak gibi: Yani, tüm katliamları yok etmek için katil olmak, kuzular bir daha hiç boğazlanmasın diye kuzular kurban etmek, insanlar kendilerini kırbaçlatmamayı öğrensinler diye onları Rus kamçıları ile kırbaçlamak, üst düzey ilkeler uğruna her türlü günlük ahlâksal ilkelerden arınmak, insanoğlunun nefretini göze almak, ona duyduğu sevgi yüzünden, soyut ve geometrik bir sevgi, evet. <span class="calibre2">Apage Satanas!</span> Oysa yoldaş Rubas-hov aziz bir kurban olmayı yeğliyor. Yaşamı boyunca kendisinden nefret etmiş olan liberal basının köşe yazarları, ölümünden sonra onu göklere çıkaracaklar. Birden vicdan diye bir şey keşfetmiş; oysa vicdanlı olmak denilen şey bir devrimci için dünyanın en uygunsuz özelliği. Vicdan denilen şey insanın beynini kanser gibi kemirir, sonunda gri hücreler bütünüyle yenilip yutulur. Şeytan yenilmiştir, geri plana çekilir, ama sanma ki öfke içinde dişlerini gıcırdatıp alev tükürür. Omuzlarını silker yalnızca, dünyanın değerlerinden çoktan arınmıştır o, zaaflarına kapılıp onu terk eden, terk ederken cafcaflı sebepler uyduran nicelerini görmüştür...”</p>
<p class="calibre1">Ivanov, kendine bir bardak kanyak daha doldurmak için sustu. Hücre içi yürüyüşünü hiç kesmemiş olan Rubashov bir süre sonra sordu:</p>
<p class="calibre1">“Bogrov’u neden idam ettiniz?”</p>
<p class="calibre1">“Neden mi? Denizaltı meselesinden,” dedi Ivanov. “Tonaj ile ilgili bir problem vardı, eski bir anlaşmazlık, hatırlamıyor musun? İlk ortaya çıktığında senin de haberin vardı. Yok muydu?</p>
<p class="calibre1">“Bogrov, uzun menzilli, yüksek tonajlı denizaltıların yapımından yanaydı. Parti ise kısa menzilli, küçük denizaltılar öngörüyordu. Aynı parayla bir büyük denizaltı yerine üç tane yapılabilir. Her iki tarafın da teknik açıdan geçerli iddiaları vardı. Uzmanlar bir sürü teknik eskizler, cebir formülleri falan ileri sürdüler; ama asıl sorun başkaydı. Büyük denizaltı demek, dünya devrimini gerçekleştirmek amacıyla saldırgan bir politika izlemek demek. Küçük denizaltılar ise kıyı savunması anlamına geliyor, yani, öz savunma ve dünya devriminin ertelenmesi. 1 Numara da, Parti de ikinci şıktan yanaydılar.</p>
<p class="calibre1">“Deniz kuvvetlerinde ve eski tüfek subaylar arasında Bog-rov'un pek çok yandaşı var. Onu bertaraf etmek yeterli olmayacaktı, bir anda her türlü etkisini yok etmek gerekiyordu. Yüksek tonajlı denizaltı yapımında ısrar edenlerin aslında sabotör ve vatan haini olduklarını açıklayarak maskelerini düşürmek üzere bir duruşma yapılması kararlaştırıldı. Alt kademelerdeki birtakım mühendisleri ayarlamıştık zaten, istediğimiz her şeyi halk önünde itiraf edecek kıvama getirmiştim. Ama Bogrov oyuna katılmayı reddetti. Son ana dek inat etti. ille de dünya devrimi ve de yüksek tonaj diye tutturdu. Çağın yirmi yıl gerisindeydi. Şu anki durumun bize karşı olduğunu anlamıyordu bir türlü. Avrupa bir gericilik dönemi geçiriyor, bizler dalganın göbeğinde konumlanmışız, bir sonraki dalganın bizi yükselteceği ana dek beklemek zorundayız. Halka açık bir duruşma yapacak olsak, bu milletin kafasını karıştıracaktı ancak. İdari bir formülle onu yok etmekten başka yol yoktu. Bizim yerimizde olsan sen de aynı şeyi yapmaz mıydın?”</p>
<p class="calibre1">Rubashov cevap vermedi. Yürümeyi kesti, 406 Numa-ra’nın duvarına yaslanarak kovanın yanında durdu. Kovadan mide bulandırıcı bir koku yükseliyordu. Gözlüğünü çıkardı, kızarmış, kanlanmış gözlerini avcısına bakarcasına Ivanov'a çevirdi.</p>
<p class="calibre1">“Onun nasıl inlediğini işitmedin sen,” dedi.</p>
<p class="calibre1">Ivanov, sigarasının izmaritiyle yeni bir sigara yaktı; kovadan gelen pis koku onu da fenâ halde rahatsız ediyordu.</p>
<p class="calibre1">“Hayır, işitmedim,” dedi. “Ama benzer şeyler işittim de, gördüm de. Ne olmuş?”</p>
<p class="calibre1">Rubashov sesini çıkarmadı. Ona anlatmaya çalışmak bo-şunaydı. İnleyip sızlanmalar, trampet sesini taklit eden vuruşlar bir kez daha yankılandı kulaklarında. Bunu nasıl ifade edebilirdi insan? Ya, Arlova’nın göğüslerinin kıvrımını, ılık, dik uçlarını? Hiçbir şey ifade edilemezdi. “Sessizce öl,” yazıyordu berberin verdiği kâğıtta.</p>
<p class="calibre1">“N'olmuş yani?” diye yineledi Ivanov. Sakat bacağını uzatarak yanıt bekledi. Yanıt gelmeyince konuşmayı sürdürdü:</p>
<p class="calibre1">“Sana şu kadarcık acısaydım, şimdi kalkar, seni rahat bırakırdım,” dedi. “Ama şu kadarcık bile acımıyorum. İçki içiyorum; sen de biliyorsun ki, bir süre uyuşturucu da kullandım; ama şu ana dek acımak denilen o kötü huya kendimi kaptırmamayı başardım. En ufak bir dozu bile insanı mahvetmeye yeter. İnsanoğlunun kaderine ağlamak, kendin için ağıtlar yakmak, ırkımızın buna hastalıklı bir yatkınlığı vardır, bilirsin. En büyük şairlerimiz bu zehirle yok ettiler kendi kendilerini. Kırk elli yaşlarına dek devrimciydiler, derken acıma duygusuna gömüldüler ve dış dünya onları kutsallık mertebesine yükseltti. Sende de aynı hırsı görüyorum. Üstelik bunun yalnızca sana özgü, bireysel bir süreç olduğunu sanıyorsun, daha önce kimsenin başına gelmemiş bir şeymiş gibi. .. ” Sesi yükseldi, sigarasının dumanını bir bulut gibi üfledi. “Kendini bu gibi aşırılıklara kaptırmaktan kaçınmalısın,” dedi. “Her alkol şişesinin içinde ölçülebilir miktarda duygusal taşkınlık bulunur. Ne yazık ki pek az kişi, özellikle vatandaşlarımız arasında pek az kişi, acı çekmenin ve bunun kardeşi olan kendini küçümseme duygusunun yarattığı sarhoşluğun şişeden çıkan kadar ucuz olduğunu anlayabiliyor. Ağrı kesicinin etkisinden sıyrılıp da gözlerimi açtığım ilk anda, gövdemin sol dizimde sona erdiğini hissettiğimde ben de mutsuzluğun eşsiz heyecanına kapılmıştım. O sıralar bana çektiğin konferansları hatırlıyor musun?” Bardağına bir içki daha doldurdu ve anında boşalttı.</p>
<p class="calibre1">“Demek istediğim şu: İnsan dünyayı duygularının keyfini sonuna dek çıkaracağı metafizik bir genelev gibi görmemeli. Gözü kapalı uygulayacağımız ilk emir bu. Duygusallık paylaşımı, vicdan, tiksinme, umutsuzluk, pişmanlık ve bedele katlanma gibi şeyler bizim için serkeşlik kadar iticidir. Oturup kendi göbek deliğini seyrederek kendinden geçmek, gözlerini alçakgönüllülükle devirerek enseni Gletkin’in tabancasına uzatmak. .. Kolay çözümler bunlar. Bizim gibiler için en kolay kaçış yolu nedir? Şiddete karşı çıkmak, vazgeçmek, pişman olmak, kendi içinde huzuru aramak. Bu kaçış yoluna sapan pek çok devrimci vardır, Spartaküs'ten Den-ton’a, Dostoyevski’ye kadar; davaya ihanet etmenin en klasik biçimidir bu. Tann'nın çekiciliği şeytanınkine her zaman ağır basmıştır insanoğlu için, çok daha tehlikelidir. Kaos dünyaya egemen olduğu sürece Tann tarihsel bir yanlıştır ve insanın kendi vicdanıyla uzlaşmalarının hepsi yalandır. tçinden gelen o lanet olası ses her ne zaman yükselirse, kulaklarım tıka...”</p>
<p class="calibre1">El yordamıyla şişeye uzandı, bir bardak kanyak daha doldurdu. Rubashov şişenin yanya indiğini fark etti. Senin de teselliye gereksinmen var, diye düşündü.</p>
<p class="calibre1">Ivanov devam etti: “Tarihin en korkunç canileri Neron ya da Fouche tipinde kişiler değil, Gandhi ve Tolstoy tipinde-kilerdir. Gandhi’nin içinden gelen ses, tngiliz top ve tüfeklerinden daha etkili olmuştur Hintlilerin kurtuluşunu engellemek açısından. Kendini otuz altına satan bir adam, dürüst bir alışveriş yapmıştır; ama kendini kendi vicdanına satmak tüm insanlığa ihanet demektir. Tarih, <span class="calibre2">apriori</span> ahlâk dışıdır; vicdanı micdam yoktur. Tarihi, kilise okullarının ahlâkî ilkelerine göre sürdürmeye kalkmak demek, her şeyi olduğu gibi bırakmak demektir. Bunu sen de benim kadar biliyorsun. Bu oyunda nelerin ortaya konduğunu pekâlâ biliyorsun, gene de orada durmuş bana Bogrov’un inlemelerinden söz ediyorsun...”</p>
<p class="calibre1">Bardağını başına diktikten sonra ekledi:</p>
<p class="calibre1">“Ve de şişko Arlova’nın vicdanına batırdığı iğnelerden.” Ivanov'un alkolü iyi kaldırdığını öteden beri biliyordu Rubashov; davranışlarında gözle görülür bir değişiklik olmamıştı, her zamankinden daha vurgulu konuşmasının dışında. Gerçekten teselliye ihtiyacı var, diye düşündü Rubashov bir kez daha, belki benden de çok. Ivanov’un karşısına, dar tabureye oturup dinledi. Bütün bunlar onun için yeni şeyler değildi; yıllar yılı aynı bakış açısını aynı ya da benzer sözcüklerle savunmuştu kendisi de. Aradaki fark şuydu ki, Ivanov'un küçümseyerek sözünü ettiği bütün o içsel süreçler kendisi için birer soyutlamaydı o sıralar; oysa aradan geçen zaman içinde, ‘dilbilgisel kurmaca’yı kendi gövdesinde fiziksel bir gerçeklik olarak yaşamıştı. Ama, sırf kendisi artık bu akıl dışı süreçleri yakından tamdı diye onlan geçerli kılabilir miydi? “Mistik zehimame" ile savaşmaktan vaz mı geçmeliydi insan kendisi de o zehiri tattı diye? Bir yıl önce Arlova’yı ölümüne gönderirken, idam olayının aynntılannı gözlerinde canlandıracak kadar hayal gücüne sahip değildi de, şimdi olayın bazı yanlarını öğrendi diye başka türlü davranması doğru muydu? Richard'ı, Arlova'yı, Küçük Loewy'i harcamakta haklıydılar ya da değildiler. Ama Richard'ın kekemeliği, Arlova'nın göğüslerinin biçimi ya da Bogrov'un inlemeleri yapılan işin nesnel haklılığını ya da haksızlığını etkileyemezdi ki...</p>
<p class="calibre1">Rubashov hücrenin içinde dolaşmaya koyuldu yeniden. Hapse atıldığından beri yaşadığı her şeyin yalnızca bir pre-lüd olduğunu hissediyordu; onca düşünüp taşınmış, kafa yormuş ama kendini bir çıkmazda -Ivanov'un sözünü ettiği “metafizik genelev"in eşiğinde- bulmuştu, yeni baştan düşünmeye başlaması gerekiyordu. Ama ne kadar vakti kalmıştı? Durdu, Ivanov'un elindeki bardağı alıp başına dikti. Ivanov gözlerini ondan ayırmadı.</p>
<p class="calibre1">“Şimdi oldu işte," dedi hafif bir gülümsemeyle. Diyalog şeklindeki monologların yararlan inkâr edilemez. Kaçış çağrısını etkili bir biçimde dile getirdim umanın. Ne yazık ki karşı tarafın temsilcisi aramızda değil. Ama onun numaralarından biridir bu; hiçbir zaman akılcı bir tartışmaya yanaşmaz. İnsanı hep en savunmasız anlarında, yapayalnızken ya da kuvvetli bir <span class="calibre2">mizansen</span> eşliğinde yakalar: Alev alev yanan dikenli çalıların arasında ya da bulutlu dağ tepelerinde uyuyan kurbanları ise özellikle tercih eder. Müthiş ahlâkçının yöntemleri hem hakka hukuka aykırı hem de epeyce te-atraldir...”</p>
<p class="calibre1">Rubashov artık dinlemiyordu onu. Hücre içi voltasını sürdürürken, acaba bugün, Arlova hâlâ hayatta olsaydı onu bir kez daha feda eder miydi, onu düşünüyordu. Bu problem kafasını kurcalayan en önemli şeydi, sanki tüm öteki soruların yanıtını içermekteydi... Ivanov’un önünde durdu ve sordu:</p>
<p class="calibre1">“Raskolnikov’u hatırlıyor musun?”</p>
<p class="calibre1">Ivanov’un yüzünde ironik bir gülümseme belirdi. “Eninde sonunda bu noktaya gelmeni bekliyordum. Suç <span class="calibre2">ve Ceza.</span> İyice çocuklaşıyorsun, ya da bunaklık mı?..”</p>
<p class="calibre1">“Bir dakika, bir dakika,” dedi Rubashov yeniden hızlı hızlı yürümeye koyularak. “Bütün bunlar boş laf, gene de asıl konuya yaklaşıyoruz. Hatırladığım kadarıyla problem şuydu: Öğrenci Raskolnikov’un kocakarıyı öldürmeye hakkı var mı yok mu? O genç ve yetenekli biri; dolu dolu yaşanacak bir hayatın biletini cebinde taşıyor denilebilir; kadın ise yaşlı ve dünyaya en ufak bir yaran yok. Ama denklem ayakta durmuyor. Bir kere, koşullar onu ikinci bir kişiyi öldürmeye zorluyor; basit ve mantıklı bir edimin önceden görülmeyen mantıksız bir sonucu bu. tkincisi, koşullar ne olursa olsun, denklem gene de yanlış, çünkü matematiksel birimlerin yerini insanlar aldığında iki kere ikinin dört etmediğini anlıyor Raskolnikov... ”</p>
<p class="calibre1">“Bana fikrimi soracak olursan, aslında o kitabın her nüshasının yakılarak imha edilmesi gerekir,” dedi Ivanov. “Bu gibi insancıl bir sis felsefesini olduğu gibi ciddiye alsak sonu nereye varır, bir düşün: Yani, bireylerin kutsallığı ilkesinden ayrılmasak, insan hayatını aritmetik kurallarının dışında tutsak. Ne olur o zaman? Ordu kumandanı, koca bir alayı kurtarmak için öncü timini gözden çıkaramaz. Bizler Bogrov gibi bir salağı feda edemediğimiz için kıyı kentlerimizin birkaç yıl içinde yerle bir edilmesini göze almak durumunda kalırız...”</p>
<p class="calibre1">Rubashov başını iki yana salladı:</p>
<p class="calibre1">“Tüm örneklerini savaştan veriyorsun, yani, anormal koşullardan.”</p>
<p class="calibre1">“Buhar makinası icat edileli beri, dünya sürekli anormal koşullar içinde bulunuyor,” diye karşılık verdi Ivanov. “Savaşlar ve devrimler bu durumun gözle görülür ifadeleri yalnızca. Öte yandan, senin Raskolnikov, serseri bir caniden başka bir şey değil: Kocakarıyı öldürmekle mantıklı davranıyor, tamam da, bunu kendi kişisel çıkarları için yapması yanlış. Doğru sonuca varmak için her yolun geçerli olduğu ilkesi politik ahlâkın tek kuralı olmuştur her zaman ve hep olacaktır; başka her şey boş laftır, dokunduğun anda elinden kaçacak saçmalıklardır... Raskolnikov kocakarıyı Parti’nin emriyle gebertseydi -diyelim grevdeki işçilere parasal kaynak sağlamak ya da yasadışı basına para aktarmak için- denklem dimdik ayakta kalırdı, problemi tamamen yanlış açıdan ele alan bu roman da hiç yazılmazdı. Çok da isabet olurdu aynca.”</p>
<p class="calibre1">Rubashov karşılık vermedi. Hâlâ aynı problem kurcalıyordu kafasını: Son olup bitenlerden ve birkaç gündür başından geçenlerden sonra, bugün aynı durumda olsa Arlova’yı gene de ölüme gönderir miydi? Bilemiyordu. Ivanov’un tüm söyledikleri mantık açısından doğruydu. Gizli düşman sesini kesmişti, varlığını yalnızca yarattığı tedirginlikle hissettiriyordu. Üstelik Ivanov bu konuda da haklıydı; yani, söz konusu ‘gizli düşman’ın hiçbir zaman tartışmaya açık olmaması, insana en savunmasız ve korunmasız anlarında saldırması onun hiç de iyi niyetli olmadığını gösteriyordu.</p>
<p class="calibre1">“tdeolojileri birbirine karıştırmak hiç onaylamadığım bir şey,” diye devam etti Ivanov. “Yalnızca iki ahlâk anlayışı var insanoğlunun elinde ve bunlar karşıt kutuplarda bulunuyor. Biri Hıristiyan ve insancıl; bireyin kutsallığını kabul ediyor ve aritmetik kurallarının insanlara uygulanamayacağını savunuyor. Öteki ise temel ilke olarak toplumsal amacın her yolu haklı kıldığı gerçeğinden hareket ederek, bireyin her açıdan topluma tâbi olmasını, hattâ uğruna feda edilmesini öngörüyor; buna izin vermekle kalmıyor yalnızca, kesinlikle gerektiğini açıklıyor. Yani, toplum bireyi bir deneyde kullanılan tavşandan ya da kurban edilecek bir kuzudan farklı almıyor ele. Birinci anlayışa ‘canlı kesim’ karşıtı ahlâk diyebiliriz, ikincisine ise ‘canlı kesim’ ahlâkı. Daldan dala konan hevesliler ve de ahmaklar öteden beri bu iki anlayışı uzlaştırmaya çalışmışlardır; oysa pratikte imkânsızdır bu. tktidar ve sorumluluk yüklerini sırtında taşıyan herkes, bir seçim yapma durumuna geldiği ilk anda öğrenir bu gerçeği ve kaçınılmaz olarak ikinci seçeneğe yönelir. Hıristiyanlığın devlet dini olarak kurulmasından bu yana, Hıristiyanlık ilkelerini olduğu gibi uygulamış bir tek devlet gösterebilir misin bana? Elbette hayır. Gerektiği anda -ki politikada her an bir şey gerekir- hükümdarlar, olağanüstü tedbirlere başvurabilecekleri “olağanüstü durumlar" yaratmayı bilmişlerdir her zaman. Uluslar ve sınıflar var oldukça her an karşılıklı öz savunma durumunda bulunacaklar ve insancıl davranışları başka bir tarihe ertelemek zorunda kalacaklardır..."</p>
<p class="calibre1">Rubashov pencereden baktı. Eriyen kar yeniden buz tutmuş, parlamaya başlamıştı, yüzey beyaz-sarı, eğri büğrü kristal parçacıklarından oluşmuş gibiydi. Duvarın üstündeki nöbetçi, sırtladığı tüfeğiyle bir aşağı bir yukarı yürümeyi sürdürüyordu. Gökyüzü açıktı ama ay ışığı yoktu. Makinalı tüfek kulesinin arkasında samanyolu görünüyordu.</p>
<p class="calibre1">Rubashov omuzlarını silkti. “Politikayla insancıllığın, bireye saygı ile toplumsal gelişmenin uyuşmadığını kabul edelim,” dedi. “Gandhi’nin Hindistan’ı felâkete sürüklediğini, temiz ve insancıl yollan yeğlemenin politik iktidarsızlığa sebep olduğunu kabul edelim. Olumsuzluklar konusunda aynı fikirdeyiz. Ama baksana öteki seçenek bizi nerelere getirdi... ”</p>
<p class="calibre1">“Neeee, nerelere getirmiş?” diye sordu Ivanov.</p>
<p class="calibre1">Rubashov gözlüğünü koluna sürttü, miyop gözleriyle ona baktı. “Ne mezbelelik,” dedi, “altınçağımızı ne biçim bir mezbeleliğe dönüştürdük.”</p>
<p class="calibre1">Ivanov gülümsedi. “Belki,” dedi mutlu bir edayla. “Sen de Gracchi’ye, Saint-Just’a, Paris Komünü’ne bak. Şimdiye dek tüm devrimler ahlâkçı hevesliler tarafından yürütülmüş. Hepsinin niyeti çok iyiymiş ama bu tür heveskârlıklar yüzünden yıkılıp gitmişler. “İlk kez <span class="calibre2">biz</span> başarılı olduk, dediğimizi yaptık... ”</p>
<p class="calibre1">“Öyle,” dedi Rubashov. “Her dediğimizi o kadar iyi yaptık ki, adil bir toprak paylaşımı yapacağız diye bir yıl içinde beş milyon çiftçi ailesinin açlıktan ölmesine bile bile razı olduk. Her dediğimizi o kadar iyi yaptık ki, insanları endüstriyel sömürünün kelepçelerinden kurtarmak adına on milyon kişiyi kutup bölgelerine ve doğudaki vahşi ormanlara zorunlu işçi olarak, eski zamanların forsa mahkûmlarından farksız koşullar altında çalışmaya gönderdik. Dediklerimizle yaptıklarımız birbirine o kadar uyuyor ki, en ufak bir fikir çatışmasını çözümlemenin tek yolunu biliyoruz: ts-ter denizaltılar söz konusu olsun, ister gübre, ister izlenecek Parti politikası olsun, ister Hindi-Çin politikası, tek çözüm öldürmek. Mühendislerimiz yapacakları en ufak bir hesap yanlışlığı sonucunda ya hapsi ya da darağacını boylayacak-lan bilinciyle çalışıyorlar gece gündüz. Yönetimin üst düzey kadroları kendilerini perişan ya da düpedüz yok ediyorlar, çünkü en ufak bir hatadan sorumlu tutuldukları anda kendi kellelerinin gideceğini biliyorlar. Şairlerimiz üslup sorunlarıyla ilgili tartışmaları gizli polise ihbarlar yaparak sonuçlandırmayı yeğliyorlar, çünkü dışavurumculara göre doğalcılar karşı devrimci oluyor ve tabii tersi de geçerli. Gelecek kuşakların çıkarlarını koruyabilmek için, şimdikileri öylesine yoksulluğa zorunlu kıldık ki ortalama ömür uzunluğu şimdiden dörtte bir kısaldı. Ülkemizin egemenliğini savunmak uğruna öylesine olağanüstü tedbirler aldık, o kadar çok geçiş dönemi yasaları çıkardık ki, hepsi, her bakımdan devrim amaçlarının tam karşıtı. tnsanların yaşam standardı devrim öncesinden daha düşük; çalışma koşullan eskisinden beter, disiplin daha insanlık dışı; parçabaşı çalışma eziyeti kolonyal ülkelerin yerli işçilerine uyguladığından bin beter; idam cezası yaşını on ikiye indirdik; cinsellikle ilgili yasalarımız tngiltere’dekilerden daha dar görüşlü; lidere tapınma açısından en gerici diktatörlüklerden daha Bi-zansvariyiz. Basınımız ve eğitim sistemimiz, şovenizm, militarizm, dogmatizm, konformizm ve cehalet üstüne kurulu. Hükümetin keyfi yönetimi sınır tanımıyor, tarihte eşi benzeri görülmemiş ölçüde sınırsız; basın özgürlüğü, düşünce, ifade, seyahat özgürlüğü, sanki tnsan Haklan Beyannamesi hiç yokmuşçasına kısıtlı. Devâsâ bir polis örgütü kurduk, ihbarcılığı ulusal bir kurum haline getirdik, fiziksel ve ruhsal işkenceyi ince, rafine bir bilim haline getirdik. Ülkenin inim inim inleyen yığınlarını önümüze katmış, kırbaç darbeleriyle sürüyoruz yalnızca bizim görebildiğimiz gelecekteki marazi mutluluğa doğru. Çünkü şimdiki kuşağın enerjisi tükenmiş durumda; devrimi yaparken tükendi; çünkü bu kuşağın kanı iliği kurumuş durumda, geriye kala kala, inleyen, duygulan körelmiş, beklentileri tükenmiş bir yığın kurban artığı kalmış... Bizim dediğini yapma, sonuca varma çabalarımızın sonuçlan bunlar işte. Canlı kesim ahlâkı demiştin, değil mi? Bana sorarsan, araştırmacılar kurbanın derisini yüzmüş de dokuları, kaslan, sinirleri açıkta bırakıp gitmiş gibi geliyor kimi kez...”</p>
<p class="calibre1">“Eeee, ne olmuş? Fenâ mı olmuş?" dedi Ivanov mutlulukla. “Bence harika. Tarihte daha harika bir şey olmuş mudur? insanoğlunun derisini yüzüp ona yepyeni bir ten veriyoruz. Sinirleri zayıf insanların kaldırabilecekleri bir şey değil elbette. Bütün bunlar bir vakitler seni de coşkulandınrdı. Ne oldu, nasıl oldu da kız kurulan kadar hassas kesildin?"</p>
<p class="calibre1">Rubashov, “Bogrov’un adını haykırdığını duydum," diyecekti, ama bu yanıtın anlamsız olduğunu biliyordu. Şöyle dedi:</p>
<p class="calibre1">“Aynı metaforu sürdürecek olursak: Bizim kuşağın derisi yüzülmüş cesedini görüyorum da, yerini yeni bir tenin aldığını göremiyorum. Bizler, hepimiz, tarihe karşı fizik deneyi yapar gibi davrandık. Aradaki önemli fark şu ki, fizikte deneyi binlerce kez yineleyebilirsin, ama tarihte yalnızca bir kez yapabilirsin bunu. Danton ve Saint-just darağacına bir tek kez gönderilebilir ve gün gelir de büyük denizaltıların aslında daha iyi oldukları ortaya çıksa bile, artık yoldaş Bog-rov'un hayata dönmesi mümkün olmayacaktır."</p>
<p class="calibre1">“Buradan nereye varacaksın, peki?" diye sordu Ivanov. “Bir edimin sonuçlarını önceden tam olarak görmek hiçbir zaman mümkün olmadığına göre, her edimin sonucu kötüdür gerekçesiyle elimiz kolumuz bağlı oturacak mıyız? Her yaptığımız iş için kellemizi ortaya koyuyoruz, daha ne yapalım? Karşı kamptakilerde böyle bir namus yok. Herhangi bir bunak general binlerce yaşayan insanla deney yapmakta sakınca görmez, hata yaparsa eğer en çok emekliye ayırırlar, o kadar. Gericilerin, karşı devrimcilerin incelikleri, ahlâk kaygıları yok. Bir Sulla'nın, bir Gallifet ya da Koltachak’ın senin Raskolnikov’u okuduklarını düşünebiliyor musun? Senin gibi garip kuşlar yalnızca devrimin ağaçlarında barınır. Ötekilerin işi çok daha kolay... "</p>
<p class="calibre1">Saatine baktı. Hücrenin penceresi pis bir griye dönüşmüştü; camın kınk bölümünün üstüne yapıştırılmış olan gazete kâğıdı sabah rüzgârının etkisiyle kabarıp hışırdamaktaydı. Karşı duvardaki nöbetçi ileri geri yüz adım atmayı sürdürüyordu.</p>
<p class="calibre1">“Hele geçmişine baktığımızda,” diye sürdürdü Ivanov, “deneylere karşı duyduğun bu ani tiksinti biraz saf kaçıyor. Her yıl milyonlarca insan salgın hastalık ya da başka doğal afetler neticesinde anlamsızca ölmüyor mu? Tarihin gördüğü en önemli, en umut verici deney uğruna birkaç yüzbin canı feda etmekten kaçınmamız mı gerek? Kömür ya da cıva ocaklarında, pirinç tarlalarında, pamuk çiftliklerinde açlıktan ya da veremden ölen yığınlardan hiç söz bile etmiyorum. Kim aldınyor onlara? Kim soruyor nedenini nasılını? Ama biz burada nesnel gözle zararlı gördüğümüz birkaç yüzbin kişiyi kurşuna dizdik mi bütün dünyanın yufka yüreklileri ayağa kalkıyor. Evet, doğrudur, köylü nüfusumuzun asalak bölümünü yok ettik, açlıktan ölmelerine izin verdik. Bu kesinlikle bir kerede yapılması gereken bir ameliyattı; ama devrimden önceki cennet döneminde: Kurak geçen herhangi bir yıl içinde de o kadar insan ölüyordu hem de anlamsız ve yararsızca. San Irmak taşıp Çin’i seller götürdüğünde kurbanların sayısı yüzbinleri bulmuyor mu? Doğanın insanoğlu üstünde yaptığı anlamsız deneylerin haddi hesabı yok. tnsanoğlu kendi kendine deney yapmak hakkına neden sahip olmasın?”</p>
<p class="calibre1">Durakladı. Rubashov sesini çıkarmadı. Ivanov devam etti:</p>
<p class="calibre1">“Canlı kesim karşıtı derneklerin broşürlerinden herhangi birini okudun mu hiç? Son derece sarsıcı, yürek parçalayıcı şeyler. Zavallı bir itin karaciğeri kesilip çıkartıldıktan sonra ona bu eziyeti çektirenin elini yaladığını okuyunca insanın midesi kalkıyor, aynı senin bu gece olduğu gibi. Gene de, eğer bu adamların dediklerine uyulacak olsa, koleraya, tifoya, difteriye karşı serum üretmek imkânsız olacak...”</p>
<p class="calibre1">Şişenin geri kalanını da başına dikti, esnedi, gerindi, ayağa kalktı. Topallayarak pencereye, Rubashov’un yanına yürüdü, dışarı baktı.</p>
<p class="calibre1">“Gün ağarıyor," dedi. “Aptallık etme Rubashov. Bu gece söylediğim her şey herkesin, pek tabiî senin de çok iyi bildiğin şeyler. Bir süre ruhsal depresyon geçirdin, ama artık bitti.” Bir kolunu Rubashov’un omzuna doladı, neredeyse şefkatli bir sesle konuştu: “Hadi şimdi güzel bir uyku çek, eski tüfek seni; yarın vaktin doluyor, ifadeni doğru dürüst kaleme almak için ikimizin de sağlam kafaya ihtiyacı var. Silkme omzunu öyle, sen kendin de yarı yarıya ikna olmuş durumdasın imzayı basacağına. İnkâr etmek ahlâkî korkaklık olur. Ahlâkî korkaklık çok adamı ipe götürmüştür.”</p>
<p class="calibre1">Rubashov kurşuni sabah ışığına bakıyordu. Nöbetçi tam o sırada dönüş yaptı. Makinalı tüfek kulesinin ardında içinde kızıllık saklayan açık gri bir gökyüzü vardı. Bir süre sonra, “Tekrar düşüneceğim,” dedi.</p>
<p class="calibre1">Ziyaretçisi çıkıp kapıyı arkasından çektiğinde, daha şimdiden yan yarıya teslim olduğunun farkındaydı Rubashov. Kendini yatağa attı, bitkindi ama garip bir şekilde rahatlamıştı. İçinin boşaldığını, emilip kuruduğunu hissediyordu, ama aynı zamanda omuzlarından bir yük kalkmış gibiydi. Bogrov’un zavallı haykırışı belleğinde akustik keskinliğini kaybetmişe benziyordu. Bir kişi inancını ölülere değil de yaşayanlara bağlarsa, buna kim ihanet diyebilirdi?</p>
<p class="calibre1">Rubashov rüyasız ve derin bir uykuya daladursun -diş ağrısı da azalmıştı- Ivanov kendi odasına giderken Gletkin’in ofisine uğradı. Gletkin sırtında kusursuz üniformasıyla masasında oturmuş birtakım dosyaları incelemekteydi. Haftanın üç dört gecesi hiç ara vermeden sabaha dek çalışma alışkanlığından yıllardır vazgeçmemişti. Ivanov odaya girdiğinde ayağa fırlayıp esas vaziyeti aldı.</p>
<p class="calibre1">“İş tamamdır,” dedi Ivanov. “Yann imzalayacak. Ama senin salaklığını tamir etmek için az ter dökmedim.”</p>
<p class="calibre1">Gletkin karşılık vermedi. Masasının önünde dimdik duruyordu. Rubashov’un hücresine gitmeden önce onunla sert bir tartışma yaptığını hatırlayan ve Gletkin’in kendisine karşı yapılan herhangi bir hareketi kolay kolay unutmadığını bilen Ivanov, omuzlarını silkti, sigarasının dumanını onun yüzüne üfledi. “Aptallık etme,” dedi. “Hepiniz, hâlâ kişisel duygusallıklar içindesiniz. Onun yerinde sen olsan, daha bile inatçı davranırdın.”</p>
<p class="calibre1">“Benim demirden bir iradem var, onun yok,” dedi Gletkin. “Sen üstelik salaksın da,” dedi Ivanov. “Şu verdiğin cevap yüzünden ondan önce kurşuna dizilmeyi hak ettin.”</p>
<p class="calibre1">Kapıya doğru topalladı, çıkarken kapıyı güm diye çarptı. Gletkin yeniden yerine oturdu. Ivanov’un başanlı olacağına inanmıyor, bir yandan da olmasından korkuyordu. Iva-nov'un son cümlesi bir tehdide benziyordu, bu adamın ne zaman ciddi olduğunu, ne zaman dalga geçtiğini anlamak mümkün değildi. Belki kendisi bile bilmiyordu, bütün entelektüeller gibi...</p>
<p class="calibre1">Gletkin omuzlannı silkti, kollarını, yakasını ve kol manşetlerini düzeltti, önündeki kâğıt yığını üstünde çalışmaya koyuldu.</p>
<p class="calibre1"><a id="bookmark5"></a><span class="calibre3">Üçüncü Sorgulama</span></p>
<p class="calibre1"><span class="calibre2">“Kimi kez sözcükler gerçekleri gizlemek amacıyla kullanılmalıdır. Ancak bunu öyle bir biçimde yapmalı ki, ya kimse farkına vannasın; ya da, mutlaka birinin dikkatini çekecek olsun."</span></p>
<p class="calibre1">MACH1AVELL1 Raffaello Girolami'ye Talimatlar</p>
<p class="calibre1"><span class="calibre2">“Konuşmalarınız evet, evet; hayır, hayır ile sınırlı olmalı, çünkü dahafazlası kötülükten gelir. ”</span></p>
<p class="calibre1">İncil</p>
<p class="calibre1"><a id="bookmark4"><sup class="calibre7"><a href="#footnote1">1</a></sup></a></p>
<p class="calibre1"> (lat.) Yıkıl karşımdan şeytan!</p>
</body>
</html>
