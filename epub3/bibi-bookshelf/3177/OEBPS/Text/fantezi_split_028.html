<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>fantezi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="normal1" id="calibre_toc_25">24.</h1>

  <p class="normal">Artık anlatımızın sonuna yaklaşırken üzüntüyle belirtmek isteriz ki tüm bu olanların anlatının özeti niteliğindeki bir sonuçla bitmesini bekleyen okuyucularımızı hayal kırıklığına uğratacağız. Özet niteliğindeki bir sonsöz yerine bundan sonraki anlatımıza önsözlük teşkil edecek bir sonsözle bitiriyoruz kitabı.</p>

  <p class="normal">Hakikatin ulaşılabilecek bir şey olduğu yanılsamasıyla kasılan bilinçlerin düştüğü biçarelik hali karşısında kayıtsızlığını koruyup, konuyu farklı bir anlayışla yeniden ele almayı deneyen bu kitabın temel tezi, hakikatin ulaşılan değil, yaratılan bir bilginin karanlık yönü olduğudur. Ulaşılmaz bir şey olarak hakikat, insanın adlandırılamayan ve görülemeyen yanıdır. Yaratılan bir şey olarak bilgi ise hakikatin deforme edilip içsel yapısının bozguna uğratılması neticesinde zuhur eder. Lakin bununla kalınmaz ve bilgilerin anlamlı olabilmek için içlerinde tutarsızlık gibi görünen anlam boşlukları ihtiva etmesi gerektiği idrak edilir bu anlatının yazarı veya yazarları tarafından. Zira hiçbir bilgi içinde hiçlik olmadan hiçbir anlam ifade etmez, edemez.</p>

  <p class="normal">Hepimizin elde olmayan sebeplerden ötürü kendimizi çaresizlik içinde hissettiğimiz zamanlar mutlaka olmuştur. Bir önceki bölümde görüldüğü üzere işte Tekvin de tam olarak öyle zamanlardan geçiyordu anlatımızın bu son aşamasında. Zira iradesi iyimser, aklı ise son derece karamsar bir insan olan Tekvin, kitabıyla gerçek hayat arasındaki benzerliğin sadece basit bir tesadüften ibaret olduğuna inandıramıyordu kimseyi. O kadar ki, neredeyse kendisi bile inanacaktı olacakları önceden görmüş ve bununla da kalmayıp kaleme almış olduğuna. Oysa biz biliyorduk ve bilmeye de devam ediyoruz ki bu mümkün değildi ve olmamaya da devam etmektedir. Nasıl olsundur ki, gelecek geçmişin neticesi değil midir? Öyledir elbet, lakin belki de işte işler bilinmez bir kuvvet tarafından değiştirilmiş ve geçmiş geleceği içinde barındırır hale getirilmiştir, kim bilir. Herkes ve hiç kimse gibi biz de tam olarak bilemiyoruz gerçeği, lakin bu son aşamada şunu söyleyebiliriz ki sadece şimdiki zamanda yaşayabilen Tekvin, işte bilinmez bir kuvvetin zamanın işleyişini tersine çevirmesiyle geleceği öngören ironik bir roman yazmış vaziyette bulmuştur kendini. Anlamsız gibi görünen pek çok şeyin zaman içerisinde anlamlı gelmeye başlamasıdır belli ki bu anlatıda söz konusu olan. Belki de Spinoza’nın, Tekvin’in ve insanlığın akıbetinin bir muamma olarak havada bırakılması ekran mekanizmasının bilinmez bir kuvvet tarafından bozguna uğratılışını çağrıştırması içindir. Belki de hayat gibidir bu anlatı, bilinmez bir kuvvet onu bir anda bitirir ve sayfaları sonsuz bir beyazlığa mahkûm eder.</p>

  <div class="calibre1" id="calibre_pb_31"></div>
</body>
</html>
