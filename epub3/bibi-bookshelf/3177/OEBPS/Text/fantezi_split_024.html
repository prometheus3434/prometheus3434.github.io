<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>fantezi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="normal1" id="calibre_toc_21">20.</h1>

  <p class="normal">Karşı karşıya bulunduğumuz bilinmezliğin büyüklüğü karşısında söylenebilecek sözlerin yokluğu aslında son derece basitmiş gibi görünen bu hadisenin düşünülmesinde kullanılan akıl yürütme düzeyini ve aynı hadisenin anlatılmasında seçilen dil kullanımını anlamlı kılmaya yeter de artar bile diye düşünüyoruz. Bu vesileyle de işte ironinin sınırlarını –tabii eğer o tür sınırlar gerçekten de varsa– zorlayan bu anlatım şeklinin anlatının anlamının açığa çıkması için şart olduğunu da müsaadenizle düşüncelerimize eklemek istiyoruz. Peki ya sonra ne yapıyoruz? Sonrasında ise ani bir atak geliştirip işin içine Spinoza’nın ruhunu katıyoruz. Sinirli bir ironi yerine neşeli bir ironi yaratmış oluyoruz böylelikle. Tabii bu noktada José Saramago etkisini ve hatta Saramago’ya tepkiyi de es geçmemek lazım. Zira Saramago’nun yarattığı anlam dünyası o derece derinine nüfuz etmiş ki anlatımızın, kitabın adını <span class="ideitalik">Saramago Sarmalı</span> koymak bile mümkün olacak neredeyse ve hatta belki de halihazırda mümkündür bile. Lakin olması kuvvetle muhtemel olmakla beraber henüz olmamış ve asla da olmayacak olan bir olay için edilen dualara amin çekmenin son derece yersiz ve bir o kadar da manadan yoksun olacağına kanaat getirdiğimiz için söz konusu mümkünlük potansiyelini görmezden gelip, ona bir hiç, olmayan bir şey muamelesi yapıp, akıldan yoksun bir biçimde sürdürülen yaşamların öznelerinin, genelde ekranların, özelde ise televizyonların bir anda ortadan kalkmasıyla maruz kaldığı kaygı verici panik haline geçiyoruz şimdi.</p>

  <p class="normal">Pek çok insan bir süpermarkete gittiğinde ne alacağını bilemiyor olsun mesela. Hatta bazıları hangi süpermarkete gitmesi gerektiğini bile bilmiyor, bilemiyor olabilir. Diğer yandan ne hangi süpermarkete gideceği konusunda zorluk yaşayan, ne de gittiği süpermarketten ne alacağı konusunda en ufak bir kuşku duyan okuyucularımız da olabilir. İşte ne istediğini gayet iyi bilen bu tür okuyucularımız insanların kendisine gitmesini gerektirecek niteliklere sahip bir süpermarketin var olup olmadığını sorguluyor olabilir. Söz konusu okuyucularımıza gidilmeyi gerektiren o tür süpermarketlerin var olup olmadığının bir muamma olduğunu söylemek boynumuzun borcudur. Fakat bu sözlere hemen ilave edilmelidir ki çok geçmeden kimin nereden ne alması ve kimin kime ne satması gerektiğinin belirlenmesindeki rolü ekran mekanizmasının yokluğuyla bir kez daha tescil edilen televizyon, aslında sanıldığından da belirleyicidir kapitali Tanrı’nın yokluğuyla oluşan boşluğa yerleştiren kapitalist sistemin operasyonlarında. Çünkü televizyon olmayanı varmış gibi göstermenin de ötesinde, olmayanın yerine kendini koyan ve olanın kendi gösterdiklerinden ibaret olduğunu, bundan başka hiçbir gerçekliğin var olmadığını gösteren bir aygıttır. Tabii televizyonun bu iddiaları gerçeğin gerçekten de televizyonun gösterdiklerinden ibaret olduğu anlamına gelmemeli, ki gelmiyor da zaten. Gösteren ve gösterilen arasındaki boşluğu kendisiyle doldurmaktan ve gösterenin de gösterilenin de kendisi olduğunu göstermekten başka bir şey yapmayan bir göstergedir televizyon. Gösterdiği şeyi yaratan kendisi olduğu içinse bilinmez bir kuvvettin müdahalesi sonucu işlevini yitiren televizyonun yokluğu az önce bahsi geçen ve Tanrı’nın ölümüyle oluştuğunu iddia ettiğimiz boşluğun tekrar zuhur etmesine sebep olmuştur. Tüm bunların kapitalizm üzerindeki korkunç etkilerini tahmin edebilirsiniz herhalde. Bu arada bir cümle önce sözünü ettiğimiz, tekrar ortaya çıkan bu boşluğun aynı zamanda insanın ruhu ve bedeni arasındaki o meşhur boşluk olduğunu söylemeye gerek olup olmadığını bilmediğimizi ise unutmadan hemen belirtmek istiyor ve bu isteğimizi hayata geçirmiş buluyoruz kendimizi, kendimiz tarafından isteğimizi hayata geçirmiş bulunuyoruz, veya isteğimizin kendimiz tarafından halihazırda hayata geçirilmiş olduğunu buluyoruz da diyebilirdik.</p>
</body>
</html>
