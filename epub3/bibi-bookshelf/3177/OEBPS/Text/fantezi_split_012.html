<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>fantezi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="normal1" id="calibre_toc_9">8.</h1>

  <p class="normal">Şayet anlatımızın kurgusu gereği insan ruhunu insan bedeninden ayıracak olursak diyebiliriz ki bu ikisi arasındaki karmaşık ilişki eski çağlardan beridir düşünürlerin kafasını kurcalamış bir sorun olarak hâlâ daha dimdik duruyordu insanlığın karşısında. Ekran mekanizmasının bilinmez bir kuvvet tarafından bu şekilde, yani sayfalar boyunca anlatıldığı üzere bozguna uğratılmış olması kaçınılmaz olarak insanların ruhlarıyla bedenleri arasındaki ilişkiyi altüst edecek ve gerek filozofların, gerekse de psikanalistlerin yıllar, hatta yüzyıllar, binyıllardır üretmekte olduğu tüm teorileri anlamsız kılacaktı. Zira öyle bir döneme girilmişti ki bir ekran vasıtasıyla aktarılan görsel imgelerin her türlüsünden yoksun kalan bir insanlık söz konusuydu ve bu yoksunluk insan denen varlığın kendisiyle ilişkisini tahmin edilebileceğinden çok daha büyük bir krizin eşiğine getirmişti. İnsanlar kendilerine sunulan görme biçimlerini o derece içselleştirmişti ki bu görme biçimlerini göze getiren ekran mekanizmasındaki ani bozulma söz konusu görme biçimlerini kaynaksız kılmak suretiyle öyle havada asılı, boşlukta bırakıyordu. Askısız ve temelsiz kalan görme biçimleri –ki bilindiği gibi bunlar gözü özneyle bir tutan Descartes’tan beridir öznellik biçimleri olarak lanse edilegelmiştir– artık işe yaramaz bir hale gelmiş ve içi de dışı da boşalmış birer biçimsizliğe mahkûm kılınmış oluyordu böylece. Lakin dünyadaki tüm ekranların hep birden beyazlık göstermeye başlamasının iyi yönleri de yok değildi. Mesela ortalamanın oldukça üzerinde sayılabilecek birer radikallik performansı sergilemek suretiyle ün yapmış bazı bağımsız düşünürler, ekransız ve dolayısıyla da görsel imgesiz yaşamın görme duyusu dışındaki diğer dört duyumuzun eskisine nazaran daha çok ve daha yoğun bir biçimde kullanılmak suretiyle zaman içerisinde evrim geçirerek gelişeceklerini ve kim bilir, belki de bir gün görülebilen dünyanın ötesindeki bir başka dünyaya açılan birer kapı veya haydi bilemediniz en azından pencere haline gelebileceklerini söylüyordu. İnsanlığın ezelden beri olmasa da uzun bir süreden beridir göze ve görme duyusuna, işitme, dokunma, koku alma, tat alma adlarıyla anılan diğer dört duyusundan daha çok önem atfettiği yadsınamaz bir gerçektir elbette ki. Zaten biz de bu gerçekten hareketle kurgulamaya ve kaleme almaya başladık bu anlatıyı. Gelmek istediğimiz noktanın belki de aslında çoktan geride bırakılmış bir nokta olduğunu idrak etmekte ise gecikmeyecektik bu kaleme alış sürecinde. Maksadımızın görme duyusunun ve gözün düşünce üzerindeki hâkimiyetini mercek altına almak suretiyle bu hâkimiyetin aslında teknolojik gelişmelere paralel olarak gittikçe artan bir seyir izlemekte olduğunu gözler önüne sermek ve bu vesileyle de görsel imge yokluğunun insan doğası üzerinde yaratması kuvvetle muhtemel tahribata ışık tutmak olduğunu ise bilmiyoruz sözlerimize eklemeye gerek var mı? Bu arada yeri gelmişken hemen belirtelim, az önce zikrettiğimiz cümledeki mercek altına almak, gözler önüne sermek ve ışık tutmak deyimleri, göz merkezli dünyamızın ne denli içimize işleyip dilimize sızmak suretiyle gücüne güç katmayı nasıl başardığını âlemin nezdinde aleni kılmak için kasıtlı olarak kullanılmıştır cümle içerisinde. Bunu yaparkenki amacımız ise televizyon, video, DVD gibi, ekran mekanizmasına muhtaç görsel imge sağlayıcılarının bir anda ortadan kalkmasının yaratacağı yeni dünyanın nasıl bir yer olabileceğini hayal etmekti. Yani göstermek istiyorduk ki halihazırda var olan bir şeyin ani ve seri bir biçimde var olmayan bir şey haline getirilmesi dünyada bir boşluk yaratacak ve bu boşluk tıpkı bir beyaz-delik misali bilinmezliğe açılan bir kapı haline gelecekti. Zaman içerisinde o kara-delikten içeriye gözle görülemeyen fakat düşünülüp hissedilebilen yeni algılama biçimleri girecek, bu arada eski algılama biçimleri de gene aynı beyaz-delikten dışarıya çıkacaktı, ki nitekim sevgili pek muhterem okuyucularımız, sizin de anlatımızın ilerleyen safhalarında son derece kesin ve net bir biçimde takdir edeceğiniz üzere, tüm bunlar çok geçmeden olacaktır, nitekim olmaktadır, ve hatta olmuştur bile zaten. Lakin tüm olanları bütün detaylarıyla nakletmek altından kalkılması neredeyse imkânsız ve üstelik de son derece gereksiz olacağından, bizler insanlığın algılama biçimindeki değişimi mercek altına almak yolunda tek bir özneye, Tekvin adındaki edebiyat, televizyon ve sinema manyağına konsantre olup, ekran mekanizmasının yok oluşunun onun hayatında ve algılama biçiminde yarattığı değişime yönelteceğiz dikkatimizi.</p>
</body>
</html>
