<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>fantezi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="normal1" id="calibre_toc_5">4.</h1>

  <p class="normal">Televizyonların ve daha başka ekran mekanizmalarının bilinmez bir kuvvet tarafından işlevinden arındırılmasıyla ortaya çıkan bu kaygı verici durum elbette ki kaçınılmaz olarak tüm insanların kendi hayatları üzerinde birtakım değişiklikler yapmasını gerektirecekti. Zira televizyona eklenti şeklinde sürdürülen yaşamlar için televizyonun ortadan kalkması sosyal yaşam alanında köklü bir değişimler serisini tetiklemekle kalmamış, aynı zamanda yaşamın ekonomi ve politika gibi daha teknik boyutlarında da muazzam bir dönüşüm yaşanmasını zorunlu kılmıştı. Tüm bu olanların insanların bireysel varoluş alanıyla bire bir alakalı olduğunu, dolayısıyla da insanların görsel imgelerden yoksun bir hayata uyum sağlayabilmek için doğrudan kendilerini değiştirmelerini gerekli kıldığını söylemeye ise bilmiyoruz gerek var mı. Mesela üniversitelerin felsefe, medya ve iletişim bölümlerinden sonra ekonomi-politika ve daha başka insani-sosyal bilimler fakülteleri de müfredatlarını yeniden gözden geçirip oluşmakta olan yeni yaşam koşullarıyla uyum içerisinde olacak şekilde yeniden yazmaya girişiyordu. Mesela televizyonculuk dersleri müfredatlardan kaldırılmış, yerine dilbilim destekli hızlandırılmış gazetecilik dersleri getirilmişti.</p>

  <p class="normal">Sinemayı ise üretilen eserin niteliklerine bağlı olarak hem bir sanat dalı, hem de bir para makinesi olabileceğinden hareketle bu değerlendirmeye dahil etmiyor, onu resim sanatıyla karşı karşıya getirecek bu tür bir yaklaşıma tabi tutmamayı seçiyoruz. Bu bağlamda görsel imge açlığının beynin işlevi üzerindeki olumlu ve olumsuz etkilerini de, sinemanın anlatımızın konusunu teşkil eden felaketlerden nasıl etkilendiğiyle ilgili bir sonraki bölüme bırakıyoruz.</p>
</body>
</html>
