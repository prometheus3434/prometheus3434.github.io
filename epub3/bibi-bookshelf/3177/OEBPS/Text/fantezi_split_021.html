<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>fantezi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="normal1" id="calibre_toc_18">17.</h1>

  <p class="normal"><span class="idebold">Rüyanın Adı:</span> <span class="ideitalik">Ölüler Kitabı</span></p>

  <p class="normal"><span class="idebold">Gören:</span> Tekvin</p>

  <p class="normal">- Kitabımıza hoş geldiniz efendim.</p>

  <p class="normal">- Hoş bulduk, lakin bir efendi şeklinde hoş gelmiş bulunduğumuz bu yer neresidir tam olarak?</p>

  <p class="normal">- Ölüler kitabındasınız, yani diriler kitabının dışında.</p>

  <p class="normal">- Ölüler kitabı mı? Diriler kitabının dışı mı?</p>

  <p class="normal">- Evet. Öldünüz ve adınız ölüler kitabına kaydedildi. Artık bu bilgiyi de edindiğinize göre denebilir ki şu andan itibaren yaptığınız bütün eylemler ve dillendireceğiniz bütün söylemler ölüler kitabının yazarı tarafından belirlenecek ve anime edilecektir.</p>

  <p class="normal">- Anime edilmek mi? Animasyon karakteri gibi mi yani?</p>

  <p class="normal">- Aynen olmasa da öyle bir şey içinde bulunduğunuz durum, animasyon bile değil, sadece yazarın ve okuyucunun ortak zihninde bir kitap formunda zuhur eden kaygı verici ve bir o kadar da düşündürücü hadiselerin cereyan ettiği, yer yer iç içe geçen, yer yer ise birbirlerinin dışında konumlandırılmış olmalarına rağmen son tahlilde birbirlerine ulanmış hücreler olduğu anlaşılan, minimal ve maksimal, eleştirel ve terapötik, teorik ve pratik, edebi ve felsefi, ve hatta sıklıkla psikanalitik müdahalelerden oluşan bir kitap. Her yazı ayrı bir konuya müdahale ediyor ve sonra tüm bu irili ufaklı müdahaleler bir araya gelerek kitabı dünyanın mevcut durumunu gözetim ve denetim altına alan bir makineye dönüştürüyor. Söylemeye gerek bile yok belki ama işte bu makine <span class="ideitalik">Panopticon</span>’dur. İnsan beyni <span class="ideitalik">Panopticon</span> şeklinde çalışır hale gelmiştir bu kitapta ki bu kitapın kendisi de insan beyni gibi, yani <span class="ideitalik">Panopticon</span> gibi dışarıdan içeriye aldıklarını dönüştürüp, daha doğrusu kendine benzetip tekrar dışarıya salıvermektedir. Kitaptaki anlatıların her biri belirli bir karakterin, düşüncenin, toplumun veya durumun dönüşüm sürecini birer hadiseymişler gibi anlatıyor. Animasyondaki gibi bir ekran aracılığıyla aktarılmıyor lakin bu hadiselerin imgeleri ve manaları alıcıya, daha ziyade beynin bir ekrana dönüşmesidir söz konusu olan burada, tabiri caizse bu sanal adacıkta, okuyucunun kafasında işte.</p>

  <p class="normal">- Çok şiirsel ve bir o kadar da felsefi konuştunuz, anlıyorum sizi. Şiiri ve felsefeyi ben de severim. Severim ama sadece lafta... Hatta belki de şiiri ve felsefeyi değil de şiirsel ve felsefi konuşan insanları seviyorumdur ben, kim bilir.</p>

  <p class="normal">- Bilemez tabii kimse senden başka. Hem istersen sizli bizli konuşmak yerine senli benli konuşalım ilişkimizin boyutunun geldiği bu noktadan sonra.</p>

  <p class="normal">- Olur. Söyle o zaman bana, bu kitapta faşist olmayan şiir var mıdır?</p>

  <p class="normal">- Olmaz olur mu? Ölüler kitabında olmayacak da hangi kitapta olacak faşist olmayan şiir? Öyle bariz bir şekilde yok belki de aslında bu kitapta faşist olmayan şiir ve/fakat işte gene de var, olmayarak var, olmamakla var olan bir şey değil mi ki zaten faşist olmayan şiir.</p>

  <p class="normal">- Bilmiyorum. Ne demeye çalıştığını anlamadım zaten.</p>

  <p class="normal">- Okuyucunun beyni bir ekrana dönüşmüşse bu kitapta, yazarın beyni de bir projektöre dönüşmüştür haliyle. Zira şimdi bir ölü olsan bile hayattayken edindiğin tecrübelerden hareketle sen de takdir edersin ki okuyucunun beyninin bir ekrana dönüşmesi yazarın beyninin bir projektöre dönüşmesini gerektirir.</p>

  <p class="normal">- Sebep sonuç ilişkisi mi yani?</p>

  <p class="normal">- Sandığımdan daha bilgilisin. Evet, sebep sonuç ilişkisi...</p>

  <p class="normal">- Ötekiler nerede?</p>

  <p class="normal">- Ötekiler diye bir şey yok burada. Hepiniz ölüsünüz işte. Birbirinizi ne duyabilir ne de görebilirsiniz, beş duyudan yoksunsunuz zira. Hepinizi sadece ben görebilir ve duyabilirim ve siz sadece benimle iletişim kurabilirsiniz. Lakin burada iletişim kurmak derken kulak ve göz gibi duyu organlarıyla gerçekleştirilen duymak ve görmek eylemlerini kastettiğimi sanmak gafletine düşme sakın. Şimdi ve burada sen kendini beni duyuyor ve görüyor şeklinde duyumsuyorsun ama işin aslı hiç de öğle değil benim anlam dünyamdan bakılınca.</p>

  <p class="normal">- Mevzuyu biraz daha netleştirmen gerekecek sanırım.</p>

  <p class="normal">- Netleştirecek bir şey yok. Ölüsün işte... Duyamıyor, göremiyor, koku alamıyor, düşünemiyor, hissetmiyorsun hiçbir şeyi, yoksun ki...</p>

  <p class="normal">- Ölümümü hatırlıyorum. Daha doğrusu hayatta olduğum son sahneyi. Sonra kendimi burada buldum ve sen bana ölü olduğumu söyledin.</p>

  <p class="normal">- Aslında fiziken şu anda morgdasın. Cenazeni iki gün sonra kaldıracaklar. Polis otopsi raporunu tatmin edici bulmadığı için ölüm sebebin konusunda ikna olmuş değil. Bunun bir intihar olmadığı konusunda ise medya dahil herkes hemfikir.</p>

  <p class="normal">- Ölümüm medyaya yansıyacak kadar haber değeri taşıyor demek. Çok ilginç bir ölüm aslında şu benimki bu dışarıdan bakılınca.</p>

  <p class="normal">- Anlatmana gerek yok, ben biliyorum zaten.</p>

  <p class="normal">- Ama ben sanıyordum ki ölüler öldüklerinin farkında olmazlarmış.</p>

  <p class="normal">- Farkında değilsin ki zaten.</p>

  <p class="normal">- Doğru. Farkında değildim sen söyleyene kadar. Bir insan nasıl da durup dururken halıya takılıp düşe ve ölebiliyor görüyorsun değil mi?</p>

  <p class="normal">- Benim görmeme gerek yok, ben zaten biliyorum her şeyi. Bu kitapta daha önce çok yer aldım.</p>

  <p class="normal">- Toplam kaç kez?</p>

  <p class="normal">- Yazının icadından beri ne kadar insan ölmüşse o kadar işte.</p>

  <p class="normal">- Peki ya hayvan?</p>

  <p class="normal">- Hayvanların dili insanların dilinden farklıdır. Ben sadece insan diliyle ilgili bir varlığım. Bu kitap insanların ölüleriyle ilgilidir, bu yazar ölenlere ne olduğunu yazar, başka da bir şey yazmayı bilmez zaten. Kendisi sadece ölüler kitabının yazarıdır. Ölüler kitabı olmazsa o, o olmazsa ölüler kitabı olmaz. Bunların ikisi de olmazsa biz hiçbirimiz olamayız.</p>

  <p class="normal">- Görüyorum ki bu kitaba yazıla yazıla gecenin diliyle konuşmayı da alışkanlık haline getirmişsin.</p>

  <p class="normal">- Alışkanlık falan değil bu. Benim dilim böyle, daha doğrusu ben böyleyim. Kelimelerden ibaret bir varlık olarak bu kitaptaki vazifem, kitabın her yazılışta daha da anlaşılır kılınmasını sağlamak, bunu yaparken de kitabın içindeki karakterler olan siz ölülere göz kulak olmaktır.</p>

  <p class="normal">- Sen bu kitabın ta kendisisin?</p>

  <p class="normal">- Çok şükür şu yazara ki bu sefer kafası çalışan bir ölü çıkardı karşıma. Bazıları bunu kitabın sonunda anlıyor, hatta o zaman bile anlamayanı dahi var, benim bu kitabın ta kendisi olduğumu yani...</p>

  <p class="normal">- Peki, ama sen bu kitabın ta kendisiysen eğer, nasıl oluyor da senden farklı çalışabiliyor benim kafam?</p>

  <p class="normal">- Bunun sebebi benim pek çok farklılığı sayfalarında barındırabilecek nitelikte bir kitap oluşumdur. Hatta ben bu parçaların bir ürünüyüm. Benim söylediklerim ve senin söylediklerin yazar ile okuyucunun arasında zuhur eden bu kitabı oluşturur. Ben hem bu kitabım, hem de bu kitapta bir karakter. Ne ölü, ne de diri olan tek karakter, kitabın ta kendisi işte...</p>

  <p class="normal">- Ölüler kitabı böyle bir şey demek. Mısırlılarınkinden oldukça farklı...</p>

  <p class="normal">- Yazarı ve okuyucusu farklı da ondan.</p>

  <p class="normal">- Anlıyorum.</p>

  <p class="normal">- Burada her şey ters.</p>

  <p class="normal">- Evet. Hatta o derece ki “son derece” doğru derece değil adeta ifade etmek için bu tersliğin haddini. Korkunç bir şey bu. Adım sadece tersten yazılsa neyse; lakin görüyorum ki durum hiç de öyle değil. Tam bir hiç kılınmış oluyorum ben bu kitabın hesabına göre.</p>

  <p class="normal">- Adın psişik ölümünden dolayı dönüşmüş olsa bile ben sana henüz bir hiç olmamışken, yani işte kendini bir şey sandığın ve bu vesileyle de hayatta kalmayı sürdürdüğün günlerdeki adınla hitap edeceğim. Bunu senin ne olduğunu hatırlaman ve kim olduğunu bulamayacak olsan bile hiç değilse kendini yeniden yaratabilmen için yapacağım. Bu kitap senin kendine geri dönmeni sağlayacaktır. Zira senin çözümü sevgide bulmak suretiyle yeniden doğuşunun ürünüdür söz konusu kitap. Bu kitap boyunca tıpkı Nietzsche gibi senin de “baş ağrıların düşüncelerinin doğum sancıları” olacaktır. Sancısız doğum olamayacağı içinse yeniden doğabilmek için bu kitapta maruz kalacağın ıstıraplar, bir ölümlü olarak portreni çizmeye kalkışan bir önceki kitaptan farklı olarak, seni ölüme doğru değil, bilakis yaşama doğru sürükleyecektir. Tabii eğer sen tüm yaşayacaklarına hayata duyduğun sadakatten doğan bir kudretle göğüs germeyi ve hatta tüm bu olumsuzlukları kendi lehine çevirmeyi başarabilirsen.</p>
</body>
</html>
