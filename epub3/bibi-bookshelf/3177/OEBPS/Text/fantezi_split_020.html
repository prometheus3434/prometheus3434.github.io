<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>fantezi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="normal1" id="calibre_toc_17">16.</h1>

  <p class="normal">Kitabın ilk kısmında da belirttiğimiz üzere insanlığın karşı karşıya kaldığı talihsizlik Tekvin’in Amsterdam’da denetleme mekanizmaları üzerine yaptığı araştırmayı da anlamsız kılıyordu. İşte bu yüzden de Tekvin, hem ekran mekanizmasının ortadan kalkmasıyla gözetleme kameralarının da anlamını yitireceğini düşünerek, bundan böyle kısaca beyaz ekran hadisesi adıyla anmayı kararlaştırdığımız, dehşetengiz ve bir o kadar da esrarengiz durumun denetleme mekanizmalarında yaratacağı çöküntünün etkilerini araştırmak üzere, hem de kitabıyla gerçek hayat arasındaki bu kaygı verici benzerliğin kaynağını açıklığa kavuşturmak maksadıyla tekrar Amsterdam’ın yolunu tutar. Amsterdam Merkezi Tren İstasyonu’nun devasa kapısından çıkarken Tekvin’in aklındaki soru ise şudur: “Acaba ben yoğ iken Amsterdam’da neler olmuş, hangi doğaüstü güçler işin içine bit yenikleri serpiştirmiştir?”</p>

  <p class="normal">Televizyonsuz dünyadaki sistem hızlı bir biçimde çökerken Müfettiş Brouwer de artık işsiz olmasa bile tekrar bisikletle devriye gezdiği günlere geri dönmüştür. Tekvin, Brouwer’in bağlı olduğu polis istasyonunu bulur ve araştırmaları için gereken verileri birinci elden edinmek için Brouwer’i beklemeye koyulur. Brouwer karakola vardığında nefes nefesedir, çünkü bütün gün bisikletle gezmiş ama hiçbir suça engel olamamış, üstelik bununla da kalmayıp suçluları elinden kaçırmıştır. Ancak Tekvin’i karşısında görünce yüzünde bir tebessüm belirecektir, ki nitekim işte belirmiştir de zaten. Sense şimdi bu ikisini koridorda Brouwer’in odasına doğru yürürken görüyorsun. Odaya giriliyor, Brouwer kahve yapıyor, sigara içilmiyor, kahvelere şekerler konuyor, konuşuluyor, konuşmanın anlatımızın kurgusu açısından gereksiz kısımlarını ayıklayıp geriye kalanları yazınca ortaya şu diyalog çıkıyor:</p>

  <p class="normal">Aslında önce büyük bir patlama yaşandı suç oranında, ama suça meyilli insanların yaşadığı bir rahatlamanın neticesinden başka bir şey olmadığı anlaşılan bu artış çok geçmeden düşüşe geçecek ve suç oranı ekranlar beyazlaşmadan önceki seviyesine inecekti. Yani neticede son derece stabl bir suç oranına geçilecekti. Tabii sakın yanlış anlama, suç oranının aynı kalması, ne artıp ne eksilmesi bizim işsiz güçsüz ortalıkta gezinmemizi mümkün kılmıyordu ne yazık ki. Bilakis artık şehri donatarak dev bir <span class="ideitalik">Panopticon</span>’a dönüştüren kameralar ekranların beyazlaşması neticesinde işlevlerini yitirince bize daha çok iş düşmeye başladı. Eskiden hiç değilse suçluları kameralarla tespit edip nadiren de olsa yakalayabiliyorduk, artık bunu yapamaz hale geldik. Kısacası senin anlayacağın sevgili Tekvin, ekranlar beyazlaştıktan sonra suç oranı aynı kalmasına kaldı, ama polis teşkilatı olarak bizim suçluları yakalama konusundaki başarımızda muazzam bir düşüş yaşandı ve yaşanan bu düşüş yaşayan herkes tarafından gözlendi. Bu gözlerle yaşıyoruz şimdi.</p>

  <p class="normal">Anlıyorum sevgili Brouwer. Peki seni nasıl etkiledi tüm bu olanlar?</p>

  <p class="normal">Ekranlar göstermez olduktan sonra beni artık anlamsızlaşan görevimden alıp altıma tekrar bisiklet verdiler. Bir bakıma iyi oldu aslında; bütün gün ekran karşısında oturmaktan vücudum paslanmıştı neredeyse. Belim, sırtım ağrıyor, gözlerim bozuluyordu. Şimdi çok daha sağlıklı bir vücuda sahibim gerçi ama suç oranlarının ekran öncesi ve ekran sonrası dönemlerde hiç değişmeyip, şaşkınlık verecek derecede aynı kalmasının son derece endişe verici olduğu gerçeğini değiştirmiyor bu durum ne yazık ki.</p>

  <p class="normal">Demek sandığımız kadar da etkili olmuyormuş <span class="ideitalik">Panopticon</span>.</p>

  <p class="normal">Öyle, ama tabii bu durum kameraların tamamen işe yaramaz olduğu anlamına da gelmemeli. Hatırlayacağın üzere o zavallı kadına tecavüz eden kanun kaçaklarını yakalamakta bize çok yardımcı olmuştu <span class="ideitalik">Panopticon.</span></p>

  <p class="normal">Peki şimdi nedir durum? Ekran devri kapanmış görünüyor.</p>

  <p class="normal">Evet, yıllar öncesine dönüş yaptık adeta ama belki bir farkla; şimdi nüfusumuz eskisine nazaran çok daha fazla ve bu da doğal olarak işlenen suç sayısını doğrudan etkiliyor.</p>

  <p class="normal">Brouwer’le konuştuktan sonra aslında ortada araştırılacak bir şey olmadığını, her şeyin son derece bariz olduğunu anlayarak bu konu hakkında sadece beş on sayfalık bir deneme yazmanın yeterli olacağına kanaat getiren Tekvin o gece işte tam söz konusu yazıyı yazmaya başlayacağı sırada Spinoza’nın ruhu belirecektir. Beliren bu ruh Tekvin’i yolundan saptıracak ve az önce sözünü ettiğimiz denemenin yazılmasını imkânsız kılacaktır. Spinoza’nın ruhu şunu söyler Tekvin’e:</p>

  <p class="normal">Brouwer’le yaptığın talihsiz konuşma beni hayrete düşürdü sevgili Tekvin. Gerçekleri hâlâ daha görememiş olmana şaşıyorum doğrusu. Artık senden daha fazla gizlemeyeceğim hakikati. Bilmeni isterim ki ekranların beyazlaşmasını sağlayan ruhlar âlemini oluşturan ruhların, ki ruh enerjidir, bir araya gelerek oluşturduğu maddi kuvvettir. Biz ruhlar, ölümün bilinçlerimizi bedenlerimizden ayırıp bir potada eritmek suretiyle oluşturduğu ortak bilinçle tüm ekranların önüne çekilmiş dev bir beyaz perdeye dönüştük. Böylece siz dirilerin dünyasına geçecek bir kapı açtık kendimize. Benim Spinoza formunda zuhur etmemse sadece senin beyninin ürünüdür, zira bilmem söylemeye gerek var mı, insan beyni hem bir kamera, hem de bir ekrandır. Bu ikisini sadece birer metafor olarak kullandığımı sanıyorsan ise yanılıyorsun.</p>

  <p class="normal">Bir şey sandığım yok sevgili Spinoza. Söylediklerinden hiçbir şey anlamıyorum zaten. Saçmalıyorsun gibime geliyor.</p>

  <p class="normal">Sen öyle san. Bir ruh olmak bedenen bir hiç olmak demektir.</p>

  <p class="normal">Yani bir ruhun varlığı bedenin yokluğunu mu gerektirir?</p>

  <p class="normal">Söylediklerimi çarpıtıyorsun. Ruh, beden varken de vardır. Benim burada kastettiğim bedenin ölümünden sonrası, yani salt ruhun varlığıdır. Sadece bir ruh olmak içinse elbette ki bedenin yokluğu gerekir, aksi takdirde ruhu ve bedeni bütün olan bir ölümlüden farkım olmazdı benim. Descartes haklıydı, ruhlar beden ölünce varlıklarını sürdürebiliyorlardı. Lakin dirilerin algılama mekanizması bu varlıkları algılayamıyordu. Beş duyunun kullanılış biçimi ve bu kullanılış biçiminin yıllar içerisinde gelenek, âdet, alışkanlık denilen şeyleri yaratması insanın sahip olduğu potansiyeli kısıtlayıcıdır. Beş duyu arasındaki ilişki biçiminin doğru bir şekilde değiştirilmesi bu duyuların algılama kapasitesinde bir yoğunlaşma sağlayarak mevcut algılama mekanizmasıyla algılanamayacak, sadece gördüklerimizle sınırlandırılamayacak çok daha yaşanılası bir hayata kavuşturabilir insanlığı. Görsel imgeler hayal gücünüze ket vurmak suretiyle aptallaştırıyor sizi. Gördüğünüzü sandığınız her şey görme biçiminizi belirliyor, yani gözetlediğinizi sandığınız şeyler tarafından gözetlenmektesiniz aslında. Dünyayı nasıl göreceğiniz onu nasıl görmek istediğinize bağlı gibi laflarsa ortalıkta dolanmaya devam ediyor. Oysa dünya görülecek bir şey değildir, sizlerse dünyanın gözlerisiniz. Dev bir ayna tutsak dünyaya belki de kendinizi görebileceksiniz; dünyayı gören bir göz olarak değil ama, görüldüğünü gören bir göz, görenin de görülenin de kendisi olduğunu ve kendisinin tüm dünya değil, dünyadaki dünyalardan sadece biri, dünyanın gözlerinin bir tanesi olduğunu bilen birer bilinç mertebesine erişebileceksiniz.</p>

  <p class="normal">Ne demek istediğini anladığımı sanmıyorum sevgili Spinoza.</p>

  <p class="normal">Anlamasan da olur sevgili Tekvin. Ama anlasan daha iyi olur, o yüzden de müsaadenle anlattıklarımın ekranların beyazlaşmasıyla ilgisine değineceğim şimdi. Bilinci görünenin tahakkümünden kurtarmak ve yaşayan herkesin bünyesinde halihazırda bir veya birkaç ölü ihtiva ettiğini kavrayabilmeniz için oldu tüm bunlar. Şimdi anlıyor musun, bir insanın tek bir bedeni vardır ama aynı insanın pek çok ruhu olabilir. Foucault’nun ne dediğini hatırla, “Beden ruhun değil, ruh bedenin hapishanesidir.” Ruhları ise beyinler yaratır, çünkü beyinler boşlukları imgelerle doldurmaya meyillidir.</p>

  <p class="normal">Depresyonun yaratıcılık üzerindeki olumlu etkilerini saptayabilmek için Kafka’nın kitaplarını Melanie Klein’ın çocuk psikanaliziyle ilgili kitaplarının süzgecinden geçirmek işe yarayabilir, diye düşündü Tekvin ve şunları yazdı sonra defterine: Eğer bunalımlı, yani depresif bir şahsiyet biraz yetenekliyse evden çıkıp toplumsallaşma uğruna saçmalamak yerine odaya kapanıp yaratıcı yazarlığa, müziğe veya ressamlığa falan yönelirse kendine çok büyük bir iyilik etmiş olur. Bunalımlı kişi böylelikle bunalımını ve mutsuz bilincini lehine çevirerek topluma faydalı bir insan olur ve tımarhanede saygın bir hasta konumuna düşmekten kurtulur. Yazarların tanıması pek hoş olmayan insanlar olduğu sıklıkla söylenegelmiştir. Bu tüm yazarlar için doğru olmasa bile, pek çoğu için yerinde bir tespittir aslında. Bunun sebebi yazarların kişiliklerinin yazdıkları yazılarda ortaya çıkarken, sosyal ortamlarda geri plana itilmesidir. Ama belirtmeliyim ki bu da tüm yazarlar için geçerli sayılamaz; sadece bunalımlı yazarlar yazılarının yansıttığından daha farklı karakterlere bürünürler gerçek hayatlarında. Toplumdan yabancılaşma, çevreden kopma, içe dönme had safhadadır bunlarda. İzolasyonu ve bunalımı bir yaşam biçimi olarak benimsemiş yazarların başında gelen Franz Kafka’nın bir sabah uyandığında kendini devcileyin bir böceğe dönüşmüş olarak bulan bedbaht personası bu yabancılaşmanın ürünüdür mesela. Ama Kafka’nın kendinden öncekilerden farkı, “yabancılaşmaya yabancılaşmak” gibi bir durumun nasıl olabileceğini ve nelere yol açabileceğini kaleme almış olmasındadır. Kafka bir insanın böceğe dönüşmesi gibi son derece doğaüstü bir hadiseyi son derece normalmiş gibi ciddi ciddi anlatıyor bizlere. Ama <span class="ideitalik">Dönüşüm</span>’ün sonlarına yaklaştığımızda görüyoruz ki yüzeydeki o ciddiyetin hemen altında anormalliğe kayıtsız kalan bir çevre karşısındaki bireyin ironik tutumunun yarattığı dalgalanmalar mevcuttur. Ve bu ironik ciddiyet –işte bu yersiz resmiyet– yabancılaşmış karakterin böceğe dönüşme olayına kayıtsız kalan toplumun düştüğü durumun ironik ve mizahi bir anlatımı olarak çıkıyor karşımıza <span class="ideitalik">Dönüşüm</span> ikinci kez okunduğunda. Kafka’nın eserlerindeki o kesin ve net dilin –Kafka’nın bir avukatlık bürosunda hukuki yazışmalar yaparak yaşadığını unutmayalım–, işte o hukuk dili gibi boğucu dilin böyle anormallikleri anlatmakta kullanılması bizi adeta bir yabancılaşmalar seli içerisinde bilinmezliğe sürüklüyor ve/fakat işte biraz şansımız varsa Kafka’nın yabancılaşmaya yabancılaşmış sesini duyabiliyoruz. Şöyle: Eğer bugüne kadar hep kaybetmişsek aşkta, kumarbaz aklıyla düşünüldüğünde son derece şanslı bir kişiyiz demektir. Bu kadar şanslıysak, yani hep kaybetmişsek aşkta, işte ancak o zaman girebiliyoruz Kafka’nın bu garip dünyasına. Ve eğer girebilmişsek bu dünyaya sen de takdir edersin ki kahkahalarla gülmekten kendimizi alamıyoruz sevgili Spinoza.</p>

  <p class="normal">Hayır, dedi Spinoza’nın ruhu, yaratıcılığın kaynağı depresyon değil, bilakis neşedir, sevinçtir.</p>

  <p class="normal">Neşeli depresifler de olabilir sevgili Spinoza, manik-depresif deniyor bunlara.</p>

  <p class="normal">Bilemeyeceğim, psikanalizle pek haşır neşir değilim, benim zamanımda henüz icat edilmemişti söz konusu bilim dalı, ayrıca bu kavramların doğruluğuna da şüpheyle bakıyorum. Benim asıl söylemek istediğim yeni yaşam biçimlerinin ortaya çıkışının mevcut yaşam biçimlerinin bozulmasının nedeni değil, sonucu, etkisi değil, tepkisi olduğu, ve bu yüzden de bilinçdışının üretilen değil, üreten olabilecek potansiyele sahip olmasına rağmen mevcut durum göz önünde bulundurulduğunda bilinçdışının televizyon vasıtasıyla tutulduğu bombardıman neticesinde üretilen bir imgeler mezarlığına dönüşmüş olduğudur.</p>

  <p class="normal">Bunları söyledikten sonra Spinoza’nın ruhu bir anda ortadan kayboldu. Tekvin garip bir duyguyla doldu. Sanki Spinoza son sözlerini söyleyip ruhlar âlemine kesin dönüş yapmıştı. Spinoza misyonunu tamamlamış, ölülerle diriler, ruhlarla bedenler arasındaki ilişkiye yeni bir bilinçle yeniden anlam yüklenmesini mümkün kılmıştı. Şimdi artık Tekvin’in yapması gereken tek şey defterine son noktayı koymaktı, ki nitekim işte koymuştu da zaten. Bizim anlatımızsa ne yazık ki bu noktayla bitmiyor sevgili okur. Daha ziyade Tekvin’in defteriyle elindeki bu kitap arasındaki ilişkiyi mercek altına alan sayfalar dolusu yazıyla bitiyor bizim anlatımız.</p>

  <p class="normal">Spinoza beden ruhun hapishanesidir sözünü tersine çevirip ruh bedenin hapishanesidir şeklinde yeniden yazan Foucault’yu, beden bilinçle kısıtlanmamalıdır diyerek öncelemişti ve Tekvin bunu daha şimdi kavrıyordu. Bu kavrayışla da ufkunda muazzam bir genişleme, bilincinde bir açılım, düşüncesinde bir büyüme yaratmış oluyordu. İşte bu geniş ufuk, açık bilinç ve büyük düşüncelerle o gece bitap düşüp uykuya dalana kadar yazacaktır Tekvin. Ancak biz şimdi bilinçdışının bize bilinç hakkında bilincin kendisinden çok daha fazla şey söyleyebileceğini bildiğimiz için Tekvin’in yazdıklarını bir tarafa bırakıp uykuya dalınca gördüğü sinematik rüyaya yöneltiyoruz dikkatimizi.</p>
</body>
</html>
