<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>fantezi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="normal1" id="calibre_toc_6">5.</h1>

  <p class="normal">Sinemacılar Birliği’nin açıklaması çarpıcıydı, çarpıcıdır: “Birliğimiz ekranların beyazlaşmasından bir nebze olsun etkilenmeyecektir. Dünyadaki tüm sinemacılar olarak ekran mekanizmasındaki bu bozulma giderilinceye kadar, tabii eğer giderilirse, eski teknik projeksiyon makinelerini kullanma kararı almış bulunduğumuzu tüm sinemaseverlerin bilmesini isteriz.”</p>

  <p class="normal">Oldukça iddialı kaçan bu açıklama elbette ki gerçeği tam olarak yansıtmıyor. Zira biliyoruz ki sinemanın bu felaketten bir nebze olsun etkilenmemesi namümkündür. Ne de olsa artık sinemanın temel geçim kaynaklarından olan DVD ve videolar piyasadan kalkmak durumunda kalmıştır. Ayrıca pek çok sinema salonu da eski sisteme dönmek yerine, kapılarını sinemaseverlere kapamayı seçmek üzeredir. İnsanlar, Sinemacılar Birliği’nin açıklamasını pek inandırıcı bulmasa da, elden bir şey gelmeyeceğini akılda tutarak söz konusu açıklamayla teselli bulmakta bir sakınca görmezler, ki zaten başka çareleri de yoktur, yani işte görseler ne yazardır, görmeseler ne...</p>

  <p class="normal">Anlatılanlara baktığımız zaman göremeyeceğimiz, lakin düşüncenin kudretini beynin karşı karşıya kaldığı kaotik bilinmezliğin kuvvetinden güç alan bir etken haline dönüştürdüğümüz takdirde tüm çıplaklığıyla bilincimizde boy göstermesi kaçınılmaz hakikat üzere beyin aslında bilinçdışını bilincin algılayabileceği sembollere dönüştüren bir organdır, ki ünlü Fransız düşünür Gilles Deleuze bu hadiseyi hem <span class="ideitalik">Fark ve Tekrar (Difference and Repetition)</span> adlı yapıtında, hem de sinema üzerine yazdığı iki kitapta “bir ekran olarak beyin” şeklinde özetlemiştir. Beynin bir ekrana dönüşme sürecinin iç dinamiklerini aydınlatmak üzere –sanki ortada somut, maddi, gözle görülür, elle tutulur ve üzerlerine ışık tutulduğu takdirde aydınlanacak iç dinamikler varmış gibi– beyaz perde devrinden ekran devrine geçiş sürecinin felsefi ve psikanalitik etkilerine bakıyoruz şimdi. Böylelikle ekran mekanizmasının ortadan kalkmasıyla ortaya çıkması muhtemel durumu daha iyi idrak edebileceğimizi düşünüyoruz. Ekranlar beyazlaşınca insanların beyazperde dönemine, yani sinemanın ilk çıktığı zamanlara gerilediklerini söylemeye gerek görmüyoruz çünkü biz. Sinemanın çıkış noktasına geri dönüp orada projektör vasıtasıyla beyaz bir yüzeye görsel imgeler yansıtılınca zuhur eden hadisenin, görsel imge aktarıcıları alanındaki bir devrim niteliğindeki bu teknolojik gelişmenin yaratmış olduğu sanatsal açılım artık hepimizin bildiği gibi fotoğrafın rahimlik ettiği sinema adındaki yeni bir sanatın doğuşuna sebep olmuştur. Teknolojik gelişmelerle sanatsal gelişmelerin ne derece iç içe olduğunu bir kez daha yinelemek ve ayrıca bazı teknolojik gelişmelerin de sanatsal gerilemelere sebep olabileceğinin altını çizmek maksadıyla kaleme alındığı aşikâr bu bilgiyi de bilgiye aç okuyucularımızla paylaştığımıza göre, herhalde artık anlatımızın varmak istediği noktanın da zaten önceden gelinmiş bir nokta olduğunu, bu yüzden de bahse konu noktanın ivedilikle geçilmesi gerektiğini dile getirebiliriz, ki nitekim getirdik de zaten işte.</p>
</body>
</html>
