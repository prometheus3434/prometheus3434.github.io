<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>fantezi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="normal1" id="calibre_toc_11">10.</h1>

  <p class="normal">Dönüp dolaşıp spiralimizin ilk dokuz dönemecini geride bıraktığımıza ve <span class="ideitalik">Panoptik Kitap</span>’tan yola çıkıp <span class="ideitalik">Defter-i Tekvin</span>’e vardığımıza göre, bu noktada sanırız artık <span class="ideitalik">Panoptik Kitap</span> ve <span class="ideitalik">Defter-i Tekvin</span> arasındaki ilişkinin teferruatları hakkında birkaç söz söylemek kurgu açısından olduğu kadar okuyucunun bilgilenmesi ve anlatıya daha bir aşina olması bakımından da önem arz ediyor. Zira görülüyor ki <span class="ideitalik">Panoptik Kitap</span>’ta anlatılanlarla gerçek hayatta olanlar arasında kaygı verici bir benzerlik mevcuttur, dolayısıyla herhalde lafı fazla uzatmadan kitabı mercek altına almanın da bu bağlamda son derece anlamlı bir hareket olacağını söylemeye bile gerek yoktur. Tüm bu sebeplerden ötürü ise sabırsız okuyucularımızdan özür dileyerek anlatımızı dallandırıp budaklandırmak, anlatımızın kurgusunda yeni boyutlar yaratıp, hikâyenin akışını sağlayacak yeni kanallar açmak maksadıyla <span class="ideitalik">Panoptik Kitap</span>’ın içine giriyoruz şimdi; lakin bunu yapmadan önce <span class="ideitalik">Panoptik Kitap</span>’tan çıkış kılavuzu niteliğini taşıyan <span class="ideitalik">Defter-i Tekvin</span>’i de yanımıza almayı unutmuyoruz.</p>

  <p class="normal">Tekvin her iki kitabını da birer roman olarak kurgulamış olsa da, eserler içerdikleri engin teorik detay sayesinde felsefe-psikanaliz-edebiyat ekseninde yazılmış birer araştırma-inceleme kitabı olarak da okunabilmelerini mümkün kılacak nitelikler barındırıyordu bünyelerinde. Zira kitaplar <span class="ideitalik">Panopticon</span> adlı gözetim ve denetim mekanizmasının birer kitap formunda zuhur edişinin ürünüydü. Dışarıdan içeriye, içeriden dışarıya, dışarıdan dışarıya ve içeriden içeriye geçiş noktasında konumlanmış, dışarıyla içerinin birbirine girdiği, içindekilerle dışındakilerin rolleri değiştiği bir kitap ve yazının hayata, hayatın da yazıya nüfuz ettiği o kırılma noktasını kendine mesken tutmuş bir yazma eylemi söz konusuydu kitapta. Ne yapacağını bilemez bir vaziyette ve şaşkınlık içerisinde bir o yana bir bu yana savrulan insanın tıpkı bir <span class="ideitalik">Panopticon</span> içerisine hapsolmuş mahkûmları andıran trajikomik durumunu mizahi bir dille kaleme almaya çalışmıştı yazar. Yani bu kitap panoptik hapishane modelinde bir tımarhane, içindeki karakterler mahkûmları andıran birer akıl, ruh veya sinir hastası, kitabı oluşturan anlatılar da birer hücre oluyor ve bu hücreler de karakterlerin hem içinde hem de dışında yer alıyordu; yani işte içindeydi karakterler hücrelerin, hücreler de karakterlerin... Bu da demek oluyordu ki bu kitap iç dünya ile dış dünya arasındaki yerde, eşikte konumlanmış ve arada kalmışların durumunu anlatıyordu. Her bir hücrede farklı bir bilinç oyunu oynanıyor, zaman ve mekânsa karakterlerin zihinlerinde vuku bulan, iç dünyalarında sahnelenen bu oyunları birleştiriyordu. Çünkü tüm bu olaylar aslında aynı anda ve aynı binada, aynı zaman ve uzamda gerçekleşiyor ve bu panoptik mekanizma karakterlerin kolektif iç dünyasını ve toplumsal bilinçdışını temsil ediyordu. Dolayısıyla da karakterlerin kafasında sahnelenmekte olan tüm oyunlar ve onları oluşturan olaylar aslında çok daha büyük ve bilinmeyen bir kurgunun parçalarıydı.</p>

  <p class="normal">Şunu söylüyordu Tekvin kitabının önsözünde: <span class="ideitalik">... Ve işte ben bu kurgunun bilinmezliği ve büyüklüğü karşısında neredeyse bir hiç olan insanın trajikomik durumunu dışa vurmaya çalışıyorum bu</span> Panoptik Kitap <span class="ideitalik">vasıtasıyla. Beni bu dışarıdan çıkarın diyerek bu kitap hem kendisini içinde bulduğu, hem de içindeki karakterleri düşürdüğü duruma isyan ediyor. Yaşamı olumlayıcı duruşuyla tez-antitez-sentez geleneğini de yerle bir eden bu kitap insanın bölünmüşlüğüne, dünyaya fırlatılmışlığına ve kendini içinde bulduğu çaresizliğe yenik düşmektense olumsuz durumların olumlu durumlara, imkânsızlıkların ise birer imkâna dönüştürülebileceğinin kanıtıdır diye düşünüyorum. Tamir edilemez ruhsal ve fiziksel örselenmişliğe, zamana ve ölüme karşı giriştiği bu amansız direnişin, ölüm dürtüsünü yaşam dürtüsüne dönüştürmek yolunda çıktığım bu içsel yolculuğun çözümü sevgide bulan öyküsünü dinlemeye hazır mısın ey sevgili lanetlenmiş okur?</span></p>

  <p class="normal">Tekvin’in insanlığı sevgiye doğru yeni bir yolculuğa davet eden söz konusu önsözünü iktibas etmemizin sebebi ise mevzubahis önsözün pek çok gazete ve dergide defalarca teşhir edilmek suretiyle tehşir edilmekten muaf tutulması ve çarpıtılarak kitleye bir kötülük tohumu formunda sunulmuş bulunmasıdır. Yani olay tamamen bir kasıtlı yanlış okuma olayıdır. Bu tür durumlarda biz genellikle onların tohumu pazarlamalarına engel olmaya, bir sonraki aşamada, yani işte eğer tohum ekilmişse halihazırda, o zaman da onların tohumu büyütmek için gereksinim duyduğu kaynakları tıkamaya çalışırız; suları keser, hava vermeyiz. Organizmanın hastalanmasını sağlamaktır maksadımız. Bitler, keneler salarız her işin içine ki yenikler ve delikler oluşsun organizmada. Bir diğer maksadımız da organizmayı ruhundan arındırıp içindeki kötülüğü yok etmektir. Arındırma işlemi oldukça sancılı bir süreçtir. Organizma ruhsuz varlığına alışıp çevresine karşı kayıtsız kalabilmeyi öğrenmelidir önce. Sonra ise organizmayı bir dizi işkenceye tabi tutarız; mesela ona yanlış sorular sorar, kafasını karıştırır, doğruyla yanlış, iyiyle kötü arasındaki ayrımı yapmasını imkânsız kılarız. Daha başka ne mi yaparız? Organizmanın tüm kodlarını altüst ettikten sonra bilinci ve bedeni yeniden inşaya girişiriz. Önce organizmaya yeni bilgiler ve yeni değer yargıları yükler, sonra da yeni sorular sorarız test etmek için organizmanın arzuladığımız gibi çalışıp çalışmadığını. Mesela, “İyinin ve kötünün ötesinde ve gerisinde olan iki şey nedir?” diye sorarız, zira biliriz ki bu soruya verilebilecek en doğru ve en yanlış yanıt tek bir yanıtın iki yüzünü oluşturur ki o yanıt şudur: “İyinin ve kötünün gerisinde olan şey yaşam, ötesinde olan şey ise ölümdür.”</p>

  <p class="normal"><span class="ideitalik">Panoptik Kitap’</span>tan bir alıntı:</p>

  <p class="normal"><span class="ideitalik">Ey üstündeki lanetten bunalan, sıkılan okur!</span></p>

  <p class="normal"><span class="ideitalik">Sana tavsiyem bir an önce içinde bulunduğun durum her neyse ondan kurtulup bir başka durumun içine fırlatmandır kendini. Bilinmezliklerle karşı karşıya kalabilir, ne idüğü belirsiz içsel ve dışsal yaratıklarla boğuşmak zorunda kalabilirsin. Unutma ki tüm bunlar senin daha güçlü bir iradeye sahip olman için bilinçli olarak önüne kurulmuş tezgâhlardır. Onları en iyi şekilde değerlendirmeli, üstündeki lanetin bilincinde olarak onları kendi lehine çevirmeyi bir yaşam biçimi haline getirmelisin. Umarım şimdilik bu söylediklerim seni çıkmaya hazırlandığın bu tehlikelerle dolu yolculuktan önce bir nebze olsun neşeyle ve bu neşeden kaynaklanan büyük bir kudretle doldurmaya yeter.</span></p>

  <p class="normal">Görüldüğü üzere Tekvin ilk kitabında yarattığı ekransız hayatı panoptik bir hapishanede yaşamaya benzetmiş, lakin bu benzetmeyi yaparken kullandığı ironik dil kendi argümanını temellerinden sarsmakla kalmayıp, yüzeydeki ciddiyeti alaya alan, yüzeyin hemen altındaki bir akıntı misali metne dinamizm kazandıran ve yüzeyin altındaki daha başka manaları açığa vuran işte bu dil-içinde-bir-başka-dil sayesinde panoptik bir hapishanede yaşamayı aslında televizyonlu dünyada yaşamakla eş kılan o dil sayesinde yaradılış defteri manasını taşıyan eseri <span class="ideitalik">Defter-i Tekvin</span>’e doğru büyük bir kudretle yelken açabilecek ve küre-i arzın malum enginlerini yara yara dolaşabilecekti o dillere destan kadırgasıyla. Ama şimdi kadırgalarla gezme vakti değil, Tekvin’in kitabını yazabilmek için önce uyuması, sonra da uyanması gerekiyor zira.</p>
</body>
</html>
