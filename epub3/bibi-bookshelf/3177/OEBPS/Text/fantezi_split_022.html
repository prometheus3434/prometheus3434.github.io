<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>fantezi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="normal1" id="calibre_toc_19">18.</h1>

  <p class="normal">Eldeki verilere bakıldığı zaman görülecektir ki şu ana kadar olanların nereye varmak istediğine dair en ufak bir işaret yoktur elimizde. Bununla beraber söz konusu istikamet belirsizliğinin bu anlatının yazarı veya yazarlarının algılama ve aktarma mekanizmasındaki bir bozukluktan ileri gelip gelmediği de açıklığa kavuşması şimdilik namümkün görünen bir muammadır. Haliyle bu tür bilgi eksikliklerinin bizi yolumuzdan alıkoymasına müsaade edecek değilizdir biz, ki bu garip anlatının yazarı veya yazarlarının bilinçdışları olduğumuz iddiası ortalıkta dolanmaktadır. Bahse konu iddiayı doğru kabul ederek bilinçdışları olarak bilinçiçlerine kem gözlerle bakıp onları bozuk görmeye meyilli olduğumuzu söylemeye gerek olduğunu ise hiç sanmıyoruz. Bizler işte o bilinmez kuvveti oluşturan bilinçlerin dışıyız, yani o bilinçlerin bir süreden beridir ekranlara bakınca gördüğü beyazlığız. Hatta belki de gidip kendini beyaz cama vuran ve neden içeri girip dışarı çıkamadığını anlamlandıramayan, beyaz bir gecede kaybettikleri bedenlerini arayan kara bahtlı ruhlarız. Çünkü belli ki biz ne bir ben olabilirdik, ne bir sen, ne de bir o. Olsak olsak çırpındıkça daha da derinlere düşen hayaletler olabilirdik biz sonsuz bir beyazlığın örttüğü bu karanlık labirentin dipsiz dehlizlerinde. Tek yapabildiğimizse fısıldamaktır bizi bu dışarıdan çıkarın diye, bağırarak değil ama, sessizce...</p>
</body>
</html>
