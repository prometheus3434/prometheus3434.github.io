<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h2><a id="bookmark0"></a>&quot;Fakiri Pürtaksir&quot;</h2>
<p>Garson İhsan, Felek Kıraathanesi'nin hela musluğunda elini yıkayan Murat’a sabun yetiştirdi:</p>
<ul style="list-style:none;"><li>
<p>— Buyrun Murat Bey!</p></li>
<li>
<p>— Teşekkür ederim.</p></li></ul>
<p>— Siz mi kazandınız?</p>
<p>— Evet.</p>
<p>— Kaç parti?</p>
<p>— İki parti. Kırk kuruş aldım. Allah bereket versin...</p>
<ul style="list-style:none;"><li>
<p>— Onlar Cimdallı’da sizi yenemezler. Burada, sizi Cimdalh’da yenecek yok...</p></li></ul>
<p>— Kâğıt meselesi.</p>
<p>— Kâğıt başka... Bir de oynamak lazım. Siz yediliye varıncaya kadar hesaplıyorsunuz.</p>
<p>— Sade hesap değil... Onlar keyif için oynuyorlar, biz geçinmek için. Arada fark var.</p>
<p>Murat, öğle yemeğinde ekseriya olduğu gibi bir bardak çayla beraber simit yediği halde, elini, uzun uzadıya sabunladı. Elini sabunladığı zamanlar, vücudu keselenmiş, temiz çamaşır giymiş gibi rahatlayıp ferahlıyordu.</p>
<p>Sabunu, Garson Ihsan’a verdi. Garson İhsan, elinin sırtını uzattı. Murat güldü:</p>
<p>— Şunu avcuna neden almazsın?</p>
<p>— Uğursuzluk olurmuş.</p>
<p>— İkimizin de her çeşit uğursuzluktan korkmamız acayip... İşte düşürdün...</p>
<p>— Zararı yok...</p>
<p>— Bana bir kahve getir. Şekeri a z olacak. Malum ya, yemek yedik. Sonra hokka-kalem isterim.</p>
<p>— Mektup mu? Kâğıt da alayım...</p>
<p>— Hayır. Oturup dünyanın en mühim suallerine cevap vereceğim... Dehşetli sualler...</p>
<p>— Gene mi defter Murat Bey?</p>
<p>— Hem bu seferki ne güzel... Sağlam bir uç bul... Yazıya özeneceğim... Defterin sahibini görsen, küçük dilini yutarsın...</p>
<p>— Pek mi güzel bir hanım?</p>
<p>— Güzelmiş. Ben, görmedim. Getiren öyle söyledi. Bir başka anket defterinde “Fakir-i Pünaksir&quot; imzasını görüp beğenmiş de, “ille benim defterime de yazsın!” demiş.</p>
<p>Murat, bunları söylerken, ellerini pantolonuna dokundurarak kurutmaya çalışıyordu.</p>
<p>Felek Kıraathanesi, Şehzadebaşı’nın en büyük dükkânlarından birisi idi. Yeni sahibi, Eşref Bey, İstanbul polis müdüriyeti ikinci şubede taharri komiserliği yapıyordu. Parayı vurmuştu. Yüz tarakta bezi olduğu söyleniyordu. Beyoğlu’nda, bir meyhane ile bir kumarhanede hissesi varmış, meşhur randevucu Çakır Eleni’nin dostu...</p>
<p>Üç ay içinde burasının işini de ilerletti. Bitişik köfteciyi “Et kokusu müşterileri rahatsız ediyor&quot; diyerek def edip, ara duvarda bir kapı açarak, orasını da kıraathaneye ilave etti. Bilardo masalarını ikiden üçe çıkardı. Yeni fincanlar, yeni iskemleler, yeni oyun aletleri aldı. Komiser olduğundan, hiçbir baskın tehlikesine maruz kalmadan poker oynamak kabil olduğu için, semtin, hattâ şehrin meşhur oyuncuları devama başladılar. Diğer emsali gibi, muayyen bir vakitte kapatmaya mecbur bulunmadığından, uykusu kaçanlar, son tramvaya ye- tişemeyenler sabaha, kadar oturmak için buraya geliyorlar. Kendisi, üç dört günde bir uğrayıp hesaba üstünkörü bakarak, hem ocakçı, hem patron vekili Hacı’nın verdiği paraları cebine sokuverdiginden, müşterilere karşı çekingenlik de edilmiyordu.</p>
<p>Murat, yeni ilave edilen kısımda, köşedeki masaya oturdu.</p>
<p>Geldiği zaman ocağa bıraktığı paketi almıştı. Sicimi çözüp gazeteyi açtı. Anket defterini önüne koydu.</p>
<p>Bu, kenarlan san yaldızlı, maroken kaplı, fazladan ağzında bir de minimini kilit bulunan kalın bir defterdi.</p>
<p>Sualler eski harflerle gayet sanatkârane yazılmış, aynca suluboya çiçeklerle de süslenmişti.</p>
<p>Garson İhsan, hokka-kalemi önüne bıraktı. Masayı siliyor gibi yaparak, deftere baktı.</p>
<ul style="list-style:none;"><li>
<p>— Kaça bu defter şimdi?</p></li>
<li>
<p>— En aşağı bir liradır.</p></li></ul>
<p>— Vay canına! Bizim iki günlük yevmiyemiz...</p>
<p>— Değer ama... Baksana yaldızlı... Kilidi de var...</p>
<ul style="list-style:none;"><li>
<p>— Kilit niye?</p></li></ul>
<p>— İçini fikir dolduruyoruz oğlum, bizde fikir hem kıymetlidir hem de böyle kilit altında tutulur...</p>
<ul style="list-style:none;"><li>
<p>— Hep dolduracak mısın?</p></li></ul>
<p>— &#160;&#160;Hayır canım... Sualler yazmışlar... Cevap vereceğim...</p>
<p>— &#160;&#160;Ne olacak?</p>
<p>— &#160;&#160;&#160;Eğlence...</p>
<p>— &#160;&#160;Ne sormuşlar... Birkaçını oku bakalım...</p>
<p>Murat ilk suali okuduktan sonra defteri rasgele karıştırarak birkaç tanesini söyledi:</p>
<p>— Ruh nedir? Hangi sinema artisini seversiniz? Iptilalannız var mı? Nelerdir? Fala inanır mısınız? Anladın mı İhsan Efendi?</p>
<ul style="list-style:none;"><li>
<p>— Hayır!.. Sizden evvel yazanlar ne cevap vermişler?</p></li></ul>
<p>— Bakalım! Fala inanır mısınız? “inanmam ama, fırsat bulursam, baktırmadan da yapamam.”</p>
<p>— Ben de öyleyimdir. Kim böyle cevap veren?</p>
<p>— Can yoldaşı...</p>
<p>— İsim mi bu?</p>
<p>— Nam-ı müstear. Bu kabil anket defterlerine, nam-ı müstearla cevap veriliyor. Yani asıl isim yazılmaz.</p>
<p>— Sen de mi böyle yapıyorsun?</p>
<p>— Evet. Benimki de, Fakir-i Pürtaksir...</p>
<p>— Ne demek bu?</p>
<p>— “Günahı çok bir fukara&quot; demek...</p>
<p>— Neden bunu beğendin?</p>
<p>— Alay olsun diye</p>
<p>— Şimdi sen ne cevap vereceksin?</p>
<p>— Bakalım... Baştan başlayacağım...</p>
<p>— Sonunda biz de görelim olur mu?</p>
<p>— Hay hay! Sen şimdi kahveyi getir...</p>
<p>Garson İhsan, ocağa doğru gitti. Pek uzun boylu, pek zayıf bir çocuktu. “Darüleytam”da okumuş, orasını bitirince, sanat mektebine girmek istemiş, zayıf olduğundan kabul edilmemişti. Aslen Amavut- tu. Bir müddet Arnavut kebapçılarda garsonluk, bulaşıkçılık ettikten sonra buraya kapılanmıştı</p>
<p>Murat’ı hem seviyor, hem sayıyordu. Haftalarca kahve parası sormaz, hattâ, bazı bazı, elli altmış kuruş borç bile verirdi. Murat yenilirse kendisinden fazla üzülüyor, yenildiği partilerde, lokum getirmemeye dikkat ediyordu. Büyük poker oyunları olur da, oyuncular, tahtada hesap tutmayı birbirlerine emniyet etmezlerse, Murat’ı salık verir, böylece beş, on kuruş kazanmasına çalışırdı.</p>
<p>Kahveyi getirdiği zaman, gizli bir şey söylüyor gibi sesini alçaltarak:</p>
<p>— Bu gece yukarda büyük oyun var, dedi, bir yere kaybolma Murat Bey...</p>
<p>— Bakara mı?</p>
<p>— Bakara... Hacı, “Mano’yu Murat Efendi toplasın... Emniyetlidir. Benim biraz işim çıktı. Geç gelirim, belki de gelemem!&quot; dedi.</p>
<ul style="list-style:none;"><li>
<p>— İyi...</p></li>
<li>
<p>— Dur yahu! Dalgaya düştük... Olmaz... Bizim Baframaden’den yakacaksın... Vallaha küserim...</p></li>
<li>
<p>— Eyvallah... Peki... — Garson Ihsan’m acele yaktığı kibritten yaktı —: Mersi!..</p></li>
<li>
<p>— Bir şey değil... Bu gece beş, on para çıkarırsan izinli gecemde papaz uçururuz. Kafayı çekeriz...</p></li>
<li>
<p>— Olur..</p></li></ul>
<p>Murat, defteri biraz karıştırdı. Kendisinden evvel ancak üç kişi cevap vermişti. Birisi “Can Yoldaşı&quot;, İkincisi “İnci&quot;, üçüncüsü “Çok Bilmiş&quot;. İlk tetkikte Can Yoldaşıyla, Çok Bilmiş’in erkek, Inci’nin ise hanım olduğunu anladı. Can Yoldaşı'yla İnci arasında hafiften bir gönül rabıtası bulunduğu da seziliyordu. Herhalde, defter, bu İnci Hanım’a ait olmalıydı. Sevdiği delikanlının fikirlerine, mesela, Volter’le Kant’tan daha fazla değer verdiği için, ilk cevapları ondan almak istemişti. Delikanlının da işi ciddi tuttuğu belliydi. Orta sınıf halkın hiç yadırgamayacağı şekilde karşılık vermişti. ‘Çok Bilmiş’ daha enteresan bir adamdı. Kendi fikirlerini başkalarınınkinden üstün tutan, biraz kibirli, son derece maddi olduğu için övündüğünü saklamayan insanlardan... Böyleleri, halbuki gündelik işlerde, hay alp e rver görünenlerden daha çok heyecanlı olurlar, ellerine kalem aldıkları zaman gösterdikleri kuru mantığı hayata tatbik edemezler...</p>
<p>Murat, kahveyi bitirdikten sonra, işe girişti:</p>
<p>S - Hangi şairleri seversiniz? En sevdiğiniz şiiri?</p>
<p>C - Earuk Nafiz’i —Han duvarları- Can Yoldaşı.</p>
<p>Ben de -Suda halkalar- İnci.</p>
<p>Ahmet Haşim’i -Karanfil- <span style="font-style:italic;">Çok Bilmiş.</span></p>
<p>Eşref merhumu:</p>
<p>Padişah’ım bir dirahte döndü kim güya Vatan Her dakika bir baltadan bir şahsı halî kalmıyor Gam değil amma bu mülkün böyle elden çıkması Gitgide zulmetmeğe elde ahâlî kalmıyor.-</p>
<p><span style="font-style:italic;">Fakir-i Pürtaksir.</span></p>
<p>S - Hangi romancıları seversiniz? Sevdiğiniz romanı?</p>
<p>C - Reşat Nuri -Çalıkuşu- <span style="font-style:italic;">Can Yoldaşı.</span></p>
<p>Ben de -Akşam Güneşi- <span style="font-style:italic;">İnci.</span></p>
<p>Yakup Kadri -Nurbaba- <span style="font-style:italic;">Çok Bilmiş.</span></p>
<p>Hüseyin Rahmi -Şık- <span style="font-style:italic;">Fakir-ı Pürtaksir.</span></p>
<p><span style="font-style:italic;">S</span> - Hangi sinema artistini seversiniz?</p>
<p>C - Pinamonikelli - <span style="font-style:italic;">Can Yoldaşı.</span></p>
<p>Rudolf Valântino - inci.</p>
<p>Rollerinde muvaffak olanların hepsini - <span style="font-style:italic;">Çok Bilmiş. </span>Şarlo - <span style="font-style:italic;">Fakir-i Pürtaksir.</span></p>
<p>S - Sevdiğiniz size ihanet ederse ne yaparsınız (Vay canına!</p>
<p>Tehlike başladı.)</p>
<p><span style="font-style:italic;">C -</span> Oturup ağlarım. - Can Yoldaşı.</p>
<p>(Fena değil, ferahlarsınız.)</p>
<p>Onu unuturum. <span style="font-style:italic;">İnci.</span> (Aferin kızım!)</p>
<p>Sebebini araştırırım. <span style="font-style:italic;">Çok Bilmiş.</span></p>
<p>Murat, “Öldürürüm” diye yazacaktı. Biraz tereddüt etti. Sonra vazgeçerek “Hanımların gözünü yıldırmayalım. Belki sahi sanırlar,&quot; diye düşündü.</p>
<p>Ben de derhal ona ihanet edeıım. Ödeşiriz.</p>
<p>Fakir-ı Pürtaksir.</p>
<p>S - Gülmeyi mi, ağlamayı mı seversiniz?</p>
<p>C - Sırasına göre ikisini de. - Can <span style="font-style:italic;">Yoldaşı.</span></p>
<p>Ağlamayı severim. İçim ferahlar. - <span style="font-style:italic;">İnci.</span></p>
<p>(Demek yukarda iyi bilmişim.)</p>
<p>İkisi de ciddi iş değil - <span style="font-style:italic;">Çok Bilmiş.</span> (Böyle bir anket defterinde ciddi iş! Hakikaten çok bilmiş imişsiniz. Azizim affınıza mağruren gülünç bir ciddiyetiniz var.)</p>
<p>Ne bileyim? Biz insanız “Güleriz ağlanacak halimize!&quot; demişler.</p>
<p><span style="font-style:italic;">Fakir-i Pürtaksir.</span></p>
<p><span style="font-style:italic;">S -</span> Hangi şartlar içinde hayatınızı isteyerek feda edersiniz?</p>
<p>(Gene beni bir dehşet aldı!)</p>
<p>C - Vatanım uğruna - <span style="font-style:italic;">Can Yoldaşı.</span></p>
<p>Aşkım uğruna - <span style="font-style:italic;">İnci.</span></p>
<p>Şerefim uğruna - <span style="font-style:italic;">Çok Bilmiş.</span></p>
<p>O şartın belki bir başka çıkar yolu da vardır<sup>7</sup></p>
<p><span style="font-style:italic;">Fakir-i Pürtaksir.</span></p>
<p><span style="font-style:italic;">S -</span> Zenginlik insanı mesut eder mi?</p>
<p>C - Evet, lazım! <span style="font-style:italic;">Can Yoldaşı.</span> (Galiba zengin bu arkadaş... Yahut ümidi var.)</p>
<p>Hayır! <span style="font-style:italic;">İnci.</span> (İşte sonra değişecek, yahut pişman olunacak bir fikir.)</p>
<p>Tek başına etmese bile, saadetin şartlarından biridir. -</p>
<p><span style="font-style:italic;">Çok Bilmiş.</span></p>
<p>Bedbaht da etmez ya - <span style="font-style:italic;">Fakir-i Pürtaksir.</span></p>
<p><span style="font-style:italic;">S -</span> Cesur musunuz?</p>
<p>Arkadaşlarım cesur olduğumu söylüyorlar.</p>
<p><span style="font-style:italic;">- Can Yoldaşı.</span> (Hele meddahlar!)</p>
<p>Fareden bile korkarım. - İnci.</p>
<p>Şerefsizliğe karşı, hayır! - <span style="font-style:italic;">Çok Bilmiş.</span></p>
<p>Değilim ama, yeri gelince korkudan dizlerim titremez, dilim tutulmaz. <span style="font-style:italic;">Fakir-i Pürtaksir...</span></p>
<p><span style="font-style:italic;">S -</span> Fala inanır mısınız?</p>
<p>C - İnanmam ama, fırsat bulursam da baktırmadan yapamam. - <span style="font-style:italic;">Can Yoldaşı.</span></p>
<p>İnanırım - <span style="font-style:italic;">İnci.</span></p>
<p>Boş şey - <span style="font-style:italic;">Çok Bilmiş.</span> (Yemin ederim ki içimizde en çok inanan sîzsiniz!) inanılmaz mı. istikbalden haber veriyor!</p>
<p><span style="font-style:italic;">Fakir-i Pürtaksir.</span></p>
<p><span style="font-style:italic;">S -</span> Ölüm nedir?</p>
<p>C - Yaşamanın sonu. <span style="font-style:italic;">Can Yoldaşı.</span></p>
<p>Büyük facia. - <span style="font-style:italic;">İnci.</span></p>
<p>Tabii bir netice <span style="font-style:italic;">- Çok Bilmiş.</span></p>
<p>Ben varken ölüm yok, ölüm gelince ben yokum.</p>
<p>Binaenaleyh düşünmeye değmez. <span style="font-style:italic;">Fakir-i Pürtaksir.</span></p>
<p><span style="font-style:italic;">S -</span> Şiir yazar mısınız?</p>
<p>C - Hayır beceremem. - Can Yoldaşı.</p>
<p>Maalesef. - <span style="font-style:italic;">inci.</span></p>
<p>Ciddi bir iş saymıyorum. - <span style="font-style:italic;">Çok Bilmiş.</span></p>
<p>Ben de (maalesef) ama, evet demek için.</p>
<p><span style="font-style:italic;">Fahir-i Pürtaksir.</span></p>
<p><span style="font-style:italic;">S -</span> Hangi şarkıyı seversiniz?</p>
<p>C - “Al sazını çal sevdicegim...&quot;i - Can Yoldaşı.</p>
<p>(Saz da çalıyor demek! Bahtiyarsınız beyim!)</p>
<p>Şahane gözler şahane. - <span style="font-style:italic;">İnci.</span></p>
<p>Hayır - <span style="font-style:italic;">Çok Bilmiş.</span></p>
<p>Evet. Gramofon çalarım. Dostlarım da pek iyi çaldığımı söylerler. <span style="font-style:italic;">Fahir-i Pürtaksir.</span></p>
<p><span style="font-style:italic;">S -</span> Birini öldürseniz ne yaparsınız?</p>
<p>C - Vicdan azabı çekerim. - <span style="font-style:italic;">Can Yoldaşı.</span></p>
<p>Istıraptan ben de ölürüm. - <span style="font-style:italic;">İnci.</span></p>
<p>Yakalanmamaya çalışırım. - <span style="font-style:italic;">Çok</span> Bilmiş.</p>
<p>Hak etmişse (Oh olsun!) derim. Fahir-i <span style="font-style:italic;">Pürtaksir.</span></p>
<p><span style="font-style:italic;">S -</span> İnsanı saadet mi olgunlaştırır, ızdırap mı?</p>
<p>C - İkisi de. - <span style="font-style:italic;">Can Yoldaşı.</span></p>
<p>Istırap zannederim. - <span style="font-style:italic;">İnci.</span></p>
<p>Ne denedim, ne de düşündüm. Afedersiniz.</p>
<p>Çoh Bilmiş.</p>
<p>Mesut adamın ayrıca olgunlaşmaya ihtiyacı olmasa gerek. Fahir-i Pürtahsir.</p>
<p>S - Kaç sene yaşamak istersiniz?</p>
<p>Altmış sene elverir. - <span style="font-style:italic;">Can Yoldaşı.</span></p>
<p>Sevdiklerimden evvel ölmeliyim... inci. (Ama, birazcık evvel değil mi?)</p>
<p>Kabil olduğu kadar çok. - <span style="font-style:italic;">Çok Bilmiş.</span></p>
<p>Ben de aynı kanaatteyim. Şaşılacak bir şey! Bunu düşünmek için çok bilmişlik lazım değil. <span style="font-style:italic;">Fakir-i Pürtaksir.</span></p>
<p><span style="font-style:italic;">S -</span> Hızır’a rastlasanız, bir dilek dileyin dese, ne dilersiniz?</p>
<p>C - Güzellik. <span style="font-style:italic;">Can Yoldaşı.</span></p>
<p>Zekâ. - <span style="font-style:italic;">İnci.</span> (Birinci ve ikinci sualler bir araya gelince,</p>
<p>bana Bemar Şov’a ait bir fıkrayı hatırlattılar.)</p>
<p>Para - <span style="font-style:italic;">Çok Bilmiş.</span> (Siz de bir Bektaşi fıkrasını!)</p>
<p>Bir an gözlerini kapatmasını. Külahını kapmak için.</p>
<p><span style="font-style:italic;">Fakir-i Pürtaksir.</span></p>
<p>(Acaba bu cevap başkalarına nasıl bir fıkra hatırlatacak?)</p>
<p>S - Bir şey kırsanız mahcup olur musunuz?</p>
<p>C - Evet - <span style="font-style:italic;">Can Yoldaşı.</span></p>
<p>Pek üzülürüm. Ağlayasım gelir. - <span style="font-style:italic;">İnci.</span></p>
<p>Ödenebilirse hayır. - <span style="font-style:italic;">Çok Bilmiş.</span></p>
<p>Haksız yere kalp kırdımsa, evet, cam falan kırdımsa hayır. <span style="font-style:italic;">Fakir-i Pürtaksir.</span></p>
<p>S - Randevu saatlerine ehemmiyet verir misiniz?</p>
<p>C - Evet. <span style="font-style:italic;">Can Yoldaşı.</span></p>
<p>Veririm ama, hep de geç kalırım. - <span style="font-style:italic;">İnci.</span></p>
<p>insanın ciddiyetine birinci delil budur. Elbette veririm.</p>
<p><span style="font-style:italic;">Çok Bilmiş.</span></p>
<p>Ben veririm ya, vatman efendiler ekseriya bu fikirde olmuyorlar. <span style="font-style:italic;">Fakir-i Pürtaksir.</span></p>
<p><span style="font-style:italic;">S -</span> Yaşamak için yalan muhakkak lazım diyorlar, doğru mu?</p>
<p>C - Hayır! - <span style="font-style:italic;">Can Yoldaşı.</span></p>
<p>Hayır. Ben de yalandan nefret ederim. - <span style="font-style:italic;">İnci.</span></p>
<p>Evet... - <span style="font-style:italic;">Çok Bilmiş.</span></p>
<p>“inan Halûk! Ebedi bir şifadır. Aldanmak!”</p>
<p>Buyurulmuş. Kabahat bende değil, karşımdakilerde...</p>
<p><span style="font-style:italic;">Fakir-i Pürtaksir.</span></p>
<p><span style="font-style:italic;">S -</span> Şakayı sever misiniz?</p>
<p><span style="font-style:italic;">C -</span> Nezih olmak şartıyla severim. - <span style="font-style:italic;">Can Yoldaşı.</span></p>
<p>Pek hazzetmem. - inci.</p>
<p>Ciddiyet daha iyi değil mi? - <span style="font-style:italic;">Çok Bilmiş.</span></p>
<table border="1">
<tr><td>
<p>Neşe manasına ise, evet. Istırabın panzehiridir de.</p></td><td style="vertical-align:bottom;">
<p><span style="font-style:italic;">Fakir-i Pürtaksir.</span></p></td></tr>
<tr><td>
<p><span style="font-style:italic;">S -</span> Dans etmeyi sever misiniz?</p>
<p>C - Çok severim. - <span style="font-style:italic;">Can Yoldaşı.</span></p>
<p>Ben de çok severim. - inci.</p>
<p>Müptelası değilim. - <span style="font-style:italic;">Çok Bilmiş.</span></p>
<p>Arkadaşım güzel olmak şartıyla... Evet.</p></td><td style="vertical-align:bottom;">
<p><span style="font-style:italic;">Fakir-i Pürtaksir.</span></p></td></tr>
</table>
<p><span style="font-style:italic;">S -</span> Şıklığa meraklı mısınız?</p>
<p>C - insan elbette şık olmalı. - <span style="font-style:italic;">Can Yoldaşı.</span></p>
<p>Pek de meraklı sayılmam ama... - inci.</p>
<p>İnsan, temiz giyinmelidir. - <span style="font-style:italic;">Çok Bilmiş.</span></p>
<p>Meraklı olmasam, romanlardan Şık’ı severim der miydim? <span style="font-style:italic;">Fakir-i Pürtaksir.</span></p>
<p>S - Bu defterin sahibi hayalinizde nasıl bir insandır?</p>
<p>C - Harikulade - Cem <span style="font-style:italic;">Yoldaşı.</span></p>
<p>Bitaraf değilim! Cevap veremeyeceğim. - inci.</p>
<p>Böyle bir anket defteri yaptığına ve böyle bir sual de sorduğuna göre biraz hoppa! - <span style="font-style:italic;">Çok Bilmiş.</span></p>
<p>Murat, son suale, parlak bir cevap verebilmek için kalemin sapıyla bıyıklarını okşayarak düşünüyordu ki:</p>
<p>— &#160;&#160;&#160;Merhaba efendi! diyerek, Ertuğrul Hikmet karşısına dikildi.</p>
<p>— &#160;&#160;&#160;Merhaba... Buyur...</p>
<p>— Camı vurdum. Dalmışsın. Duymadın!</p>
<p>— &#160;&#160;&#160;Bitti. Otursana...</p>
<p>— &#160;&#160;&#160;Bahçeliye kadar çıkıp geleceğim... Burada mısın?</p>
<p>— &#160;&#160;&#160;Her zamanki gibi...</p>
<p>— &#160;&#160;&#160;İyi öyleyse... Şapkam dursun...</p>
<p>— &#160;&#160;Üşümez misin?</p>
<p>— Yok canım...</p>
<p>Ertuğrul Hikmet’in yüzü, belki sen saçlarından, belki de kocaman kulaklarıyla uzun burnundan dolayı, kurnaz bir kurda benziyordu.</p>
<p>Birkaç adım ayrıldıktan sonra döndü:</p>
<p>— Abo uğradı mı?</p>
<p>— Şahap mı? Hayır!</p>
<p>— Gelirse salıverme...</p>
<p>— Olur!</p>
<p>— Parası var. Bize ziyafet çekmeli... — Deftere dikkat etti. Geri döndü —: Gene mı anket?</p>
<p>— Evet...</p>
<p>— Sen bu gidişle, bir tek satır bastırmadan meşhur olacaksın. Sinema artistlerini soruyor mu?</p>
<p>— Soruyor.</p>
<p>— Hayat nedir? de diyordur.</p>
<p>— Diyor.</p>
<p>— Ölümü, ruhu falan?</p>
<p>— Hepsi tamam...</p>
<p>— Yahu! Bu memlekette herkes neden kolayca klişe haline geliyor. Nasıl oluyor da can sıkıntısından patlamıyoruz. Sen şimdi ne düşünüyorsun?</p>
<p>— Son sualin cevabını!</p>
<p>— Nedir?</p>
<p>— Defterin sahibesi beni nasıl hayal ediyorsunuz? diye sormuş.</p>
<p>— Kolay! Bende hayalin hazin var. Dilersen kullan! Hem de neden kullanmayacakmışsın. Böyle işlerde lüzumu olur diye yazmış Nedim Efendi.</p>
<p>— Söylesene geveze!</p>
<p>— Yaz! Baş tarafı icap etmez! Beyt geliyor: <span style="font-weight:bold;">“Gerdanı püskürme benli</span></p>
<p><span style="font-weight:bold;">Gözleri gayet güzel - Sırma kâkül, sim gerden, zülfü tel tel ince bel” </span>Nasıl?</p>
<p>— Hay Allah razı olsun! Pekâlâ!</p>
<p>Ertuğrul Hikmet azametle yürüdü. Hem şair, hem boksördü. Şiiri aruzla yazar, şair olduğu için çok zaman sızıncaya kadar içerdi. Boksu da keyif için spor kulüplerinde değil, para kazanmak için tuluat sahnelerinde yapıyordu. Devamlı bir iş tutmasına mani olacak kadar keskin bir zekâya malikti.</p>
<p>Murat, önündeki şık defteri ümitsiz bir hareketle yavaşça kapattı. Bu iş gençler arasında yayıldı yayılalı, belki bu Fakir-i Pürtaksir imzasıyla cevap verdiği yirminci defterdi. Ekserisi hanımlara ait olan bu defterlerin meçhul sahibeleri, o kadar tanışmak istemişlerdi de...</p>
<p>Bir cigara yaktı. Dışarda gene kar başlamıştı. Boş bir tramvay Fatih’ten Beyazıt’a doğru hızla geçti.</p>
<p>Kahvede, iki mütekait zabitten başka kimse yoktu. “Birazdan Da- rülfünunlular gelir. Bilardoya başlarlar,” diye düşündü.</p>
<p>İçinde büyük bir eser bitirmiş gibi, boşluk hissediyordu.</p>
<p>Garson Ihsan’a işaret etti.</p>
<p>— &#160;Su mu?</p>
<p>— &#160;&#160;&#160;Hayır! Gazeteleri lütfen...</p>
<p>Ihsan gazeteleri getirdi:</p>
<p>— &#160;&#160;Ahjnm’ı Sıtkı Bey okuyor, dedi, boşalırsa getiririm.</p>
<p>— &#160;&#160;Olur?</p>
<p>— &#160;&#160;Defter bitti mi?</p>
<p>— &#160;&#160;&#160;Bitti.</p>
<p>— &#160;&#160;Okusak... Mahzuru yoksa...</p>
<p>— &#160;&#160;Ne mahzuru olacak... Yalnız kirlenmesin!</p>
<p>— &#160;&#160;Kirlenmez...</p>
<p>— Dur, İhsan Efendi... iyi hatırlattın... — Halbuki İhsan aklına geleni hatırlatacak şey söylememişti —: Bir dakika...</p>
<ul style="list-style:none;"><li>
<p>— &#160;&#160;Buyur.</p></li>
<li>
<p>— &#160;&#160;Tarih atmadık. Sonuna bir tarih ister...</p></li></ul>
<p>Defterin son sualine verdiği cevabın altına tarihi yazdı:</p>
<p><span style="font-style:italic;">5 Mart 1930</span></p>
<p>Kumarbazlar birer ikişer toplanıyorlardı.</p>
<p>Tekaüt Rüştü Bey geldi. Kısa boylu, zayıf, ilk bakışta sinirli zannedilen bir ihtiyardı. İstanbuline yakın siyah setre, düz reyye pantolon, yanlan lastikli çekme rugan potinler giyer, bir de gümüş saplı abanoz baston taşırdı.</p>
<p>Otuz senelik memuriyet hayatında -bunun sekiz sene dört ayı mutasarrıflıkta geçmişti-doyasıya valilik yapamamıştı. Üç ay beş gün -ne bir saat fazla ne bir saat eksik- tam üç ay beş gün vali vekâletinde bulunduğu için yeni tanıştıklarına müphem bir ifadeyle kendisini “Sivas Vali-yi sabıka bendeniz!&quot; diye takdim ederdi ama, ahbaplarına ahvalin kötülüğünden, bu memlekette kadir kıymet bilinmediğinden şikâyet ederken, “Doyasıya valilik yapamadım. Resen amir olamadım. Bu kuru kafada... -Böyle söylerken bir büyük bilardo yuvarlağına benzeyen saçsız başına insafsız insafsız vururdu- Bu kuru kafada, birçok hayırlı projeler vardı. Kendimi methetmek gibi olmasın, azizim, bu memlekete, üç tane vali geldi. Birisi Bursa Valisi Vefik Paşa merhum, diğeri Bağdat Valisi şehit Mitat Paşa merhum.... Üçüncüsü de bendeniz... Ne hazindir, memleket için ne kadar şayanı teessüftür ki bu üç şahıstan birisi Taifte şehit oldu ve üçüncüsü vali dahi olmadı. “Sebep?” buyuracaksınız! Arz edeyim: Merkezde dahiliye nazın, okuduğunu anlamaktan aciz olur, taşrada bir vali, akıllara durgunluk verecek icraat yaparsa muvazeneyi devlet bozuluyor. Yahut da böyle vehmediliyor, işte, erbabı hamiyeti mahveden, erbabı hamiyetle beraber, vatanı harabeye götüren bu vehimdir vallahül-azim...&quot; Halbuki Rüştü Bey’i iyi tanıyanlar bütün bu şikâyetlerin zoraki olduğunu biliyorlardı. Abdülhamit,</p>
<p>Meşrutiyet, Balkan, seferberlik, işgal, Kuva- yi Milliye sıralarında, hiç sendelemeden, fiyasko vermeden yükünü tutmayı becermiş, üç kişi varsa -vali olarak değil, usta mürtekip olarak- birisi, hattâ birincisi bu Rüştü Bey'di. Müteaddit apartmanları, iki hanı, Balıkpazarı’nda dört dükkânı, Erenköy’de bir köşkü, Saraç- hanebaşı’nda 22 odalı bir konağı vardı. Nakit parasının yekününü kendisinden başka kimse -Allah bile-bilmezdi, l.af arasında, ticareti sevmediğini, şirket kurup bir araya gelmeyi az ciddi saydığını söylerdi. Bir tek zevki vardı: Mücevherat mukabilinde yüksek faiz, kısa vade ile borç vermek... Bunu da, kârdan ziyade müzayekaya düşmüş yüksek ailelerin sandıklarında, çekmecelerinde saklı nadide mücevheratını oradan zorla çıkarıp, muvakkat bir müddet için de olsa, mülkiyeti altına alma zevki için yapıyordu</p>
<p>Gene yakın dostlarına bu manisini şöyle anlatmıştı:</p>
<p>— Kibar takımını bilirim! Ben de bu sınıfa mensubum. Birisine muhtaç değillerse, İngiliz kralını adamdan saymazlar. Bir de düştüler mi, mesela şu Garson Ihsan’dan besbeter olurlar. Hayır, efendim, af buyrun, Garson Ihsan’da öyle bir düşkünlük değil, düşkünlüğün hiçbir çeşidi yok. Biçare tabı hayatını yaşıyor. Bizim sınıfa gelince, ayağı kayar kaymaz, sanki cehennemin esfelessafilinine yuvarlanır. Onları böyle tekerlenmiş sıralarında seyretmeyi severim. Bir dakika uşak, bir dakika beydirler. Evvela, borcu, sanki sizi ihya edeceklermiş gibi isterler. “Yok” diyeceksiniz. Bu kısa kelime, kibirlerini tepesi üstü yere vurur. Hepsini, bilaistisna kabiliyetsiz bir ihtiyar uşak haline getirir. Erkek iseler, karılarına ait elmasları, kadın iseler, merhum zevcelerinden kalmış, bir kravat iğnesini, yahut kol düğmelerini, bazan ve ender olarak murassa nişanları, size bırakırken neler hissettiklerini benimle beraber olup seyretmelisiniz. Bir parça ölürler âdeta!.. Bir parça değil, elinize alıp ışığa tutarak tetkike başladığınızdan itibaren ölürler de, kapıdan çıkmak için -Tabi istedikleri meblağı almış olarak- kalktıkları zaman dirilirler. Bir temaşadır. Balzak merhumun insanlık komedisi bunun yanında bizim Karagöz oyunlanna benzer.</p>
<p>Rüştü Bey'in bütün zevki, ikindiye doğru Felek Kıraathanesi’ne gelip ekseriye bir, bazan da iki seans poker oynamaktır. Bu oyunu, çok iyi bildiğine, bahusus oyunda, bir İngiliz lordu kadar kibar davrandığına kanidir. Fazla para kazanmayı da, kaybetmeyi de sevmiyor görünmek için ufak oynar ve kim rastgelirse onunla oynar. Halbuki pokeri bilmez, kazanırken de, kaybederken de soğukkanlı değildir. Bu heyecanı paraya tamah ettiğinden ileri geliyor sanılmasın, paraya zerre kadar değer vermediği halde meydan muharebesi idare eden bir genç başkumandan gibi davranmasının bir başka sebebi vardır. Rüştü Bey’in de, bütün mütekaitler gibi geriye kalan hayatı bomboştur. Bu boşluğu, başkalan, tavuk beslemek, bahçeyle uğraşmak, koleksiyonculuk gibi şeylerle doldururlar. Rüştü Bey ise ikindi ile akşam arasındaki vaktini poker oynamaya tahsis etmiştir. Bunu, bir eğlenceden ziyade, bir vazife gibi dikkat ve ciddiyetle yapar. Yaparken de sevilmiş bir sanatın dünyayı unutturan ateşini hisseder.</p>
<ul style="list-style:none;"><li>
<p>— Ne var gazetelerde bugün Murat Efendi?</p></li>
<li>
<p>— Buyrun Rüştü Bey... Hiçbir şey yok...</p></li>
<li>
<p>— Rahatsız olma... Japonlar yürüyorlar mı?</p></li>
<li>
<p>— Mançurya’da dövüşülüyor efendim. Bilmem ki... Münasip bir haritada takip edemedim. Yürüyorlar mı, duruyorlar mı?</p></li>
<li>
<p>— Bilinmez... Çin şehirlerinin adlannı ben de aklımda tutamıyorum. Hani kimse yok mu bizimkilerden?..</p></li>
<li>
<p>— Henüz erken olmalı... Hava da berbat... Siz bu tipide nasıl çıkıyorsunuz?</p></li></ul>
<p>Rüştü Bey, yakası kürklü paltosunu silkeleyip astı. Yardıma koşan Garson Ihsan’a:</p>
<ul style="list-style:none;"><li>
<p>— Bize iki şekerli kahve yap! dedi.</p></li></ul>
<p>Murat sıkıldı.</p>
<ul style="list-style:none;"><li>
<p>— &#160;&#160;&#160;istemez... Neden zahmet ettiniz? Ben içmiştim.</p></li>
<li>
<p>— Bir daha içersiniz.. Yani içeriz demek istedim. — Etrafa baktı —: Bugün burası bomboş... Sizin cimdallıcılar da gelmemişler.</p></li>
<li>
<p>— Gelip gittiler...</p></li>
<li>
<p>— Gene kazandınız tabi...</p></li>
<li>
<p>— Kazandım, evet...</p></li>
<li>
<p>— &#160;&#160;&#160;[yi ama, bu böyle n’olacak? Hâlâ bir iş bulamadınız mı?</p></li>
<li>
<p>— Havalar... Baksanıza... Bir yere çıkılmıyor.</p></li>
<li>
<p>— Bazan evde aklıma gelirsiniz. “Ahbaplara söyleyeyim, bir münasip iş arayalım,&quot; derim. Havalar kimseyi görmemize müsaade etmiyor ki... 60 seneden beri böyle kış görülmedi. Eyüp Sultan’a kurtlar inmiş, bir mandırayı basmış diyorlar.</p></li></ul>
<p>— Limana buzlar hücum etmiş... Gazeteler resimlerini bastılar.</p>
<p>Garson Ihsan kahvelerle beraber, anket defterini de getirdi.</p>
<p>— Pek güzel yazmışsınız Murat Bey, dedi. O, tırnak içindekileri de siz yazdınız değil mi?</p>
<p>Ben yazdım.</p>
<p>— &#160;&#160;&#160;Kızarlar ötekiler...</p>
<p>— &#160;&#160;&#160;Bilmem... Asıl öyle abuk sabuk şeyler hoşlarına gidiyor.</p>
<p>Rüştü Bey, deftere alaka ile bakarak sordu:</p>
<p>— &#160;&#160;Nedir? Gene şiir mi?</p>
<p>— &#160;&#160;&#160;Hayır anket defteri.</p>
<p>— &#160;&#160;O da nesi?</p>
<p>— Yeni icat olundu. Şimdi moda! Böyle şık bir defter alıp beşer sayfa ara ile birtakım sualler yazacaksınız, sonra bunu ahbaplarınıza vererek cevap isteyeceksiniz.</p>
<p>— &#160;&#160;E?</p>
<p>— Onlar da cevaplannı yazacaklar.</p>
<p>— &#160;&#160;Sonra?</p>
<p>— &#160;&#160;Sonrası bu?</p>
<p>— &#160;&#160;Anlayamadım.</p>
<p>— &#160;&#160;&#160;Bir kere bakınız.</p>
<p>Rüştü Bey, defteri açtı, ilk suali ve cevapları okudu. Sonra sayfalan çevirerek bir müddet tetkik etti. Arada sırada:</p>
<ul style="list-style:none;"><li>
<p>— Tuhaf!</p></li>
<li>
<p>— Acayip!</p></li>
<li>
<p>— Neler oluyor da haberimiz yok...</p></li>
<li>
<p>— &#160;&#160;“Git gide zulmetmeye elde ahali kalmıyor.&quot; Eşrefin miymiş bu? Geçenlerde hatırladım da bir türlü şairini bulamadım. Hafıza kalmıyor gittikçe... Hani sizin cevaplannız?</p></li>
<li>
<p>— Fakir-i Pürtaksir namı müsteariyle cevap veriyorum</p></li>
<li>
<p>— Haa... Şu mesele... Durunuz bakalım... Defteri... orta yerden açtı Boş yapraklan çevirdi ve suali ve cevaplan okudu: -S- Ruh nedir? — Damağını şaklattı — : Vay canına! Ne demiş bakalım: “Hayatımızın esası olan müphem varlık - <span style="font-style:italic;">Can Yoldaşı.&quot;</span> Kim bu Can Yoldaşı?</p></li>
<li>
<p>— Tanımıyorum efendim.</p></li></ul>
<p>— Peki. . ikinci cevap: “Varlığımızın ikinci parçası. - <span style="font-style:italic;">İnci.”</span> Bu bir küçük hanım galiba?</p>
<p>— Ben de öyle tahmin ettim.</p>
<p>— Doğrudur. Yazısından belli. Üçüncü cevap: “Ten kafesinde öten bülbül - <span style="font-style:italic;">Çok Bilmiş.&quot;</span> Böyle bir Ten kafesi sözü hatırlıyorum. Nerdeydi acaba? — Rüştü Bey bir müddet ciddi ciddi düşündü. Sonra gözlerinden bir ümitsizlik geçti —: Benim yaşımda meseleyi böyle hesaplamak zor, diye mahcup ve korkak gülümsedi, siz de benim yaşıma gelirseniz, belki bu şüpheleri kaldınr atarsınız: Ruhun ebediliğine inanmak bir ihtiyaç olur da...</p>
<p>— Afedersiniz, sizi kederlendirdim mi efendim?</p>
<p>— Hayır! Hayır! Geçelim... Mamafih, fikirlerinizi pek alaka bahiş buldum. Bunlan düşüneceğim... — Defterin yapraklannı tereddütle açtı. Sual ve cevaplan tane tane okudu —: “Hayat nedir?” “Hayatımızın esası olan meçhul varlık...&quot; - <span style="font-style:italic;">Can Yoldaşı.</span> Ruh nedir sualine de bu cevabı vermişti. Yoksa, hepiniz mi böyle yaptınız!</p>
<p>— Hayır!</p>
<ul style="list-style:none;"><li>
<p>— Görelim öyleyse... İnci Hanım: &quot;Yaşadığımız an!” diyor. Doğru gibi... Ne dersiniz?</p></li>
<li>
<p>— &#160;&#160;“Kız oğlandan akıllı&quot; derim.</p></li>
<li>
<p>— Evet... Cinsi latif ne kadar havai, hayalperver görünse de, birçok hususlarda bizden daha maddi düşünürler. . Devam ediyorum: “Gelirken de, giderken de reyimiz alınmayan yolculuk.&quot; Öyleyse, bu “Çok Bilmiş” imzasına ne lüzum var, değil mi? “Anadolu’da evlerin önündeki üstü kapalı mahalle verilen isim. <span style="font-style:italic;">Fakir-i Pürtaksir!&quot;</span></p></li></ul>
<p>Rüştü Bey, cevabı bir daha okuduktan sonra Murat’ın yüzüne dikkatle baktı:</p>
<ul style="list-style:none;"><li>
<p>— Sahiden, demin, hayatı böyle mi düşündünüz Murat Efendi?</p></li>
<li>
<p>— Sahiden böyle düşündüm.</p></li>
<li>
<p>— Nasıl bir tedai ile?</p></li>
<li>
<p>— &#160;&#160;“Hayat” denilen mahalleri bilirsiniz. Anadolu’da bulundunuz. Üstleri kapalıdır ama, ekseriya üç tarafları açıktır. Yani, hava cereyanının her türlüsüne maruz yerler... Zaten hayat, sahiden böyle olmasa bizim, milletimiz, sundurmalara bu ismi vermezdi ki...</p></li>
<li>
<p>— Kaç yaşmdasmız?</p></li>
<li>
<p>— &#160;&#160;iki, üç ay sonra 19 bitiyor. Daha mı yaşlı gösteriyorum?</p></li></ul>
<p>— Hayır! Daha genç... insanı şaşırtan da bu!.. — Başka şeyler düşünerek yaprakları çevirdi. Suale rastlayınca yüzü güldü —: İşte yaşınıza uygun bir sual: “Aşk nedir?” “Uğruna ızdırap çekilen his - <span style="font-style:italic;">Can Yoldaşı&quot;,</span> “Hayatın saadeti! - <span style="font-style:italic;">İnci&quot;,</span> “iyi bildiğinizi zannettiğimiz halde, ölüme kadar ögrenemedigimiz şey - <span style="font-style:italic;">Çok Bilmiş,&quot; “O </span>bulunmazsa, “meşk” olmazmış. - <span style="font-style:italic;">Fakir-i Pürtaksir.&quot;</span></p>
<p>Rüştü Bey dikkatle Murat’ın yüzüne baktı:</p>
<p>— Bu kadar mı?</p>
<p>— Bu kadar. Bir yerde okumuştum. “Aşk için çok söz edildi. İşi karıştıran da galiba bu gevezelik,” diyordu. Cümle tastamam, böyle değil ama fıkır aynı...</p>
<ul style="list-style:none;"><li>
<p>— Birisini sevmiyor musunuz? Afedersiniz...</p></li>
<li>
<p>— Estağfurullah... Hayır!</p></li></ul>
<p>— Hiç sevmediniz mi?</p>
<p>— &#160;Ben mi? Durunuz bakayım... Yalan söylemiş olmamak için biraz</p>
<p>düşünmeliyim...</p>
<p>— &#160;Olmadı. Bu telefon numarası mı oğlum! Böyle hatırlanınca hiç</p>
<p>rastlamamışsınız demek...</p>
<p>— Bilakis... Zannederim ki bir acayip vakadır. Şimdiye kadar kimseye anlatmadım. Kısacık bir şey... Canınız sıkılmaz ya...</p>
<p>— Bilakis memnun olurum...</p>
<p>— Evvelki sene, Anadolu’da bir sahil kasabasında bulunuyordum. Vilayet merkezi... Bunlardaki hayatı bilirsiniz...</p>
<p>Rüştü Bey, yalnız içini çekti. Murat:</p>
<p>— İşte öyle, diye devam etti, kahvelerde, meyhanelerde, birer tane garson kız vardı. Bir de bar açılmıştı. Fakat gene de, akşam olmaz mı, kasaba mapushaneye benzer. 23 Nisan mı, 19 Mayıs Bayramı mı, şimdi hatırımda değil, hasılı güneşli bir bahar günüydü. Futbol meydanında merasim yapılıyordu. Ben de gittim. Kenara, tahta parçalarından bir iğreti tribün kurmuşlardı. Vali bey, jandarma kumandanı, falan için... O zamanlar böyle merasimlere Anadolu’da maaile gidilmezdi -Maaile sözü de, anfamily sözü de ne kadar sinirime dokunur anlatamam- Tribünde bir sürü erkeğin arasında bir tanecik kadın vardı. Kadın da değil, on beş on altı yaşında bir kız... Jandarma kumandanının kızı... Başıma gelen işi, hâlâ tahlil edebilmiş değilim. Kıza, bir iki defa şöyle baktım. Herkese nasıl bakıyorsam... Kaşını, gözünü bile fark etmeden... Birdenbire... Bir hal oldu bana... Gözüme ayna tutuluyor, bunda da ısrar olunuyor gibi sinirlendirici bir hal... Artık bilmem, o kız mı, yerini biraz değiştirdi. Yoksa, güneş milyonlarca senelik devri esnasında, dünyamıza göre milyonlarca defa geldiği yerlerden birisine, gene mi geldi. Dedim ya, bunu tariften acizim. Düşündükçe, Faruk Nafiz’in şiirinden bir mısra aklıma gelir: &quot;Gözlerim görmüyor <span style="font-style:italic;">etrafı, güneş vurdu bana. &quot;</span>&#160;Buna güneş çarpmasından başka bir şey denemez... Kız harikulade güzel oluvermişti. Güzel ne demek? Başka bir şey, bir korku, bir dehşet... Bir şey... Kendimi toplamaya çalıştım. Yüzündeki renklenn zevkini, manalann manasını, şuurumla değil hislerinde anlıyordum. Anlamıyordum, içimde senelerden beri dayanılmaz bir açlık vardı da, bu yüz, o açlığı tıpatıp duyuyordu. Ne eksik, ne fazla... Tıpatıp... Öyle ki... Eksikliğin telaşını, fazlalığın boğuculuğunu hissetmiyordum. Böylece, ebediyen ölmeden, mesut yaşamak kabildi. Bu halet bir çeyrek saat mi sürdü, yoksa bir saniye mi bilmem. Birdenbire, şuur harekete geldi. Şeref tribününde oturan -Kibirle oturan- bir kızla, lavvarda puantörlük eden bir amelenin ne münasebeti olabilirdi ki... Puantörlük uydurma bir laf... Doğrusu, amele... Kazma ile çalıştırmıyorlar da, yıkanmaya gelen kömür vagonlannı yazmakta kullanıyorlar. 71 kuruş yevmiye ile... Hem de bu memuriyete geçeli bir hafta oldu olmadı. Ondan evvel, tamir atölyesindeki kazanda ateşçi idim. Yüreğime bir sızı düştü, beyefendi, bir an evvelki saadet kadar tam ve büyük bir ızdırap... Çaresizlikle sağ yumruğumu, sol avcumun içine vurmuşum... “Yarabbi! Yarabbi!&quot; diye âdeta inledim. Gözlerime yaş gibi bir şey hücum etti. “Yaş gibi diyorum. Çünkü bunlar hem yaştı, hem değil... Esasen yaş idiler de, yüreğimden geçtikleri için, gözlenme ıstım buharı halinde çıkıyorlardı. Istım buharı gibi sert ve sıcak... Biraz daha bakarsam bir felaket olacak zannettim. Kalabalığı dirsekleyerek şoseye çıktım. “Allahım! Bana bu kızı unuttur! Unuttur bana...&quot; diye mınldanıyordum. Hem de bunun artık imkânsız olduğunu gayet iyi bilerek... Başımda sıtma nöbeti esnasındaki ağırlık, yaşamaktan ümit kestiren, ölümü kolay kabul ettiren o hasta sarhoşluk vardı. De niz kenanna gitmişim. Orada mendireğin üzerinde akşama kadar yapayalnız ve hemen hemen hiçbir şey düşünmeden, müthiş bir korku içinde oturmuşum. Akşamüzeri, dayanılmaz bir açlık hissettim. Bu öğleden beri duyduğum ilk makul ve beşeri histı. Ona rastlamaktan korkarak çarşıya döndüm. Aşçı dükkânına girince, yeni bir şaşkınlığa uğradım. Yanılmıştım. Zerre kadar aç değildim. Bilakis, saatlerden beri tonlarca toprak yemiş, tonlarca deniz suyu içmişim gibi toktum. Aşçıya güldüğümü, bir arkadaşı aradığımı söylediğimi hatırlıyorum. Tekrar dışarı çıktım. Yatsı zamanına kadar, yatsı zamanına kadar de- gil, yorgunluktan harap oluncaya kadar sokaklarda serseri sersen dolaştım. Sonra 250 gramlık bir şişe rakı, biraz peynir alarak eve gittim. Ev dediğim şey, bir tek odadan ibaret bir kulübe idi. Bir tepenin yamacına, ameleler için yapılmış, on, on iki küçük binadan birisi... Bazılarında, hatırlı ameleler, yani, kıdemli ameleler, bekçiler, sürveyan- lar, kezane çavuşları aileleriyle birlikte oturuyorlardı. Bazılarına, on beş, yirmi kişi doldurulmuştu. Bu kulübeler, bu kadar adamın aynı zamanda yatmasına müsait bulunmuyorlardı ama, kiracıların yansı gece, yarısı gündüz çalıştıklarından barınmak mümkündü.</p>
<p>Bizim evde, benden başka bir kişi daha vardı. O da gece çalışıyordu. Lambayı yaktım. Bir şeker sandığını istifin altına çektim. Testiyi, bardağı, kahve fincanını getirdim. Rakıyı içmeye başladım. Hava sıcaktı. Terliyordum. Ceketi astım. Gömleğin yakasını çözdüm. Mendil ıslatıp boynuma sardım. Rakı, bana haksız ve mukabelesi imkânsız bir hakaret gibi acı ve ağlatıcı geliyordu. Henüz iki fincan içmeden bir şişe daha almadığıma pişman oldum. Bir şişe ne demek? Bir gaz tenekesi rakı almalıydım. Unutuncaya kadar içmek için... Sonra yavaş yavaş, burasını bırakıp gitmek, firar etmek fikri geldi. Başka çare de olamazdı. İkimiz aynı kasabada bulunamazdık. Bu büyük bir facia olurdu. Aşkımı anlatıp anlatamamak meselesini düşünmüyordum. Bunu bakışlarımız bir an karşılaşsa elbette anlardı. Beni sevmesi veya sevmemesi ihtimali de mühim değildi. Hissettiğim şeyler öyle ağırdılar ki, beni sevmiş bile olsa, bunları taşımaya gücüm yetmeyecekti. “Gitmeliyim! Def olup gitmeliyim!” diyordum. Galiba bu kararla biraz ferahlamıştım ki, kapı açıldı.</p>
<p>— Durunuz, yoksa jandarma yüzbaşısının kızı mı geldi, diyeceksiniz... Gece yansı... Bir telepati hadisesi olarak... — Rüştü Bey, gülümsemeye çalıştı —: Ve bir de uyandınız ki...</p>
<p>— Hayır! Birkaç kulübe ötede, bir ambar bekçisi oturuyordu. İhtiyar bir adam. Bunun genç bir karısı vardı. Genç ama, bir gözü kör bir kadın... İki aydan beri, böyle gece vakti, yanıma geliyordu. Kocası işte iken... “İşığı gördüm de merak ettim, dedi, içiyor musun?&quot; “İçiyorum... İyi kı geldin Gülizar...” Korkarak arkasına baktı. Kapıyı hemen kapatıp koştu. Tıkız ve kısır bir kadındı. Bazı sakatlarda rastlanan, o sokulgan kedi hali vardı. Ve bir gözü kör olduğu için, insan, ne kadar cehdetse, onun ancak yansını görüp anlıyor, diğer yansı, müphem, karanlık, meçhul kalıyordu. Odayı tek gözüyle bir kere hesapladıktan sonra, o anda hiç beklemediğim bir şey yaptı. Halbuki ne zaman lamba yanarken gelse böyle yapardı. Kısa ve sert bir hareketle ışığı üfleyip söndürdü. Hemen boynuma sarıldı. Bir tuhaf kadın kokusu vardı ki, içime arzu ile beraber iğrenme hissi verirdi. Sabahtan beri gayretle çalışıp meydana getirdiğim kıymetli bir eseri bozmuş gibi ona öfkelendim. İnce belini kinle kavradım...</p>
<p>Rüştü Bey, yutkundu:</p>
<ul style="list-style:none;"><li>
<p>— Afenn evlat, diye mahcup bir gülüşle sözü kesti, çivi çiviyi mi söktü yoksa... Bu rüyadan daha iyi...</p></li>
<li>
<p>— Evet... Sabahleyin uyandım. Gülizar çoktan gitmiş, gece çalışan arkadaş sessizce gelip karşıdaki yatağına yatmıştı. Uyuyordu. Rakı şişesi, her şey yerli yerinde... Yalnız, rakı kalmamış... Ben hepsini içmediğimi iyi hatırlıyorum. Yarısı falan kalmış olacaktı. Demek arkadaş, hazıra konmuş. Şişeyi afiyetle kafasına dikmiş...</p></li></ul>
<p>Kalktım. Vücudumu dikkatle yokladım. Yüreğimi değil... Malum ya, bir insanın sıhhati tam ise, azalarının nerede olduklarını, ne halt ettiklerini dahi bilmez... Dışarı çıktım. Gökte gene dünkü güneş, dünkü renkler, dünkü bahar... Ben de dün sabahki Murat’ım... Öğleden, gece yansına kadar çektiklerim... Tıpkı, korkulu bir rüya gibi çoktan geçip gitmiş... İnanır mısınız?</p>
<ul style="list-style:none;"><li>
<p>— Evet... Sonra onu hiç görmediniz mi?</p></li>
<li>
<p>— Söyleyeceğim... Kâbus geçmiş... Bir an, buna inanamadım... Aklandığımdan, korktum. Tekrar gelirse... Görürsem... Bir felaket daha olursa... Felaket değil, bir kıyamet daha koparsa... Bu korku şiddetini gittikçe azaltarak ona tekrar rastlaymcaya kadar devam etti. Bir manifatura mağazasından çıkıyordu. Annesi de beraberdi. Bir an, o mu, değil mi diye tereddüt ettim. Anladınız mı?</p></li></ul>
<p>— Anladım. Galat’ı rüyet imiş..</p>
<p>— Ne çirkin, ne güzeldi. Kendimden ve ondan aynı zamanda intikam almak istemiş olacağım ki, onu insafsızca Gülizar’la mukayese ettim. İki gözlü olmak Nadide’ye -Adı Nadide idi- fazla bir şey ilave etmiyordu, iki gözü vardı ama, vücudu tıkız ve kısır bir genç kadı- nmki gibi inkişaf etmemişti. Bacakları da benim o zamanki ölçülerimle âdeta sıska idiler. “Sahi, ben bunu tribünde otururken görmüştüm. Ne budalayım yahu!” diye düşündüm. Utandım çektiklerimden... Sonra...</p>
<p>Murat, birdenbire, bu hikâyeyi, pek az tanıdığı bu babası yerindeki adama neden anlattığına şaşarak telaşla gözlerini kırpıştırdı. Gene gafil avlanmıştı. Galiba, daha başka, daha saçma, daha acınacak, bugünkü haliyle kendisini acıklı bir sefil halinde gösterecek bir diğer macerayı anlatmamak için böyle mezbuhane bir gayrette bulunmuştu. Demek bu kadar kuvvetsiz düşmüş... Dertleşmek ihtiyacıyla kendisine hâkim olmak kudretini bu kadar kaybetmiş...</p>
<p>Rüştü Bey, yüzüne bakmamaya çalışarak, parmağıyla defterin sayfasını çevirmeye hazır, ihtiyatla sordu:</p>
<p>— Sonra?</p>
<p>Murat, artık kendisini toplamıştı. Yüzüne, pervasız bir İstanbul külhanbeyi neşesi veren -Bundan emindi- tebessümü ile gözlerini küçülttü:</p>
<p>— Sonrası Rüştü Bey... Ben ambara muhasip muavini oldum. Ambarda bir kooperatif vardı. Yani bakkaliye... Şirketin memurları, bir de şehrin yüksek seviyesine mensup aileler, aylık erzaklarını buradan alırlardı. Kooperatifin şefi, kısa boylu bir Italyandı. Ben, aynı zamanda, buranın faturalarını Türkçeye tercüme ediyordum. Mösyö Morci, yani kısa boylu İtalyan dehşetli zampara bir herifti. Nazarında kadın milletinin güzeli çirkini, ufağı büyüğü diye bir farkı yoktur. Dokuz yaşındaki kızlardan elli yaşındaki kocakarılara kadar hepsinin bir manada tadına bakmadan yapamıyordu. Bir Polonyah mühendisin dokuz yaşındaki kızını, bir İtalyan ustabaşının elli yaşındaki ana- smı öperken rastladım. Nadideler de buradan alışveriş ediyorlardı. Mösyö Morci’nin okşamalanna alışanlar, ekseriye öğle tatili sıralarında gelirlerdi. Ameleler ve memurlar yemeğe gittiği zamanlar... Bir gün ambardan çıkarken Nadide kapıdan girdi. Saat tam on iki idi. Kızın elinde büyük bir file vardı. Demek ki, kooperatife öteberi almaya gidiyordu. Hakikaten öğleden sonra babası namına hazırlanmış bir Fransızca faturayı Türkçeye tercüme ettim. İki hafta bununla meşgul olmadım. Fakat yavaş yavaş manasız bir meraka kapılmış olacağım ki, üçüncü hafta, beklemeye karar verdim. Nadide filesiyle içeri girdi Bakkaliye kısmı, asıl ambardan bir tahta duvarla ayrılmıştı. Herkes yemeğe gittiği için kimseye görünmek tehlikesi de yoktu. Ayaklarımın ucuna basarak bu tahta duvara yaklaştım. Bir iki budak deliği vardı. Fakat bunlardan bir şey görmek mümkün değildi. Halbuki Kurubacak ismindeki amele, Mösyö Morci’nin yediği naneleri gözleriyle gördüğüne yemin ediyordu. Biraz aradıktan sonra gözetleme yerini buldum. Nadide, Mösyö Morci’nin kucağına oturmuştu. Entarisinin önleri beline kadar sıvalıydı. Sıska dediğim bacaklan İtalyan’ın dizleri üzerinde halsiz halsiz sallanıyordu. Hani o yaştaki kızlarda öpüşmesini bilmeyen acemi bir hal olur. Bunda bilakis, ustalık vardı. Hiç korkmadan zevk alıyordu. Böyle manzaraları seyrederken duyulan o ayıp duygudan başka bir şey hissetmedim. Yahut da yanılıyorum... Bu küçük orospunun bana, farkına varmadan çektirdiği azabın öcünü almak için olacak, gene gürültü etmeden ambardan çıktım. Hızh hızlı yürüyüp birdenbire bakkaliye kısmına girdim. Bir an şaşırmış gibi durdum. Sonra, ‘Pardon!’ diyerek geri çekilmek istedim. Bu, Mösyö Morci’yi cürmü meşhut halinde beşinci yakalamamdı. Birincisinde birbirimize iki gün dargın durmuş, sonra anlaşmıştık. Morci beni çağırdı. Kız, dizlerinden kalkmıştı ama, zampara İtalyan elini bırakmamıştı. Bana Fransızca: “Biz Nadide Hanımla iyi dostuz, dedi, bunda bir fenalık yok...” “Bunda bir fenalık yok” sözünü Fransızca bilmeyenlerin yanında bir kere de Türkçe söyledi. Ben “Tabi, tabi!&quot; dedim. Kararlaştırdığımız gibi, “Siz bir dakika durunuz, ben merkeze telefon edeyim!&quot; diyerek çıktı... Nadide, o çıkar çıkmaz, utanmış gibi arkasını bana, yüzünü duvara döndü. Ayaklarımın ucuna basarak, şakalaşacakmışım gibi yaklaştım. Omuzlarından tutup çevirdim. Morci’nin oturduğu koltuğa oturup dizlerime çektim. Hiç mukavemet etmedi. Kız, fena öpüşmüyordu, ustasından aldığı dersleri iyi aklında tuttuğu, pratikte de epi ilerlediği belliydi. Morci öksürerek yaklaştığı zaman, ikimiz de, mesuttuk... işte bu kadar...</p>
<ul style="list-style:none;"><li>
<p>— Sonra?</p></li>
<li>
<p>— Sonra... Bereket versin, babası başka yere tayin edildi de küçük hanım, bu ilmin daha derinlerini öğrenmekten orada kurtuldu. Artık bilmem daha evvel, yahut daha sonra emirberlerden o derslerin son kısımlarını da öğrenmiş midir? Ya, emirberliğin böyle mazhariyetleri oluyor. Ben bu hikâyeyi neden anlattım... Evet... Aşk meselesi... Aşk olmazsa meşk olmaz mı demişiz? Yalan! Asıl meşk aşksız yerde daha iyi oluyor. İnsanın aklı başında bulunuyor, mevzuyu lüzumsuz yere büyütmüyor, noktaları Herin üzerine şuurla koyabiliyor da ondan... Bir de, âşık olmak için, Romeo ve Jülyet’teki o malum ve klasik şartlar ve teferruat muhakkak lazım değil. Ben o meçhul ve değersiz kızcağız karşısında on iki saat, dünyada, hakiki ve hayali hiçbir meşhur âşığın hissetmediği azametli, korkunç, aynı zamanda sarhoş edici duygulan duydum. Ama, bu, buraya yazılmaz ki... Değil mi.</p></li></ul>
<p>Yanlarına yaklaşan Ertuğrul Hikmet, Murat’ın son sözünü duymuştu.</p>
<ul style="list-style:none;"><li>
<p>— Nedir o buraya yazılmayan? diye sordu, anket defterine yazılmayan şey mi olurmuş... Rüştü Bey’i acemi gördün de aldatıyor musun musibet? — Bir iskemle çekip oturdu —. Abo gelmedi mi?</p></li>
<li>
<p>— Gelmedi.</p></li>
<li>
<p>— Gelmez... Gelir mi? Akça tutuyor... Söylesenize Rüştü Bey, buraya yazılmayan nedir?</p></li></ul>
<p>Rüştü Bey sayfayı çevirmişti, gene suali ve cevaplan yüksek sesle okudu:</p>
<ul style="list-style:none;"><li>
<p>— Iptilalarınız var mı, nelerdir? “Cigara içerim - <span style="font-style:italic;">Can Yoldaşı.&quot;</span> “Hayır. - inci.” “Cigara - Çok Bilmiş.” “Okumak, bundan daha tehlikelisini henüz duymadım. - <span style="font-style:italic;">Fakiri Pürtaksir.&quot;</span> Ne dersiniz Hikmet Bey?</p></li></ul>
<p>— Ben mi? Bu Fakir-i Pürtaksir’e mi? Ne diyeyim? Böyle saçma şeyler yazıyor da, bu defterler neredense, koşa koşa Felek Kıraathanesine geliyor. Okumak imiş... Ipıilaya bakınız... Seni nasıl tahayyül ederler acaba?</p>
<p>Murat, omuzlarını silkti:</p>
<p>— Yalan değil... Benim de iptilam okumak... Sızacak derecede sarhoş olsam, iki satır okumadan uyuyamam...</p>
<p>Rüştü Bey başka bir suale geçti:</p>
<p>— Hayvanları sever misiniz? Hangisini? “Severim. Köpeği - <span style="font-style:italic;">Can Yoldaşı.”</span>“Kediyi. - İnci.” “Atı - <span style="font-style:italic;">Çok Bilmiş.”</span> “Dünya begense de sadakatini - Kurdu severim de, köpeği sevmem. - Fakir-i Pürtaksir.&quot;</p>
<p>Ertugrul Hikmet yüzünü buruşturdu:</p>
<p>— Kurdu mu? Başımıza bir de kurt sevdası çıkıyor. Allah beterinden saklasın... Mustafa Kemal, Türkiye Cumhuriyeti’nin arması ne olsun? diye sormuş. Sofradakilerden birisi “Kurt olsun” demez mi? Bizim omuzdaş, “Ne kurdu” demiş. Efendim, hani bozkurt var ya... Er- genekon efsanesi... Alageyik... Biz bu geyik mahlukuna pek müptelayız nedense, boynuzlulugundan besbelli. Canım okuyup ezberlemediniz mi? Türkçü Ziya Gökalp destan bile yazmış. Alageyik oğlanla kızı bir yardan atmış da... Orada ürememişler de... Yol bulup çıkamamışlar da... Derken bir bozkurt peydahlanmış...</p>
<p>— Malum... Mustafa Kemal Paşa ne söylemiş?</p>
<p>— İşte oraya geliyoruz. Herif, sofrada bunu nakletmiş de, hitamında, “Efsane olduğundan, Türk efsanesi, armaya bozkurtu geçirsek pek münasip olur” diye akıl vermiş. Paşadır, mavi gözlerini belerterek: “Kurdu, köpeği bırakın! İnsana mahsus bir şey isterim!” diye başını şu yana çevirivermiş... Kurdu bir de, öküzü paralanmış köylü dayıya sor bakalım mahallebi çocuğu...</p>
<p>Murat ciddiyetle cevap verdi:</p>
<p>— Ben bunu, Can Yoldaşı’na inat yazdım.</p>
<p>— Kim bu Can Yoldaşı<sup>7</sup>.</p>
<p>— İnci Hanıma kur yapıyor.</p>
<p>— İnci kim?</p>
<p>— Vallah bilmem...</p>
<p>— Bilmediğin yere, sen kurdu, köpeği ne demeye kanştırıyor- sun... Hem bu koca defter, hep kurt masalı ile mi dolu?.. Ver şunu bana, iki kelime de ben yazacağım...</p>
<p>— Olmaz... “Kimseye yazdırmasın” demişler... Olmaz...</p>
<p>— Yazacağım, yağma yok... İki kelime olsun yazacağım Biz de derdimizi yanalım a dostlar! Bu da bir yeni icat, bu nevzuhur âşıkdaş- lık!.. Biz de talihimizi deneyelim...</p>
<p>— Olmaz dedim ya, kafamı kızdınyorsun...</p>
<p>— Peki, peki öfkelenme... Allah belanı versin!</p>
<p>Rüştü Bey sayfalan çevirmişti. Ertuğrul Hikmet'in sözüne uygun bir sualde durdu:</p>
<p>— Allah nedir?</p>
<p>Ertuğrul Hikmet, şaşkın şaşkın ihtiyann yüzüne baktı:</p>
<p>— Bana mı soruyorsunuz Rüştü Bey, tövbe estağfurullah... Siz de mi layık oldunuz?</p>
<p>— Ben sormuyorum hâşâ!</p>
<p>— Söylesenize! Kitap soruyor değil mi? Ne cevap vermiş bunlar?</p>
<p>— Bakacağız... Tövbe Yarabbi! Günahı yazanlann boynuna... “Tövbe estağfurullah! Elbette. - <span style="font-style:italic;">Can Yoldaşı.&quot;</span> “İnanınm tabi. - inci.&quot; “inanmak rahatlıktır. -<span style="font-style:italic;">Çok Bilmiş.&quot;</span> “Beşerin böyle delaletleri var - Putunu kendi yapar, kendi tapar.&quot; Bunu söyleyen Tevfik Fikret büyük ve akıllı bir şair efendim! - <span style="font-style:italic;">Fakir-i Pürtaksir.&quot; —</span> Rüştü Bey, ağır bir sesle, Murat'tan gözlerini saklayarak konuştu — işte bunu beğenmedim Murat Efendi.</p>
<p>— Neden efendim?</p>
<p>— Her şeye tahammül olunur. Lâkin Allah’a hürmet lazım.</p>
<p>— Haydi hürmet ettik. Neye yanyor?</p>
<p>— Ruh sükûnuna... Bilhassa çaresiz felaketler karşısında tahammül kudreti iktisap etmeye... Tutunacak maddi bir yer kalmayınca, manevi bir yere tutunmaktan başka çare kalmıyor. Siz daha gençsiniz... İlerde bu sözüme hak verirsiniz.</p>
<p>— Ben böyle düşünüyorum. Böyle düşündüğüm için de, o bahsettiğiniz müşkül vaziyette, Allah’a sığınmak ihtiyacı duymuyorum.</p>
<p>— Bahsettiğim müşkül vaziyete inanıyor musunuz<sup>7</sup> Böyle ümitsiz bir sırada, insan tutunacak bir büyük kuvvet arıyor mu?</p>
<p>— Evet.</p>
<p>— işte ben o kuvvete Allah diyorum. Elhamdülillah Müslüman olduğum için de, İslamların inandığı şekilde bir Allah’a inanıyorum. Siz de neye inanıyorsanız, işte o Allah’tır.</p>
<p>— Ben böyle sıralarda, Mustafa Kemal Paşa’ya inanıyorum efendim.</p>
<p>Rüştü Bey, gözlerini kocaman kocaman açarak Murat’ın yüzüne baktı. Alay etmediğini, bilakis, son derece ciddi ve inanarak konuştuğunu anlayınca, hayreti büsbütün arttı, o kadar ki hissettikleri, çizgili, ihtiyar yüzünde onu yorgun düşürecek ağırlıktaydılar.</p>
<p>Büyük bir çaresizlik ve hayret içinde Erıuğrul Hikmet’e döndü:</p>
<p>— Siz ne dersiniz?</p>
<p>— Ben mi? Tevfik Fikret’in, bu akıllı ve büyük şairin sözünü tekrarlarım. “Beşerin böyle delaletleri var - Putunu kendi yapar, kendi tapar.”</p>
<p>Murat şiddetle itiraz etti:</p>
<p>— O söz buraya uymaz. Mustafa Kemal Paşa put değil...</p>
<p>— Söz doğru ise, her yere uyar gözümün bebeği! Sen nerden bileceksin.</p>
<p>— Uymaz!</p>
<p>— Gene eski münakaşaya girmeyelim! Kerhaneleri hatırla bir... Bizim milli kerhanelerimizi...</p>
<p>Rüştü Bey merakla sordu:</p>
<p>— Neleri?</p>
<p>Ertugrul Hikmet, yorgun bir hareketle elini salladı:</p>
<p>— Uzun laf... Bir başka zaman konuşuruz... Bu defterde daha ne marifetler var...</p>
<p>Yanlarına iki pokerci geldiği için defteri bıraktılar.</p>
<p>Kıraathane yavaş yavaş doluyordu. Tavla şakırtıları, garsona seslenmeler. Bilardo bilyalarının çıkardığı ıslak kemik gürültüsü geniş dükkânı kaplamıştı.</p>
<p>Gelen pokercilerden birisi, iaşe binbaşısı idi. Uzun boylu, şişman, yüzünde iki tane siyah ben bulunan, daima güler yüzlü, zabitten ziyade saf bir sebzeciye benzeyen Galip Bey, her akşam muayyen saatte gelir, Rüştü Bey gibi, bir iki parti poker oynayıp giderdi. “Biz bu işin bir kere ibnesi olmuşuz. Fayda vermez!” diye güler, kazandığı zaman Garson Ihsan'a bir cıgara parası vermeyi asla unutmazdı.</p>
<p>Üçüncü oyuncu, Beşiktaşlı Adnan diye meşhur bir pokerciydi. Bütün kâğıt oyunlarında mahareti dillere destandı ve mahareti de hileden ibaretti. Beyaz tombalak yüzü, daima gülen gözleriyle bir Darülfünun talebesine benziyordu. Pikette, prafada bilhassa pokerde yüzde doksan beş kazanırdı. Rüştü ve Galip Beyler gibi ahbaplarla oynarken hile yapamadığı malumdu. Kaybetse bile, zarara katlanır, fıkır fıkır gülerek: “Kâğıt! Sen benim gene ahlakımı bozacaksın!&quot; diye söylenirdi. Pas diyerek valöre girmediği zaman eğer oyunun heyecanına kapılmışsa, kendi elindeki beş kâğıtla, diğer oyuncuların yere attıkları kâğıtları, gayri ihtiyari karıştırmaya, kızları, papazları, hattâ yedilileri, kendisince bir usulle bir araya getirmeye başladığını fark ederse, dalgın oyunculara utanarak bakar, “Canım Rüştü Bey! Elime vursam- za! Hani söz vermiştiniz ya!&quot; der, kâğıtları şiddetle karıştırıp kirli bir şeymişler gibi masaya atıverirdi.</p>
<p>Galip Bey:</p>
<ul style="list-style:none;"><li>
<p>— Ne duruyoruz? Ateşe devam edelim. Ölümlü dünyadayız. Vakit geçmesin! dedi. Kaputunu çıkarıp duvara asarken:</p></li>
<li>
<p>— Oğlum garson! Hanı bizim avadanlıklar? diye seslendi.</p></li></ul>
<p>Rüştü Bey etrafına baktı:</p>
<ul style="list-style:none;"><li>
<p>— Dördüncü yok!</p></li>
<li>
<p>— Çanakta balın olsun. Sineği gelir Bağdat’tan... İşte Murat oğlumuz...</p></li>
<li>
<p>— Murat yazıları yazacak...</p></li>
<li>
<p>— Öyleyse, Ertuğrul Hikmet oğlumuz...</p></li></ul>
<p>Ertuğrul Hikmet, söylediğini bilenlere mahsus bir şımarıklıkla:</p>
<ul style="list-style:none;"><li>
<p>— Şimdi sıra bizde mi Binbaşım, dedi, bizi mi soyacaksınız.</p></li></ul>
<p>Garson İhsan, masaya bir yeşil örtü serdi. Kara tahta ile ucu dikkatle sivriltilmiş arduvaz kalemim Murat'ın önüne koydu. Ortaya hiç açılmamış bir deste poker kâğıdı attı.</p>
<p>Oyuncular, sevdikleri bir oyuna başlayabilmek imkânının verdiği heyecanlı, aceleci neşeye kapıldılar.</p>
<p>Beşiktaşlı Adnan, kâğıt destesini eline almıştı. Henüz dördüncü bulunmadığı için, bandrolünü yırtmadan, usta parmaklan arasında çeviriverdi. Kendi kendine konuşur gibi.</p>
<p>— Belki binlerce deste kâğıt açtım. Her zaman aynı zevki duyarım. Siz de öyle misiniz Rüştü Bey? dedi.</p>
<p>— Evet. Galiba herkes öyledir. Birisini bulsak... Bir tanıdık yok mu Murat Efendi?</p>
<p>Murat, oturanları gözden geçirirken, kapıdan içeriye arka arkaya iki kişi girdi. Bunlar, köşeye toplanmış pokercileri görerek daha ileri gitmek istememiş, meşhur kumarbazlardan Bitirim Niyazi ile Kör Süleyman idiler.</p>
<p>Pek uzun boylu, âdeta kambur bir adam olan Kör Süleyman’la, onun aksine, pek kısa boylu dimdik bir adam olan Bitirim Niyazi</p>
<p>hem birbirleriyle geçinemezler, hem de birbirlerinden ayrılmazlardı. Oyun oynamaktan başka işleri ve sanatları yoktu. Senelerden beri, hangi şart içinde olursa olsun, bunları birbirinden ayn gören olmamıştı. Buna rağmen, gene hangi kârlı şart içinde olursa olsun aynı karede oynadıklarına da bir rastlayan yoktu. Binaenaleyh, üç oyuncunun bulunup dördüncünün noksan olduğu yerde, beraber bulunur, oyuna iştirak için mutlaka çekişip kavga ederlerdi.</p>
<p>Şimdi de, Kör Süleyman, boyunun uzunluğundan bilistifade ileri geçerek masaya evvela yetişti:</p>
<ul style="list-style:none;"><li>
<p>— Dördüncü mü lazım? diye gırtlağını oynatarak telaşla sordu:</p></li>
<li>
<p>— Dördüncü lazım.</p></li>
<li>
<p>— Ben varım...</p></li></ul>
<p>— &#160;&#160;Hayır, ben oynayacağım...</p>
<p>— Şuna bak. Sen bu oyunda oynayabilir miymişsin?</p>
<p>— &#160;Neden?</p>
<ul style="list-style:none;"><li>
<p>— Sana Bitirim demiyorlar mı?</p></li></ul>
<p>— &#160;&#160;Diyorlar, ne olmuş?</p>
<p>Kör Süleyman, “Lahavle” manasına başım salladı:</p>
<p>— &#160;&#160;De, cevap ver, Adnan Ağabey’.</p>
<p>Beşiktaşlı Adnan güldü:</p>
<ul style="list-style:none;"><li>
<p>— Doğru söylüyor Süleyman Efendi! Sen, Bitirim, bizim canımızı sıkarsın...</p></li></ul>
<p>— Vallaha sıkmam... Rüştü Bey şahit... Geçen hafta canınızı sıktım mı, sorun... İsterseniz ben hiç kâğıt yapmayayım... Benim yerime başkası karıştırsın... Sonra ağabey, biz, o kadar çiğ adam değiliz... Harbi oynayacağız... Anamı Kabe yolunda...</p>
<p>— Höst rezil!.. — Binbaşı Galip Bey, elini kaldırarak sözü kesti, Kör Süleyman’a göz kırptı —: Bırak Süleyman Efendi, şu oynasın... İnşallah dekave olur da yerine sen geçersin, bu bir, bir de, sen düşmansın ya... Hile yapmadan oynatmak bunu öldürmekle birdir. Bırak gebersin de, leşinden dünya kurtulsun...</p>
<p>— &#160;&#160;&#160;&#160;Hay canına rahmet Binbaşı beybaba... İşte gördün mü? Ben inşallah</p>
<p>dekave olurum... Canım çıkar da kurtulursunuz... Bismillahir- rahmanirrahim...</p>
<p>Bitirim Niyazi böyle söyleyerek desteyi Beşiktaşlı Adnan’ın elinden aldı. Ambalajını yırttı. İki tarak vurup kâğıtları, yeşil çuhanın üzerine gayet usta bir hareketle yelpaze gibi açtı:</p>
<p>— Çekiniz beyler! Yerimizi bilelim! dedi.</p>
<p>Rüştü Bey aradan aldığı kâğıdı çevirmeden konuştu:</p>
<p>— Gürültü istemez, iki seans oynayacağız. Her Kav bir lira. Valör on kuruş. Bop yok. Yani sözde Bop denilecek... Bir saatten sonra turlar. Sonra 16 Pot... İkide son Pot Kudögras ve Kuje...</p>
<p>— Olur.</p>
<p>— Peki...</p>
<p>— Her zaman böyle oynuyoruz ya...</p>
<p>— Her zaman böyle ama, peşin konuşmak iyidir. Haa... Bir nokta daha var. Kâğıt parasım oyuna başlamadan peşinen cepten vereceğiz. Bastırın ellişer kuruş bakalım... Bir de on altı Pot oynanırken her valör açılışta on kuruş tabelayı tutana, yani Murat Efendi’ye çıkacak...</p>
<p>— Rica ederim... İstemez Rüştü Bey.</p>
<p>— Neden istemezmiş... Sen bizim babamızın uşağı mısın?</p>
<p>— Ben de eğleniyorum, seyrediyorum.</p>
<ul style="list-style:none;"><li>
<p>— işime kanşmayın bakalım... Haydi evvela ellişer kuruş... Sonra da ilk Kav olarak birer lira...</p></li></ul>
<p>Paraları Murat'a verdiler. Oyun başladı.</p>
<p>Oyunda iki esaslı rakip vardı. Diğer ıkı oyuncu sanki onların mücadelesini devam ettiren vasıtalardan ibarettiler. Bu iki esaslı rakip, Beşiktaşlı Adnan ile Binbaşı Galip Bey’di. Adnan, pokerde, bilhassa blöfleri ile tanınmıştı. Blöf sırasını sanki gaipten bilir, on kuruş için, yüz kuruşu gözünü kırpmadan tehlikeye koyar, blöfü öyle bir sırada yapardı ki, diğer oyuncular blöfün olduğunu “Dinleri gibi” bildikleri halde, “iki yedili ile nasıl tutayım birader ben bu hınzırı!” diyerek kâğıtları masaya vururlardı. Beşiktaşlı Adnan da fıkır fıkır gülerek kâğıttan mühim bir sır imiş gibi diğer arkadaşlarının arasına sokuverirdi. Adnan blöfü iyi yaptığı halde, karşısındakilerin blöflerini tutmazdı. Buna, “Prensip meselesi, diyordu, blöf benim şansımdır. İster ben yapayım, ister karşımdaki yapsın, kesemem!&quot; Kazanacağı kâğıdı çok zaman gülümseyerek yere atar, kendi kendine konuşuyor gibi, “Olmadı omuzdaşım, blöf bu kadar belli yapılmaz! Sonra insanın canım yakarlar!” diye söylenirdi.</p>
<p>Buna mukabil, Galip Bey’in blöf tutmakta ihtisası vardı. Adnan’ın aksine, asla blöf yapmaz, fakat blöf tutarak, kendi tabiriyle “Kendini bilen oyuncuyu hacil etmeye” bayılırdı. Blöf tuttuğu zaman, büyük bir sıkıntı ve pişmanlık içinde, “Neyiniz var?&quot; diye soran zavallıya, büyük bir soğukkanlılık ve ciddiyetle “Bir asla bir ruva efendim!” der, ısrarlara rağmen kâğıdı açmaz, nihayet adamcağızı, “Onlar bile iyi! Bende hiçbir şey yok!” demeye mecbur ederdi.</p>
<p>Binaenaleyh, Adnan’la Galip Bey’in bulundukları karede oyun seyretmek, oynamaktan daha zevkliydi.</p>
<p>Rüştü Bey bu zekâ ve kâğıt düellosuna taraftar bulunmuyordu. İlk zamanlar “Vazifenin ciddiyetine” yakışmayan bu hale itiraz etmişti. Fakat ikisini de huylarından vazgeçilemeyeceğini anladığından olanı, olduğu gibi kabule mecbur oldu. Bunun kendi hesabi pokerciliğini tatmin eden bir tarafı da yok değildi. Blöf yapmak zevkini Adnan’da, blöfü yakalamak zevkini de Galip Bey’de tatmin ediyor, kendisi eski prensibine sadık kalarak oyunu telaşsız, dümdüz oynuyordu. Kanaatine göre, “pokeri bilmek&quot; demek, ele gelen kâğıdın, alacağı ile vereceğini iyi tahminlemekten ibaretti. Yani yüz kuruş kazanabilecek bir kâğıtla 99 kuruş kazanmak, bir kuruş değil, sadece kaybetmekti. Nitekim, ancak yüz kuruş verebilecek bir kâğıt için karşıdakinin elini görmek bahanesiyle yüz kuruş vermek de sadece kaybetmek, binaenaleyh poker ilminin cahili olmaktı.</p>
<p>Bitirim Niyazi, başka şeyler düşünüyor gibi dalgın oynuyordu. Zaten âdeti böyleydi. Tabiatını bilmeyenler onu oyun arkadaşlanna, yahut gelmediği için iskambil kâğıtlarına kızmış zannederlerdi Bu hal o kadar uzayıp giderdi ki, arada sırada, fazla rölans yaptığı, rest çektiği zaman oyuncular bile “Sen de mı vardın?”</p>
<p>manasına, şaşkın şaşkın yüzüne bakarlardı. Hasılı arkadaşı Kambur Süleyman’ın aksine sessiz kazanır, sessiz kaybederdi. Süleyman için, “Poker oynamaz, Karagöz oynatır!” dediği meşhurdu. Hakikaten Süleyman’ın oyununa, bilhassa iki kâğıt gelip kazanan oyuncular ve bitaraf seyirciler için doyum olmazdı. Birisi valör dese, o, “Benden de al o kadar!&quot; cevabını yapıştırır. &quot;Açtım” diyecek yerde, “Küşat ettim!” der, sadece “Bop&quot; demez, mutlaka “Bir mini mini Bopçuk” diye kelimeyi şirin bir zavallılıkla uzatır, rölansa, “Aynen müşahede eyledik” karşılığını verir, reste mukabil de “Anamın nikâhıyla beraber rest!” diye bağırırdı. Hele rest çekenlere karşı bir düşünüp hesaplama tarzı vardı ki, kahkaha ile gülmemek mümkün değildi. Kâğıdı uzun müddet file etmez, ederken bir aralık durup uzun uzun meydan okumuş oyuncuyu süzer, “Ahval nasıl?” manasına göz kırpar, tekrar besmele çekip parmaklarını dudağına değdirerek, “Hele bakalım bizim kara papaz ne diyor?” diye mırıldanır, kâğıtları gayet ağır bir kapıyı açıyormuş gibi yüzünü buruşturarak biraz daha aralar, başını birdenbire kaldırıp: “Yaaa... Biz papazlara gidiyorduk. Anladın mı?&quot; diye sorar, bir müddet daha uğraşır, gene apansız, “Ciddi mi bu söz? Sahiden rest mi buyurdunuz?” diye tecahüle vurur, nihayet görecekse: “Vallaha kardeş, bana kalsa görmezdim... Deli miyim? Fakat ne halt etsin Kambur Süleyman! işte kara papaz, sen görmezsen, ben görürüm diyor. Keyfimin tahtaboşu musun diye öfkeleniyor. Paramın kelkâhyası mısın diye sakallarını dikiyor. Peki! Gör bakalım kara papaz! Kaybedersen karışmam haa... Yüzüne tükürürüm vesselam!..” Nutkuyla kâğıdı açar, görmeyecekse: “Bana kalsa, görürüm, hem de kazanının... Lâkın kara papaz razı değil! Aslar orada hazır, buyuruyor. Şimdi dinlemesek olmaz! Hatırı kalır. Var ananın ak sütü gibi helal olsun! Peki! Paralanmızı blöfle aldın! Helal olsun! Görmüyoruz. Kurtuldun!” diyerek, iskambilleri toplardı.</p>
<p>Şimdi, gene keyifli keyifli gülümsüyor, kâğıt ters geldiği için üst üste kaybeden Bitirim Niyazi’nin omzundan ötekilere göz kırpıyordu.</p>
<p>Bir arahk:</p>
<ul style="list-style:none;"><li>
<p>— Bitirimmm! diye fısıldadı. Bitirim duymamazlıga geldi. Biraz sonra:</p></li>
<li>
<p>— Niyaziii! diye gene yavaş sesle söylendi.</p></li></ul>
<p>Niyazi gene duymamış oldu.</p>
<p>Üçüncü defa:</p>
<ul style="list-style:none;"><li>
<p>— Başlarım tırnağından pis katır! dedi.</p></li></ul>
<p>Niyazi hışımla dönüp:</p>
<ul style="list-style:none;"><li>
<p>— Sen karşıya geçsene, diye çıkıştı, uğursuz geliyorsun namussuz... Karşıya geç de biraz şansım değişsin!</p></li>
<li>
<p>— O zaman da Rüştü Bey’in şansı kötü gider. Ben düztabanım! Başlarım tırnağından dedim ya...</p></li></ul>
<p>Tırnak lafı üçüncü defa sarf edilince, Bitirim Niyazi:</p>
<ul style="list-style:none;"><li>
<p>— Bu yanımdan kalkmazsa ben oynamam! diyerek iskambil destesini tuttu.</p></li></ul>
<p>Galip Bey üst üste iki blöf tuttuğu için keyifliydi:</p>
<p>— Onlar boş laf oğlum! dedi, şans falan yok! Kâğıt gelirse...</p>
<ul style="list-style:none;"><li>
<p>— &#160;&#160;&#160;Olsun, bir kere huylandım.</p></li></ul>
<p>Evvela şaka ediyor sandılar. Ciddi söylediğini anlayınca bu sözü beğenmediler.</p>
<ul style="list-style:none;"><li>
<p>— &#160;&#160;Yap kâğıdı!</p></li>
<li>
<p>— &#160;&#160;&#160;Dağıt haydi!</p></li>
<li>
<p>— &#160;&#160;&#160;Çocuk gibisin...</p></li>
<li>
<p>— &#160;&#160;Yap kâğıdı diyorum rezil!</p></li></ul>
<p>Adnan, blöfleri yakalandığı için, Galip Bey’in aksine öfkelenmişti.</p>
<p>Gözlerini kısarak Bitirim’e fena fena bakıyordu.</p>
<p>Kör Süleyman da ender hiddetlerinden birisine kapıldı.</p>
<p>İskambil destesini çekip aldı. Kâğıtların sırtına bakarak:</p>
<ul style="list-style:none;"><li>
<p>— &#160;&#160;&#160;işte papaz! İşte kız! Bu da as! Bu da vale... Bu da vale! diye açmaya başladı. İşte bir kız daha... Buyrun size bir papaz...</p></li>
<li>
<p>— &#160;&#160;Ulan Bitirim, bize de mi numara namussuz!</p></li></ul>
<p>Adnan böyle söyleyerek gülmeye başlamıştı.</p>
<p>Bitirim Niyazi, yüzü sapsarı, mahcup, Süleyman’a bakmadan özür diledi:</p>
<p>— Deminden beri yapmayayım diyorum, elim gidiyor. Alışmış kudurmuştan beter Adnan Ağabey... Beyler kusurumuza bakmasınlar... Yeni kâğıt açtıralım. Parası benden...</p>
<p>Kör Süleyman, arkadaşının omzuna dostça vurdu:</p>
<p>— Bir de bana “Kalk&quot; diyor! Nereye kalkıyorum yavrum? Ben burada zabıta memuruyum!</p>
<p>Oyuna başka bir deste ile devam ettiler.</p>
<p>İki seansta Murat beş lira kâtiplik ücreti aldı. Bunun dört lirası meşruydu. Bir lirasını da sayıları silip yazarken artırmıştı.</p>
<p>Bazan böyle kârlı günler oluyordu. Bazan böyle kârlı günler de olmasa... İşsiz bir insan açlıktan ölebilir. Ekmeğin okkası sekiz kuruş iken dahi...</p>
<p>Pokercilerin evlerine gitmesi, Murat’ı ferahlattı. Onların yanında kirli bir menfaat hissi duyduğu için canı sıkılıyordu. Rüştü Bey’in bazan böyle merhameti tutardı. “Merhameti ama... Pek de sadaka değil bu para... Bir hizmet mukabili...&quot;</p>
<p>Murat gene yavaş yavaş öfkeleniyordu. Kendisi bir tehlikeye karşı müdafaaya hazırlanır gibi kımıldadı. Böyle öfkelenirse, zarara girer... En aşağı bir, bir buçuk lira... 6 köfte, 15 kuruş, yüz dirhem ekmekle yanın piyaz on kuruş, 49 kuruş da rakı... Rakıdan sonra adamın üstüne bir hovardalık çöküyor. Hiç olmazsa Naşit’e gitmeye kalkar. Hasılı bir sürü masraf...</p>
<p>Anket defterini okuyan Ertuğrul Hikmet’e gizlice baktı. Hikmet bu hesapların birisini bile yapmaz. Parası oldu mu son meteliğe kadar rakıya verir. “Hafifleyip rahatlıyorum kardeşler!” diyerek güler de... Ama, onun iyi kötü başını sokacak bir evi var. Barbaros’la beraber batan babasının şehit maaşıyla annesi evi kıt kanaat da olsa geçindiriyor.</p>
<p>Murat, başka bir şey hatırlayarak, az daha, Hikmet’i başına musallat edecekti. “Sahi! Bu gece, yukarda bakara oynayacaklar.&quot; Ocakçı Hafız manoyu almaya kendisini memur edecek, hiç değilse, iki üç lira gelir...</p>
<p>Düşünceli düşünceli bir cigara yaktı Sefalet birçok hususlarda Murat’ı inanmaz yapmıştı. Büyük bir kahramanlık yapar gibi, Garson Ihsan’ı çağırdı.</p>
<ul style="list-style:none;"><li>
<p>— Buyur İhsan Efendi, dedi, şu üç lira oda kirası... Şu bir lirayı da al, kahve borçlarını siliver. Bu hafta bir lirayı doldurmadı sanırım.</p></li>
<li>
<p>— Dursaydı... Elin genişlediği zaman verirdin...</p></li>
<li>
<p>— Kıymeti yok...</p></li></ul>
<p>Hikmet, paralara bakarak içini çekti:</p>
<ul style="list-style:none;"><li>
<p>— Abo gelse içerdik Fakir-i Pürtaksir...</p></li>
<li>
<p>— Abo gelmez...</p></li>
<li>
<p>— Muhallebeci güzeline gitti desem, akşamdır. Çarşı kapandı... Farkında mısın, bazı adamlara âşıklık hiç yaraşmıyor. Büsbütün salak oluyorlar.</p></li>
<li>
<p>— Diğer bazılarına?..</p></li>
<li>
<p>— Diğer bazdan açıkgöz olur...</p></li>
<li>
<p>— Mesela?</p></li>
<li>
<p>— Mesela, ben!.. Dur itiraz etme... Ben, ömrümün aşktan hariç kısımlarında budalanın biriyimdir. Fakat Cemile yanımda olursa. Arşen Lüpen kesiliyorum.</p></li>
<li>
<p>— Bir yerlen mi soyuyorsun?</p></li></ul>
<p>— Bir yerleri mi? Bir yerler olur mu? Benim soyacak bir valdeci- ğim var. Cemileyle buluşacağız. Para yok... Pekâlâ! Anneme öyle bir yalan uyduruyorum ki, ben bile, daha yarısını bitirmeden inanıyorum. Ekseriya bu yalanlar feci şeyler olduğundan, gözlerim yaşarıyor. Son günlerde bir usul daha keşfettim.</p>
<ul style="list-style:none;"><li>
<p>— Para sızdırmak hususunda mı?</p></li></ul>
<p>— Bunun neticesi de paraya dayanıyor ya... Cemile’yi bazen Be- yoğlu’ndaki otellere götürürüm. Zengin olduğum geceler. Baktım ki, bu iş hem pahalı, hem de tehlikeli, bir usul keşfettim. Meselede aşk olmasa, kırk yıl hatırıma gelmezdi. Şimdi yanımızda Abo mevcut değil, sana itiraf edeyim, Islamiyetten şikâyete benim hiç hakkım yok kardeşim.</p>
<ul style="list-style:none;"><li>
<p>— Anlayamadım. Yoksa, imam nikâhı kıyıp eve mi götüreceksin...</p></li>
<li>
<p>— Sana bayılırım Murat, her şeyi evvela meşru tarafından düşünürsün... Ben imam nikâhındaki kolaylık, kolaylık değil, soytarılık yüzünden Islamiyete minnettar değilim. Islamıyetın kadınları erkekten kaçıran hükmüne bayılıyorum.</p></li>
<li>
<p>— O hüküm, zamana uyup tagayyür edeli hanidir?</p></li>
<li>
<p>— Evet, bizim mahalleleler müstesna, dediğin doğru!.. Bizim mahalleler dahi başlarını açıp asri olsalar, bizim valdecık, gene bildiğini okur. İşte keşfettiğim usul, bu Müslüman âdetine dayanıyor. Gece yansına doğru, mahalleye yaklaşıyoruz. Yokuşun başında bizim Mesut oturur. Kapıyı vurup oğlanı uyandırıyorum. Evde olsun olmasın, ehemmiyeti yok. Bir ceketle pantolon, bir de şapka alıyorum. Viranelikte Cemile bunları güzelce giyiyor. Haydi bakalım doğru bizim sokağa... Bir iki defa bekçi rastladı.</p></li>
<li>
<p>— Viranelikte tebdil kıyafet ederken mı? Karakola götürmüştür.</p></li>
<li>
<p>— Değil. Kapıya beş on adım kala! Selam verdi, selam aldım. Cemile de, “Merhaba bekçi baba,” demez mi? Sesini kalınlaştınp... Az kaldı orospuyu iki yanağından öpecektim. Eğer mahalleden birilen sinemadan falan geliyorsa, kız mahsustan küfreder. “Dinini imanını dedirtme bana!” diyerek bir efelenmesi var ki, görsen gülmekten ölürsün. Annem, beni yanımdaki delikanlı ile görünce, lambayı bırakmasıyla destur diyerek içeri kaçar. Cemile “Valdeyi rahatsız ettik birader!” diye teessüf eder. Misafir odasına gireriz. Kahveler gelir. Bir düşün! Eve böylece karı getirdiğimi bilse, valdem, yedi mahallenin bekçisini, muhtarını başıma toplamaz mı?</p></li>
<li>
<p>— Sonra?</p></li>
<li>
<p>— Sonra, benim odama bir yatak daha sererler. Sabahleyin bir dalgınlık olmasın diye, biz benim karyolayı bozarız, bu yer yatağına gireriz. Gel keyfim gel! İşte buna akıl derler. Âşık aklı!</p></li></ul>
<p>— Bir gün Kadriye Teyzem işin farkına varırsa karışmam...</p>
<p>— Başka bir ihtiyat tedbirimiz daha var. Onu duysan parmağını ısırırsın...</p>
<p>— Neymiş?</p>
<p>— Bazı geceler de ben Cemilelere misafir gidiyorum.</p>
<p>— Yalana bak!</p>
<p>— Vallaha! Gene aynı usulle... Aynı usulün tersi!..</p>
<p>— Sakın, karı kıyafetine mi giriyorsun utanmaz.</p>
<p>— Bana pek yaraşmıyonnuş. Cemile söylüyor. Zaten ismimiz Hikmet ya, hem kadınlarda var, hem de bizim gibi erkeklerde...</p>
<p>— Sen, haydi, Mesut rezilinin kapısına saat kaçta olsa dayanırsın, Cemile’nın böyle çilekeş arkadaşı var mı?</p>
<p>— Dinle... Kız, kendi kendine bir gün karar vermiş. Herhalde minnet altında kalmamak için olmalı. Gene Beyoğlu’na çıkmıştık. Dönüşte, “Bu gece bizdeyiz!&quot; dedi. “Annen yok mu?” Evdeymiş... Ka- nnın ne şirret mahluk olduğu cihana malum! Sırtım ürperdi. “Zahir, sazda, kadınlara pek baygın bakmış olacağım, kız, beni eve götürüp annesine saçımı başımı yolduracak. Öç alacak!” dedim. “Olur olmaz... Olur olmaz&quot; derken mahalleye yaklaştık. O da bir kapıyı çaldı. Meğer, sabahleyin gelirken oraya bi r entari ile bir başörtüsü bırakmış imiş... Bunları aldık.</p>
<p>— Viranede tebdili kıyafet mi?</p>
<p>— Virane yok. Yakında bir mescit minaresi var. Yanmış da minare kalmış. Onun içine girdim. Pantolonun paçalarını çorabın içine soktum. Zaten ben şapkasız gezerim. Başörtüyü de başıma sardım. Kırıtarak bizimkinin yanına katıldım.</p>
<p>— Annesi yuttu mu? Islamıyette, kadının kadından kaçması da yok ya...</p>
<p>— Cemile’de anahtar var. İçeri girdik. Kadın uyuyor. Uyandırdık. Elini öptüm.</p>
<ul style="list-style:none;"><li>
<p>— iyi halt etmişsin. Buram buram rakı kokmuyor musun?</p></li>
<li>
<p>— Rakı kokuyorum ama, nefesi ona göre alıp veriyorum. “Anneciğim, Hikmet beni yalnız göndermedi. Buraya kadar getirdi. Bizde kalacak,” dedi. Hemen yukarıya çıktık. Keka...</p></li>
<li>
<p>— Sabahleyin?</p></li>
<li>
<p>— Sabahleyin, annesi işe gidiyor. Kahvaltıyı hazırlamış fukara... Akşama kadar evde kaldık. Akşam üzeri çıktık.</p></li>
<li>
<p>— Kadın kıyafetinde misin?</p></li>
<li>
<p>— Hayır canım! Erkek kıyafetinde...</p></li>
<li>
<p>— Peki, senin annen de işe gitmiyor ya... Cemile olacak kaltak sizden nasıl çıkıyor?</p></li>
<li>
<p>— O, bizden geldiği gibi çıkıyor. Şehzade camisine kadar öyle geliyoruz. Orada helalardan birisine giriyor. Ben nöbetçi duruyorum. Etraf tenhalaşmca işaret veriyorum. Erkek olarak girdiği yerden, kız olarak zıplayıp çıkıyor. Dedim ya İslamiyet büyük şey... Camisinin kenefinde bir keramet var...</p></li></ul>
<p>— Siz bir gün yakalanır, rüsva olursunuz, görürsün...</p>
<p>— Asla! Âşıkların başına bin türlü bela gelmesi, kitaplara mahsus bir yalan... Hayatta, iş tamamıyla aksi... Âşık kısmının işi, bizim Abo gibi ahmak bile olsa, rastgelir... Allah yok mu yahu?</p>
<p>— Abo, muhallebici güzelini sahiden seviyor mu? Bütün kış oraya taşındı. Kapalıçarşı’da muhallebici dükkânı işler mi? diye düşünürdüm. İçinde güzel kız olduktan sonra Okmeydam’nda bile işlermiş... Şahap bu kış iki ton tavuk gögsü yemiştir hilafsız...</p>
<p>— Netice?</p>
<p>— &#160;&#160;Netice, kız gülmeğe başlamış hitamında...</p>
<p>— &#160;Yalnız gülmeye mi?</p>
<p>— İyi sual doğrusu! Babasının yanında Abo'nun boynuna sarılacak halı yok ya...</p>
<p>— Randevu falan demek istedim.</p>
<p>— İşte orası biraz çapraşık. Ya, bizde randevular ekseriya muhallebicilerde olur. Orası da âlâ bir muhallebici dükkânı... Başka bir yerde buluşalım demek uymuyormuş. Bir kere teklif edecek olmuş. Daha doğrusu bana bir yanık name yazdırdı. Muhallebici güzelinde akıl varmış kardeşim... Şu halde, çokça tatlı yediğinden, tatlıda da karıdan mı ne halttır işte o kimyadan fazla bulunduğu için olmalı, kız akıllı. Ne cevap verse beğenirsin. “Başka bir yerde buluşmaya lüzum görmüyorum efendim! Başka bir yerde beni bekletmiş olsanız ayıp düşer, işim çıksa gelmesem, mahcup olurum. Halbuki işte sabahtan akşama kadar burada sizi bekliyorum. Geç kaldınız diye gücenmiyorum. Gelince beni burada buluyorsunuz...” Falan demiş... Abo: “Ni- kâhlamaktan başkası yalan!&quot; diyor...</p>
<p>— Ya, fakülte?..</p>
<p>— Oğlan “Ben hem evlenir, hem okurum!&quot; diyor. Hani bir fıkra vardır. Kızı gelin ediyorlarmış. Güvey evine gideceği gün, âdete uyarak ağlamaya başlamış, ölçüyü biraz fazla kaçırmış, biraz sahiye benzetmiş olacak ki, yufka yürekli babası, “Kızım, istemiyorsan, bu işi bozayım!&quot; demiş. Yavru ne cevap verse beğenirsin? “Babacığım! Ben hem ağlar, hem giderim!&quot; İşte bizim Abo’nunkide o hesap, “Annemin hastalığı hayırlısıyla iyi olsun, derhal görücü göndereceğim!&quot; diyor. Güveylik de hani haspama yaraşır. Hele evlat sahibi olmak yok mu? Biçilmiş kaftandır köpoğlusuna...</p>
<p>Ertuğrul Hikmet kalktı. Yavru’nun çayhanesine Sadri Ethem gelecekmiş.</p>
<p>— Haydi gidelim, dedi, Sadri senden pek hoşlanıyor. İçeriz</p>
<p>— Teşekkür ederim. Ben birisini bekleyeceğim...</p>
<p>— Ebediyen gelmeyecek birisi değil mi? Bazan çocuk gibisin Murat! Sadri kılığa kıyafete metelik veren adam değildir.</p>
<p>— Kılığa, kıyafete — Murat bir tuhaf güldü —: böyle bir şey mevzubahis olabilirse, metelik verip vermemek düşünülür. Bizde böyle şeyin lafı dahi yok... Haydi sen keyfine bak!</p>
<p>— Peki, bu böyle böyle ne olacak?</p>
<p>— Meraklanma! Bir çare bulacağız... Göreceksin...</p>
<p>— Biz Abo ile konuştuk. Senin keyfine bırakmayacağız ya... Havalar pek fena gidiyor. İnsana göz açtırmıyor ki... Haydi Allahaısmarladık... Sadrı gelirse, kafaları çektikten sonra buraya da uğrarız.</p>
<ul style="list-style:none;"><li>
<p>— Senin gazete işin ne alemde?</p></li>
<li>
<p>— Bilmem... Hakkı Tarık &quot;Şimdilik musahhih olarak gelsin!&quot; diyormuş. Ben de buna razı olmuyorum. Sadır fırsat gözlüyor. Bir yer açılırsa ilk namzet benmişim...</p></li>
<li>
<p>— İşsizlik canını sıkmıyor mu?</p></li>
<li>
<p>— Ben senin anladığın manada işsiz değilim... Sen de, anladığın manada işsiz sayılmazsın. Mesela, bugün pokercilerin hesabını tutup birkaç lira kazanmak, bal gibi bir iştir. Hem de ehemmiyetli bir iş. Düşün ki, senin üç saatte aldığın parayı, Anadolu’da bir köylü ailesi altı ayda ancak kazanıyor. Binaenaleyh sen işsiz bile sayılmazsın... Nitekim ben de kendimi asla işsiz farz etmiyorum. Bazan sabahtan akşama kadar tavla oynuyorum. Bazen iki paket Serkidoryan kazanıyorum, bazan iki paket kaybediyorum. Zarar kârın kardeşi olduğuna göre, ben tüccar sayılırım. Bazı geceler iki liraya boks yapanm. Sonra şiir yazarım... Sonra Cemile'yi severim.</p></li></ul>
<p>— Bu da mı iş?..</p>
<p>— Hem de en mühimi! Sen de benim gibisin. Tavla yerine cim- dallı oynarsın... Boks yerine, bazan sahiden dövüşürsün... Öfkelenirsin de... Şiir yazarsın, fazladan okursun... Bende okuma kabiliyeti yok. İki sayfada canım sıkılıyor. Öyleyse ben kendimi faal ve faydalı bir adam farz ettiğim halde, sen kendini, niçin işsiz ve tufeyli sayıyorsun? Çünkü hayatında aşk yok azizim... Hayatının tam yarısı ölü...</p>
<p>— Aşk... Evet... Bu gece neşelisin... Bu haldeyken bende de bir aşk eksik zaten!</p>
<p>Murat böyle söyleyerek kollarını açıp kendisini gösterdi.</p>
<p>Hikmet, gösterilen manzaraya zerre kadar ehemmiyet vermeden, kurda benzeyen, kurnaz suratını buruşturdu:</p>
<p>— Biliyorum ama, bu halin sebebi de kadınsızlık... Hayatında kadın olsa bu hali mutlaka alt edersin. Sen bu hali alt ettikten sonra kadın gelsin diyorsun... Yanlış, kadın bu hal gidince gelecek... Mamafih, bunlar, şimdi, Felek Kıraathanesinde boş laflar, hele bahar olsun... Havalar ısınsın... Uyuşuk erkeklik kımıldasın, bak, o zaman bana nasıl hak vereceksin ... Ve hak verince nasıl işler başka türlü olacak...</p>
<p>Paltosunu, kendisinden emin bir hareketle omzuna attı.</p>
<p>— Geç vakit uğranın! diyerek gitti.</p>
<p>Anket defteri, gazeteye sarılmış ve kırmızı bir sicimle bağlanmış olarak önünde duruyordu. Murat, buna bakarak düşündü, içinde kendisinden bir şeyler vardı. Bir türlü hayal edemediği güzel bir kıza gidecekti. Belki o kız da kendisini görmek ister... Yavaş yavaş, yaşamaktan korkuyor mu? Bütün bunlar onun alameti mi? Yumuşak bı-yıklannı okşayarak, bir şeyler hesaplamaya başladı. Bu hesapları zihninden o kadar sık sık, o kadar yeknesak rakamlarla geçiriyordu ki, hesap yapmaya başlayınca, âdeta dinleniyordu. “Bana elli lira lazım...” Bu hülya, her zaman bu rakamla doğrudur. Ne tuhaf! Otuz liraya bir kat elbise... Üç liraya iki gömlek... Beş liraya bir çift iskarpin... Şapka, kravat da beş lira... Etti kırk üç... Çorap, mendil iç çamaşırı elli lira... Evet... Halbuki, Zonguldak’ta, bir gün bir tahtada iki yüz lirayı amelelere bağışlamıştı. İki çuval toz şeker, vincin sapanın- dan kurtulup kömür mavnasına düşmüş, patlamıştı. Ambar şefi bunların dereye dökülmesini emretti. Böyle pratik işlere aklı ermediği halde, buna mani olmasına hâlâ şaşar... Bir ameleyle tahan helvacılarına numune yollamış, şekerlere yirmi kuruştan müşteri bulmuştu. Parayı ambarın demirbaş amelelerine taksim ettiği için Muhasip Muhtar Bey kendisine az mı öfkelenmişti?</p>
<ul style="list-style:none;"><li>
<p>— Elli lira olsa elverirdi?.. Otuz liraya bir kostüm, falan, filan... Ama, biraz da harçlık lazım değil mi? Hiç olmazsa yüz lira ister... İş buluncaya kadar idare etmek için de elli lira...</p></li>
<li>
<p>— Acıkmadın mı Murat Bey?</p></li>
<li>
<p>— Ben mi? Sahi, acıktım... Onu düşünüyordum. Köfteciye gitmeye üşeniyordum da.</p></li>
<li>
<p>— Ben yumurta pişireceğim... Beraber yeriz.</p></li>
<li>
<p>— Öyleyse ben de yumurta alayım...</p></li>
<li>
<p>— Hayır! Altı tane yumurta aldım. Yeter..</p></li>
<li>
<p>— Yeterse, helva alalım... Yumurtanın üstüne tatlı iyidir.</p></li>
<li>
<p>— Sen bilirsin...</p></li></ul>
<p>Murat, garson İhsana, on beş kuruş verdi:</p>
<ul style="list-style:none;"><li>
<p>— Yüz dirhem de ekmek al...</p></li>
<li>
<p>— Ekmek de var. Beş kuruş dursun...</p></li>
<li>
<p>— Hayır... Helvayı on beş kuruşluk alırsın... Hacı da yer...</p></li></ul>
<p>Garson İhsan bir koşu gidip geldi. Yumurtaları ocağın arkasındaki küçük aralıkta pişirdi. Masaya bir eski gazete serdi. Ocakçı Hacı, o gece içkiye davetli olduğundan yemeğe iştirak etmedi. İhsan onun yerine ocağı idare edecek, markaları toplayacaktı.</p>
<p>Hacı, gözünün birisi daima kısık olduğu için, insana fena fena bakıyor hissini veren iyi bir adamdı. Mal sahibine o kadar sadıktı ki, burasını, kendisine ait olsa bu kadar canla başla çevirmeye uğraşmazdı.</p>
<p>Şimdi ender giyildikleri ve bavulda durdukları için, ötesi berisi çizgi çizgi buruşmuş, lacivert elbisesi içinde rahatsız olduğunu belli ederek Murat’a talimat veriyordu.</p>
<p>— Sen buradasın Murat Efendi! Oğlanlara dikkat et... Bu bir... Oyuncular gelirse, senin odanın bitişiğindeki odayı açarsınız... Hepsi toplanmadan sobayı yakmayın! Lüzumsuz masraf olmasın, günahtır... İskambil destelerinin anahtarını Ihsan’a bıraktım. Manoyu dikkatle topla! Kavgaya, gürültüye meydan verme... Ben karakola uğrar, nöbetçi komiserini görürüm... Devriye gece vakti çay içmeye, simit yemeye gelmesin... Eğer oyun sabaha kadar sürerse ben de yetişirim ya...</p>
<p>— Kız da var mı ziyafette Hacı?</p>
<p>— Hemen kızdan açarsın a yavrum! Bizim o vaktimiz geçti... Şimdi kız karı olduk... Bir arkadaş vardı. Hapisten çıktı da... Üç buçuk sene yattı da çıktı. Davet etmişler, gitmesek olmaz... Ama, unutuyordum, bilardonun çuhalarına dikkat edin... Birisi yırtar da... Farkına varmazsınız... Geçen gün sordum. Bir masalık çuha, kırk liraymış...</p>
<p>— Merak etme...</p>
<p>— İhsan delidir. Bir şişe alalım da, şurada ziftlenelim derse, bak gücenirim... Canım sıkılır... İş zamanı başka, işret zamanı başka...</p>
<p><span style="font-weight:bold;">Tukir</span></p>
<ul style="list-style:none;"><li>
<p>— Karnını doyurdu. Artık içmez!</p></li>
<li>
<p>— Kim? Ihsan mı? Senden yüz bulsa küple devirir... Ben malımı bilmez miyim, a yavrum! Buralar sana emanet... Zaten senin evin sayılır. Oğlun gibi ever<sup>1</sup>, kızın gibi gelin et... Evvela Allah, sonra sana...</p></li>
<li>
<p>— Git güle güle...</p></li>
<li>
<p>— Sen de gel diyeceğim... Olmayacak... Lâkin borcumdur, bir gece papaz uçururuz. Gene yukarıya çekiliriz de... Anladın mı?</p></li></ul>
<p>Hamdi “Bey” her zamanki gibi saat on ikiye doğru geldi. Hava pek soğuk olduğu halde, her zamanki gibi, pardösüsü gene kolundaydı.</p>
<p>Murat'a elini uzatıp karşısına oturdu.</p>
<p>Eli, her zamanki gibi yumuşak ve soğuktu. Parmakları bükülmü- yormuş gibi, karşısındakinin avcuna öylece bırakır, sonra geri alırdı. Bu el, sanki bir vücuda bağlı değildi ve doğdu doğalı asla hiçbir iş için kullanılmamıştı. Halbuki Hamdi “Bey” bu cansız elin hezarfen parmaklan sayesinde geçiniyordu.</p>
<p>İşini soranlara bir kereye mahsus olmak üzere “komisyonculuk” ettiğini söyler, sonra da bu mevzuya tekrar gelmek istemezdi. Dünya kadar tanıdığından yalnız birkaç tanesi Hamdi Bey’in asıl işini biliyorlardı. Bu iş gece yarısına doğru tramvaya binip Beyoğlu’ndan İstanbul’a geçmekten ibaretti.</p>
<p>Hamdi Bey, gündüzleri hakikaten liman kahvelerinde dolaşır, partisi bir paket Yenice’sine piket tavla oynar, parmakları sayesinde yüzde doksan da kazanırdı. Tavlada zar tutması, pikette kâğıt düzmesi meşhurdu. Sonra, bir küçük meyhane lokantada birkaç kadeh atarak karnım doyurur, Beyoğlu’na çıkar, Galatasaray’la Taksim arasındaki kahvelerde gene piket veya tavla partilerine devam eder, saat on bir buçukta sinemalann paydosunu beklerdi. Paydostan sonraki kalabalık tramvaylardan birisine binerek Istanbul’a dönerdi.</p>
<p>Bu tramvaylardaki işi, sarhoş, yorgun adamların göğüs ceplerinden ipek mendil ve dolmakalem aşırmaktan ibaretti. Binaenaleyh cebinde her zaman yarım düzine dolmakalem, bir o kadar ipek mendil bulunurdu. Bu kadar kanaatkâr olduğundan, senelerden beri bir defa bile yakalanmamış, hapse girmemişti. Çaldıklarını yalnız ve yalnız avukatlara, hâkimlere, bir de gemicilere satardı. Ender olarak, polise müracaat ettirecek kadar pahalı bir kaleme rastlarsa, onu Parker fabrikasının mütehassıslarından daha ustalıkla söker, altınını ayırır, iskeletini kendisine göre tamir ederek tanınmaz hale getirirdi. Bu suretle kalem kıymetinden çok şey kaybediyordu ama, yakalanmak tehlikesi kalmıyordu.</p>
<p>Otuz yaşını çoktan geçmiş olduğu halde, ancak yirmi beş yaşında göstermekteydi. Kara gözlü, kara kaşlı esmer, yuvarlak yüzlü, kara badem bıyıklı, son derece yakışıklı bir adamdı. Üzerinde de, ihtiyar babadan dogmalarda görülen bir hantallık bulunduğu halde, böylele- rinın ekseriyeti gibi sevimsiz değildi. Bilakis tehlikeli mesleğini, ancak sevimliliği sayesinde böyle tehlikesiz bir halde devam evirebiliyordu. Herkesle çabuk dost olur, fakat kendisinden alçak seviyeli adamlara asla tahammül edemezdi. Böyleleriyle dost olmasıyla alakasını kesmesi arasında, iki, üç hafta bile geçmezdi. Fakat bir kere de kanı kaynadı mı artık o arkadaş için her fedakârlığa katlanıyor, işi ile, dertleriyle alakadar olmayı beceriyordu.</p>
<p>Kendisini, on, on beş seneden beri tanıyanlar bile bir kadınla, geçici de olsa, münasebette bulunduğunu görmemişler, duymamışlardı. Kadınlardan bahsetmez, yanında uzun uzadıya bahsedilmesini de sevmezdi. Hele dost saydığı insanlann bir kadına âşık olmalan, onu haftalarca üzer, arkadaşı bir felakete, bir çaresiz hastalığa duçar olmuş gibi üzülürdü. Böyle sıralarda, galiba, dostunu baştan çıkardığını düşünerek o kıza, yahut kadına âdeta düşman olurdu.</p>
<p>Bunun sebebini bir gün Murat’a şöyle anlatmıştı:</p>
<p>— Evet, kadınlardan nefret ediyorum. Neden yalan söylemeli... Bu nefret evvela annemden başlar. Pek gözü sulu bir kadındı. Vara yoga ağlardı. Ben evimizde hüngürtüsüz bir gün bile geçirmedim. Babam geç gelse ağlardı kadın, erken gelse gene ağlardı. Komşuda, bir ses olsa, gözleri dolardı. Bir cenazeye rastlasak gene öyle... Haddin varsa nezle ol, bir iki defa öksür... Yüzüne bakarak, sanki can veriyor-muşsun gibi, boşanır... Hâlâ şaşarım birader, o karakuru ufak tefek kadında bu kadar gözyaşı nasıl bulunur. Niyagara Şelalesi olsa, tükenirdi. Misisipi nehri olsa hakeza... Sonra bir diğer şaştığım cihet, içinde bu kadar gözyaşı saklı olduğu halde, kadının vücudu, gene de, nasıl öyle tahta gibi idi... On, on iki yaşındayken, “Bu kadın milleti, can- sıkıcı bir şey” demeğe başladığımı iyi hatırlarım. Aksi gibi, mahallenin kızları da benden pek hazzederlerdi. Peşimi bırakmazlar pisler... Ben nereye saklansam mutlak, gelir bulurlar... Hele evde hiç rahat vermezlerdi. Mamafih, kadın demlen rezil mahluktan asıl soğuyuşum, başka bir sebeptendir. Rüştiyeyi bitirdim, idadiye gidiyorum. Mahallede o sıralar erkek de yok... Herkes seferberliğe gitmiş... Mektup yazmak bana düştü. Birkaç senede yazdığım yazıları, mektup olarak zarflayıp cephelere yollamasaydım da, esere harcasaydım. Ahmet Rasim’in kitapları kadar kitabım olurdu.</p>
<p>Canan isminde bir komşu kızı vardı. Annesi her zaman mektup yazdırmaya gelince onu da beraber getirirdi. Önceleri, incecik, değnek bacaklı, soğuk bir mahluktu. Bir senenin içinde nasılsa geldi gelişti. Bacakları, kalçaları, göğsü dolgunlaştı. Gözlerinde, gülüşünden bir aşiftelik peyda oldu. Uzatmayalım, bizi canevimizden tutuşturdu. Ben acemiyim .. Kadın milletinden gözüm zaten yılgın... Sevda başlayınca büsbütün yabani oldum. Onu görmüyor muyum, sözümü, sohbetimi, yürüyüşümü, duruşumu şaşınyorum. Meğer namussuz, anadan doğma aşifteymiş. İlk bakışta meseleyi anlamış. Bir gece, bir punduna getirip merdivende kaba etimi çimdikledi. Ciğerim koptu sandım. Bundan birkaç gece sonra idi. Annesine gene uzun bir mektup yazmıştım. Ders çalışmak bahanesiyle yukarı çıktım. Beş dakika sonra zarfın üstünü yazdırmak bahanesiyle peşimden geldi. Hiçbir mu-kaddcmcyc lüzum görmeksizin, kendisini bir yaşlı zabite vermeyi kararlaştırdıklarını, kendisini kuyuya atacağını söyledi. Gözleri deli deli bakıyordu. Benim dilim tutulmuştu. ‘Beraber kaçalım’ falan diyordu. Beraber kaçacakmışız. Bunu kime söylüyor bilir misiniz? Kaçmaya karar verdiği zaman ancak sandık odasına sıgınabilen gözü açılmamış bir İstanbul çocuğuna... Ben, ondan perişan olmuş olmalıyım ki, beni teselli lüzumunu hissetti galiba! “Üzülme şekerim! Sen üzülürsen, ben kendimi öldürürüm&quot; diye boynuma sarıldı. Bana öpüşmeyi öğreten odur. Yavaş yavaş bizdeki dangalaklık da kalmadı. Kadın kısmını bilirsiniz, birisine bir şey öğretmek istedi mi, dakikasında ezber ettirir. Biz gayrı keklik etine alıştık. Bazan o bize geliyor, bazen gecelen beni taşlığa alıyor. İnsan, saatlerce, saatlerce değil, çok zaman yatsıdan sabah ezanına kadar durmadan, dinlemeden öpüşür mü? Birisi söylese, ben hiç itiraz etmem “Hay hay! Öpüşür! Başıma geldi zira!” derim. Nihayet, ben işi, başka oyunlara dökeceğim sırada, bir hafta içinde o yaşlı binbaşı ile evlenmez mi? Dünya yıkıldı zannettim. Deli olmak işten değil... Sanki âlemde bir tane kız varmış, o da benim Canan imiş... Şimdi elden gitmiş, ben bir başıma zindanda kalmışım... İntiharları falan hep düşündüm. Bir iki kere kuyunun başına kadar gidip geri döndüm. Zehir, rövelver, deniz tasarladım. Baktım ki can tatlı, bu sefer binbaşı eniştemi öldürmeyi göze aldım. Herif ızbandut gibi bir ayı idi ve içgüveysi girmişti. Mahallede erkek olmadığından, kocaman bir kümesin biricik horozu gibi gidip geliyordu.</p>
<p>Ben düğünden sonra Canan’la yüz yüze gelmemeye çalışıyordum. Sanki ben ona kalleşlik etmiştim. On beş gün mü, bir ay mı sonra idi. Bir gün evde yalnızdım. Gecelik entarisiyle tabanı yanmış it gibi dolaşıyorum. Yüreğime kalsa, pencereden ayrılmayacağım. Cananları gözetleyeceğim. Hiç unutmam sıcak bir temmuz günü... Deli olmak işten değil. Kapı çalındı. Cumbadan uzandım. Yeldirmeli, başörtülü bir kadın. “Kim o?&quot; diye cansıkıntısı ile sordum. “Aç!” buyurdu. Sesi yabancı değil... Ben bu sesi bileceğim... Aklımdan evvel, kalbim davrandı. Canan geldi ayol! Kapıya dayandı. Bir an açıp açmamakta tereddüt ettim. Beni bir hicap sarmıştı. Sonra nasıl oldu bilmem, merdivenleri apar topar indim. Kapıyı açtım. “Mebruke Teyzem burada mı?” diye sordu. Cevap beklemeden içeriye girdi. Bilahare öğrendim ki annemin, annesiyle beraber sıcağa gittiğini biliyormuş, mahsustan evin tenha zamanında gelmiş... “Mebruke Teyze Mebruke Teyze huu!” diyerek yukanya çıktı. Annemin olmadığını anlayınca telaşlanmış, korkmuş gibi davrandı. “Beni yukanya mahsus mu çıkardınız?&quot; diye sordu. Öyle bir hareketle yeldirmesini açtı, başörtüsünü bıraktı ki, bana yere çöküp dizlerine sarılmak düştü. “Kaçalım! Kaçalım! Dünyanın öbür ucuna gidelim,” dermişim... Saçlarımı okşadı. Beni bir ağlamak tutmuştu. Nerdeyse tıkanacaktım. Biraz korkarak kucakladı. Âdeta ben kadınmışım da o erkekmiş gibi sedire kadar zorla götürdüm. “Bak artık korkum kalmadı. Beraber kaçmaya hacet yok... Ne tatlı demler süreceğiz!&quot; diyordu. Cicimama’yı işte o gün orada tattım. Neler biliyordu kaltak! Benim gibi gözü açılmamış sığırcık yavrusunu mahvedecek cilveler, ne numaralar... Artık nizama soktuk. Binbaşı eniştem vazifeye gidince, Canan bize geliyordu. Mahalleliye karşı da bahaneyi uydurmuştuk. Annemden Kuran dersi alıyormuş. Binbaşı eniştemin nöbetçi gecelerinde de ben gizlice onlara gider oldum. Toy bir delikanlının aklı ne kadar olacak? Onlara gittiğim ilk gece, kocas ıyla yattıkları karyolayı görünce, beni bir kıskançlık sarsın, bir kıskançlık... Dünya yeniden başıma zindan kesildi. Hayır! Herifi öldürmeden yaşamanın imkânı yoktu. Suratım öyle bembeyaz kesilmiş, elim ayağım öyle titremiş ki, farkına vardı. Sebebini so rdu. Kararımı anlayınca, şeytan şeytan güldü: “Beyhude üzülüyorsun ruhum! dedi, enişten erkek değil ki...” Evvela bir şey anlayamadım. İzah etti. Herif yaşlı imiş... çoktan erkekliği kesilmiş... Kendileri karıkoca değil, baba-kız gibi yaşıyorlarmış. ilk gecesi, zor güç bir iş yapabilmiş, ondan beriye birbirlerine sırtlarını dönüp kardeş kardeş yatıyorlarmış. “O işi bir tarafa bırakalım, dedi, iki kere üst üste öpse, elleri, ayakları titriyor, iki saat kendisini toplayamıyor. İlaç içiyor da, leş gibi uyuyor. “Ah sen benim elime, yirmi yaşımda iken geçmeli idin!” diye içini çekiyor pinpon!&quot; derhal inandım. On beş, on altı yaşındaki çocukların orta yaşlı adamları hani bir ihtiyar saymaları vardır ya... İşte o his olmalı... Gecelerden bir gece, gene onlarda yatıyoruz. Birden kapı çalındı. Ne yapacağımızı şaşırdık. Beni karyolanın altına saklamaktan başka çare kalmadı. Binbaşı eniştem, birkaç kadeh atmış. O hızla, karısını özlemiş. Odaya “Burnumda tütüyorsun karı!” diye girdi. “Hayır ola evladım!&quot; diyerek peşi sıra gelen kaynanasını, “Hele bizi yalnız bırak! Elbette hayır.. Şer mi olacaktı!” diye ite ite dışarı attı. Kırkpmar’da, başpehlivanlığa çıkmış gibi, sevgilime bir kere daldı. Kadın “Dur, kudurdun mu? Üstümü başımı paralayacaksın dur!” diye yalvardı ama, herif dinler mi? İşte o gece, üzerimde sabaha kadar, yapmadık marifet bırakmadılar. Canan ilk anlarda, benim orada bulunduğumu düşünerek çekingen davranıyordu. Herifin şikâyetinden her zaman böyle yapmadığını anladım. Sonunda ne olacak! Kadın değil mi? kontrolünü kaybetti. Benim aşkıma koyuverdiği cilveli iniltileri, hafif ve mesut çığlıkları duydukça bana bir hal oldu. Ertesi sabah savuştum. İki gün kendimi toplayamadım. Aptal aptal dolaştım. Üçüncü gün aklım başıma geldi. Yüreğimi bir yokladım. İçinde nefretten başka bir şey kalmamış hamdolsun. Bu öyle bir iğrenme idi ki, yalnız Canan’a değil, dünyadaki bütün kadınlara yetti. Şimdi çok şükür zehire panzehirliyim... Yılana şerbetli olunduğu gibi...</p>
<p>Halbuki, Hamdi Bey’in doğduğu mahallelerden birisi meseleyi başka türlü hikâye etmiş, bu kadın düşmanlığının sebebini, daha makul bir şekilde anlatmıştı. Hamdi Bey’in hikâyesi, son geceye kadar doğru idi. Son geceye gelince iş çatallaşıyordu. Mahallelinin sözüne inanmak lazım gelirse, ızbandut binbaşı, kânsı ile Hamdi arasındaki münasebetten şüphelenmiş. Artık günahı vebali boynuna, ya bunu öpüşmekten ileri gitmemiş bir şey farz etmiş, yahut karının ne halt ettiğine, Allah’ın bir olduğuna inandığı gibi inanmış da, körpe yavruyu boşamaya kıyamamış... Hasılı, âşıkları kollayıp bir arada bastırmış... Ve Hamdi Bey karyolanın altına saklanmışken karıya değil, karıyı karşıya dikip Hamdi Bey’e çullanmış... Yani cilveli Canan Hanım’ın gözü önünde, biçare Hamdi Bey’e, o fiili cebren icra etmiş...</p>
<p>Kadın düşmanı Hamdi Bey’de mahcupperestlik olduğuna bakılırsa, hikâyenin ikinci şekline inanmak daha akla yakın geliyordu. Çünkü Hamdi Bey’in tuttuğu yol, kadınlardan değil, erkeklerden intikam almak yoluna benzemekteydi. Bu da, kendisine fenalık edenin kadın değil, erkek olduğunu gösteriyordu.</p>
<p>Hamdi Bey, karşısına oturunca Şahap'ı, Hikmet’i sordu. Sonra bir şey hatırlamış gibi:</p>
<p>— Sen Hepyek Ali'yi nerden tanıyorsun? dedi.</p>
<p>— Hepyek Ali mi?</p>
<p>— Evet, geçen gece, bana seni gösterdi de “Bu kim?” diye sordu. “Ne olacak?” dedim. Cevap vermedi.</p>
<p>— Ha, şu mesele... Bir hafta kadar oluyor. Burayageldi. Öğle üzeri. Zaten on beş gündür buraya devama başlamıştı. Tavla oynayacak adam arıyordu. Nihayet beni gözüne kestirmiş olacak ki... “Tavla bilir misiniz beyim?” dedi. “Biraz bilirim!” dedim. “İyi! Ben de yeni öğrendim. İsterseniz bir beş atalım!” dedi. “Hay hay!” dedim. Cigaram da yok... Av bekliyorum...</p>
<p>— Tamam... Avı da bulmuşsun...</p>
<p>— Dinlesene... Pulları dizdik. Yavaşça, avı ürkütmeyecek şekilde “Cigara da olsun mu?&quot; dedi. “Haydi olsun bakalım!&quot; dedim. Âdetini bilir misin<sup>7</sup> İlk partide mahsustan yenildi. Mahsustan yenileceğim diye canı da çıktı. Zar bu! İnadına bana kötü, ona iyi geliyordu. Öylesine ki, bir aralık, şeşi, beş oynamaya başladı. Herkes beşi şeş oynamaya çalışır... Bu tersine... Vuracak zarı vurmuyor. Ben de bilmemez- liğe döktüm. “Şeşle vuruyorsunuz!” diyorum. “Hayır! Beş geldi!&quot; diyor. Hasılı, bana zorla yirmi beş kuruş kazandırdı. Parayı derhal verdi ve hemen pulları yeniden dizmeye başladı. Ben yirmi beş kuruşu cebime koydum. “Yeter artık! Ben oynamayacağım!” dedim. Canı sıkıldı ama fazla ısrar etmedi. Ertesi gün geldi “Var mısınız?” dedi. “Hayır’ &quot;&#160;dedim. Daha ertesi gün geldi. Gene oynamadım. Artık o da kızdı besbelli ... Günde üç defa teklif etmeye başladı. Nihayet, daha fazla üzmek istemedim. “Ulan Hepyek Ali Efendi, dedim, seninle istediğin kadar oynarım. Evvela şu parmağındaki beyaz sargıyı, sargı ile beraber, onun arasına kıstırdığın hileli zarı bırakırsın ... Sonra da kahvecinin zarlarını fincanla atarsın... İşine gelirse...”</p>
<p>— Ne cevap verdi?</p>
<p>— Yalnız adımı sordu.</p>
<p>— Murat mı dedin?</p>
<p>— Hayır! Barbut Ahmet, dedim.</p>
<p>— Herifi fena etmişsin... “Ben bunca senelik Hepyek Ali’yim, böyle oyuna düşmemiştim. Cigaranm kıymeti yok, enayi yerine geçtik, ona yanarım,&quot; dedi.</p>
<p>— Ne cevap verdin?</p>
<ul style="list-style:none;"><li>
<p>— “Cigara yabana gitmemiş. Murat, çig delikanlı değildir. Kül- hanbeyidir. inanmazsan Ekrem Bey'e sor,&quot; dedim. Şimdi aklıma geldi de... İyi etmişsin... Namussuz Hepyek... Hiç unutmam, bir gün Sultanahmet’te bununla kapıştık. O zamanlar Hepyek İstanbul’a yeni gelmiş. Üstünde Anadolu saflığı var. Zaten o halle İstanbul’u soyup soğana çevirdi ya... Şimdi giriştik. Ben zar tutuyorum, o üç zarla oynuyor. Farkındayım ama, benim de işime geldiği için seslenmiyorum. O nasıl oynarsa ben de öyle oynuyorum. Fazladan istediğimi de yapıştırıyorum. Evvela bir paket Yenice’sine başladık. İki oldu, dört oldu, sekiz oldu, on altı oldu, otuz iki oldu. Vakit akşamı buldu. Altı yüz kırk kuruş aldım. Yüz kuruş da kahveye verdi. Yedi yüz kırk... “Bir yerde yemek yiyelim de oyunumuza devam edelim,” dedi. “Baş üstüne” dedim. Yanında bir de arkadaşı var. Sirkeci’de bir köfteciye girdik. Yedik, içtik. Hovarda adamdır. Bana kese açtırmadı. Çıktık Beyoglu’na... Bir sabahçı kahvesine postu serdik. Kahveciler tembih- lidirler. Ben aşinalık etmeyince ahbaplık etmezler... Birkaç partiden sonra Yenice hesabını bir yana bıraktık. Başladık üç oyun üç lira, atmaya... Sabaha karşıydı galiba! Üst üste yirmi dört parti yenilmişti. Yetmiş küsur lira... Artık ikimiz de ta katlan düşmüşüz. Uykuda gibi oynuyoruz.</p></li></ul>
<p>Birden nasılsa üçüncü zar da elinden kurtulmaz mı? Önüme üç tane zar düştü. Ben şaşırmış gibi yaptım, Hepyek hiç istifini bozmadan, yanındaki arkadaşına &quot;Bu da nasıl şaka! Al şu zarını!” demez mi? Beğendim feraseti! Fasılasız yirmi dört saat oyun oynadıktan, yüz liraya yakın para kaybettikten sonra uyku sersemliğiyle lafı şıp iye söylemek güzeldi, iki oyunum olduğu halde gülerek tavlayı kapattık. Anlaştık. O zamandan beri ahbabız! 1yı adamdır Hepyek... Gözü tok adamdır...</p>
<ul style="list-style:none;"><li>
<p>— Ben de kendisinden memnunum... Müşkül zamanımda imdadıma yetişti.</p></li>
<li>
<p>— Hâlâ bir iş bulamadın mı?</p></li>
<li>
<p>— Vallaha, artık aramıyorum da... Usandım bey... Aşağı yukarı bir seneye yakındır... Dile kolay... İnsanın ümidi kesiliyor. Havalar da berbat, bir yere çıkamıyoruz. Bir arkadaş var. Kara Kemal... Komisyonculuk eder, bilmem tanır mısınız?</p></li></ul>
<p>— Tanınm züppeyi, ne olmuş?</p>
<p>— Vaat etti bakalım... Araştırıyormuş... Bir başka tasavvurumuz da var...</p>
<p>— Araştırın... Bulabilirseniz ne âlâ! Bulamazsanız nisan sonunda iş hazır... Hiç meraklanma!</p>
<p>— O kadar çok vaat dinledim ki... inanacağım kalmadı doğrusu...</p>
<p>— işte şimdi ayıp ettin... Beni sen Kara Kemal’e benzetiyorsun... Veli Bey söz verdi, iyi dostumdur. Kâtibi askere gidiyor. Nisanda sev- kedilecek. En son mayısın iptidasında işe başlarsın...</p>
<p>— Teşekkür ederim... Eksik olmayın...</p>
<p>— Ne yaptık ki birader... Daha bir şey yapamadık kı... Bak gücenirim Murat! Ben seni severim... Bir ihtiyacın olur da söylemezsen darılırım.</p>
<p>— Şimdilik bir şeye ihtiyacım yok... idare ediyoruz. Hattâ rahatım bile desem inanın... Hele yukardakı odayı tuttuğumuz ne iyi oldu. Kışı rahat geçirdik...</p>
<p>— Evet... İşte neredense, birdenbire aklıma geldi. Benim bazan aklıma iyi şeyler gelir... Kendim için değil ha! Dostlar için... “Nasıl olsa kahvede vakit geçiriyor bu bizim Murat, dedim, üstünde de boş odalar var. Eşref fena çocuk değildir.” Para canlısı olmayışını severim. Polislerin içinde iyileri bulunmaz ya, bir de çıkarsa böyle tam dört yüz dirhem erkek çıkar. Üç liraya ucuz sayılır. Burası sobalı salon, yukarısı yatak odası... Gene de paradan yana sıkılma... Ben zengin sayılmam ama, cebimde beş on kuruş varken arkadaşlardan da saklamam.</p>
<p>— Mersi... Dava ne oldu?</p>
<p>— Ha, dava mı? Yahu! Benim bu hükümet işlerine aklım ermiyor kardeşim... Oğlan davasından vazgeçti. Ettiğine de nadim oldu. Hattâ, borcunu da güzelce ödedi. — Murat'ın suratını astığını görünce, mahcup mahcup gülümsedi —: Bilirim, sen bizim bu huyumuzu sevmezsin. Lâkin ne halt edelim birader, &quot;Huy canın akında” demişler... Ölmeliyim ki kurtulayım... Ben memnun muyum? Vallaha değilim! Lâkin elimde değil yapamıyorum...</p>
<p>— Ayıp... Size yaraştıramıyorum. Aklı başında bir adamsınız, iyi yüreklisiniz. Merhametlisiniz!</p>
<p>— Bir de methetmeye başlama allasen! Biz böyle geldik, böyle gideriz. Ben de mahcubum. Adliyede yerin dibine geçiyorum. Lâkin oldu bir kere... Dedim ya... Şeytan dürttü. İşim acele... Veli Bey’in bir tebligatı varmış. Kâtip hasta olduğundan bana rica etti, icrada, o işi gördüm. Yukanya çıkıp kaydiyeyi yaptırdım. Tekrar aşağı inip mübaşir ücretini yatıracağım da, on dakikaya kadar Karaköy’de bulunacağım... Ağır ceza mahkemesinin önünden geçerken, “içeriye bir göz atayım” dedim. Geç gitsene be münasebetsiz! Kalabalık, içersi... Bin bir ayak, bir ayak üzerinde... O kadar kalabalıkta oğlanı nasıl gördüm, hâlâ hayretteyim... Görür görmez dizlerimin bağı çözüldü. Elinde bir mektep kasketi var. Saçlarını taramış, açık kumral saçlarını. Yanaklan pespembe... Bir içim su canım...</p>
<p>— Methetme namussuzu...</p>
<p>— Peki, peki... Yanına yanaştım... Her tarafım titriyor... işte nasılsa, irade elden gitmiş... Hani bir beyit var:</p>
<p><span style="font-weight:bold;">“Genç hüsn’û sevmekte ben pîranı tâyib eylemem, Hüsn olur kim seyrederken ihtiyar elden gider” </span>beyti... İşte öyle oldu. İhtiyar elden gitti, işi azıtmışım ki feryada başladı. Yakama sarıldı. Evvela jandarma karakolunu, sonra polis merkezini boyladık. Bereket versin sulh hâkimi tanıdık da kefaletle bıraktı. Şimdi sarkıntılıktan mahkemedeyiz... Dedim ya, şaşıyorum şu hükümetin işine... Çocuk, davasından vazgeçti. Bu sefer, kanun yakamı bırakmıyor, ben sanki kanuna bir şey yapmışım gibi... Ama, değer... Bir görsen...</p>
<ul style="list-style:none;"><li>
<p>— Kes artık... Zırvalıyorsun...</p></li>
<li>
<p>— Evet... Sen nereden bileceksin... Uğruna beş sene hapis yatılır. Meğer, o yolun yolcusuymuş ama, cilveleşeceği tutmuş... Geçen gün beraber içtik. Sarhoşluğu bir başka türlü güzel oluyor. “Seni benim yüzümden hapsederlerse&quot; diyor da gülüyor. “Oh! Seni hapsetsinler!&quot; diyor. Bir afet canım! Erbabına bir başbelası...</p></li>
<li>
<p>— Yeni kalemler var mı bakalım?</p></li>
<li>
<p>— Ha, demek sözü değiştireceğiz. Pekâlâ! İyi bir şey yok! Adi şeyler. Avukat kâtibi olursan, sana da bir tane lazım olacak... Parayı hazırla!</p></li></ul>
<p>— Evet... Bir dolmakalem eksikti zaten...</p>
<p>— Dolmakalem yalnız avukat kâtibi olacağın için lazım değil... Sende şairlik de var. Mutlaka sana bir kalem satacağım... Görürsün... Şairlik dedim de, aklıma geldi. Geçen gün Avukat Veli Bey'e seni gene methediyordum “Fransızca bilir, Türkçeyi hakikaten bilir... Fazladan şair&quot; dedim. Yüzünü buruşturdu. “İşte bu fena, dedi, ben şairden kâtip istemem. Aklı başka yerde olur da işleri birbirine karıştırır. Bana ciddi bir adam lazım!&quot;</p>
<p>— Ne cevap verdin?</p>
<ul style="list-style:none;"><li>
<p>— &#160;&#160;“Sen de şairsin ciddi bir adam değil misin yoksa?” dedim. “Elbette ciddi bir adam değilim, dedi. Mahkemede bir işim olsa, dünyada Veli Bey’den başka da avukat bulunmasa, gene ben gelip kendime vekâletname vermem!&quot; diye güldü. İyi adamdır. Kibardır. Ortağı Selam! Bey biraz delifişek ama, onun da kalbi temiz ... Zaten kâtiplere dâhâ ziyade Veli Bey karışır ... Orada rahat edersin ... de ...</p></li></ul>
<p>— &#160;&#160;İnşallah... Allah kazadan beladan esirgesin.</p>
<p>— &#160;Kimi?</p>
<p>— &#160;&#160;Tabi, Veli Bey’i... Bende talih yoktur. Adamcağız, iki ay içinde göçer gider</p>
<p>de...</p>
<ul style="list-style:none;"><li>
<p>— Bu kadar bedbin olma canım! Sen bugün, yoksa cimdallıda yenildin mi?</p></li>
<li>
<p>— Bilakis, bugün beş lira kazandım. Oda kirasını, kahve borçlarını tekmil verdim. Şimdi de cebimde bir buçuk liraya yakın para var.</p></li>
<li>
<p>— Öyleyse halt ediyorsun artık... Sahiden halt ediyorsun... Beş lira, mebus yevmiyesi... Hem bahse girerim, seninkinden vergi de kes- memişlerdir.</p></li>
<li>
<p>— Evet, kesmediler...</p></li>
<li>
<p>— İşte gördün mü? Bana bir kahve ısmarlayacak yerde, durmuş da kara kara söyleniyor.</p></li>
<li>
<p>— Afedersin Hamdi Bey...</p></li></ul>
<p>Murat, garsona seslenecekti. Hamdi Bey mani olmak için derhal ayağa kalktı:</p>
<ul style="list-style:none;"><li>
<p>— Gidiyorum, dedi, şaka ettim... Başka sefer... Alacağım olsun!</p></li></ul>
<p>Cansız elini uzattı.</p>
<p>Murat, onun arkasından merakla baktı. Bu adamın hayatındaki en gizli vakalan öğrenmişti de, ona neden “Hamdi Bey&quot; dediklerini bir türlü anlayamamıştı. Bu adi yankesiciye, tin ahlaksız kulamparaya neden, kimler hangi sebeple “Bey&quot; demişler, sonra bu sıfatı niçin değiştirmemişlerdi.</p>
<p>Maamafih, “Beylik&quot; denilen asalete ait şeyden bu adamda muhakkak ki bir şeyler vardı. Nitekim birçok beylerde de, bu adamda mevcut olan ahlaksızlıklar mevcuttu.</p>
<p>Murat, garson Ihsan’ın da kendisine, ısrarla “Bey&quot; demesini hatırlayarak sıkıldı. Bu sözü evvela alay zannetmişti. Halbuki İhsan kendisini alay etmeyecek kadar seviyordu.</p>
<p>Bu ne acayip bir dünya idi!</p>
<p>O gece, kumarbazlar gelmediler. Oyun olmadı. Murat yanında yatmak için odasına çıktı. Elektriği yaktı.</p>
<p>Bina yapıldı yapılalı bu odada belki hiç kimse yatmamıştı. Garson Ihsan iki üç günde bir süpürdüğü halde senelerin biriktirdiği tozun henüz birinci katını bile sökememişti. Döşeme tahtalannın aralıklan- nı tamamıyla kapatan tozlar, zemine boz renkte kauçuk sürülmüş gibi pis bir yumuşaklık veriyordu.</p>
<p>Elektrik ampülü çıplaktı ve incecik bir telin ucundan nerdeyse kopup düşecek gibi sarkıyordu. Odada, dolap ve raf yoktu. Pencere camlanmn çoğu sökülerek, kullanılan odaların kmlmış camlannm yerine takılmak üzere göndenlmiş, yerleri Murat buraya taşındıktan sonra kısmen gazete kâğıtlarıyla, kısmen de kontrplak tahtalarıyla kapatılmıştı.</p>
<p>Odada mobilya olarak beş tane masa, açılır kapanır bir demir iskemle, bir şeker sandığı vardı. Masalardan üçü, duvann dibine yan yana koyulmuş, üstüne Murat’ın yatağı serilmişti. Diğer ikisi, karşı tarafta duruyorlardı. Bunlann üzeri ve altlan alabildikleri kadar kitapla doluydu. Şeker sandığının üzerinde de ciltli, ciltsiz kitaplar duruyordu. Duvara mıhlanmış büyük bir çiviye Murat'ın paltosuyla şapkası asılmıştı.</p>
<p>Murat, iskemleyi yatağının yanına getirdi. Ceketini dikkatle çıkardı. Bu dikkat, yırtılma korkusundandı. Fena halde eskimiş, kol agız- lan, önleri, cep kapakları tamamıyla aşınmış olan ceketin dirsekleri yamalıydı. Yakasının enseye gelen yeri tamamıyla yırtılmıştı. Önü leke içindeydi. O kadar pis ve harap bir hali vardı ki, eğer üzerinde bu hale gelmemiş olsaydı, başka çare bulunmamasına rağmen Murat bunu ölse giymezdi. Astarı tamamıyla bitmişti. Sabahları giyerken elleri ekseriya, kol astarının yırtık yerlerine girer, Murat’a bir sürü küfür ettirirdi.</p>
<p>Murat bunu iskemlenin arkalığına astı.</p>
<p>Her gece ve sabahlan yaptığı gibi bir adım geri çekilerek, iğrenç bir hayvana bakar gibi baktı. Böyle baktığı zamanlar Ertuğrul Hik- met’in bir sözünü hatırlıyordu. Boksör-Şair, kâinata ve Murat’a öfkelenirse, “Bre budala,” diye bağınrdı, “dünyada iktisadi buhran var. Sebep mal bolluğu... Yani dünyada o kadar çok ceket var ki, ceketçi- ler mahvoluyorlar. Ceket balyalarının altında eziliyorlar, geberiyorlar... Gene de senin sırtında ceket yok...&quot; Murat kederle güldü. Belki de Hikmet haklıydı ama, bu söze inanmamakta kendisinin de hakkı vardı. İnsanın biricik ceketi olur, o da bu halde bulunursa... “Aldanma ki şair sözü elbette yalandır!&quot; denmez mi? Satılmayan ceket balyalarının altında ezilen adamlar ve tam altı aydan beri devam eden feci ceketsizlik...</p>
<p>Ceket bol olsa da, kazak herhalde o kadar bol değildi. Buda sırtındaki kazağı hâlâ çıkarıp giyebildiği için kendisine bir mazeret ve teselli oluyordu. Bunu, bir RomanyalI mektep arkadaşı vaktiyle hediye etmişti. O zaman,-iki sene evvel- herhalde kalın, ısıtıcı bir şeydi. Demek, yün örgüler de âdeta insanlar gibi hastalanıp ihtiyarlıyorlar... İşte günden güne, belli belirsiz incelmiş... Bazı yerleri, dirsekleri, kollan hareket eden yanlan âdeta şeffaflanmış... Bir tarafından öteki tarafı iyice görünüyor.</p>
<p>Dışarda, man gecesinin deli deli esen soğuk rüzgârı inliyordu. Murat’a, kocaman, boş, kimsesiz ahşap bina, temelinden sallanıyor gibi geldi. Üşüdü.</p>
<p>Kitaplara bakarak, elleri koltuk altlarına kadar kavuşmuş öylece</p>
<p><span style="font-weight:bold;font-style:italic;">'~Cuh.tr</span></p>
<p>durdu. Aynı zamanda birkaç kitaba birden başlamak âdetiydi. Bu gece, hangisine devam edeceğini düşünüyordu. Bronte’nin Jane Eyre’i. Hele dursun! Bu gece sarsak, karanlık, yalancı gibi şeylere tahammülü yok... Flober’in Trois Contesu... insan, üsluptaki intizamdan bunalıyor. Daha hafif... Daha budalaca olan, Sirano dö Berjerak gelsin ortaya... Bir zamanlar, Fransa’yı hop oturtup hop kaldıran ne var bunda? İkinci perdenin sekizinci sahnesine geldiği halde henüz hiçbir fevkaladeliğe rastlamamıştı. Düma per’in eserleri şurada dursun, Mişel Zevako’lar bile daha güzel... Hiç değilse, insan onlan eğlence için okur... Bu, fazladan manzum... Mamafih, Sadri Ethem, “Sirano, Fransa’nın 1871 mağlubiyetine meydan okumak için yazılmıştır. O zaman o kadar tutmasının sebebi budur,&quot; demişti. Milletler de, çocuklar gibi avutulmak istiyorlar... Hem de dev masallarıyla... Murat böyle düşünerek kitabı yatağın üzerine koydu. Cigara paketi ile kibriti, yastığın altına soktu.</p>
<p>Yastık yüzü, yatak ve yorgan çarşaflan, iki, iki buçuk aydanberi yıkanmamışlardı. Başına gelen yerleriyle, yüzüne, gelen yerleri koyu kurşuni denecek kadar kirliydi, ince pamuk yorganın üzerine, eski bir İngiliz battaniyesi örtülmüştü. Bu battaniye, babası Mahir Efen- di’nin cephelerde kullandığı, ötesi berisi yanmış, iki yeri de çiviye takılarak yırtıldığı için yamanmış bir emektar eşya idi. Murat iyi hatırlıyordu. Yeniyken tatlı, bal rengindeydi, kuvvetliydi. Mahir Efendi, battaniyesini: “Kurşun sıksalar işlemez. İngiliz malı dedin mi bitti!” diye methederdi. Şimdi artık o da ihtiyarlamıştı. Üstüne paltoyu koymadıkça, Murat’ı, ince pamuk yorganla beraber ısıtmaya yetmiyordu.</p>
<p>Murat paltoyu, çividen aldı. Battaniyenin üzerine serdi. Böyle paltonun altında yatmaya bir türlü alışamamıştı. Uykusunun arasında bile, üzerinden kayıp düşeceğini, sanki düşünerek rahatsız oluyordu. Düşse kirlenir diye değil... Palto da, ceket gibi, artık kirlenme kabiliyetini kaybetmiş, kirlenmesi kabil olamayacak kadar eskimişti.</p>
<p>Kış bastırınca, çaresiz kalmış, Kapahçarşı’daki bitpazanndan beş buçuk liraya almıştı. Aldığı zaman, âdeta yeni gibiydi. Kendisine, bu kadar sert, böyle dar, kolları bu kadar kısa da gelmemişti. O zamandan beri boy atıp şişmanladığı iddia olunamayacağına göre, o soğuk kış ikindisinde, ucuzca paltosuzlukıan kurtulmak kendisini aldatmış olmalıydı.</p>
<p>Kumaşın hiç görülmemiş bir yeşil rengi vardı. Spor biçimi yapılmıştı. Bu spor biçimlerin, eski elbise giyenler için en faydalı şeyler olduğunu Murat biliyordu. Biraz dar, yahut bol, biraz kısa, yahut uzun olması ehemmiyetli değildir. Astan, cep ağızları, yakası yeni gibi görünüyordu. Kalın siyah kaşlı yorgun gözlü Acem, tersyüz edilmediğine kalıbını basmıştı. Yedi liradan on para aşağı inemeyecek gibi davranması, dört buçuk verdiklerini duyunca, öfkelenmiş gibi, (malı) depoya göndermeye kalkması da Murat’ı aldattı. Beş liraya çıktı. Acem altı buçuğa indi. Murat yürüdü. Başka yere bakacak, bu kadar münasibini bulmazsa, çaresiz geri dönecekti. Köşeyi kırılacağı zaman Acem seslendi.</p>
<p>Paltoyu arkadaştan da ilk bakışta beğendiler. Eski ceketi saklıyor, Murat'a, caddede gezecek bir kıyafet temin ediyordu. Aldığından bir hafta sonra, bir gece, Beyogiu’na çıktılar. Dönüşte <span style="font-style:italic;">yağmura</span> yakalandılar. Murat, sırsıklam olarak odaya geldi. Kendisine, ferah ferah üç sene böyle gidecek, sonra da tersine çevrilip daha bir o kadar hizmet edecek sanılan paltoyu, o gece, sırtından yeni olarak çıkarıp duvara astı. Sabahleyin, eskimiş, mahvolmuş bir halde buldu. Acem, bu eski, her tarafı bitmiş, iplikleri çürümüş biçare şeyi, yeşil boya ve kola ile satılacak hale getirmişti. Meğer, yakası, kolları, cep ağızları, kamilen aşınıp beyazlamıştı. Örgüsünün içinde, öteki ipliklerle yan yana gelmeyecek derecede çürük bir cinsi vardı ki, çoktan daha Acem’in rutubetli deposunda bunalmış ve eski satın almaya sıkılır müşteri beklerken çürümeye başlamıştı. Murat çaresiz kalarak, arkadaşlarından terzi Enver’e gitti. Enver de, dışardaki cepleri sökerek, ötesine berisine yamadı. Asıl beden, yama tutacak halden çıktığı için, yamanan yerlerin hemen kenarları, birkaç gün içinde kendilerini koyuverdiler. Zaten eğreti boyası döküldükten, bilhassa cepleri alındıktan sonra spor biçimi palto, pakoluktan çıkmış, acayip bir haham cübbesi haline gelmişti. Öyle ki, caddede giderken acelesi olmayan bütün gelip geçenler, bir kere dönüp mutlaka bu yeni modaya hayretle bakıyorlardı. Murat da bunu fark ettiği için sokağa çıkamıyor, mecbur olursa, sabahın erken saatleriyle, akşamın alacakaranlığım tercih ediyordu. Kıyafet düşkünlüğünün yavaş yavaş ahlakım bozduğunu fark etmiyor değildi. Gittikçe, insafsız, korkak, adı bir herif oluyordu. Hele son zamanlarda, kendisini, apansız kalabalıkça bir yerde falan bulsa, bir şey çalacağından, cüzdanlarını aşıracağından şüphelenecekler, maazallah, dalgınlığı esnasında eline bir sadaka tutuşturacaklar, yahut, “Oğlum şunu iskeleye kadar götürüver!” diyerek hamallık teklif edecekler diye ödü kopuyordu.</p>
<p>Soğuktan içi titreyerek, kitapların yanından yatağa kadar iki kere gidip geldi. Böyle sebepsiz hareketler yeni başlamıştı. Demek anık kendisini layıkıyla kontrol edemiyor, bilhassa, yalnız kalınca sinirleri fena halde gevşiyordu. Gene “deli mi olacağım?” diye düşündü. Sonra deli olacak adamın, deli olmak üzere bulunduğunu idrak edemeyeceğini hatırlayarak kendisine cesaret verdi.</p>
<p>Pantolonunu çıkardı. Bu da ceketin kumaşındandı, onun kadar lekeli ve haraptı. Paçaları, arka tarafı, birer parmak genişliğinde aşınmıştı Kıçı da yamalıydı</p>
<p>Kunduralarını çıkarmak için iskemleye ilişti. Hele kunduraları öteki giyim eşyalarının hiçbirisiyle mukayese edilemez haldeydi. Bir insanı değil, Taksim Meydanı’nı bile bu bir çift pabuç eskisi, derhal, ayyaş ve meczup bir dilenci haline getirebilirdi. Artık su ve çamur tutacak yerleri kalmamıştı. Boyatmanın da imkânı yoktu. Çamurda yürümeye mecbur kaldığı günlerin sabahı, burada, çoraplarını ayağına giyerken gözlerinden kaç kere yaş gelmişti. Çoraplar buz tuttukları için... Böyle sabahlarda nasıl olup da hâlâ ölmediğine şaşardı. Ölmüyordu, sefalete alışınca, insan bir manada yaşıyordu ama, bir senede üç senelik yıpranarak şüphesiz... Bir senede beş sene yıpranarak... Şimdi tam yirmi yaşına girmek üzereydi. Bu yaş, her şeyi sürüklüyor. .. Açlığı, yoksulluğu, bilhassa rezaleti...</p>
<p>Son zamanlarda anık doymaz hale gelmişti. Helvacıya gidince evvela yüz dirhem ekmek istiyor, onu beş kuruşluk helvaya katık etmeye çalışıyor, kendi kendine “Doymuyorum değil... İnsan yerken böyle olur. Bir bardak su için kalkarsam, doyduğumu göreceğim!” diyor, cehtediyordu. Yani beş kuruşluk tahan helvasını yüz dirhem ekmeğe yetiştirmeye değil, ekmeği tahan helvasına denk getirmeye... Fakat ellerini ne kadar kontrol etse, lokmalar, galiba pek büyük oluyordu ki, ekmek derhal bitiyordu. Henüz son lokma, avurdunda iken yüz dirhem ekmek daha istemek icap ediyordu. Hasılı, öğle yemeği olarak, eğer peynir yahut helva yiyecekse, muhakkak, yarım okka elli dirhem ekmek lazımdı. O da helvacıdan utandığı için... Utanmasa daha yüz dirhem yiyecek... Kolayca... Zevkle... Bir gün sinemada, artistin yemek yemesini seyrederken gayri ihtiyari: “A... Ekmeksiz yiyor,&quot; diye bağırmış da arkadaşlarım şaşırtmıştı. Ekmek hakkında ihtisası vardı. Çemberlitaş fırınının diğer fırınlardan yirmi para fazlaya sattığı taze ve pişkin ekmeğinden bir insan bir oturuşta ferah ferah bir okka yiyebilirdi. Beyazıt fınnmdaki de ona yakın... Diğerlerinden taze olduğu takdirde üç yüz dirhem. Bayatsalar, yarım okka... Bazan Kara Kemal’le beraber rakı içiyorlardı da, bir küçük Francalayla bir miktar pastırma yiyerek doyan Kara Kemal’e şaşıyordu. Belki kendisi de eskiden böyleydi. Lâkin şimdi öyle olduğu zamanları unutmuş gitmişti. Bir sene içinde öyle olduğu, yani insan gibi yiyip doyduğu zamanlan unutmak kabil mi? Kabil işte... Bunun yağlı yemediğinden, et, tatlı falan yemediğinden böyle olduğunu biliyordu. Bütün yaz, üzüm, peynir ve bütün kış, helva yemişti. Arada sırada, Şahaplara, Hikmetlere misafir gittiği zamanlar müstesna... Bir de Garson Ihsan’la ve Kara Kemal’le içtikleri zamanlar...</p>
<p>Kunduraları, kendisinden saklamak için yatağın altına itti. Çoraplar parça parça ve kirli idiler. Hava bu kadar soğuk olduğu halde, leş gibi kokuyorlardı. Bu kokudan yatakta bile vardı. Yatar yatmaz biraz rahatsız ediyordu ama, sonra duymaz oluyordu. Odayı tutarken, ko-</p>
<p><span style="font-weight:bold;font-style:italic;">OCaruJ 'Tahir</span></p>
<p>miser Eşref Bey, “Sakın, karı falan getirirseniz! Bak bozuşuruz!” demişti. Ne gülünç bir söz! Bu pisliğin içine mi’</p>
<p>Murat yüzü kıpkırmızı, hışımla gömleğini çıkardı. Bu gömleği geçen hafta Şahap vermişti. Verdiği zaman kar gibi beyazdı, sabun ve kekik kokuyordu. Vücudunu yıkamadığı, eski ve kirli ten fanilasını değiştirmediği halde, bu temiz gömleğin ferahlatıcı tesirini sanki derisinde hissetmişti. Derisinde hissetmesi, biraz hayal ama, boynu bir müddet rahatsız olmamıştı. Şahap pehlivan olduğu için boynu ve gövdesi daha ince gösteriyor, kendisine hastalıklı, hastalıklı değilse bile uzun ve tehlikeli bir hastalıktan yeni kurtulmuş gibi bir manzara veriyordu.</p>
<p>Murat yatağa girdi. Titreyerek yorganın bir ucunu altına aldı. Ensesini kapatmak için, başını alışık bir hareketle oynattı. Kitabın bü- külü sayfasını buldu.</p>
<p>De Guiche Sirano’ya Donkişot’u okuyup okumadığını soruyor. Yeldegirmenlerine Hücum parçasını... Sirano: On üçüncü parça diye cevap veriyor...</p>
<p>Sonra yavaş yavaş bu sefil oda, bu insafsız kış gecesi, yarın, öbür gün ve daha öbür gün, her şey, yerini Erdon Rostan’ın kavgacı ve bedbaht Gaskonyah sına bıraktı.</p>
<p>Artık, “Manzum piyes olmaz!&quot;, “Sirano pek uydurma!” falan gibi makul düşünceler yok...</p>
<p>Edebiyat vazifesini yapmaya başladı. Soğuk rüzgâr, yırtık pabuç, pis yatak, doymak bilmeyen genç uzviyet falan filan, hep teferruat... Değersiz şeyler... Dünyada yalnız Sirano var... Pervasız, kavgacı, hattâ biraz küstah... Yani gençlik... Yani hayat...</p>
<p>Le Bret bir an sustuktan sonra Sirano’nun koluna girdi:</p>
<p>Fais tout haut e’orgueillieux et amer, mais toul bas,</p>
<p>Dis-moi simplement qu’elle ne t’aime pas!<sup>1</sup></p>
<p>Cyrano’ birdenbire:</p>
<p>Tais-toi</p>
<p>Murat, Sirano’ya hak verdi. Böyle laf olur mu “Seni sevmiyor!” Ne demek? Sevmek de, sevilmek gibi yalnız bir insanın arzusuna bagh değil ki... Birisinin kendisine âşık olması kadının nasıl elinde değilse, kendisini sahiden seveni sevmemek de öylece elinde değildir. Elinde olmamak lazım gelir... Seven adam bunun çaresini bulacaktır.</p>
<p>Murat “Ben sevsem, mutlaka bulurum. Zira başka türlüsüne imkân olmaz ki...&quot; dedi. Halbuki seviyordu. Hiçbir çare bulamayacağını bildiği için de, sevdiğinin farkında değilmiş gibi davranıyordu. Fakir-i Pürtaksir ile Sirano arasında acayip bir benzerlik bularak şaşırdı.</p>
<p>O da Sirano gibi kendi yüreğine karşı kancıklık ediyordu.</p>
<p>Kitabın içinde kaybolmak için okumaya süratle devam etti.</p>
<p>Murat sıçrayarak uyandı.</p>
<p>Eşikte, Ertuğrul Hikmetin her zaman ısrarla &quot;Abo&quot; dediği Pehlivan Şahap duruyordu. Kapının tokmağım bırakmamıştı. Ona tutunuyor gibi -daha doğrusu-sarhoş bir hali vardı. Murat, Şahap’ı, haliyle, yangından yamru yumru kurtanlmış kabataslak bir tunç heykele benzetti. Onu bir kere böyle görmüştü Haliç İdman Kulübü’nde, her zaman yendiği bir güreşçi ile idman yaparken kendi oyunuyla yenildikten sonra minderde ayağa kalkıp seyircilere böyle bakmıştı.</p>
<p>Şahap:</p>
<ul style="list-style:none;"><li>
<p>— Sahi uyuyor muydun? diye yavaşça sordu.</p></li>
<li>
<p>— Girsene... Saat kaç?</p></li>
<li>
<p>— Altı.</p></li>
<li>
<p>— Saat altıda bunu sormak için mi geldin...</p></li></ul>
<p>Şahap içeri girdi, kapıyı kapadı. Yatağa doğru yaklaştı. Yarı yolda, döndü. Kitapların bulunduğu masalara gitti. Arkası dönük olarak:</p>
<p>— Haydi, kalk, dedi, giyin, gidiyoruz!</p>
<p>— Daha erken gözüm, çarşı açılmamıştır.</p>
<ul style="list-style:none;"><li>
<p>— Ne çarşısı?..</p></li></ul>
<p>— Bayağı... Kapalıçarşı... Muhallebici güzeline gidecek değil misin?</p>
<p>— &#160;&#160;&#160;&#160;Kalk diyorum. — Bir kitap almış, yapraklarım çeviriyordu. Omuzları</p>
<p>yalancı imişler gibi genişti. Sol kulağı, güreşte kırılmış, düz ve çirkin bir hal almıştı —. Kalk artık...</p>
<ul style="list-style:none;"><li>
<p>— Ben gidemem... Birisini bekleyeceğim. İstersen sana firaklı bir aşk namesi yazarım. Bankanota sarar uzatıverirsin ... Bugünlerde paran varmış. Hikmet söyledi. Yakında da düğün...</p></li>
<li>
<p>— Annem öldü.</p></li>
<li>
<p>— Ne diyorsun!.. — Murat, dirseğine dayanıp doğruldu —. Yalana bak!</p></li>
<li>
<p>— Öldü. — Kocaman omuzlar birden sarsılmaya başladılar. Şahap elindeki kitapla döndü —: Mahvolduk biz... Mahvolduk...</p></li>
<li>
<p>— Saçmalıyorsun... Ağlama kan gibi... Nasıl yahu? İyi diyordun... Vah vah!.. — Kalkıp arkadaşını kucaklamak arzulan duyuyordu —: Vah, Azize teyze vah!.. Sus diyorum... Ver şuradan pantolonumu... Yahut dur, ben kalkarım...</p></li></ul>
<p>Giyinmeyi bahane ederek Şahap'a arkasını döndü. Kendisini apansız uyandırdığı halde, saf bir dost yüzüne bakarak gözlerini açmanın sevinci birdenbire uçsuz bucaksız bir boşluğa inkılâp etmişti. Anası ölmüş bir evlada, hiçbir şey söylenemeyeceğini, -teselliye dair hiçbir şey-biliyordu. İçinden &quot;Vah zavallı Azize Teyze... Vah zavallı Azize Teyze!” diye geçirdi. Cehdettıgi halde, kadının yüzünü bir türlü gözünün önüne getirmiyor, daima başörtülü gördüğü bu ufak tefek çirkin kadını, orta boylu güzel bir kadın olan ve güzel bir kadın olarak ölen kendi annesi Canseza'ya karıştırıyordu.</p>
<p>Şahap artık ağlamıyor olmalı... Hıçkırıkları duyulmuyor ama, şimdi dönüp göz göze gelmek marifet... Gülümsemeye cebrederek omzundan geriye baktı. Oğlan camdan dışarısını seyrediyordu. Elinde, hâlâ bir kitap var. Fransızca bir kitap... Moris Meterlen’in “Büyük Sükûttan Sonrası&quot; isimli eseri... Bu kitapta, ölümün ve ölümden sonrasının hikâyesi ne kadar budala bir entelektüelce yazılmıştır. Daha doğrusu uydurulmuştur.</p>
<p>— Neymiş hastalığı?</p>
<p>— &#160;&#160;&#160;&#160;&#160;Bilmem: — Şahap omuzlarını silkti —: iki doktor geldi Birisi grip dedi. Birisi</p>
<p>bronşit... Ben “Kambur doktora götürelim&quot; demiştim. Fırsat elvermedi, öylece... Şakacıktan öldü... Güzel güzel konuşup dururken... Babamla birbirimize bakakaldık...</p>
<ul style="list-style:none;"><li>
<p>— Kaçta?..</p></li>
<li>
<p>— Gece yarısı...</p></li>
<li>
<p>— Neden bana haber yollamadınız?</p></li>
<li>
<p>— Öyle şaşırmışız ki... Komşulara bile neden sonra seslendik... Hattâ babama kalsa, bunu da yapmayacaktı. Evin içi pek karışık olduğundan ayıp olurmuş... Böyle ölüm olmaz vallaha! Hiç kuvvetini kaybetmedi. Aklı başında... Yarın, öbür gün kalkarım, diyerek yardımcı istemedi. Çamaşır yıkamış. Havalardan kurulamadı. Her şey orta yerde... Bulaşıkları bile yıkamamıza razı olmadı. “Ben kalkarım yarın!” diyordu. İnanılır şey değil ki... Şimdi eve girersem sag bulacağım sanıyorum.</p></li></ul>
<p>Murat: “İlk zamanlarda herkes böyle zanneder!&quot; diyecekti. Dudaklarını kısarak vazgeçti. Dudaklarının bu hareketiyle, hemen ıslık çalmak istedi. Bir tango tutturmak... Fazla üzülürse ıslıkla bir tango parçasını da öttürür... Üzüntüsü, öfkesi o gayri ihtiyari hiç seçmeden tutturduğu tango parçası sanki beraber yıpranır, dökülür, kaybolurlar.</p>
<p>— &#160;&#160;Bir şey yedin mi?</p>
<p>— &#160;&#160;Ben mi? Hayır! Niye sordun?</p>
<p>— Bak şimdi... Derhal karnımızı doyuyuruz. Sonra öteberi alır, eve gideriz. Ben Tahir Amcama zorla yediririm...</p>
<p>— &#160;&#160;Biz eve gitmeyeceğiz ki...</p>
<p>— &#160;Ya?</p>
<p>— &#160;&#160;Eyüp Sultan’a gideceğiz...</p>
<p>— &#160;Niye?</p>
<p>— &#160;Vasiyeti varmış. Evvelden beri babama söylermiş. “Ben ölürsem muhakkak</p>
<p>Eyüp Sultan’a gömdürünüz.&quot; diye... Biz gidip mezar kazdıracağız. Ûgle namazını Eyüp Sultan Camii’nde kılacaklar.</p>
<p>— &#160;&#160;&#160;&#160;Ağlama artık... Ağlama! Çocukluk ediyorsun... Ne yapalım? Yaşadıkça</p>
<p>bunlar mukadder. Senin gene baban var, benim o da yok ya. .</p>
<p>— Biliyorum. Gece hep seni düşündüm. Komşu kadınlar geldi. Çenesini bağladılar. Yatağını değiştirdiler. Mumlar yakıldı. Kuran okunmaya başladı. Ben hep seni düşündüm. Vaziyetini evvelden de anlıyorum zannederdim. Meğer hiçbir şey anlamazmışım. Arada bir annem huysuzluk edince, geç kaldığım zamanlar lüzumsuz merak, sinir gösterince, “dünyada annesizlik, babasızlık iyi&quot; derdim</p>
<p>— Üzülme herkes senin gibidir.</p>
<p>— Evet, herhalde... — Kitabı, hafif hafif, sol yumruğuna vuruyor, sanki bir şey hatırlamaya çalışıyordu —: Babam, annemi acaba benden çok mu severmiş...</p>
<p>— Neden?</p>
<p>— Bilmem... Bana dün gece öyle geldi... Öyle geldi ki... Artık o da çok yaşamaz... Bir yeri çöktü âdeta... Bir aralık babamı tanıyamadım.</p>
<p>— Latifeci adamların ızdırabı, ciddi, somurtkan adamların kederinden daha kuvvetli oluyor.</p>
<p>— Başkası olsa, fark etmez... Bir müddet öylece durdu. Sonra dişi ağnyormuş gibi başını iki tarafa inleyerek salladı... Yüzünde gülümser gibi bir şey bile fark ettim.</p>
<p>— Ne dedi?</p>
<p>— Evvela bir şey demedi. Benim ağlamamı seyretti. Sonra... Çok sonra... Komşuları çağırmak için ayağa kalktığı zaman, kapıda durdu. Sanki münakaşa etmişiz de o münakaşanın son sözü imiş gibi, iki kere, “Bize yazık oldu!&quot; dedi.</p>
<p>— Tabi zor... Babalarımız, analarımızın ilk evlatları sayılır. Düşünsene onlar, annelerimizi bizden evvel tanıyıp seviyorlar...</p>
<p>— Doğru... Öyle ya...</p>
<p>Murat, yeşil paltosunu Şahap’a hışımla uzattı:</p>
<p>— Tut şunu! Kolu kopacak diye korkuyorum...</p>
<p>Sonra şapkasını başına yerleştirdi. Bir an, yatağı düzeltmeye davrandı. Beyhudeliğini kestirerek, yastığın altından cigara paketiyle kibriti aldı. Şahap’a bir cigara verdi:</p>
<p>— Bak hele... Kitabı bırak... Gidiyoruz... Sen bu işleri bilir misin?</p>
<p>— Hangi işlen?..</p>
<p>— Mezar kazdırmak lalan...</p>
<p>— Bilmem... Seni götürmemin sebebi de bu... Şaşırdım, kaldım.</p>
<p>— Ben de bilmem ya... Elbet bir bilene rastlarız. Haydi.</p>
<p>Aşağıda, çay içmeyi teklif etti. Şahap:</p>
<p>— Eyüp’te içeriz! diyerek razı olmadı.</p>
<p>Garson İhsan, yüzlerine merakla bakıyordu.</p>
<p>Dışarda gayet pis, çamurlu, bulanık bir mart sabahı vardı. Dehşetli soğuktu.</p>
<p>Şehzade Camii’nin köşesinden Vefa’ya giden yola saptılar. Bir yere yetişmek istiyorlarmış gibi hızlı hızlı yürüyorlardı.</p>
<p>Daha bozacıya varmadan Murat’ın delik kunduraları su almış, iki ayağı da vıcık vıcık ıslanmıştı. Ayaklan böyle ıslandığı zamanlar, Zonguldak’ta giydiği ve eskimediklerine kızarak bir gün amelelerden birisine veriverdiği, Ingiliz madenci botlarını hatırlıyordu. Biraz kabaca, fakat ne sıcak, ne kuvvetli şeylerdi. Bir çift de kalın yün çorap oldu mu? İstersen dereyi yürüyerek geç... Bana mısın demezler!.. Dün gece kumarbazların gelmeyişi de ne isabet!</p>
<p>Şahap:</p>
<p>— Kaçta yattın? diye sordu.</p>
<p>— Erken yattım, ne olacak?</p>
<p>— Geç yattınsa dedim... Ihsan az kalsın beni yukarıya bırakmayacaktı.</p>
<p>— Boktan bir mesele için uyandıracaksın zannetmiştir. Söyledin mi?</p>
<p>— Söyleyemedim. Bu, yenilmek gibi bir şeye benziyor. Sanki kabahat benim imişçesine utanıyorum.</p>
<p>— Bilirim... Ben de öyle olmuştum. Kahvede ikindiye kadar oturdum da, ne söyledim, ne de arkadaşlar fark ettiler. Sonra birisi bir aralık, (Canseza Teyzem) diye bir şey söyleyecek oldu, galiba Necdet... Birdenbire kalbime bir şey saplandı. Yavaşça, evet, sahi, tıpkı bir kabahat itiraf eder gibi: “Annem öldü!” deyiverdim. Halil vardı, Kenan vardı. Üçü de evvela inanmadılar. Sonra hep birden ağlamaya başladılar. Ne dersin, ben hiç aglayamadım.</p>
<ul style="list-style:none;"><li>
<p>— Neden? Ağlanmaz mı?</p></li>
<li>
<p>— Ağlanır elbet... Ben aglayamadım işte... Daha doğrusu evvelce çok ağladım. Annemin öleceği malumdu. Aylarca evvel biliyorduk. Geceleri, korkulu bir rüya görmüşüm gibi sıçrayarak uyanır, büyük bir sıkıntı içinde, soğuk soğuk terleyerek annemin ölümünü düşünür, saatlerce ağlardım. Bir felaketi düşünmek, ona maruz kalmaktan zor Böylesi daha iyidir sanırım.</p></li>
<li>
<p>— Hangisi?</p></li>
<li>
<p>— Hiç umulmadığı sırada geliveren... İnsan şaşırır da. .</p></li></ul>
<p>Şahap, itiraz etmeye, kendi felaketininin başkalannmkinden daha feci olduğunu ileri sürmeye üşenerek sadece derin derin içini çekti.</p>
<p>Murat, yanlış mevzuda konuştuğunu anlamıştı. Sözü değiştirmek için:</p>
<p>— Ertuğrul Hikmet’e uğrayalım mı, diye sordu. Şuracıkta evi... Onu da alırız. Belki bildikleri vardır. Malum ya, dünyayı tanır.</p>
<ul style="list-style:none;"><li>
<p>— &#160;&#160;Hayır istemiyorum!</p></li>
<li>
<p>— &#160;&#160;Niçin istemiyorsun?</p></li></ul>
<p>— Sana gelirken ben de düşündüm. Hattâ bir aralık, geçerken onu da alalım diye karar verdim. Sonra vazgeçtim. Ne bileyim... Vazgeçtim... Hikmet böyle sıralarda, aranmıyor. Onu keyifli iken bulmalı... Halbuki iyi şairdir. Senden daha iyi şair... Hassas yani... Ama hassasiyetinde bir acayiplik var Sen amatör şairsin, o sahici, hadiseler</p>
<p>karşısında daha soğuk...</p>
<p>— &#160;&#160;Yanılıyorsun! O belki de ağlardı... Bak ben aglayamadım bile...</p>
<p>— &#160;&#160;Ağlayamadın ama... Ben biliyorum, dehşetli üzüldün... Sen dehşetli azap</p>
<p>çekmenin ustasısm....</p>
<p>Murat, hayretle, fakat bu hayreti belli etmemeye çalışarak Şa- hap'ın yüzüne baktı. Bu kaba saba, ablak pehlivan suratında şimdi ince bir hassasiyet vardı. İnsanları böyle tahlil edebileceğini değil, baş- kalan tarafından yapılan tahlilleri bile aklında tutacağını zannetmediği bu oğlana bugün ne olmuştu? Anket defterindeki bir suali hatırladı. İnsanlan saadet mi olgunlaştırır, ızdırap mı? Verdiği cevabı şimdi cehdettigı halde bulamıyordu. Eğer şu anda defter önünde olsaydı, şöyle yazacaktı: “Elbette ızdırap... Saadetlerimizde, küstah ve hod- kâm bir taraf var. Hem de fazlasıyla... Karşımızdakilerin zıddına basacak kadar...”</p>
<p>Çocuklar mektebe gitmek için hızlı hızlı yürüyerek yanlanndan geçiyorlardı. Tütün ameleleri de öyle... Bu saatlerde, evvelden de, sokakta bulunmuş, gelip geçenleri görmüştü. İçlerinde iki delikanlının, böyle süratli adımlarla, mezar kazdırmaya gittiklerini neden hiç aklına getirmemiş? Evet, Şahap, Ertuğrul Hikmet için doğru düşünüyordu. Beraber olsaydı, şüphesiz, tuluat kumpanyalarındaki Ermeni oyuncuların taklidini yapmazdı. O da kendileri gibi düşünceli davranırdı. Bunda, hattâ, kendilerinden daha da samimi olurdu. Yalnız arada bir fark var: Hikmet, muhakkak, bu soğuk mart sabahının mezarlık yolculuğundan bir şiir çıkarmayı tasarlardı. Bir yerde vaktiyle okumuştu: “Şairler annelerinin cenazesini götürürken, yazacaklar şiiri hazırlamakla meşgul olurlar.&quot; Yani, ızdırabı, işle karıştırarak gayri samimi bir hale getirirler mi demek istemiş herif? Kendisi böyle bir şiir yazacak olsa nasıl başlardı?</p>
<p>— Cigara mı vereyim?</p>
<p>Şahap’a bir cigara verdi. Hiç canı istemediği halde bir tane de kendisi yaktı. Ağzı zehir gibiydi. Simit mi almalı? Bir şey yemek lazım. Bu kocaman budalaya da zorla yedirmeli... Bunda utanılacak bir taraf yok ki... Ölüme ayak uydurmak mümkün değil... Çünkü ölümde yürümek unsuru yok. Ölüm, mutlak duruş hali... Abdülhak Hâmit, Makber’i yazarken muhakkak, yeni bir sevgili bulmuştu. Yeni sevgilisiyle mesul olan canh insan başka, Fatma Hanım’a mersiye yazan bedbaht şair başka...</p>
<p>— Unkapam Iskelesi'ne vapur yanaşmaz ki... Acaba kayıkla mı gitsek?</p>
<p>— Evvela sorarız. Vapur varsa bekleriz. Yoksa, kayıkla Kasımpaşa’ya geçeriz. Eyüp Sultan’a kadar kayıkla gitmek olmaz.</p>
<ul style="list-style:none;"><li>
<p>— Ben de kürek çekerdim...</p></li>
<li>
<p>— Olmaz, dedim ya... Tam kürek çekecek zamanı buldun...</p></li></ul>
<p>İskelede birisi, on dakikaya kadar aşağıya vapur olduğunu söyledi. Bekleme salonuna girdiler. Burada kendilerinden başka yolcu yoktu. İçerde senelerdir odun yakılmış gibi duvarlar ve bunlara yapışık tahta sıralar, kirden simsiyah olmuştu. Güneşsiz günde, bu siyahlık bir çeşit rutubete benziyor, iskeleyi, uzun müddet denizin dibinde kaldıktan sonra vinçlerle dışan çıkarıp buraya bağlamışlar zanm- nı veriyordu.</p>
<p>Tozlu camların ötesi, sarımtırak bir çamurla dolmuş, bir geniş nehir yatağına benzemişti. Haliç burada, karşıdan geçen kayıklara, havuzlanma sırasını bekleyen vapurlara rağmen denizi hattâ andırmıyordu bile...</p>
<p>Murat, açlıktan yorgunluktan, üşüme hissetti. Eyüp Sultanı, kışın hiç görmemişti. Yazın, bazı, Kâğıthane’ye gitmek için, bazan da, Kâğıthane’de dolaşıp, uzun bir yürüyüşle Edirnekapı’dan şehre dönmek için geçtiği bu büyük kasaba hakkında zaten hiçbir fikri yoktu. Mezarlıkları da kendisine uçsuz bucaksız gelmemişti.</p>
<p>— Benim annem de Eyüp Sultan’da gömülü!</p>
<p>— Yok canım... Sahi mi?</p>
<p>— Evet... O da vasiyet etmiş... Bizim İstanbul kadınlan, erkeklerin de çoğu öyle ya, mutlaka Eyüp Sultan’a gömülmek istiyorlar.</p>
<p>— İyi öyleyse... Annenin yanında bir yer bulalım... Yalnız kalmamış olurlar...</p>
<p>— &#160;&#160;Ben annemin mezannı bilmiyorum ki. ..</p>
<p>— Yalana bak! O nasıl söz?</p>
<p>— &#160;Vallaha!</p>
<p>— &#160;Cenazede bulunmadın mı?</p>
<p>— &#160;&#160;Hayır!</p>
<p>— &#160;Neden?</p>
<ul style="list-style:none;"><li>
<p>— &#160;&#160;işte öyle...</p></li>
<li>
<p>— &#160;insan annesinin cenazesinde bulunmaz mı?</p></li></ul>
<p>Murat, az kalsın, “Annemi bir çukura koyup üstüne toprak örtülmesini görmeye cesaret edemedim. Bu kadar kati bir neticeyi seyre yüreğim dayanamayacaktı. O manzarayı görmediğim için, şimdi, senelerden sonra bile, ölümün yalan olması ihtimali var gibi geliyor,&quot; diyecekti. Gene kötü bir mevzu tutturduğunu anlayarak sustu</p>
<ul style="list-style:none;"><li>
<p>— Sana söylüyorum.</p></li>
<li>
<p>— Bulunmadım işte... Birdenbire hastalandım da. Durmuş Amcamla Adil Amcam razı gelmediler.</p></li>
<li>
<p>— Sonra gidip öğrenebilirdin!</p></li></ul>
<p>Murat, biraz evvel, annesi öldüğü gün kahvede olduğunu söylemesine rağmen yalana devam etti.</p>
<p>— Hastalığım uzun sürdü. Bir aralık beni Adapazarı'na yolladılar. Sonra geldim. Durmuş Efendi Amcam ölmüştü. Adil Usta Amcam da Anadolu’ya gitmişti.</p>
<p>— Eee?</p>
<p>— E’si zaman geçti... Mezar kayboldu. Biz lahit falan yaptırmadık. Taş diktirmedik. Tabi demir parmaklık da çektiremedik...</p>
<p>— Vah vah! Ara sıra gider, ziyaret ederdin! Biz taş yaptıracağız...</p>
<p>— &#160;&#160;Fena olmaz.</p>
<p>— &#160;&#160;Tabi... Siz, iyi yapmamışsınız...</p>
<p>— Para meselesi...</p>
<p>— İnsan, bulur buluşturur. Şimdi aklına gelmiyor mu? “Annemin mezarı belli olsaydı, giderdim. Bir iki sure okurdum,&quot; demiyor musun?</p>
<p>— Hayır. Hiç böylesi aklıma gelmiyor. Bir iki kere Eyüp Sul- tan’dan geçtim. Öyle sahibi belirsiz mezarlar çok... Birisini annemin- ki farz edeyim, dedim. Olmadı. Yenilerini çok yeni buldum, eskilerini çok eski... Annemin ölüm tarihi olduğu halde, orada bu tarih hiçbir işe yaramıyordu. Yeniler için çok eski bir zamanı, eskiler için de çok yeni bir zamanı gösteriyor sanki... Bir şey okumaya gelince... Ben hiçbir ayet, sure bilmiyorum. Sonra da ruha falan inanmıyorum.</p>
<p>— Ben de inanmazdım. Daha doğrusu bugüne kadar inanmam zannederdim. Fakat ölümün karşısında lüzumlu bunlar galiba... Başka çare olmadığından...</p>
<p>— Başka çare olmasa da, bu da çare değil... Qİen bir insandan bize ancak hatıraları kalıyor. Hatıralar da, ona değil, bize ait şeyler. .. Zaten eğer ruh sahiden ölmemiş olsaydı, yaşayanlar dünyada pek ra-hatsız olurlardı. Düşünsene ... İlkbahar havalarını.. İlkbaharın gök- yüzlerini... O renklerin,yaşama arzusu veren tazeliğin içinde, vücudu ölmüş serseri ruhlar dolaşır da biz bunu hissederek rahatsız olmaz olur muyuz?</p>
<p>Şahap, cevap vermedi. Kabahatli bir küçük çocuk gibi kocaman, beyaz ellerini dizlerinin üzerine bırakmıştı. Murat: “Yahu! Ben ne halt ediyorum. Felsefenin şimdi sırası mı?” diye düşündü. Gırtlaklarına kadar ölümün içine gömüldüklerinden, bir türlü başka mevzuya geçemiyordu.</p>
<p>Bereket versin vapur görünmüştü.</p>
<p>Biletleri almak için dışarı çıkarak, bu sükûttan, -ölüme dair konuşmaktan daha beter olan bu sessizlik- kurtuldu.</p>
<p>Vapur da pek tenha idi. Üçüncü mevkinin, oturacak yeri parmaklıktan ibaret rahatsız sıralarında birer cigara daha yaktılar. Pervane dönerken ihtiyar tekne, öksüren bir adam gibi sarsılıyordu. Murat, Haliç vapurlarına bindiği zaman duyduğu ters hisse gene kapıldı. Sanki vapur duruyordu da, iki taraftan şehir yürüyordu. Bu da insana, baş dönmesine yakın bir şaşkınlık vermekleydi.</p>
<p>Alışık bir hareketle bacaklarını bükerek kunduralarını sıranın altına saklamıştı. Bunu fark edince, utandı. Kendisini ne kadar saçma şeylerle rahatsız ettiğini şimdi daha iyi anlıyordu. Başka bir sebep için, aynı sokaklardan geçmiş olsaydı, kıyafetinden ne kadar utanırdı. Halbuki bu sabah caddeler o kadar kalabalık olduğu halde, kimseyi umursamamıştı.</p>
<p>“Ölüm karşısında günlük hayatın küçük zavallılıkları nasıl da Pek değersiz kalıyor,” falan diye bir şeyler düşünmeye başladığını fark edince öfkeden yüzü bembeyaz kesildi. Cebinden bozuk para çıkarırken eli titriyordu.</p>
<p>— Şuradan bir simit falan bul, dedi, bir şeyler al...</p>
<p>— Simit mi? Nerede?</p>
<p>— Ağzımın içinde değil ya... Büfeci vardır. Simit bulamazsan acıbadem kurabiyesi bulursun...</p>
<p>— Peki. . Para dursun... Bende var. Kaç tane alayım. Ben yemeyeceğim...</p>
<p>— Artık çok oluyorsun .. Neden yemeyecekmişsin? Bu ne kadar sürer? Geberinceye kadar yemeyeceksen diyeceğim yok! Eğer yarın falan yemeğe başlayacaksan, bu açlık grevi beyhude... Yallah!</p>
<p>Şahap, çocuk gibi itaat etti. Biraz sonra pek bayat, elden ele gezdiğinden susamlan dökülmüş dört tane simitle geldi. Kendi payını da, obur gibi Murat’tan evvel yiyip bitirdi. Bu suretle iştahası açılmış olmalı ki:</p>
<p>— Acıbadem kurabiyesi yokmuş, dedi, hiçbir şey yok. .. Çikletten başka.</p>
<p>— Aldırma...</p>
<p>Murat, başını dışarıya çevirdi. Kasımpaşa’nın üstünde, uzaktan pek heybetli görünen, işlemez saatiyle Bahriye Hastanesi duruyor, onun dibinde, san boyalan, denizin bulanıklığına pek yaraşan eski bahriye nezareti, bakır mangalın altında sırtını kamburlaştırmış şımarık bir vankedisini hatırlatıyordu.</p>
<p>Eski bahriye nezaretinin muntazam rıhtımı ve kışın yapraklarını dökmeyen parkından sonra gemi leşleriyle dolu, ümitsiz bir tersane sahili başlamaktaydı. Burada, son 100-150 senenin bütün gemi modelleri vardı. Hepsi de, Murat’a, belki tarihi iyi bildiğinden, hiç kullanılmadan eskimiş hissini veriyordu.</p>
<p>Hizmetten çıktığı halde, üstünü yelken beziyle sımsıkı örtmeyi hâlâ ihmal etmedikleri, küçük saltanat vapurları... İlk icat istimbotlar... İlk icat mahmuzlu harp gemileri... Artık tayfasız kalmış ve hareket imkânını kaybetmiş, bütün teknelerdeki sefil ve bedbaht ümitsizliği sa-</p>
<p><span style="font-weight:bold;font-style:italic;">yiiir kŞdıria SlnsanLın</span></p>
<p>hıl boyunca sımsıkı bağlamışlardı. Bacalardan hiçbir duman sızmıyor, merdivenlerinde, lombozlannda hiçbir hayat alameti görünmüyordu. Bayraksız, borazansız, vardabandrasız bu ölü harp gemilerini seyretmek insana bir mezarlığa bakarken duyduğu şeyleri hissetiriyordu.</p>
<p>Cami altındaki spor meydanı, bu gemi leşi kalabalığının arasında bir ferahlık gibiydi. Halbuki, buranın meşhur bahriye zindanını akla getirdiği için, ferahlık duygusu da tam değildi. Manzara Hasköy’e kadar büsbütün harap, dayanılmaz, karmakarışık oluyordu. Haliç bile, burada artık eskimiş, ihtiyarlamış bir denizdi. Bir deniz değil, denize pek uzaktan akrabalığı olan ve gittikçe bu müşterek tarafları kaybederek, nesli münkariz bir başka cins haline gelmiş acayip bir su... Güdük bir nehir... Leşler tarafından tıka basa doldurulan ve dolduruldukça daralan bir göl parçası... Teknelerin, dolaşmış bir yumağa ve aynı zamanda delik deşik bir kocaman tenis ağına benzeyen orman- lannın arkasında, bir seyyar fotoğrafçının siyah perdesine benzeyen, isten kapkara, ahşap tamirhane binaları vardı.</p>
<p>Rıhtımda tersine çevrilmiş bir kayık teknesinin yanında iki çocuk koşuyordu. Hemen dağılacakmış zannını veren eski bir pazar kayığı, şirket vapurunun dalgasıyla ihtiyar bir orospu gibi iğrenç bir cilveyle salındı.</p>
<ul style="list-style:none;"><li>
<p>— A! Gene o şamandırada bir şilep var.</p></li></ul>
<p>Murat, yüksek sesle böyle söyleyerek Şahap’ın koluna vurdu.</p>
<ul style="list-style:none;"><li>
<p>— Hangi şamandırada?</p></li>
<li>
<p>— &#160;&#160;işte... Ne tuhaf...</p></li>
<li>
<p>— Tuhaf olan nedir? Şamandıra mı?</p></li>
<li>
<p>— Şamandıra elbette... Değil mi? Bir de martı konduüzerine... Bu şilep burada ne arıyor acaba?</p></li>
<li>
<p>— Tamire gelmiştir. Eski bir şey... Pek de küçük...</p></li>
<li>
<p>— Küçük evet... Ararat Şilebi de böyle küçüktü.</p></li>
<li>
<p>— Ararat Şilebi mi?</p></li></ul>
<p>— &#160;&#160;Böyle küçüktü ve muhakkak ki burada duruyordu. Öyleyse bu şamandıra</p>
<p>eskiden ben burada olmalı...</p>
<ul style="list-style:none;"><li>
<p>— Ne zaman eskiden beri?</p></li>
<li>
<p>— Ingilizlerin zamanında... Mütarekede...</p></li>
<li>
<p>— Bilmem...</p></li></ul>
<p>— Ben biliyorum... Tamam buradaydı... Ararat Şilebi’ne cephane yükletiyorduk.</p>
<p>— Yükletiyor muydunuz? Mütareke senesinde mi?</p>
<p>— Evet...</p>
<p>— Sen kaç yaşındaydın?</p>
<p>— Galiba on yaşındaydım... Sonradan coğrafyada Ararat Dağı sözü ne zaman geçse, ben buraya demirlemiş olan eski şilebi hatırlanın. Bence bu dünyada Ararat Dağı diye bir şey yok... O küçük, eski şilep var...</p>
<p>— On yaşındaki çocuğun cephaneyle ne alakası olur?</p>
<p>— Galiba o zamanlar benim bundan daha tehlikeli işlerle alakam vardı. Ben o zamanlar Salih Reis Amcayı, Bilal Amcayı, gırtlağı oynayan amcayı -Bu, Yüzbaşı Hakkı Bey'miş... M. M.’den... sonra öğrendim?- Kürtoglu Amcayı... Bu da Mülazım Abdülvahap Efendi... Bolşevik Mustafa Amca... Laz Amca ama, kayıkçı laz değil... Öteki Laz Amca...</p>
<p>— Bolşevik Mustafa kim?</p>
<p>— İşte Bolşevik Mustafa... Benim adım da Bolşevik Murat’tı. Adil Amcam böyle söylerdi de hep... Bir de İmam Amca vardı.</p>
<p>— Dursun Efendi dersin, o mu?</p>
<p>— Hayır! Bu imam Amca, bir mescitte otururdu. Harbiye hezare- tinin arka tarafında bir küçük mescit var ya... İşte orada...</p>
<p>— Bunlan tamamıyla hatırlıyor musun?</p>
<p>— Bana kalırsa, hatırlıyorum gibi... Halbuki bütün çocuklar öyledir. Büyüklerinden duyduklarını, yaşadım sanırlar. Ben de, sonraları, marangoz Adil Amcamdan, Süleyman Amcamdan, Durmuş Efendi Amcamdan duyduğumu hayal meyal hatırladıklarıma ekledim.</p>
<p>— Gemiye binmiş miydin?</p>
<p>— Evet... Hüsniye Teyzemle beraber gittik. Kayıkçı da bizdendi. Apansız bir haber gelmiş. Haberde, Ingilizlere ihbarat yapıldığı, yüklemeyi bırakıp geminin derhal Haliç’ten çıkması icap ettiği bildiriliyordu. Vaziyet birdenbire çok tehlikeli bir hale gelmişti. Çaresiz, Adil Amcamın karısıyla beni yolladılar. Kayıkçı Hızıraga, Yemiş’e müşteri götürmüş. Hüsniye Teyzemle iskelede oturduk. Hamallardan birisi Hızıraga gelince bize haber verecekti. Kadının telaşsız halini her zaman hatırlarım. Peçesinin altında dua eder gibi dudaklarını kımılda-tıyordu. Bir kere bana &quot;Şeker alayım mı?” diye sordu, istemez dedim. Annem böyle tembih etmişti. Sonra, iki defa söyleyeceğim sözleri tekrarladı. Gemiye yakın geçeceğiz. Etrafta sesimizi işitecek kadar yakın sandal yoksa, Bilal Amcayı çağıracaktım. Yakalanırsak Hüsniye Teyzem kansı, ben de çocuğu olacaktım. “Benim babamın adı Bilal diyeceksin” diyordu. De bakayım<sup>1</sup>, “Benim babamın adı Belal<sup>1</sup>&quot; “Belal olmaz avanak Bilal Efendi<sup>1</sup>” “Bilal Efendi.” “Ya annenin adı?” &quot;Bilmez miyim, Canseza Hanım!” Sen hiç akıllanmayacaksın Murat! Annenin adı Canseza değil, Hüsniye! “Evet! ..</p>
<p>“Söyle bakayım, biz oraya neden gittik<sup>7</sup>” “Şeyden, ev sahibi kira istedi. Para almaya gittik.” “Aferin!” ihtiyar bir hamal, iskeleye girdi. Hüsniye Teyzeme işaret etti. Hızıraga gelmiş. Kayığa bindik. Hüsniye Teyzem dualar okudu. Vapura yaklaşınca “Baba, baba!” diye bağırdım. Tayfalardan birisi , “Kim senin baban?” diye sordu. Hüsniye Tey-zemin yüzüne baktım. “Bilal Efendi!” diye fısıldadı. “Bilal Efendi be-nim babam!” dedim. Üstü başı kir içinde, fesi kalıpsız, tıraşı uzamış bir adam geldi. Hızıraga’yı tanıyınca, ne istediğimizi sordu. Hüsniye Hanım peçesini kaldırmadan yukarıya baktı. &quot;Şeyhefendi’nin selamı var!” dedi. Meğer parola bu imiş. Sonra sesini biraz alçaltarak emirle-ri tekrarladı. Hızıraga bizi Hasköy’e çıkardı. Okmeydanı’ndan, Kadınlarçeşmesi'nden, Piyale’den dolaşıp bizim eve geldik.</p>
<p>— Cephaneler yüklenemedi mı?</p>
<p>— Bin ton cephaneymiş... Kırk bin tanesi tüfek kurşunu, üst tarafı muhtelif çapta top mermisi... Bizim götürdüğümüz emir üzerine bir kısmı kaldı.</p>
<p>— Ingilizler gemiyi bastılar mı?</p>
<p>— Hayır! Gemi ertesi sabah gün doğarken Haliç’ten çıktı. O zamanlar, Unkapanı Köprüsü’nde, işgal ordusunun casus barajı varmış. Tevfik Bey isminde bir zabit orada, onlara hizmet ediyormuş. Hakikatte o da bizden...</p>
<p>— Bin ton cephaneyi neden yükletemediler? Siz gittiğiniz zaman saat kaçtı?</p>
<p>— Öğle üzeri...</p>
<p>— Yanlış... Öğle üzerinden ertesi sabaha kadar, bin ton cephane yüklenmez mi? Demek aklında iyi kalmamış...</p>
<p>— Sonra bunu Adil Amcama ben de sordum. Vinç kullanılmıyor- muş. Şilep oraya boyanmak bahanesiyle gelmiş. Sandıklar elden ele geçirilip, gayet tehlikeli surette ambara kaydınlıyormuş.</p>
<p>— Cephaneler nerden geliyor?</p>
<p>— Kalenderağa cephaneliğinden üç çift pazar kayıklarıyla sebze küfeleri içinde getirip gece gemiye yanaşıyordu. O zamanlar, İstanbul hamalları ikiye bölünmüşlermiş. Birisi Salih Reis’in emri altında Ku- vayii Milliye’ye çalışıyor, ötekiler Hızır ve Şaban Reislerin adanılan, İstanbul hükümetleriyle Ingilizlere taraftarlık ediyorlarmış...</p>
<p>— Hiç korkmadın mı?</p>
<p>— Çok küçüktüm. Korkuyu bilmeyecek kadar küçüktüm. Sonra yaptığınız işleri öğrenince artık bunların tehlikeli olma hali geçmişti. Şimdi biraz cesur olmamın sebebi herhalde bu. Ne dersin?</p>
<p>— Öyle... Haklısın...</p>
<p>— Bir de inanma meselesi var. İnsan cine, periye, şeytana, ruha falan inanmazsa, birçok korkulardan kurtuluyor. Durmuş Efendi Amcam, “Vicdan, namus, şeref, bahisleri de böyledir ama ters tarafından,” derdi. Durmuş Efendi Amcam derdi ki: “Bunların lekelenmesinden korkmamak da insana bir çeşit cesaret veriyor galiba. Zemzem kuyusuna işemek gibi bir marifet...&quot;</p>
<p>— Durmuş Efendi Amcanı görmeyi pek isterdim. O kadar gayret ediyorum, dikkatle bakıyorum, ona pek uzaktan da olsa, benzeyen bir hocaya rastlamadım.</p>
<ul style="list-style:none;"><li>
<p>— İlle hoca arıyorsun da ondan... Namuslu adamların... Hem namuslu, hem de cesur adamların bir müşterek tarafları var ya... İşte ona bakacaksın...</p></li>
<li>
<p>— İyi ama, ben öyle bir hoca istiyorum, öyle bir hoca herhalde çok enteresan olur...</p></li>
<li>
<p>— İhtimal...</p></li>
<li>
<p>— İhtimal değil muhakkak... Simdi göreceksin ya... Diğerleri hep adi, aşşaglık dilenciler... Öylesine adinin bayağısı şeyler ki, bir tabii hadise olması lazım gelen ölümü bile dayanılmaz bir rezalet, bir namussuzluk haline getiriyorlar.</p></li>
<li>
<p>— Sahi... Kaç kere cenazede bulunmak mecbunyetinde kaldımsa, annemi mezara kadar götürmediğime memnun olmuşumdur.</p></li></ul>
<p>Bugün, Murat’ın bütün gayretine rağmen söz dönüp dolaşıp ölüme, daha beterine, anne ölümüne geliyordu. İkisi de, artık, Eyüp Sul- tan'a kadar somurtarak sustular.</p>
<p>Tahteşşuurla inat etmek böyle üzüntülü sıralarda, işte belli bir şey, pek beyhudeydi.</p>
<p>Hani akbabaların hayret, edilecek bir tabii insiyakları vardır. Nerede bir leş olsa oraya toplanırlar. Öyle ki, köylüler, gece dağda kalmış hayvanlarını ararken, derelere, kayaların ve çalıların arasına bakacak yerde, gökyüzüne bakarlar. Akbabalar, nereye doğru gidiyorlarsa, o tarafı tutarlar. Onlann çok yüksekte uçup geniş dairelerle döndüğü yerin ortası, leşin bulunduğu mahaldir.</p>
<p>işte Eyüp Sultan’a çıktıktan sonra vuku bulan işler, tıpatıp buna benzedi denilebilir. Bir kahvenin kapısından uzanıp “Mezar kazdıracağız, cenazemiz var” der demez, hâlâ sulu kar yağmasına rağmen, etraflarını ağır, tembel, fakat açgözlü hareketleriyle sahiden akbabalara benzeyen, onlar gibi asırlardan beri yaşıyorlarmış ve yalnız bu hazin işle geçiniyorlarmış hissini veren birtakım insanlar çevirivermışıi...</p>
<p>Elleri ve sarığı son derece kirli, seyrek dişleri ve kırçıl sakalı, nikotinden sapsarı, kamburumsu bir ihtiyar önlerine düştü. Bu ihtiyar, peyda oluncaya kadar, intizamsız bir surette konuşanlar, önlerinde, arkalarında yürüyenler birdenbire geri çekildiler. Fakat büsbütün uzaklaşmadılar da, on beş, yirmi adım mesafede “ölü sahiplerı”ni gene de takip ediyorlardı. Mezar kazdırmak için, bir yerden kâğıt almak lazım geliyordu, ihtiyar adam, bu işi iki lira mukabilinde çabucak bitirdi. Belediye dairesinden dışan çıkınca:</p>
<p>— Ölü hanginizin? diye sordu.</p>
<p><span style="font-weight:bold;font-style:italic;">Ölür &gt;$ehria ÖıısaııLırı</span></p>
<p>— Benim! diyen Şahap’a bir kâğıt tutuşturdu.</p>
<ul style="list-style:none;"><li>
<p>— İşte, mezar muamelesi... Cebine sok... l_ahitli mi olacak, fukara mezarı mı?</p></li>
<li>
<p>— Anlayamadım.</p></li>
<li>
<p>— Yani içine ve üstüne taş döşenecek mi?</p></li>
<li>
<p>— Bilmem... Babam bilir.</p></li>
<li>
<p>— Olur mu ya... Hazırlığı ona göre yapacağız. Tabutla mı gömülecek?</p></li>
<li>
<p>— Usulü nasıldır?</p></li>
<li>
<p>— Usulü bırak şimdi... İstersen tabutla gömülür, istersen kefenle... Hazırlığı ona göre yapacağız... Kefenle gömülecekse, tahta ister. Tabut ısmarladınız mıydı?</p></li>
<li>
<p>— Babam marangoza yaptıracaktı.</p></li></ul>
<p>— Öyleyse tabutla gömülecek... Bak, havalar yağışlı oğlum, merhum, yahut merhume rahatsız olmasın... Gel, mezarı lahitli yapalım... Sağlam olur.</p>
<p>— Cok pahalı mı böylesi?</p>
<ul style="list-style:none;"><li>
<p>— Parası kolay... idare ederiz. Çocuklar benim sözümden çıkmazlar. — Sesini alçalttı —: Elimin altında güzel taşlar var.</p></li></ul>
<p>— Mezar taşlan mı?</p>
<p>— Hayır lahit taşları... Bir zengin adam özenerek yaptırmış. Sonra akrabalardan birisi, buraya gömülmeye itiraz etmiş de, Karacaah- met'e götürmüşler. Taşlar duruyor. Ucuza kapatırız. Merhum, yahut merhume...</p>
<p>— Annemdir.</p>
<ul style="list-style:none;"><li>
<p>— Allah rahmet eylesin... Allah sana uzun ömürler versin... Öyleyse daha iyi, kadın kısmına lahitli mezar şarttır. Namahrem, bir de eksik etek.... Kadın kısmının hakkı bir vakit ödenmez... T aşları yukarı taşıtayım. Ruhu şad olsun... Bize de sevap...</p></li></ul>
<p>Uzaktan uzağa takip edenlerden birine seslendi:</p>
<ul style="list-style:none;"><li>
<p>— Abdullah... Derhal, aracı Rıza Baha’ya koş... Ben ona birtakım lahitlik taş bıraktım. Arabayı koşun... Sen de yardım edersin... Taşlan içine atın, yukanya çıkarıverin... Araba ücretini efendi oğlum verecek. Sana da bir tütün parası uydururuz, haydi...</p></li>
<li>
<p>— Nereye gömülecek Şemsettin Efendi?</p></li></ul>
<p>— Herkes nereye gömülüyor eşşoglusu... Tekkenin karşısına... — Pek budalaca bir şey işitmiş gibi başını sallayarak, sanki kendi kendine konuşlu —: Şu Abdullah aptalın birisi... Ben başka yere cenaze gömdürür müyüm? — Murat'a döndü —: Başkaları bunu bilmezler... Bilmeden eshabı mesalihin önüne düşerler... Utanmaz herifler... Dünya bozuldu. Mezarlıkta emniyet, uhreviyet kalmadı. Şuraya askerler konmuş... Geceleri, mezar aralarında kötü kadınlar gezdiriyorlar, esrar, rakı içiyorlar, zina ediyorlarmış... Ben rastlamadım. Rabbim göstermedi, inşallah da göstermez...</p>
<p>Bir rastlasam zaten işleri tamamdır. Acemi kılavuzlar, bunu bilmezler de, cenazeyi, yola yakın olsun, götürüp gelmesi kolaylaşsın diye bir eski çukura atıverirler. Ayıptır yahu, günahtır. Hepimiz o yolun yolcusuyuz... Allahüteâlâ, adamdan bunun vebalini sorar. Belediye çavuşu Ahmet Efendi, eksik olmasın, hatırımı sayar! Sizi görünce gönlüm sevdi. Belli bir şey Müslümanza- delersiniz. “Tekkenin karşısında mezar isterim” dedim. “Oraya gömdürmüyoruz. Kendin biliyorsun!&quot; diyecek oldu. Sonra hatınm için razı geldi. Eyüp Sultan’da insana layık iki mezar yeri varsa, birisi de tekkeye mülâsıkve mücavir bulunanıdır. Bir kere tekke mübarek makam... Saniyen her zaman ışık yanar. Ölü kısmı, Marifetname’de yerini gördüm, ışığa meftun olurmuş. İşıksız yerde rahatsızlık hissedermiş. Sonra malumuâliniz, nisa kısmına mezarda bile tehlike vardır. Peri taifesi hatun kişi cenazesine meraklı olur. Elhasıl, uzaktan mübarek bir tekkenin, mübarek bir türbenin ışığı patlamalı... Can yoldaşı olmalı! Rabbim bize de böyle bir makam nasip buyura, amin!</p>
<p>Herif söyledikçe, Şahap’ın yüzünde ümitsiz bir korku, çaresizlikten gelen bir biçarelik görünüyordu. Böyle şeylere inanmadığı halde, Murat bile bir ürperme hissetti. Şemsettin Efendi, bir coğrafya âliminin coğrafyadan, bir botanik âliminin nebatattan, bir usta kimyagerin kimyadan bahsettiği kadar selahiyet ve teferruatla ölümden, ölüme ait o zamana kadar hiçbir şairin, hattâ Abdülhak Hamil Bey’in bile bahsetmediği, hayal etmediği şeylerden dem vuruyordu.</p>
<p>Yokuşun altında bir tahta barakaya uğradılar. Şemsettin Efendi, kapıyı yumrukladı. İçerden:</p>
<ul style="list-style:none;"><li>
<p>— &#160;&#160;Hey! diye bir ses geldi.</p></li>
<li>
<p>— &#160;&#160;Açsana rezil!</p></li>
<li>
<p>— &#160;&#160;Kimsin<sup>7</sup></p></li>
<li>
<p>— &#160;&#160;Aç diyorum. Benim, ben Şemsettin Efendi!</p></li>
<li>
<p>— &#160;&#160;Sen misin<sup>7</sup> Nargilesi boklu... Defol, şimdi işim var.</p></li>
<li>
<p>— &#160;&#160;Gel buraya rezil! Ne işin var<sup>7</sup></p></li>
<li>
<p>— &#160;&#160;Cicimama yiyorum... Cicimama...</p></li>
<li>
<p>— &#160;&#160;Alayı bırak... Müşteriler bekliyor. Mezar kazılacak...</p></li>
<li>
<p>— &#160;&#160;Yalan söylüyorsun. Yağma yok... Beni kaç kere aldattın...</p></li>
<li>
<p>— &#160;&#160;Vallaha<sup>1</sup> Billaha...</p></li>
<li>
<p>— &#160;&#160;Sen yemine şerbetlisin rezil... — Bir fısıltı oldu, konuşan erkek sesi içerde birisine —. Yat diyorum orospu! diye çıkıştı, senin buraya geldiğini görmüştür Rakıdan çimlenecek namussuz. Yat aşağı... Bu havada cenaze olmaz, ben bilmez miyim? — Sonra yüksek sesle bağırdı —: Haydi def ol!.. Başka kapıya...</p></li></ul>
<p>— Aç Kadri... Aç da bak... Bak ki yalan mı söylüyorum, işte beyler de beraber... Gene bugün şaklabanlığın üzerinde...</p>
<p>— Nerde benim kazma sapım... Eğer yalan söylüyorsan, şart olsun kafanı kırarım moruk...</p>
<p>Kapı açıldı. Bir haftalık tıraşıyla, gözleri kan içinde bir baş göründü. Siyah saçları kıvır kıvır, tepesinde toplanmıştı. Yüzünde derin bir yara izi vardı. Biraz da çopurdu. Soyunmuştu. Beyaz donuyla beyaz gömleği kirden kurşuni bir hale gelmişlerdi. Ayaklan da aylardır yı- kanmamıştı.</p>
<p>— Sahiymiş ulan! Vay ölüsünü... Tövbe estağfurullah...</p>
<p>Murat, rakı kokusunu iyice hissetti. Böyle sarhoş bir adamın kazdığı çukura uzanıp yatabilmek için -Hem de bu yatışa ebediyyen diyorlardı- insanın ancak müdafaasız bir ölü olması lazımdı. Bu ada- mm kazacağı çukur cennet-ı âlâ bile olsa, manen bir çöp tenekesi kadar kirli sayılmalıydı.</p>
<p>Herif, ensesini kaşıyarak bir müddet düşündü. Sonra omzu üzerinden emretti:</p>
<p>— Şuradan pantolonla ceketimi ver... Sana dedim kaltak...</p>
<p>Bunları acele giydi Kasketini de istedi. Hareketleri henüz karar vermemiş olduğunu zannettirecek kadar müteredditti. Nihayet kasketini de kıvırcık, asi, saçlarının üzerine yanlamasına attıktan sonra mezar kazmayı kabul ettiğini anladılar. Şemsettin Efendiye:</p>
<ul style="list-style:none;"><li>
<p>— Birisini yolla da, Mehmet'i çağırsınlar, dedi.</p></li>
<li>
<p>— Nerdedir şimdi?</p></li></ul>
<p>— Nah, ağzımın içinde... Mehmet nerede olur andavallı... Ustu- ra’nın dükkânındadır. Çırağa bakıp geviş getirir namussuz...</p>
<p>Kulübe penceresiz olduğundan bir mağara kadar karanlıktı. Mezarcı, kapı çekmeden bu karanlıkta kaybolmuştu. Murat gözlerini alıştırıp içeriye baktı. Döşeme topraktı. Karşıda, duvara eski bir gaz lambası asılmıştı. Bunun tam altında perişan bir yatak, yatağın önünde yuvarlak bir sofra tahtası duruyordu. Üzerinde bir rakı şişesi, kâğıtta mezelik öteberi, biraz da ekmek vardı. Yeşil ipek kombinezon- lu, çıplak bacaklı, son derece esmer ve son derece çirkin bir kadın, başına bir yemeni örtmeye çalışıyor, yüzünü yana tutarak kapıdaki- lerden saklıyordu.</p>
<p>Kadri, iki kazma, iki kürekle göründü. Bunlardan bir tanesini dışarıya, kulübenin tahta duvarına dayadı.</p>
<p>Kapıda bir an durup bir şeyler düşündü. Sonra kadına:</p>
<p>— Ben gidiyorum, dedi, bir saate kadar gelirim... Rakıyı tekmil bitirirsen, bak keyfine... Kapıyı üstüne kilitleyeceğim...</p>
<p>— Kilitleme.</p>
<p>— Yağma yok... Biz yukarda uğraşırken iki vizite yapar mısın orospu... Hem de bizim yatağımızda... Canımıza rahmet!</p>
<p>— &#160;&#160;Kilitleme...</p>
<p>— Kes diyorum. Sopa geliyor... Mehmet kapıyı vurursa, seslen-</p>
<p><span style="font-weight:bold;font-style:italic;">ytı'ir &lt;$ehriıı <sup>A</sup>İnsanları</span></p>
<p>me... Yahut seslen... Bunları alsın da çabuk yetişsin... dedi dersin...</p>
<ul style="list-style:none;"><li>
<p>— Olur.</p></li></ul>
<p>Herif, kapıdaki halkalara bir asma kilit geçirip katı bir hareketle kilidi kapattı, iyi oturup oturmadığını anlamak için de bir iki kere çekti, muayene etti.</p>
<ul style="list-style:none;"><li>
<p>— Tamam! diye güldü, haydi bakalım ... — Kazma ile küreği omuzladı —: Anladın mı moruk<sup>7</sup> Bizde kan edindikten sonra kapıyı kilitlemeyecek aval gözü var mı baksana...</p></li>
<li>
<p>— Mehmet’ten mi korktun?</p></li>
<li>
<p>— Mehmet kandan anlamaz. Ona oğlan, olmalı... Eğer içerdeki oğlan olsa da, bunu da Mehmet sezse, öyle kilitler değil, Osmanh Bankası’nm kasası olsa, parmağıyla açar da içeri gene girer, sen bekle dur artık... Gözle ki Topçu Mehmet gelecek... — Murat’a, kurnaz kurnaz göz kırpıp güldü —: Sakın bunun sangına aldanmayın efendiler, dedi, Nasrettin Hoca ne demiş, başını ne kadar yeşil sarsan da, ben senin ne gâvur olduğunu bilirim demiş...</p></li>
<li>
<p>— Kadri, ayıp ediyorsun... Şakanın da sırası var. Beyler yabancı. Sahi zannederler. Senin şakacı olduğunu bilmezler de...</p></li></ul>
<p>— Şakacı olduğumu, öyle mi<sup>7</sup>.. Benim şakacı olduğumu... Pekâlâ lahit mi olacak dedindi?</p>
<p>— &#160;&#160;Lahit!</p>
<p>— &#160;Taş ne yapacağız?</p>
<p>— &#160;&#160;Geliyor. Her şey hazır...</p>
<p>— &#160;&#160;İyi öyleyse... Bizim şakacı olduğumuzu mu demek?.. Pekâlâ!..</p>
<p>Murat’ı, ilk defa görüyormuş gibi, tepeden tımaga süzdü. Soğuk hava aklını başına getirmiş olmah ki, kıyafetini pek beğenmedi.</p>
<p>Lahit mi? diye tekrar sordu.</p>
<p>— &#160;&#160;Evet dedik ya...</p>
<p>— Pazarlık kesildi mi? Beş liradır. On para aşağıya idare etmez.</p>
<p>— &#160;&#160;Kolay...</p>
<p>— Kolaymış... Asıl zoru budur. Beş liranızı alırım. Helalinden beş kaymenizi... Sonra maraza olmasın ha! Ben başka mezarcılara benze-</p>
<p><span style="font-weight:bold;font-style:italic;">ZKemul 'Takir</span></p>
<p>mem. işte bu sakallı papaz bilir... Başkaları hem işin ehli değiller, hem de, namussuzluk ederler. Geçenlerde ne oldu? Haydar'ın kazdığı mezardan ölüyü köpekler çıkarmışlar da paralamışlar... Fukaranın leşini köpekler yedi. Polise haber verildi. Cinayet mi var? diyerek dünyanın aynasızı birikti başımıza... Bereket doktor “Cinayet değil... Eski ölü!” demiş de, kurtulduk... Köpekler de azdı birader, hepsi çakal kesildi namussuzların, çakal kesildi. Mezar var, mezarcık var. Mezar var, ölüyü bir haftada çürütür, mezar var, üç ay sonra açarsın, ölü içerde kız gibi yatıyor, işte bu Şemsettin Hoca denilen namert bilir. Biz, çekirdekten yetişme mezarcıyız! Namımız yürümüş memlekette... Nice beyden, efendiden adamlar, “Kadri usta” diyerek adımıza, şanımıza gelirler. Ellere bir vereceklerine, bana iki verirler... Hamdol- sun, bu yaşıma geldim, yani, yirmi senedir bu zanaattayım, ben diyeyim bin ölü, sen de, on bin ölü gömdüm. Birisini de köpekler paralamadılar. İşte yüzü, sorun söylesin! Ûyle değil mi, nargilesinin mar- pucuna tükürdüğümün yobazı!</p>
<p>Şemsettin Efendi, artık suratını astı. Cevap vermeyerek başını çevirdi. Kadri, bir müddet cevap beklemiş olacak ki, sesi çıkmayınca döndü:</p>
<ul style="list-style:none;"><li>
<p>— Sana söylüyoruz.</p></li>
<li>
<p>— Yürü! Sen bugün saçmalıyorsun.</p></li>
<li>
<p>— Vay, küstün mü teres!</p></li>
<li>
<p>— Küserim elbette...</p></li>
<li>
<p>— Hayır, küsemezsin... Bir kere anzorotun kokusunu aldın, bu bir... Bir de kanyı gördün... Kara Şaziye’nin tadını sen bilirsin...</p></li></ul>
<p>Şemsettin Efendi, Murat'ın kulağına mahcup mahcup fısıldadı:</p>
<ul style="list-style:none;"><li>
<p>— Kusuruna bakmayın evlat! Meczubun birisidir. Yarı divane olduğunu burada herkes bilir de, böyle saçma sapan söylenmesine kimse aldırmaz. Bazan da, sofuluğu tutar, camiden çıkmaz. Kafasını Eyüp Sultan Hazretleri'nin türbe parmaklığına “Medet!&quot; diye vurduğunu görseniz, acırsınız... Esnaf koşar da bunu oradan cebren ayırır. Esnaf yetişinceye kadar kafasını pare pare yardığı çoktur. Bazan da işte böyle zındıklığı tutuyor. O fahişeyi neredense getirip kapatır, içer, bağırır, çağırır... Kusuruna bakmayınız... Böyleleri tekin olmuyor. İki kere yangın olacağını bildi. “Ateş gördüm... Ateş düşecek... Ateş!&quot; diye çarşıda seğirtti gezdi. Kalbi saf olduğundan Allah ona malum ediyor. Besbelli... Zamanın “Behlûl’ü Dâna&quot;sı canım! Hiç farkı yok... O da, himmeti hazır olsun, böyle melamet içinde puyan imiş, gözü kapalı olanlar, küfre müstağrak bilirlermiş...</p></li></ul>
<p>— Öteki mezarcıya da haber gönderseniz... Bir yerde oturuyor- muş. Galiba o da Behlûl’ü Dana.</p>
<p>— Evet... Bunlar bir taifedirler... — Peşlerinden gelenlerden birisine emretti — : Ali, koş Mehmet’i bul!.. Bir yerde oturur bilirsin ya...</p>
<p>Çocuk omuzlarını silkti:</p>
<p>— Ben gitmem!</p>
<p>— Neden yavrum?</p>
<p>— İleri geri hak ediyor. Boku ağzıyla yese umurumda değil, el şakasına da başlıyor, işte, Necip gitsin! Ahbabımdır. — Yanındaki san saçh oğlana döndü —: Haydi oğlum! Hazır, “Alacağım var pezevenk- ten&quot; diyordun...</p>
<p>Oğlan biraz düşündükten sonra döndü.</p>
<p>Kafile yokuşa sarmıştı. İki duvar arasında yükselen merdivenli yolun, doğruca ölüme gittiği belliydi. Yeşile boyanmış demir parmaklıklar, çoğu meyillenmiş mezar taşlan... Bir karmakarışıklık ki...</p>
<p>Mezarcılar şakalaşarak, birbirlerine çirkin kinayelerle takılırken Şahap’la Murat, etrafı dolaştılar. Her adımda, ıslak toprak ayaklarına yapışıyor, yürümeyi zorlaştırıyordu.</p>
<p>Hocanın ışığını methettiği türbeye kadar gittiler. Pencere parmaklığına çeşit çeşit bezler düğümlenmişti. Ellerini iki tarafa siper edip içeriye baktılar. Zemin altı köşeli tuğla ile döşenmişti. Çıplaktı. Ortada, iki mezar vardı. Boşaltılmış bir evde, son seferi yapacak arabayı bekleyen iki sandığa benziyorlardı.</p>
<p>Murat, pencerenin pervazındaki erimiş mumlara parmağıyla dokundu. “Bunları buradan alırlarmış da çorapçılara satarlarmış...&quot;</p>
<p>— Babamı yeniden evlendirmeli!</p>
<p>Murat anlamadan arkadaşının yüzüne baktı:</p>
<ul style="list-style:none;"><li>
<p>— Ne?</p></li>
<li>
<p>— Babam evlenmeli diyorum. Bize kim bakar?</p></li>
<li>
<p>— Baban olmaz. Sen evlen...</p></li></ul>
<p>— İmkânı mı var? Son zamanlarda hep bunu söylerdi: Nasıl bir kız alacağını... Düğünü nasıl yapacağını... Yüreğim dayanmaz...</p>
<p>— Yürek meselesi değil... Belki de baban tekrar evlenmeyi istemez...</p>
<p>— Kimbilir?..</p>
<p>Ellerini bellerine koyup, denize baktılar. Zülüftarağa Köprüsü’ne doğru bir bağırsak gibi incelmişti. Orada, yosunlu tahtalara benzeyen birkaç yayvan ada vardı. Sonra gittikçe netliğini kaybederek uzaklaşan, İstanbul şehri...</p>
<p>— Burasını Piyer Loti pek severmiş. Dünyada seyyahtan daha budala mahluk olmaz.</p>
<p>— Neden?</p>
<p>— Bir de şimdi görmeli... Yazın gelirler... Burada gömülü ölüleri de yoktur. Kimbilir, bizi nasıl hayal ediyorlar. Kitaplardan anladığıma göre, Şark deyince bu Avrupah züppelerde, bir masallar uydurma kabiliyeti başlıyor, öyle ki... Her sabah ailemizden birisi ölür de buraya gömersek seviniriz sanıyorlar. Biz ölüme doğru yaşarmışız gibi...</p>
<p>— Böyle olmamız işlerine geliyor. Geçen gün bir şey okudum. Köprülü Fazıl Ahmet Paşa mı hangisi, Fransız sefirine: “Kralınız o kadar büyük adam diyorsunuz! Bu ticaret işleriyle nasıl uğraşıyor!” diye sormuş. Ticaretle uğraşmayı ayıp sayıyoruz ya...</p>
<p>— Ben de Piyer Loti’yi ayıplamıyorum. Kendimizi ayıplıyorum. Nerdeyse, (Aman Piyer Loti sonra bizi beğenmez!) diye korkuya kapılacağız.. Herifi şuraya getirmeli... Bir tahta eve sokmalı... Ekmeğini de şuradaki elektrik fabrikasında çalışarak kazanmaya mecbur etmeli... Bilmem, kendisinden başka sevdiği var mıdır? Onu da veremden öldürmeli... Açlıktan... Buraya gömdükten sonra eline kalemi vermeli... Bakalım ne yazacak?</p>
<p>Şahap:</p>
<p>— Buralarda kahve falan yok mudur? dedi.</p>
<p>— Ne olacak?</p>
<p>— Bir şey içerdik.</p>
<p>— Soralım... Sahi! Epi vakit var.</p>
<p>Kazılan mezarın başına döndüler. Burada, toprak, birkaç kere elden geçirildiği için yumuşaktı. Çukur, daha şimdiden, heriflerin göbeğine geliyordu.</p>
<p>Şemsettin Hoca’ya oturacak yer olup olmadığını sordular.</p>
<p>— Vardır. Buluruz, dedi, — sonra sesini alçalttı —: Bu serserilerin başında durmasak olmaz. İki karış eksik kazmayı kâr sanırlar... Nerdeyse araba da gelir. Taşlara bir kere bakarsınız. Lahti gözümüzün önünde yaptırmazsam, yüreğim rahat etmez... Hele işimizi bitirelim... Oturmak kolay! — Damağını keyifle şaklattı —: Bir de yer bulduk ki... Sultan hanımlara mahsus... Şurada yatan kadın ermişlerdendir. Üzerine kangal kangal nur indiğini gözümle gördüm. Bir büyük paşanın refikası imiş. Cenazeye belki üç yüz kişi geldi. Damadı bir yerde olduğu için asker, polis de getirmiş. Gene bize başvurdular. Mezarın yerini biz beğendik, hitamında on lira verdiler. Fakire fukaraya dağıttıkları da başka... Cenazede paraya acımadın mı, mevtanın ruhu rahat eder. Zaten mevta kısmına ilk gecesi zordur. Mün- kir-Nekir meselesi bir... Bir de mübarek ayılır kalkmaya davranır da, başını tahtaya vurunca, “Eyvah! Ölmüşüm!” der. İşte bu sıralarda, arkasından verilen sadakadan başka yardımcısı yoktur. Siz hiç merak etmeyin! Akşamla yatsı arası buraya çıkarım. Bir Yasin-i Şerif okurum. Yüreği ferahlar rahmetlinin... Hepimiz o yolun yolcusuyuz...</p>
<p>Mezarın içindeki, dinlenmek için biraz durdu. Şiddetle perdahlattığı yüzünde, derisi kemiklerine sımsıkı yapışmıştı. Gırtlağı da sipsivriydi.</p>
<p>— Ne okuyorsun sakallı domuz! diye laf attı.</p>
<p>Şemsettin Hoca telaşlandı:</p>
<p>— Bitti mi Mehmet Can? Bitirir canım! Bir tuttu mu, dev gibi çalışır maşallah...</p>
<p><span style="font-weight:bold;font-style:italic;">'Jiantd Tıkır</span></p>
<ul style="list-style:none;"><li>
<p><span style="font-style:italic;">—</span> Ne okuyorsun efendilere, dedim?</p></li>
<li>
<p>— Hiç, konuşuyoruz!</p></li>
<li>
<p>— Kara Şaziye aşağıdaymış. Kadri diyor ki: “Bahta, talihe! diyor, ne alırsa razıyım! Elden versin! Başımın üzerinde yeri var!” diyor.</p></li>
<li>
<p>— Münasebetsizliği bırak da işine bak!</p></li>
<li>
<p>— Ulan, ablama söylerim diye korkuyorsan, bizden sır çıkmaz.</p></li>
<li>
<p>— &#160;&#160;işine bak, dedim ya. Zaten bizde kabahat! Sizin gibi namussuzlara mezar kazdınyoruz. Günaha giriyoruz ya... Semdi bulunmuşsunuz. Yüreğim rahat etmiyor. Peygamberimiz “Sana taş atana sen ekmek at!” buyurmuş...</p></li>
<li>
<p>— Hele domuz! Peygamberin adını anma! Çarpılırsın! Ablam seni Kara Şaziye’nin kulübesinde basmadı mı? Yedi mahalle teneke çalmadı mı? Rıza Bey'e dua et... Ablam şartetti!</p></li></ul>
<p>— E! Uzattın artık! Ben kandan korkan herif miyim?</p>
<p>— Ben de öyle dedim. Ablam dedi ki: “Bir daha yapsın! Vallaha, tal- laha. Ben de eve oynaş alınm,” dedi. Ben de, “Bizim Şemsi Hoca öyle şeylerden korkmaz. Almadığın kabahat!” dedim. Nasıl iyi demiş miyim?</p>
<p>— Tuu Allah belanı versin! — Murat'a gene başını salladı —: halifeyi sever bu Mehmet? Kusuruna bakmayız! — Sonra mezarcıya çıkıştı —: Biz şuradayız! Tekkenin arkasındaki kahveye gidiyoruz. Lahit taşı getirecekler... Arabacıyı oraya yollarsın.</p>
<p>— Olur! Lâkin Kadrinin pazarlığına bir şey demedin...</p>
<p>— Tövbe yarabbi!</p>
<p>Mezarcı arkadaşına güldü.</p>
<p>— İşte kabul ediyor. Bu papazın “tövbe” demesi, “Ben her bokta vanm!” demektir... — Acele uzaklaşmak isteyen Şemsi Hocanın arkasından seslendi —: Kara Şaziye'yi canın çekmediyse, Nazlı Hüseyin'i getireyim... Var mı bir diyeceğin namussuz!</p>
<p>Şemsi Hoca, “Dünya bozuldu!” diye bir şeyler söylüyordu.</p>
<p>Murat, büyük bir keder içinde, bir başka hocayı “Durmuş Ho- ca'yı&quot; hatırladı. Onu hatırlamak her zaman, kendisine ümit verirdi. Yavaşça öksürdü.</p>
<p>Mezardan hep acele uzaklaşırlar. Artık görünmez olduğuna kanaat getirilince yavaşlanır. Hele bu yağmurlu, soğuk mart günü Murat bunu bir kat daha şiddetle hissetmişti. Yanında yürüyen Hikmete belli etmeden baktı. Hikmet’in kurt yüzü -Profilden kurda benzerdi- somurtmuştu. Üçüncü gözetlemede göz göze geldiler.</p>
<p>Hikmet sesini alçaltarak:</p>
<p>— Ne kâbus! dedi.</p>
<p>— Hangisi?</p>
<p>— O Kuran okuma faslı... Kılıklarına baktım... O kadar paçavra, o altı adamın sırtında nasıl duruyor. Sanki üst üste zamka batırmışlar, her batırılışta didiklenmiş paçavraların içinde yuvarlanmışlar... Kuran d a ağızlarında aynı hale gelmiş... O ne telaş... O ne haset... Daha birisi besmeleyi yarılamadan, öteki havadan kapıyor... Kavrıyor, pençeleriyle mıncıklıyor... Azize Teyze mahvolmuştur... Pisliğin hiçbir çeşidine tahammül edemezdi...</p>
<p>— Ben zengin cenazelerinde de bulundum. Onlara, kravatlı, kelli felli hafız efendiler geliyorlar... İçlerinde besteler yapanlar bile var. Manzara daha besbeterdi. Ne yapmalı bilmem ki...</p>
<p>— Rahmetli babam en güzel şekli bulmuş. Bilmez mi canım?</p>
<p>— Anlayamadım.</p>
<p>— Barbaros zırhlısı ile beraber batmış... Kendi isteğiyle... Ne güzel...</p>
<p>— Sen ne yapacaksın?</p>
<p>— Vasiyet edeceğim. Cesedimi yaksınlar, külünü rüzgâra savursunlar...</p>
<p>— Sahi! En temizi bu... Hep düşündüm. Düşünürken... -Etrafına bakıp Şahap’ı kolladı- gözümün önüne gelir, ilk gece. Öyle upuzun yatıyorum. Bir şey evvela göğsümde gezinir. Sonra kefenin katlarını zorlar. Teması hafiftir ama ben gene de hissederim, ilk zorladığı yerden giremez. Döner bir başka aralığı tecrübe eder. Bu aralık kendisince bir şey hissetmiştir, belki de bir tehlike... Durup karanlığı dinler.</p>
<p><span style="font-weight:bold;font-style:italic;">'Jierrud Tabir</span></p>
<p>Bütün yeraltı melekleri dikelir. Sonra daha itina ile tekrar başlar. Nihayet kefenin bir yerinden deriye girebilmiştir. Alışık olduğu için çeneye doğru yürür. Sonra dudaklarımdan geçer... Burnumu yandan dolaşır... Nihayet gözüme...</p>
<p>— Ne diyorsun? Sus artık...</p>
<ul style="list-style:none;"><li>
<p>— Değil mi? Nihayet akrep...</p></li>
<li>
<p>— Sus rica ederim...</p></li>
<li>
<p>— İyi ama, ölüyüm... Tahta parçasından, temel taşından farkım yok<sup>1</sup></p></li>
<li>
<p>— Biliyorum ama, gene de sus! Mutlaka yakılmayı vasiyet edeceğim...</p></li>
<li>
<p>— Bir şey daha aklıma geliyor. Nedir bilir misin?</p></li>
<li>
<p>— Ne?</p></li>
<li>
<p>— Azize Teyzemde bitmez tükenmez bir anne şefkati vardı. Ölümüyle beraber bu harikulade insan hissi, kadın duygusu heba mı oldu? Tanburi Cemil’in parmaklarındaki tambur çalmak melekesi... Ne bileyim. Neyzen’in sanatı... Yahya Kemal’in başındaki şiir yapan şey...</p></li></ul>
<p>Ertuğrul Hikmet, durup Murat’ın yüzüne baktı:</p>
<p>— Korkunç adamsın bazan, dedi, kendine karşı bu kadar hain oluşun, kederini insan gibi gösteremediğinden... Farkında mısın?</p>
<ul style="list-style:none;"><li>
<p>— &#160;&#160;insan gibi... — Murat gülümsedi ve Ertuğrul Hikmet’in bir mısraını tekrarladı —: “Yırtık kunduralarım bana bu hakkı verdi!”</p></li></ul>
<p>Ertuğrul Hikmet, arkadaşının perişan ayakkabılarına istemeden baktı. Kabahat kendisininmiş gibi utandı.</p>
<p>Şiirde “Bana&quot; yerine “Ona” deniliyordu. Sevgilisi aşktan bahseden şaire gülmüş... Böyle alay etme hakkını ona şairin eski kunduraları vermiş imiş...</p>
<p>Öfkeyle sordu:</p>
<p>— Sabahleyin bana neden uğramadınız?</p>
<p>Murat işitmemiş gibi konuştu:</p>
<p>— Ölüm bazan ehemmiyet kesbediyor. İnsan bir oturuşta ona dair birçok şiir yazarım sanıyor.</p>
<p>— Bana da olur. Sadri’ye sordum. “Yapamazsınız sanırım&quot; dedi.</p>
<p>— Neden?</p>
<p>— Ölüme dair yazabilmek için ölümü maddi varlığımızda biraz duymamız lazım kanaatinde...</p>
<p>— Yani bir yerimiz m ı ölmeliymiş?</p>
<p>— Bu zaten olurmuş, bir muayyen yaştan sonra ölüm hiç sezdirmeden vücudumuza işlemeye başlarmış... Ekseriya damar sertleşmesi halinde... Bu hal başladı mı, bir müddet tedirgin olan uzviyet, ölüm korkusuna düşer, ölümü düşünürmüş. “En iyi ölüm şiirleri bu sıralarda yazılsa gerek!&quot; diyor. Lâkin ben doğru bulmadım. Şiirde hakikatin payı hemen hiç yoktur. Biz sonradan iktisap ettiğimiz bir zana- atle yazıyoruz, değil mi?</p>
<p>— Sabahtan beri düşünüyorum. Ölüm zor mevzu! Büyük bir ressam, &quot;Ah, demiş, tüylü bir beyaz havlu resmi yapabilsem!..&quot; Ölüm de, şiirde pek zor. Fazlası fazla, noksanı noksan... Bugünkü hislenmle, uygun bir mısra bulamadım. Hâmit pek şairane geldi. Şairane bile değil... akıllı. .. Frenklerde de bir şey bulamadım!</p>
<p>— Kendin?</p>
<p>— Affet! Öyle berbat ki okumaya değmez!</p>
<p>— Hele hele!</p>
<p>— Fikrimi söyleyeyim de... “Hayal, halsiz, virgülsüz bir cümledir ki, onu birden okuyup sonuna da mezar denen bir nokta koyacağız.&quot; Böyle bir şey... Topu topu altı mini mini satır. Hepsi kırk iki hece...</p>
<p>— Okusana canım!</p>
<p><span style="font-style:italic;">— Bir cümledir ki hayat - ne bir virgül, ne bir hat - Birden okuyacağız! - Bazan genç bazan erken - Sonunda mezar denen,</span></p>
<p>Ertugrul Hikmet yavaşça tamamladı:</p>
<ul style="list-style:none;"><li>
<p>— &#160;&#160;“Bir noktcı <span style="font-style:italic;">koyacağız!.. ”</span> Hayır. Hiç beğenmedim. Sadri haklı...</p></li>
<li>
<p>— Haklı olmaz mı?</p></li></ul>
<p>— &#160;&#160;Abo bu sabah sana mı geldi?</p>
<p>— &#160;&#160;Evet.</p>
<p>— &#160;&#160;İlk sözü neydi?</p>
<ul style="list-style:none;"><li>
<p>— Hep merak edersin... Dur bakayım’ Galiba: “Biz mahvolduk&quot; dedi.</p></li>
<li>
<p>— İlk sözü bu mu?</p></li>
<li>
<p>— Hayır! Uyuyor muydun falan diye sordu da... Ölüme dair ilk sözü bu.</p></li>
<li>
<p>— Gelirken motorda hep seni düşündüm. Ben de bir felakete uğraşanı sana koşanın. Ama ne gibi bilir misin! Ben iki kişi olsam... Yani iki parça... Bir felakete uğrayınca öteki parçamdan evvel sana koşanın...</p></li>
<li>
<p>— Mersi<sup>1</sup></p></li>
<li>
<p>— Mersi ama, sen bize koşmazsın!</p></li>
<li>
<p>— Deli misin<sup>1</sup> Ben de size koşarım.</p></li></ul>
<p>— Hayır<sup>1</sup> Neden sen bize koşmazsın da biz hep sana koşanz bilir misin?</p>
<p>— Neden bakalım<sup>7</sup> Uyduracaksın şair!</p>
<p>— Hayır! Uydurmayacağını! Sende bir hal var. Sen sana koşanla- n nasılsa kendine borçlu bırakmıyorsun... Dur biliyorum. Bunun farkında bile değilsin. Yani borç mevzubahis olamaz. İşte bizi sana koşturan da bu galiba...</p>
<p>Şahap yanlarına geldi.</p>
<p>— Motor bekliyormuş, dedi. Adliyeciler tutmuşlar. — Babası zabıt kâtibiydi —: Binelim mi?</p>
<p>Murat, hiç düşünmeden cevap verdi:</p>
<p>— Binelim. Doğru size gidiyoruz. Evi toplamak lazım. Baban sonra gelsin!</p>
<p>Bu, pratik ve tam yerinde bir teklifti. Başından bir kere daha geçmediği için, bunu nasıl olup hatırladığına kendisi de şaştı.</p>
<p>Üçü baş tarafta bulunuyorlar, rüzgâr insan yüzünü kesecek kadar soğuk olduğu halde aldırmıyorlardı. Halbuki Ertuğrul Hikmetin par- dösüsü inceydi. Murat’ın ıslak ayaklan donuyordu. Şahap’ın ise sıtma nöbetine tutulmuş gibi içi ürpermekteydi.</p>
<p>Hikmet homurdandı:</p>
<p>— Şuna elbette deniz denemez... Belki zaman zaman okyanus da böyledir ama, Haliç aslını inkâr etmiş bir haramzade...</p>
<p>— Sen denizi eskiden beri sevmezsin!</p>
<p>— Sevmem... Babama çok acınm. Deniz, bazı insanlan, orospuca aldatır. Onlan fark ettirmeden değiştirir, kendisine bağlar. Babamı bir türlü anlayamadım. Aramıza bu cenabet giriyor! “Haydi Hikmet Bey çabuk!” diye bağırmış.</p>
<p>— Kim?</p>
<p>— ikinci çarkçı... Bölmeleri su alıyormuş. Terk-i sefine emri çoktan verilmiş. Babam bir direğe dayanıp tırnağını kemirmekteymiş. Annem, âdeti olduğunu söylüyor, öteki elini “Vazgeç<sup>1</sup>.&quot; manasına sallamış. Sırtında işbaşı elbisesi olduğuna göre, yüzü gözü de kir içindeymiş. Güverte zabiıanma, gemisi ile beraber batmayı yaraştınyorum. Lâkin makine kısmına ne oluyordu? Şirket vapurlarında bazan boş bulunup, kafamı kapıdan kazan dairesine uzatınm. Yüzüme istim kokusu ve ıslak bir hararet çarpar! Belki cehennem de tıpatıp böyledir. O</p>
<p><span style="font-weight:bold;font-style:italic;"><sup>r</sup>JKanui Tuhir</span></p>
<p>basamaklardan aşağıda, her zaman ışık yanan o pis, o daracık çukurda, bir şövalye bulunacağını nasıl kestirirsin? Çanakkale’de düşmanı geçilmeyeceklermiş... Haydi Çörçil'le Loyd Corc sersen... Babama ne?</p>
<ul style="list-style:none;"><li>
<p>— Ondan sonra da o kadar çok gürültü oldu ki... Hikmet Amcam pek yaşamazdı. O tabiatıyla...</p></li>
<li>
<p>— Makul bir surette ölebilirdi ya... Allah Allah! Öylece bir demir direğe dayanıp tırnağını kemirerek... Su yavaşça, pusudan yaklaşmış gibi geliyor. Ayaklarında ıslaklığını duyunca, pişman olmuş, bir kere merdivene bakmış mıdır? Telaşla... Daha doğrusu can avliyle bir kere olsun atıldı mı? O menus Barbaros, nasıl da var kuvvetiyle üzerine çökmüştür.</p></li>
<li>
<p>— Barbaros’un battığı günü iyi hatırlıyorum. Biz o zaman Kasımpaşa’da oturuyorduk. Bir bayram arifesıydı galiba?</p></li></ul>
<p>— Kasımpaşa ekseriya bahriye zabitlerinin, küçük zabitlerinin ve neferlerin oturduğu semttir. Haber gelince, koca kasabaya bir hal olduydu. Allah göstermesin... Ben bir milletin bir tek insan gibi başını yumruklayarak ağlamasını düşündükçe, o gün gözümün önüne gelir... Sakin sokağa yavaş yavaş bir hal oldu... Nasıl anlatmalı? “Bir hal oldu!&quot; Tam karşılığı...</p>
<p>— Demek hatırlıyorsun?</p>
<p>Şahap tane tane söze karıştı:</p>
<p>— &#160;&#160;Hatırlamaz mı? Şuradaki şilebi görüyor musunuz? Mütarekede aynı</p>
<p>şamandıraya bağlı bir küçük şilebe bunlar Anadolu için cephane yükletmişler.</p>
<p>— &#160;Bunlar kim?</p>
<p>— &#160;İşte bu Murat?</p>
<p>— Bre Abo! — Kendisini topladı. Gülecek yerde somurttu —: Bir yalan söyle ki yalana benzesin!</p>
</body>
</html>