<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h2><a id="bookmark0"></a><span style="font-weight:bold;">Avukat Katibi</span></h2>
<p>Han, Karaköy’de, Murat’ın ömründe geçmediği dar sokaklardan birisindeydi. İnsan dışardan taş cephesine bakınca içersini tahmin ederim sanır, fakat kapıdan girer girmez yanıldığını derhal anlardı.</p>
<p>Hamdi Bey!</p>
<p>— İşte geldik! dediği zaman, Murat, nerdeyse inanamayacaktı ve iş bulmanın neden bu kadar zor olduğunu hemen kestirdi. Zira burada bir iş olabileceğini tasavvur etmek bile mümkün değildi.</p>
<p>Dikkatle kıvrılmış bıyıklanyla gayet yakışıklı bir delikanlı -Hanın Odabaşısı Sivaslı Hüseyin Ağa- Hamdi Bey’e gülümseyerek selam verdi.</p>
<p>— Beyler yukardalar mı?</p>
<ul style="list-style:none;"><li>
<p>— Daha gelmediler. İsterseniz anahtarı vereyim?</p></li></ul>
<p>Sesinde bir acayip şaka ahengi vardı ve bunu söylerken istihfafkâr bir eda ile Murat’ı süzmüştü.</p>
<p>Hamdi Bey.</p>
<ul style="list-style:none;"><li>
<p>— Fena olmaz, dedi, işte size yeni kâtip!</p></li></ul>
<p>Kapıcı, kaşlarını belli belirsiz çattı. Bu sefer, Murat’ı alıcı gözüyle tetkik etti.</p>
<p>— Öyle mi? Hoş geldi, safa geldi! Adı ne efendinin?</p>
<ul style="list-style:none;"><li>
<p>— &#160;&#160;Murat!</p></li>
<li>
<p>— &#160;&#160;İstanbullu mu</p></li>
<li>
<p>— &#160;&#160;Evet!</p></li></ul>
<p>— Hayırlı olsun... Beyler iyilerdir...</p>
<p>Sesinde ilk kinayeli ahenk kaybolmuştu. Dört senedir hanın oda- başılığını yapıyor, Hayret Bey’in, parlak çocuklardan kâtip almadığını, işi keyifle karıştırmadığını biliyordu.</p>
<p>Anahtarı verdi.</p>
<p>— Selim Efendi de iyiydi, dedi, askere gitti fukara!..</p>
<p>— İyi olmaz mı? Lâkin Murat Bey’i daha seversin. Hovardadır... Kafayı çekmesini bilir. Selim gibi ham değildir. — Murat’a izahat verdi —: Hüseyin Odabaşı yamandır haa! Külhanbeyidir.</p>
<p>— ilahi Hamdi Bey... Ne arasın! Bizden geçti. İstanbul toprağı bizi yumuşattı. Kılıbık olduk. Kan sözünden çıkamıyoruz.</p>
<p>— Sen onu, Emine Ablama anlat... Ben yutar mıyım?</p>
<p>— Sor öyleyse... Sor da bak... iki kadeh içmek için iki gün yalvarıyorum. Tam gönlü oluyor. Sofrayı kuruyorum. Aralıkta bir huy çıkarıyor. Yallah, ikinci kadehi yasak ediyor.</p>
<p>— Sakın, iki kadehle sızıp yatıyor musun? Öyleyse haklıdır.</p>
<p>— Yok canım... Tövbe yarabbi! Lafı nereye getirdi şimdicik...</p>
<p>Murat’a ahbap ahbap güldü.</p>
<p>Hanın dışardan manzarası yeni bir bina gibi göründüğü halde, içerisi bir kurun-u vusta kervansarayı tesiri bırakıyordu. Merdivenler, döşemeler taştı. Yazıhanelerin dış kapılarını kaim demir kepenkler örtüyordu. Tavanlar yüksek, koridorlar loştu.</p>
<p>ikinci kat sahanlığında kenara koyulmuş bir tahta sırada, üç kişi oturmaktaydı.</p>
<p>Hamdi Bey, bunlardan birisine:</p>
<p>— Merhaba Cemil Usta! Erkencisin maşallah! dedi.</p>
<p>— Bizim erkenci olmamız kaç para? Bey gelmedi ki... Bugün kâtip Selim Efendi de yok.</p>
<p>— Kâtip Selim Efendi askere gitti. İşte sana yeni bir kâtip, Murat Efendi!</p>
<p>— Murat Efendi mi? inşallah uğurludur. Rabbim muradımızı verir öyle ise...</p>
<p>Koridorda üç tane demir kapı vardı. Bunlardan sagdakiyle soldaki açılmıştı. Demir kanatların arkasında, buzlu camla örtülü ikinci kapılar bulunduğu için içerileri görünmüyordu, fakat sagdakinden tıkır tıkır daktilo sesi geliyordu.</p>
<p>Hamdi Bey “bismillah!” diyerek ortadaki kapıyı büyük anahtarla, bunun ucuna bağlı küçük anahtarla da arkadaki camlı kanadı açtı.</p>
<p>Koridorda bekleyenlere:</p>
<p>— Buyrun! dedi.</p>
<p>Girdikleri yer, büyücek bir odaydı. Karşıda iki penceresi vardı. Bunlardan birinin önüne, herhalde kâtibe ait olan, telef onuna rağmen mütevazı bir masa koyulmuştu. Daha küçük bir diğer masada daktilo duruyordu.</p>
<p>Masanın karşısında iki eski kanepe, birbirini tutmaz birkaç iskemle sıralanmıştı.</p>
<p>Hamdi Bey:</p>
<p>— &#160;Geç bakalım makamına Murat Bey! dedi.</p>
<p>Murat, gülümseyerek, ziyaretçilere mahsus iskemlelerden birisine oturdu.</p>
<p>— &#160;Neden geçmedin?</p>
<p>— &#160;&#160;Geçeriz kolay! Hele beyler gelsin!</p>
<p>— Vay, sen bana hâlâ inanmıyor musun.</p>
<p>Murat, “Sus” manasına kaşlarını kaldırdı?</p>
<p>Hamdi Bey:</p>
<p>— Bari daktiloyu olsun gözden geçir, dedi, hiç çalıştın mı? Markası nedir?</p>
<p>— İki parmakla yazdıktan sonra hangisi olursa olsun... Beceririz. Beyler ayrı odalarda mı oturuyorlar</p>
<p>— Hayır! Soldaki bekleme odasıdır. Bazan müşterilerden birbirini görmek istemeyen olur. Yahut, vekilinden başkasının yanında, velev ki şeriki de olsa, görüşmek arzu etmez. O zaman bu odaya geçirirsiniz. Sizde düzen çoktur. İstersen gel bir dolaşalım.</p>
<p>— Hayır! Bekleyelim daha iyi!</p>
<p>Cemil Usta</p>
<p>— Evlat nereli? diye sordu.</p>
<p>— İstanbullu!</p>
<p>— İyi...</p>
<p>— Dava ne âlemde?</p>
<p>— işte sürünüyoruz. Bir kere kazandık. Bir kere kaybettik. Bir kere daha kazandık. Geçenlerde temyizde murafaa vardı. Onun neticesini öğrenmeye geldim!</p>
<p>— İşin iş öyleyse, usta!</p>
<p>— Biz hayrını göremeyiz ya, çocuklar rahat etseler...</p>
<p>Cemil Usta'nın sağ tarafı inmeliydi. Bir ayağını sürüklüyor, eli her zaman titriyordu. Meşhur duvarcı ustası imiş. Dayı tarafından hiç umulmaz bir miras işi çıkmış.</p>
<p>— Keşke çıkmaz olaydı, diye Murat’a gülümseyerek dert yandı, ele geçecek para bizim gibi çaptan düşmüş fukaralann rüyasına girmeyecek kadar çok. Aşağı yukarı, yedi, sekiz bin lira... Bir kere de hasedine kapıldık. Iş güç de yok. Dava kovalamak avcılığa benziyor, insan bir kere kendisini kaptırdı mı, iddiaya bindiriyor. Avcı kısmı da böyledir. Sabahtan akşama kadar dolaşır, kundura, pantolon eskitir, can telef eder, havaya kurşun sıkar. İki bıldırcınla ya döner ya dönmez... Kırk gün davar eti, bir gün av eti demişler. Bıldırcının tanesi iki kuruş... Rahatça alıp yesene dersen öfkelenir. Dava kovalamak da böyleymış. Ha kazandım, ha kazanıyorum derken, avukat yazıhanelerinde helak oluyoruz. Allah selamet versin Hayret Bey komşumdur. O da Kadıköy’de oturur. Vaktiyle pederleri merhumun inşaat işlerinde hep biz çalışırdık. Eski hukuku unutmamış. Bize on para sarf ettirmeden davayı takip ediyor...</p>
<p>Bu esnada Odabaşı Hüseyin Ağa, tertemiz parıl parıl bir tepsi içinde en keyif ehli tiryakinin hoşuna gidecek zarif fincanlarla iki kahve getirdi.</p>
<p>Hamdi Bey:</p>
<p>— Bizi mahcup ettin Hüseyin Ağa, dedi, söylemeyi unuttuk!</p>
<ul style="list-style:none;"><li>
<p>— Olur mu? İlk gün. Kâtip Efendi misafir sayılır. Hoşgeldin Murat Efendi! Buyur.</p></li></ul>
<p>Murat, ihtiyar Cemil Usta’ya ve diğerlerine teklif etti. Özür dilediler. Kahve taptazeydi. Gayet kıvamında pişirilmişti.</p>
<p>Hamdi Bey cigara çıkardı. Bu sefer, şişmanca ve esmer adama sordu:</p>
<ul style="list-style:none;"><li>
<p>— Sizin iş ne civarda?</p></li>
<li>
<p>— Hep öyle... Kayıt suretleri bir türlü çıkmıyor. Tapu dairesi, bir daire değil, batakhane... — Lisanından Ermeni olduğu belliydi —: Bugün, yarın diyorlar. Kâtip Selim Efendi de, askerlik derdiyle bizim işe bakamadı.</p></li>
<li>
<p>— İşte yeni kâtip! Şıp diye çıkanr! Lâkin Kasapyan Efendi, sen de adaletini gösterirsin!</p></li>
<li>
<p>— Beni bilmez gibi... Bugün çıkarsın. Ben vadimdeyim... Selim Efendi’ye bir kat elbise vaat ettim. İşte, bey oğluma da hepinizin huzurunda söz veriyorum. Kayıt suretleri çıktığı gün kumaşı kestiriyoruz. İstediği kumaştan.</p></li></ul>
<p>— &#160;&#160;İngiliz!</p>
<ul style="list-style:none;"><li>
<p>— Elbette İngiliz... Yerli külüstürlerden ahr mıyım hiç?</p></li></ul>
<p>— &#160;&#160;Haftaya elbiseyi hazırla...</p>
<p>— Haftaya dersen, iş başka oluyor! Elbisenin cebine helalinden iki tane de on liralık koyacağız... Sen hele bir aydan haber ver!</p>
<p>— Öyleyse haftaya muhakkak... — Murat’a göz kırptı —: Ben sana yolunu öğretirim Murat Bey!</p>
<p>Murat, kendi namına yapılan bu aleni pazarlıktan fena halde sıkılmıştı.</p>
<p>— Hiç olur mu? dedi, bizim vazifemiz... Elbise filan istemez!</p>
<p>Hıranı Efendi, pişkin bir gülümsemeyle cevap verdi:</p>
<p>— Sizin vazifeniz kayıtlan çıkarmak delikanlı... Biz de kendi vazifemizi biliriz...</p>
<p>Murat, “Burada insanın canı hiç sıkılmaz,&quot; diye düşündü.</p>
<p>Üçüncü müşteri -Bunlara burada “Gedikli” deniliyordu- bir cinayet davası için gelmişti. Kardeşi şoförmüş, birisini ezmiş. Hamdi Bey, bu münasebetle, hukuk ve ticaret davalannda daha ziyade Hayret Bey’in baktığını, cinayet işleriyle de Çelil Bey’in meşgul olduğunu söyledi.</p>
<p>Telefon çalınca, sözünü keserek dinleyiciyi aldı.</p>
<p>— Alo! Hayret veCelil beylerin yazıhanesi... Kimi? Yoklar... Hayır! O da gelmedi. Baş üstüne... Bir dakika... -Murat’a işaret etti. “Yazıver&quot;- Bir dakika... Buyrun... 24800... iki, dört, sekiz, çift sıfır... Güle güle..</p>
<p>Dinleyiciyi yerine taktıktan sonra Murat’a gülümsedi:</p>
<p>— Kendileri yoksa isimleri yahut telefon numaralarını bir yere kaydedersin. Varlarsa, hangisini istediler. Hayret Bey’i mı? Şu bir numaralı zile basacaksın. İki numaralı zil de Çelil Bey’in, içerdeki telefonlarla onlar konuşuyorlar...</p>
<p>— Anladım.</p>
<p>— Hiç Adliye’ye gittin mi?</p>
<p>— İki kere...</p>
<p>— Pek azmış birader!</p>
<p>— Bir defa Hüseyin Rahminin davası vardı. Bir defa da komünistlerin...</p>
<ul style="list-style:none;"><li>
<p>— &#160;&#160;Öyleyse bugün beraber gideriz. Acemilik çekme...</p></li>
<li>
<p>— &#160;&#160;Zahmet etmeyin<sup>1</sup> Zaten kâfi derecede rahatsız ettim.</p></li>
<li>
<p>— &#160;&#160;&#160;Nasıl söz<sup>7</sup> Öyle karmakarışık bir yerdir ki... Sonra yabancı görüp horlarlar. Mamafih Tahir Bey de orada... Şahap’ın babası...</p></li></ul>
<p>Murat bunu hatırlayarak pek sevindi:</p>
<p>— Sahi diye güldü.</p>
<p>— Hatırı da sayılır. Benim de birkaç ahbabım var. Diğer avukat kâtiplerini de tanırım.</p>
<p>— Hemen başladınız. Durun bakalım!</p>
<p>— Yoo... Artık kızıyorum ama. Ben pek güvenilir adam değilimdir ya. Bu sefer nedense bana güvenmenizi istiyorum, ikisi de beni dünyada kırmazlar. Hem efendim, onlar bize yalvarsınlar...</p>
<p>Kapı, ancak mal sahiplerinin göze alabilecekleri bir şiddetle açıldı. Kısa boylu, şişman, yüzü kıpkırmızı, badem bıyıklı bir adam:</p>
<p>— Merhaba! diye âdeta bağırarak içeriye girdi.</p>
<p>Bekleyenler hep birden kalkmışlardı. Murat da sıçradı. Yalnız Hamdi Bey istifini bozmadı. Arkadan uzun boylu, seyrek beyaz saçlı, matruş ve son derece mülayim yüzlü, zarif birisi daha göründü. Bu da Hayret Bey’di.</p>
<p>— Af buyrun! Beklettik mi? diye özür diledi.</p>
<p>Çelil Bey, gözlerini kısarak Hamdi Bey’e baktı:</p>
<p>— Hayrola! dedi, gene bir domuzluğun vardır.</p>
<p>— İşin gücün domuzluk... Aklın fikrin domuzluk...</p>
<p>Hayret Bey, tamamıyla aksi bir yumuşaklıkla:</p>
<p>— Teşekkür ederim Hamdi Bey, dedi, kapıyı açmışsınız. Efendileri dışarda bekletmemişsiniz...</p>
<p>— Kâtiplik ettik. Bir de telefon numarası yazdık. Evvela beylerin işine bakın da...</p>
<p>Çelil Bey, şapkasını içeri odaya götürmüştü. Hayret Bey kapının yanındaki çengellerden birine astı. Hâlâ ayakta duran Cemil ustaya yaklaşıp elini omzuna koydu:</p>
<p>— Otursanıza... Rica ederim. Kaç kere söylüyorum. Ta buraya kadar yorulmayın. Eve uğrayıp bir telefon ettirsenize... işte gene beyhude geldiniz. Murafaaya girdik. Karan bir hafta sonra kalemden alacağız. Eskişehir’deki arkadaş bize telefon edecek. Siz bir daha yorulmayın rica ederim. Ben size haber gönderirim.</p>
<p>— Sağol! Ömrün uzun olsun... Geçeyim de bir bakayım dedim.</p>
<p>— Bir daha sakın deme... Olur mu?</p>
<p>Bu sırada, Çelil Bey de, kendi müvekkilini içeri çağırmıştı.</p>
<p>Hayret Bey, Murat’ın ayakta durduğunu görünce:</p>
<p>— Oturunuz, dedi, oturunuz rica ederim...</p>
<p>Elli yaşlarında kadardı. Kıyafetine itina etseydi bu yaştaki bazı erkeklerde görülen kadıncı tiplerden birisi olurdu. Her hareketi, sesinin her kıvrımı sevimli ve munisti. Murat onu Çelil Bey’den daha çok beğendi.</p>
<p>Hıranı Efendi’ye:</p>
<ul style="list-style:none;"><li>
<p>— Vatan müdafaası işimizi aksattı efendim, diyordu. Selim Efen- di’yi askere götürdüler. Ben de bir türlü bakamadım Lâkin bugünden itibaren ciddiyetle uğraşacağız... Önümüzdeki celseye yetişiriz. Mutlaka...</p></li>
<li>
<p>— Paradan çekinmeyelim. Korkuyorum... Bir şahit var... Nerdey- se geberecek...</p></li>
<li>
<p>— Allah göstermesin! Şahit kısmı ifade vermeden ölebilir mi? Hiç duyulmamış bir mesele... İcat mı çıkarıyorsunuz!</p></li></ul>
<p>Müşterilerinin ellerini sıkıp selametledi. Hamdi Bey’e döndü:</p>
<ul style="list-style:none;"><li>
<p>— Şimdi geliniz bakalım Hamdi Bey... Asıl ciddi işimizle meşgul olalım. Bir dakika bekleyeceksiniz! Adınız nedir sizin?</p></li>
<li>
<p>— Murat.</p></li>
<li>
<p>— Murat Bey! Bir dakika...</p></li>
<li>
<p>— Rica ederim efendim...</p></li></ul>
<p>Hamdi Bey’e yol verdi. Asıl yazıhaneye girdiler.</p>
<p>Biraz sonra şoförün kardeşi de çıktı. Artık içerde Murat’ın mukadderatı mevzubahis ediliyordu.</p>
<p>Yüreği heyecan içinde bekledi.</p>
<p>Neden sonra bir zil sesiyle giriş kapısına baktı ve yavaşça:</p>
<p>— Giriniz! dedi.</p>
<p>Zil devam ediyordu. Nihayet kendisini çağırmaları ihtimalini düşünerek telaşla kalktı. Ara kapıyı vurdu.</p>
<p>— &#160;&#160;Buyrun!</p>
<p>— &#160;&#160;Beni mi islediniz efendim?</p>
<p>Karşı karşıya iki büyük yazıhane vardı. Hamdi Bey, Hayret Bey’in yanında bir koltuğa kurulmuştu. Çelil Bey:</p>
<p>— &#160;&#160;Evet! Gelin bakalım! Adınız “Murat” öyle mi?</p>
<p>— &#160;&#160;Evet!</p>
<p>— Şöyle buyrun Murat Efendi — Yazıhanesinin önündeki maroken kaplı iskemleyi gösterdi —: Oturun... Galatasaray'da mı okudunuz?</p>
<p>— Evet!</p>
<ul style="list-style:none;"><li>
<p>— Bitirdiniz mi?</p></li>
<li>
<p>— Son sınıfa geçtim. Bıraktım.</p></li></ul>
<ul style="list-style:none;"><li>
<p>— Pekâlâ! — Bu sefer Fransızca devam etti —: Neden bitirmediniz?</p></li></ul>
<p>Murat hiç tereddüt etmeden aynı lisanla cevap verdi:</p>
<p>— Ailevi mahzurlar zuhur etti. Annem öldü. Baktım ki zorlamak beyhude olacak.</p>
<p>— Sonra!..</p>
<p>— Bir sene kadar Anadolu’da bir mektep arkadaşımın ticaret eden babasının yazıhanesinde çalıştım. Ayetullah Bey öldü. İşlerini tasfiye ettiler. İstanbul’a döndüm.</p>
<p>— Geçindirmeye mecbur olduğunuz kimseler var mı?</p>
<p>— Hayır! Hiç kimsem yok.</p>
<p>— Afedersiniz. Bunu verebileceğimiz ücreti düşünerek, bir de tahsilinize göre bunun pek az olacağını hesaplayarak sordum.</p>
<p>— Rica ederim.</p>
<p>Bu sefer, Türkçe konuştu:</p>
<p>— Sakın imtihan saymayın. Bir de yazıdaki süratinize bakacağız. Ben delidolu söylerim de... İşte kâğıt... Başlıyoruz.</p>
<p>Bir istida müsveddesi dikte etti. Murat bunu eski harflerle gayet süratli yazdı. Sonra uzatırken:</p>
<p>— Yazım çirkindir! dedi.</p>
<p>Gelil Bey bir bakışta aradığını görmüş gibi:</p>
<p>— Çirkin ama okunaklı ve doğru! dedi. — Ortağına döndü —: Bir şey soracak mısınız?</p>
<p>— Hayret’in çoktan beri her imtihana kamı tok!</p>
<p>— Gene bir şiir? Pekâlâ! Siz lütfen bir dakika dışarda bekleyin!</p>
<p>Biraz sonra zil gene çaldı. Murat gene kapıyı tıkırdattı.</p>
<p>— Buyrun canım! Biz bize iken kapıyı vurmak bile lüzumsuz! Şimdi beni dinleyin! Hamdi Bey’e inanmak lazımsa biraz kavgacı imişsiniz!</p>
<p>Murat, Hamdi Bey’e döndü. Kabul mü, inkâr mı etmek lazım geldiğini kestirememişti. Hamdi Bey:</p>
<ul style="list-style:none;"><li>
<p>— Kavgacı da söz mü? diye âdeta methetti, semtte namı söylenir.</p></li>
<li>
<p>— Doğru mu?</p></li>
<li>
<p>— Kuru gürültüyü pek sevmem de efendim... Rahatsız olursam...</p></li>
<li>
<p>— Anlaşıldı. Silah taşır mısınız?</p></li>
<li>
<p>— Evvelce taşırdım. Şimdi kullanmıyorum. Neden?</p></li>
<li>
<p>— İyi atar mısınız, diye soracaktım.</p></li></ul>
<p>Hamdi Bey, kendisine ait bir esen methedıyormuş gibi keyifle gülümsüyordu. Murat ciddiyetle cevap verdi:</p>
<ul style="list-style:none;"><li>
<p>— İnkıta yapmazsa vururum, biraz...</p></li>
<li>
<p>— Aferin! Ben her zaman böyle şarap fıçısı gibi yusyuvarlak değildim oğlum! Bir zamanlar Makedonya’da komitaci kovalardık. İttihatçı artıklarmdanız. Severim yürekli delikanlıları... Sıra sizin Hayret Bey!..</p></li></ul>
<p>Hayret Bey gözlerini kırpıştırdı:</p>
<ul style="list-style:none;"><li>
<p>— Şiirle de meşgulmüşsünüz.</p></li></ul>
<p>— &#160;&#160;Okumasını severim efendim.</p>
<p>— &#160;&#160;Yazar mısınız?</p>
<p>— Beğendiğim bir kıta, bir beyt, bir mısra bulursam, evet, bir deftere biriktiririm.</p>
<p>— &#160;&#160;&#160;Öyle mi canım? Bizzat yazarmışsınız!</p>
<p>— &#160;&#160;&#160;Estağfurullah efendim...</p>
<p>Hamdi Bey:</p>
<p>— Yazar, dedi, lâkin arkadaşları arasında da böyledir. Okuduğuna rastlamadım.</p>
<p>— İyi yazdığına delalettir bu! Ne demiş! <span style="font-weight:bold;">“Malumdur benim su- hanım mahlas istemez - Farkeyler ânı şehrimizin nüktedanları.” </span>Kimindi yarabbi?</p>
<p>Murat boş bulunarak:</p>
<p>— Nedim’in... dedi, sonra derhal özür diledi.</p>
<p>— Bir de... <span style="font-weight:bold;">“Hâyîde sunuhâtı tıraş etmeğe memur, Allah’a şükür cümlemizin berberi vardır.”</span></p>
<p>Murat bu sefer ses çıkarmadı.</p>
<p>— Kimin?</p>
<ul style="list-style:none;"><li>
<p>— Bilmem ki...</p></li>
<li>
<p>— Hele hele...</p></li>
<li>
<p>— Abdülhak Hamit’in sanırım...</p></li>
<li>
<p>— Bravo! Şimdi Murat Efendi, biz size layık olduğunuz parayı verecek değiliz. I_akin gene de arkadaşlığınızdan istifade etmeyi istiyoruz. Vaziyet-i hazıra malum. İktisadi buhran dünyayı kasıp kavuruyor. Bundan biz de zarar görüyoruz.</p></li></ul>
<p>Çelil Bey atıldı:</p>
<ul style="list-style:none;"><li>
<p>— Bre niye uzatırsın! Oğlum biz sana ayda otuz beş lira vereceğiz. Esas burada kâtip maaşı yirmi beş liradır. Şiirden anladığına hürmet beş lira bizim arkadaş veriyor, silahşörlüğüne hürmet beş de ben ilave ediyorum, ediyor otuz beş lira... Hamdi Bey sana yollarını öğretir; ayda on, on beş lira da muamelattan çıkaracaksın. Etti mi elli lira? Büyük bir dava kazanıldığı zaman bizim yüzümüz güler, bundan sana da ayrıca hisse çıkar. Hayret Bey fena şairdir ama, iyi patrondur. Bayramlarda elini keseye atmayı unutsa, biz hatırlatırız. Hasılı geçiniriz. Oldu mu?</p></li></ul>
<p>— Teşekkür ederim. Faydalı olmaya elimden geldiği kadar gayret ederim.</p>
<p>— Seni büsbütün buraya bağlayacak da değiliz. Bizim işimiz ne de olsa kolay döner. Birbirimizi iyi tanırsak... Burası bir piyasadır. Burada kendini iyi tanıtırsan istikbali yüksek bir yere, mesela bir şirkete falan geçebilirsin. Lisan biliyorsun.</p>
<p>— Teşekkür ederim.</p>
<p>— Sabahleyin saat dokuzda burada bulunacaksınız. Hamdi Bey “Yapılacak işleri ben göstereceğim<sup>1</sup>” diyor. Öyle mi?</p>
<p>— Evet! Bugün adliyeye beraber gideceğim. Daireleri göstereceğim. Kâtiplerle tanıştıracağım.</p>
<ul style="list-style:none;"><li>
<p>— &#160;&#160;iyi... Pekâlâ! Şimdi söyle bakalım Murat Aka, ilk aylığına mahsuben avans falan ister misin.</p></li></ul>
<p>— Teşekkür ederim. Param var efendim!</p>
<ul style="list-style:none;"><li>
<p>— Manasız çekingenlikten hazzetmem. Dobra dobra konuşmayı severim. Paran yoksa, kendini lüzumsuz yere sıkıntıya koyacaksan, bu hal zekânı ispat edecek değildir. Koskoca bir Mesnevi yazmış bile olsan!</p></li></ul>
<p>Hayret Bey:</p>
<ul style="list-style:none;"><li>
<p>— Mesnevi’yi karıştırma diye kaç kere rica ettim! diyerek âdeta yalvardı.</p></li></ul>
<p>— Gene mi &quot;Mesnevi&quot; dedim? Yahu kültür meselesi... Şiir bahsinde işte ben cim karnında bir noktayım... Aklıma bir Mesnevi gelir... Bir de Âşık Ömer Divanı...</p>
<p>Hayret Bey bu sefer, korkuyla yüzünü buruşturdu:</p>
<p>— &#160;&#160;Rica ederim...</p>
<ul style="list-style:none;"><li>
<p>— &#160;&#160;işte gördün mü? Mamafih, bitti. Hepsi bu kadar... Demek para lazım değil!</p></li></ul>
<p>— &#160;&#160;Hayır!</p>
<p>— &#160;&#160;Bir defteriniz olsun! Bazan bizim hesabımıza masraf edersiniz. Oraya</p>
<p>yazınız. Para tükenince isteyin.</p>
<p>— Kolay efendim!</p>
<ul style="list-style:none;"><li>
<p>— Şimdi makamınıza geçiniz. Zile basıp odabaşıyı çağınn. Dört kahve emredin. Teşrik-i mesaimiz şerefine içelim. Bana bazıları deli Çelil derler, bazıları Celâlli Çelil... Başkalarından, mesela bu Hamdi Bey olacak şeyden duyacağınıza, ben söyleyip kurtulayım. Şerik-i cürmüm de Kibar Hayret Bey tesmiye olunur. Kibarlığı şeyden gelir...</p></li>
<li>
<p>— Rica ederim. Hemen başladınız mı?</p></li>
<li>
<p>— Yahu! Nasıl olsa bir evin adamıyız! Üç gün sonra öğreneceğiz...</p></li>
<li>
<p>— Rica ederim diyor. — Murat’a sahici kibarlıkla —: Kusuruna bakmayın, dedi, neylemelı! Deli olduğunu peşin söylüyor. Deli utanmazmış da sahibi utanırmış. Sizin için değil ama, umumiyetle her yerde tekrarında fayda vardır: Avukat yazıhanelerinde gayet havai gibi görünen sözlerin bile söylendikleri yerde unutulması lazımdır. Bize -Yani bu biz sözünde artık siz de varsınız!-, birçok aile sırları tevdi edilir.</p></li>
<li>
<p>— Tabi efendim! Bu cihetten müsterih olmanızı rica ederim.</p></li>
<li>
<p>— Biliyorum. Hamdi Bey sizi o kadar methetti ki... Biz de kendisine, en az kendimiz kadar güveniriz. Umumi mahiyette konuştum Haydi siz kahveleri lütfen söyleyin. Birisi gelirse oturup haber vereceksiniz.</p></li></ul>
<p>— Telefon etmişlerdi efendim. Hamdi Bey numarayı yazdırmıştı.</p>
<p>— Sahi! Unutuyorduk. Teşekkür ederim. Numarayı bulunuz da, arayan zata burada olduğumu bildiriniz!</p>
<p>Murat, sevinç içinde çıktı. Oturacağı oda, küçük masası, eski kanepeleri, umumiyetle böyle bekleme odalarında rastlanan hazin çıplaklık, kendisine son derece şirin gelmişti.</p>
<p>Evvela kahveleri mi söylemeli, yoksa telefonu mu bulmalı? diye düşündü</p>
<p>Duvardaki zile bastıktan sonra telefonu açtı. Santral hanımdan, bırakılan numarayı istedi.</p>
<p>Dinleyici elde beklerken, kapıda küçük bir oğlan çocuğu göründü.</p>
<p>— Siz mi çaldınız?</p>
<p>— Evet. Dön kahve getireceksiniz. Beylerin nasıl içtiklerini bilir misiniz?</p>
<p>— Biliriz. Hayret Bey sade içer... Çelil Bey şekerli.</p>
<p>— Öyleyse.. Birisi sade üçü şekerli olacak. Çabuk. — Telefona döndü —: Alo! Burası Hayret ve Çelil Beylerin yazıhanesi. Bizi aramıştınız da... Evet... Buradalar...</p>
<p>Hayret Bey'i mi? Veriyorum efendim!</p>
<p>Zile bastı. Hayret Bey’in “Alo!” demesini bekledi. Dinleyiciyi yerine bıraktı.</p>
<p>Ellerini zapt edemediği bir sevinçle ovuşturdu.</p>
<p>Anık şeki şüphesi yok! Bir iş sahibi olmuştu.</p>
<p>Sevinç gayet az sürdü. Daha evvelki gün kâbus içindeydi. Hem de ne biçim kâbus?.. Ancak şimdi hatırlarken ne kadar dayanılmaz olduğunu daha iyi anlıyordu. Dehşetli bir yorgunluk hissetti.</p>
<p>Kahve ne kadar lezzetliydi. “Dört kahve emrediniz!&quot; demişlerdi. “Teşrik-i mesaimiz şerefine içelim!” Acaba parasını verse münasebetsizlik mi etmiş olurdu?</p>
<p>Bunu düşünüp dururken çırak önüne birtakım yuvarlak tenekeler bıraktı.</p>
<ul style="list-style:none;"><li>
<p>— Nedir?</p></li>
<li>
<p>— Marka! Dört tanesini aldım. Otuz altı tane.</p></li>
<li>
<p>— Parasım? Durunuz!</p></li></ul>
<p>— Parasını beyler verdi. Âdet böyle. Marka sende durur, parayı beyler verir! Sen daha yenisin de bilmezsin!</p>
<ul style="list-style:none;"><li>
<p>— Sağol delikanlı! Sen bana bilmediklerimi öğret!</p></li></ul>
<p>Oğlan dişlerini göstererek güldü.</p>
<p>*</p>
<p>Çelil Bey yarım saat sonra giderken masasının üzerine bir ajanda bıraktı:</p>
<p>— Buyur, dedi, eski kâtipten sana kalan iki mirastan biri budur. Bunda mahkeme, temyiz, icra ve murafaa günleri yazılıdır. Her akşam ikimizden de defterlerimizi ister, o gün kaydetmediğin davaları kaldıkları günün hanesine kaydedersin. Her sabah o günkü dava dosyalarını dolaptan çıkarır, masalarımızın üzerine koyarsın. İkinci miras, çanta... Nerede çanta?</p>
<p>Beraber aradılar. Masanın alt gözünde siyah meşinden güzel bir çanta duruyordu.</p>
<ul style="list-style:none;"><li>
<p>— Dosyalan buna doldurursun. Bizden evvel mahkemeye gidersin. Hamdi Bey sana orada ne yapacağını gösterecek. Çantayı, ajandayı görüp pek mühim bir şeyler zannetme! Bir haldir canım...</p></li></ul>
<p>Elini, ümitsizce salladı. Murat arkasından baktığı zaman ceketinin altında büyük bir rovelver fark etti. Avukatın silah taşımaya neden mecbur olduğunu düşündü. Ve Çelil Bey’in babacanlığını biraz daha beğendi.</p>
<p>Sanki işe başlamasının birinci gününü saymışlar gibi öğleye kadar başka bir müşteri de gelmedi. Murat, bundan istifade ederek makineyi gözden geçirdi.</p>
<p>Hayret Bey’le Hamdi Bey, içerde fısıl fısıl konuşup gülüşüyorlardı.</p>
<p>Öğleye yakın çıktılar.</p>
<p>Patron:</p>
<ul style="list-style:none;"><li>
<p>— Defteri aldınız mı? diye sordu.</p></li>
<li>
<p>— Evet efendim!</p></li></ul>
<p>— Dosyalar masanın üzenndedir. Çantaya koyarsınız. Hamdi Bey sizinle beraber kalıyor. Böyle işlerden hemen usanır. Sizi ne kadar sevdiğini bundan anlıyorum. Tebrik ederim.</p>
<p>— Eksik olmasınlar. Hepinize minnettarım efendim!</p>
<p>— Minnet mevzubahis değil... — Hamdi Bey’e döndü —: Kahyor musunuz<sup>7</sup></p>
<p>— Kalıyorum.</p>
<p>— Yemek yeseydik.</p>
<p>Biz Murat Bey’le beraber yeriz. Haydi size uğurlar olsun! Biraz da daireyi gezdireyim. Evrak dolabını falan göstereyim...</p>
<p>— İyi olur!</p>
<p>ikisi kalınca, Hamdi Bey mesut bir gülümsemeyle:</p>
<p>— İşte oldu arkadaş, dedi, iyi adamlardır. Sahiden iyidirler. Âhir zamanda Muhammet ümmeti, ne kadar iyi olabilirse... Senin ne üstüne lazım. İşine bakarsın! Dünyayı düzeltmeye memur değilsin... Böyle gelmiş böyle gider.</p>
<p>— Tabi canım! Eksik olmayın Hamdi Bey... Bu iyiliğinizi sonuna kadar unutmayacağım.</p>
<p>— İyilik falan yok!.. Simdi evvela bekleme odasından başlayalım. -Soldaki kapıyı açtı- Perdeler her zaman kapalı durur. Buraya müşteri aldın mı, elektriği yakarsın!</p>
<p>Oda, kâtip odası kadardı. İki koltuk, bir kanepeden başka, iki kanatlı, gayet büyük eski dolapla iki hafif cigara iskemlesi bütün mobilyasını teşkil ediyordu.</p>
<p>Patronun odasına geçtiler. Murat burasını bu sefer dikkatle gözden geçirdi. Yerde kıymetli olması lazım gelen büyük bir halı vardı. Mobilyalar, yeni maroken kanepe ve koltuklar daha pahalı cinstendiler. Müteaddit, ayaklı abajurlar, bilhassa şöminenin üzerindeki mermerde</p>
<p>birkaç heykel, küçük vazo, duvarların ağırbaşlı kâğıtları burasını bir iş ciddiyetiyle beraber zevk sahibi insanlara ait olduğunu da gösteriyordu. Yazıhaneler bırömekti. Üzerinde kalın camlar, kıymetli yazı takımları, bazı minimini süsler, kalın ciltli kanunlar, düsturlar vardı.</p>
<ul style="list-style:none;"><li>
<p>— &#160;&#160;işte dosyalar bu dolapta dururlar!</p></li></ul>
<p>Hamdi Bey böyle söyleyerek üzerindeki anahtarı çevirip sürmeyi yukarı itti. Dosyalar büyük sarı zarflara koyulmuşlardı.</p>
<ul style="list-style:none;"><li>
<p>— Üzerlerinde sıra numarası yazıh. Bir haftaya kalmaz hepsini öğreniriz. Şimdi halvete buyur.</p></li>
<li>
<p>— Nereye?</p></li>
<li>
<p>— Halvet’.</p></li></ul>
<p>Bir kapı açtı. Burası tek pencereli küçücük bir odaydı. Büfeye benzeyen siyah ağaçtan bir dolap, bir de kadife kaplı, ayakları ve baş tarafı gayet ince işlenmiş bir divan, sütun biçimi bir sehpa üzerinde kırmızımsı bol kocaman abajuruyla bir elektrik ampulü duruyordu. Pencerenin storu aşağıya kadar inik olduğu için içerisi loştu. Hamdi Bey, sütuna gidip düğmeyi çevirdi. Odayı kırmızı bir ışık doldurdu.</p>
<p>— İşte burası halvet! Hayret Bey çocuklarını, Çelil Bey hatunlarını bazı bazı burada kabul eder. Konsültasyon meselesi... Gizli iş olduğundan meslek sim dediler ya...</p>
<p>— Anlıyorum. Beni alakadar etmez!</p>
<p>— Artık orasını sen bilirsin. Yalnız ben şu kadarını söylemeye mecburum. Hayret Bey rica ediyor. “Sakın benim çocuklarımla alakadar olmaya kalkışmasın! Ossaat bozuşuruz!&quot; dedi.</p>
<p>— Aklımın ermediğini... sözünü bile sevmediğimi söyleseydin!</p>
<p>— Söyledim. Son derece sevindi. Daha şimdiden gözüne girdin! Çelil Bey’e gelince: Hoş adamdır. Onun zamparalığına da benim aklım ermez. Ben, malum. Hayret Bey’in mezhebindenim. Lâkin Çelil Bey’in bir huyu var ki severim. O da dedi ki. “Bize gelen hatunları sen bilirsin, dedi, kâtibi gözüm tuttu benim, dedi, hepsini lütfen bana muhtaç etmesin, bir ucundan da o başlasın!” dedi.</p>
<p>— Rica ederim.</p>
<p>— Vallaha şaka değil... Hayret Bey’ın çocukları kıskanıp, Çelil Bey’in kadınları kıskanmamasına şaşmaz mısın<sup>7</sup> Tarihte meşhurdur. Zamanın sadrazamına mı, serdarlardan birisine mi, bir memleket eşrafı şikâyete gitmişler. “Asker, namuslu namussuz bakmıyor, ırza tasallut ediyor” demişler. “Kaldırıp beni &#160;&#160;&#160;&#160;değiller ya...&quot;</p>
<p>buyurmuş.</p>
<p>Hayret Bey, arkadaşının bu sözünü beğenmedi de aynen böyle cevap verdi. Yani, hatun cihetine fermanlısın!</p>
<p>— Bırak Allasen! Benim kadın düşünecek sıram mı? Bilmez gibi...</p>
<p>— Bir hafta sonra görüşürüz. Çelil Bey, bu lakırdıyı keyfinden söylemiyor. Yiğitlik bende kalsın diye söylüyor! Sen istemedikçe büsbütün üstüne çökerler... Burası neresi? Avukat yazıhanesi... Bak kulağında bulunsun Allah'ın melaikesi olsa, benim karım bir avukat yazıhanesine on dakika girdi mi, boşanm!</p>
<p>— Gene lafa yekûn tutmadın Hamdi Bey!</p>
<p>— Bilmem! Yüzde birisi doğruysa, yüzde doksan dokuzu öyledir... İstisnalar .. da kaide olamaz! Kendin <span style="font-style:italic;">de</span> göreceksin ya... Şimdi bu ilk ders! Yürü, yemek yiyeceğiz. Bugün bana misafirsin!</p>
<p>— Olmaz... Bilakis! Bugün sen bana misafirsin!</p>
<p>— Şimdi darılırım haa... Bugün sen benim çırağım sayılırsın. Çırak ustaya tabidir. Gel arkamcek!</p>
<p>O günkü mahkeme dosyalarını çantaya yerleştirdiler. Bunu besmele çekerek Murat eline aldı.</p>
<p>Kapıyı kilitleyip anahtarı aşağıda, Hüseyin Ağa’nın küçücük hücresinde duvardaki numaralı yerine astılar.</p>
<p>Hamdi Bey çırağa Tokath’da bol biralı bir ziyafet çekti.</p>
<p>Tramvaydan Sultanahmet’te indikleri zaman, Murat saat bir bir buçuk arasında Ayasofya Camii’nin önündeki yolun kalabalığını ve bu kadınlı erkekli kalabalığın bir aralık Meşrutiyet mebuslarının toplandıkları muazzam ahşap binaya girdiklerini ilk defa fark etti.</p>
<p>Doğruca ikinci kata çıktılar. Burada avukatların, şapkalarını, paltolarını bıraktıkları vestiyer vardı. Şişman bir adam, Hamdi Bey’i gülerek karşıladı. Murat’ın elini sıktı.</p>
<p>Çelil Bey’le Hayret Bey’in şapka astıkları çengelleri gösterdi.</p>
<p>Sonra ceza mahkemelerini, müstantiklik dairelerini, hukuk, sulh, ticaret mahkemelerini dolaştılar. Hamdi Bey, buralardaki tanıdıklarına Murat’ı tavsiye etti. Aralıkta, kâtiplerden birine, bir de dolmakalem sattı.</p>
<p>Müddeiumumulikte Şahap’ın babası Tahir Bey’i gördüler. Alt katta icra dairelerini gezdiler.</p>
<p>Asliye cezada Çelil Bey’in bir davası, hukukla ticarette Hayret Bey’in üç davası vardı. Hamdi Bey kapıya asılmış listelerde, sıralan bulup kâtibin gelmiş olduğunu avukata bildirmek üzere kenarlarına birer işaret çekti.</p>
<p>— Dolaşacaksın! dedi, mahkemeler yapılıp sıra size yaklaşınca orada hazır bulunmaya çalışacaksın. Mübaşir bağırdı mı, eğer avukat henüz gelmediyse, yahut bir başka mahkemeye girmişse, içeri dalıp “Şimdi gelecek efendim!” diyeceksin!</p>
<p>— Hâkim dinler mi?</p>
<p>— Âdettir. En sona bırakırlar da yeniden çagınrlar... Bir kere mahkemeler bitirilir, kalemlerdeki işler bilahare takip edilir. Celp çıkarılır. Layiha tebliğ olunur. İlam harcı yatınhr. İcraya koyulur. Hacze gidilir. Şimdi bütün bunlar kannakarışık gelir ama, bir haftaya kalmaz, benden usta olursun. Az daha unutuyordum. Asıl mühim yeri atladık. Mahkeme veznesini. Gel bakalım.</p>
<p>Yeni kâtibin şerefine iki avukat da, âdetleri hilafına o gün adliyeye erken gelmişlerdi. Bilhassa Hamdi Bey’in yardımıyla davalan beklemek pek kolay oldu. Kalemleri Hayret Bey’le beraber bir daha dolaştılar. Bu arada Hamdi Bey, Murat'ı birkaç avukat kâtibiyle tanıştırdı. Bunlardan birisi tapuda bir işi olduğunu laf arasında söyleyince, Hamdi Bey sabahki Ermeni’yi hatırladı.</p>
<p>Hayret Bey’e meseleyi anlatıp tapuya gideceklerini söyledi.</p>
<p>— İyi olur! Sen gidersen işi bir solukta çıkarırsın!</p>
<p>— Hayır bizim Murat Bey’in ahbapları daha çoktur.</p>
<p>Numarayı ahp beraber tapu dairesine gittiler. Hamdi Bey mahzeni, evrak memurunu tanıyordu. Bir kenara çekti. Biraz konuştuktan sonra Murat’ı çağırdı:</p>
<p>— İşte Mehmet Efendi, söz verdi, dedi, yarın akşam paydosa doğru geleceksiniz. Yarım saat kala elverir! — Memura gözünü kırptı — : Murat Bey yabancı değil! Ücretini verir.</p>
<p>Sultanahmet Meydam'na çıktıkları zaman ancak üç buçuklu</p>
<p>Hamdi Bey:</p>
<p>— Usulü bozmayalım arkadaş! dedi, bir avukat kâtibi işlerim bu kadar erken bitirdi mi, bir saat tavla, kâğıt oynar!</p>
<p>— İmkânı yok! Ben yazıhaneye gitmeliyim... Ayıptır.</p>
<p>— Asıl gidersen ayıp! Gel diyorum.</p>
<p>Sıra kahvelerden birisine girdiler. Güle güle iki parti tavla oynadılar. Murat yenildi ve hemen kalktı.</p>
<p>— Gidiyor muyuz? diye sordu.</p>
<p>— Artık sen yolu belledin! Yalnız başına umanm ki yazıhaneyi bulursun! Biraz da ben çalışayım kardeş!</p>
<p>— Sahi! Meşgul ettik...</p>
<p>— Bugün de bir “meşgul ettik&quot; tutturmuşsun. Gece kahvede buluşuruz. Görüşemezsek ben yarın gene yazıhaneye uğrarım.</p>
<p>— Rica ederim, benim için yorulmayın...</p>
<p>— Hak oyunu üçtür. Mümkün olursa üç gün beraber dolaşacağız... Dördüncü gün yalvarsan gelmem!.. Haydi güle güle... Dur az kalsın unutuyordum. Geçerken Karaköy’de Hırant’a uğrarsın. Adresini yazıver. — Söyleyip yazdı. —: On lira alırsın. Yarın akşam tapudaki Mehmet Efendi’ye beş lirasını verirsin.</p>
<p>— &#160;&#160;Beş <span style="font-style:italic;">lirası?</span></p>
<p><span style="font-style:italic;">—</span> Afedersin. Artık nerdeyse sana “avanak&quot; diyeceğim. Beş lirası da senin.</p>
<p>— &#160;&#160;Olmaz. Ayıp. Hem patronlar duyarsa...</p>
<p>— On beş lira almadığına üzülürler. Meraklanma! Böyle iş üç senede bir gelir... Adet böyledir. Hiçbir yerde âdetleri bozmaya çahşma- malı Elbise meselesi de şaka değil... Hırant’ı bilirim. Namussuzdur.</p>
<p>Lâkin ben de ondan aşağı kalmam. Elbiseyi kestiririz.</p>
<p>— Ben utanıyorum.</p>
<p>— Benim senden şu anda utandığım kadar, mümkün değil, uta- namazsın. Bir işe başladık, işe başladığımız zamanlar aklına geliyor mu?</p>
<p>Murat'ın içi sızladı ve bu acayip yankesiciye minnetle baktı. Ona karşı duyduğu borç hissi, dünyada pek az insanın tanıdığı ağırlıktaydı.</p>
<p>I96</p>
<p>Yazıhanenin bulunduğu katta, bir diğer avukat yazıhanesi ile bir daktilo makineleri tamir atölyesi bulunuyordu.</p>
<p>Odabaşı Hüseyin Ağa ile hizmet dolayısıyla selâmlaşan Murat, bu sayılmazsa evvela, bitişik yazıhanenin kâtibiyle tanışmıştı.</p>
<p>İşe başladığının ertesi günü öğle üzeriydi. Peynir ekmek almış, çay söylemişti. Gece verdiği karara göre birkaç ay kabil olduğu kadar az masraf edecek, bir kere kahvenin üstündeki o perişan odadan kurtulacaktı.</p>
<p>Çayı bırakıp çıkan çırağın, birisiyle konuştuğunu duydu ama, aldırmadı.</p>
<p>Kapı vurulduğu zaman ağzı doluydu:</p>
<p>— Buyrun! diye müşkülatla seslendi.</p>
<p>Camlı kapı evvela aralandı. San kıvırcık saçları, pembe beyaz tombul yüzüyle otuz iki dişini göstererek gülümseyen delikanlı, Fransızca:</p>
<p>— Girebilir miyim? diye sordu.</p>
<p>— Fakat, tabi...</p>
<p>Çok uzun boyluydu. Gayet şık giyinmişti. Parmağında üstün markalı kalın bir altın yüzük, kolunda, büyücek bir altın kaplama saat vardı. Gayet tatlı bir esans kokusu getirmişti.</p>
<p>— Afiyet olsun aziz meslektaşım! Ben, avukat Mösyö Anastas’ın kâtibi Panayot Yordanidis...</p>
<p>— Memnun oldum. Bana da &quot;Murat&quot; derler.</p>
<p>— Müşerref oldum Mösyö Murat!</p>
<p>Fransızcayı pek güzel konuşuyor, Rumluğu zerre kadar belli olmuyordu. Murat yer gösterdi. Zile bastı.</p>
<p>— Bir iki lokma alır mısınız? İnmeye üşendim.</p>
<p>— Teşekkürler... Ogle yemeğini ekseriya yemiyorum. Çünkü göbekten korkuyorum... Baksanıza...</p>
<p>Bembeyaz, güzel tombul elim şişmanca insanlara pek yaraşan bir hareketle kamına vuruyor, kederlenmiş gibi açık san kaşlarını kaldırıyordu.</p>
<p>— İşte daha iyi söylediniz... Burada yemek yok... Kahvaltı... — Kapıyı açan çırağı gösterdi —: Çay mı?</p>
<p>— Çay! Peki... — Oturdu —: Sızı dün akşam gördüm. “Anlaşacağız” dedim. Biz artık bu zanaatta insan sarrafı olduk. Fransızcayı ne güzel söylüyorsunuz'.</p>
<p>— Mektepte öğrendim. Hocalanmız Parisliydiler.</p>
<p>— Bana mı söylüyorsunuz? — Gözünü kurnaz kurnaz kırptı —: Fransızlar ne derler: “Lisan yatakla öğrenilir&quot; derler. Ben bu güzel telaffuzun arkasında cilveli bir Fransız kızı görüyorum.</p>
<p>— Değil... Hayır!</p>
<p>— Beyhude... Aldanmam... Biz de kudretimizce zamparayız azizim.</p>
<p>Zampara olduğu, kıyafetine gösterdiği itinadan anlaşılıyordu ama, bu kadar acele samimiyet Murat’ı şüphelendirdi. Hemen yatakta lisan öğrenmekten bahis açması, ya bir maksat içindi, yahut da delikanlı, irikıyım güzel erkeklerin ekserisi gibi biraz saf çaydı.</p>
<p>Murat bunu anlamak üzere ihtiyatla sordu.</p>
<p>— Sizin kapıda iki isim var!</p>
<p>— Birisine kulak asmayın. Yerli Rum... Siz nasıl dersiniz — Türkçe söyledi —: “Talhsu Rum’u'.&quot; — Sözünü kendisi de beğenerek keyifle güldü —: Asıl patron Mösyö Anastas Ingiliz tebaasıdır.</p>
<p>— İngiliz tebaası olanlar burada avukatlık yapabiliyorlar mı?</p>
<p>— Burada... — Elini “adam sende&quot; manasına salladı. Sonra parmaklarını birbirine sürterek para işareti yaptı —: Isterling her yerde geçiyor.</p>
<p>— Anlayamadım. Para mı kazanıyorsunuz? Para mı dağıtıyorsunuz?</p>
<p>Sual, karşısındakinin sözü üzerine kendiliğinden meydana çıkı- vermiş bir şakadan ibaret olduğu halde, Mösyö Yordanidis göğsüne vurmuşlar gibi vücudunun üst kısmını arkaya çekti. Gözlerini kırpıştırarak Murat’a şüpheyle baktı.</p>
<p>— Anlamadım? diye tereddütle sordu.</p>
<p>— Ne bileyim! “Para” dediniz de... Isterlingden bahsettiniz. Sizin patron avukatlığı üste para vererek mi yapıyor? dedim.</p>
<p>Yordanidis asıl şaka buymuş gibi kahkahalarla güldü:</p>
<p>— Şarman! Şarman! Mon diyö! “Charmant! Charmant! Mon Di- eu!&quot; derken ellerini dizlerine vuruyordu.</p>
<p>Murat, onun bu (Şarman, Mon diyö!) sözünü sık sık tekrarladığını ve yalnız birinci kelimede bütün İstanbullu Rumlar gibi (Ş) yerine (S) dediğini biraz sonra öğrendi. Yordanidis’in anlattığına bakılırsa, Mösyö Anastas, burada birçok Ingiliz firmalarının umumi vekili, hukuk müşaviriymiş; hükümetle, bankalarla, belediyelerle işleri olunca, kanunların bazı maddelerini anlamak isterlerse, bir mukavele imzalayacaktan zaman Mösyö Anastas’a müracaat ederlermiş. O da bizzat göremediği işlere, şeriki otan Türk tebaası avukatı koştururmuş.</p>
<p>Mösyö Yordanidis:</p>
<p>— Sız de bizim yazıhaneye mensup sayılırsınız aziz meslektaşım! dedi.</p>
<p>Murat’ın şaşırmasını bekledi. Bu şaşkınlığı görünce pek sevindi. “Şarman! Şarman!&quot; diye ellerini dizlerine vurup keyiflendikten sonra izah etti:</p>
<p>— Türkçe evrakın bir kısmım, bizim ihtiyar yazar... Bir kısmını Selim Efendi buraya gelmeden evvel noterdeki daktiloya tape ettirirdik. Selim Efendi gelince ona verdik. Fikir benimdir.</p>
<p>— Siz?</p>
<p>— Ben İngilizce ve Fransızca kısmı idare ederim. Türkçelerini burada yazdırmak benim de işime geliyor. Notere kadar gitmekten kurtuluyorum. Sizi pek beğendim. Bize yardım edeceğinizi umarım.</p>
<p>— Bilmem ki vaktim olur mu? isterim tabi...</p>
<p>— Bedava değil. Patron, kesesi elinde bir centilmendir. Mesela bir sürü vekâletname sureti çıkarmak lazım gelir. Beherine elli kuruş veririz. Bir defada beş tane çıkarırsınız. Ekseriya, beher vekâletnameden 15-20 tane lazım oluyor. Biz İngiliz usulüyle çalışırız. Birisine bayram tebriki yollasak, bir de musaddak vekâletname sureti iliştiririz. Güzel değil mi.</p>
<p>Burada gene “Şarman&quot; kelimesini kullanmış, gene ellerini dizlerine vurmuştu.</p>
<p>Murat, dünyanın en sevimli budalalarından birisiyle karşı karşıya olduğuna iyice kanaat getirerek rahatladı.</p>
<p>Çocuk çayı getirince Mösyö Yordanidis, yüzünü ekşiterek, berbat bir Türkçeyle:</p>
<p>— Temiz mi bu? içinde sinek yok ya?., diye sordu.</p>
<p>Fakat derhal yüzüne tebessümünü takarak hiç titizlenmeden biraz ekmek kopardı. Peynir aldı.</p>
<p>— Sizi memnun etmek için... diyerek iştahla yemeye başladı.</p>
<p>Kolayca şişmanlamak istidadında olan genç uzviyet, suni olarak aç bırakıldığından, daimi bir açlık çekmekteydi. Yordanidis’e peynir, ekmek, Murat’a göre birkaç misli daha lezzetli geldiği halde, her lokmada yüzü azarlanmış bir çocuk gibi asılıyordu. Nihayet içini çekti.</p>
<p>— Açlıktan ölüyorum dostum, dedi, lâkin bizim matmazel razı değil.. Çantasında bir ip var. Her buluşmamızda onunla kamımı bir kere ölçüyor. Eğer ip kavuşmazsa darılıp derhal gidiyor.</p>
<p>— Aman!</p>
<p>— Evet! İsterseniz ekmek yiyiniz, o zaman cicimama’dan mahrum kalıyorsunuz. İsterseniz nefis bir kadını gute ediniz, o zaman da. böylece ekmeği koklayacaksınız!</p>
<p>— Korse taksan!</p>
<p>— Ne diyorsunuz siz? Başıma gelen felaket hep korseden doğuyor. Bir gün bizimki korse kullanan bir ihtiyar adamla kalmış... Nefret etmiş... öyle olacağım diye.</p>
<p>— Kalmış mı? Anlayamadım.</p>
<p>— Eskiden, yani benimle arkadaş olmadan evvel randevuevine gidiyordu. Lâkin görmelisiniz. Benden iki, üç yaş büyük olduğu halde, on beş yaşında mektep talebesi sanırsınız... Görmelisiniz dedim! Mutlaka görürsünüz. Buraya gelir. Bazan tabi... Bir şeye ihtiyacı olursa...</p>
<p>— Hakikatte kaç yaşında?</p>
<p>— Yirmi beş.</p>
<p>— Affedin! Bunu sizin yaşınızı da beraber öğrenmek için sordum. Demek yirmi ikidesiniz.</p>
<p>— O kadar... Beni ihtiyar bulmuyorsunuz ya!</p>
<p>— Nasıl bulurum. Aramızda, ancak üç sene fark var Bilakis pek çocuk buluyorum ki menfaatim icabıdır.</p>
<p>Mösyö Yordanidis yansına kadar içtiği çay bardağını kaldırarak derin bir kedere kapılmış gibi şikâyet etti:</p>
<p>— Kadınlan çok seviyorum. Bütün felaketim de budur. Kadınla- n... Bir tanesini, beş tanesini değil... Bütün kadınlan... Sizin padişahınız Abdülhamit’i düşünürüm. Dünyada kıskandığım biricik erkek odur. — İçini çekti —: Halbuki bir tanesinin bile hakkından gelemiyorum.</p>
<p>— Ne demek?</p>
<p>— O manada değil... Hayır, çok şükür, kuvvetli erkek olduğuma inanınız. Beceremiyorum. Birisine kapıldım mı? Kendimi kurtaramam! O beni bırakıncaya kadar. Şimdiki kadınlan da elbet bilirsiniz. İyi kazanan, eli açık, yüreği merhametli bir kavalyeden kolay aynlmı- yorlar. Mesela, benim Şarlot iki seneliktir. Şimdi gitse, kilisedeki sadaka kutusunu bir günlüğüne doldururum. Mamafih, erkek erkeğe itiraf edeyim ki, henüz kendisine doymuş da değilim. Beni acayip bulmuyor musunuz?</p>
<ul style="list-style:none;"><li>
<p>— Herkes biraz öyledir. Sizi samimi buluyorum!</p></li>
<li>
<p>— Mersi! Ben insan sarrafıyım! Sizi görür görmez beğendim. Selim Efendi de iyiydi ama, biraz tutuktu. Sonra lisan bilmezdi. Derdimi bir türlü anlatamazdım. İçer misiniz?</p></li>
<li>
<p>— &#160;&#160;Biraz<sup>1</sup></p></li>
<li>
<p>— &#160;&#160;Ne içersiniz<sup>7</sup></p></li>
<li>
<p>— &#160;&#160;Rakı!</p></li>
<li>
<p>— &#160;&#160;Olmadı. Zampara değilsiniz... Beyhude yalan söylemeyin.</p></li></ul>
<p>Dünyada inanmam<sup>1</sup></p>
<ul style="list-style:none;"><li>
<p>— Neden canım?</p></li>
<li>
<p>— Zampara kısmı ağzına bir damla rakı koymaz. Ben zampara olduğum için daima bira içerim. Bira, doktorlar söylüyorlar, erkeklik kuvvetini kat kat artırırmış. Bir deneyin de bakın... Ben, eğer karnım, buluştuğumuz gün ölçüyü aşmamışsa Şarlot’a amanallah çağırtının. Şimdi söylesem inanmazsınız... Bir gecede... Dokuz defa... Evet, mübalağasız! Dokuz defa... Kız, az daha polis çağıracaktı. Güzel değil mi?</p></li></ul>
<p>— Pek!..</p>
<p>Murat da karşısındaki gibi ellerini dizlerine vurarak &quot;Şarman&quot; diye fıkır fıkır gülmüştü.</p>
<p>Mösyö Yordanidis, bu hareket, kendisinin imiş de, bizzat kendini aynada seyrediyormuş gibi bir an baktı. Sonra zevkle tekrarlayarak.</p>
<p>— &#160;&#160;Harikuladesiniz Mösyö... Mösyö...</p>
<p>— &#160;&#160;Murat!..</p>
<p>— Mösyö Murat... Harikulade... Anlaşacağız. Lâkin bir şartla: Siz beni rakı içmeye zorlamayacaksınız. Ben sizi bira içmeye dilediğim kadar zorlayacağım... Mutabık mıyız?</p>
<p>— Hayır!</p>
<p>— Hayır mı? Öyleyse bir sahte Türkle konuşuyorum. Kimsiniz Mösyö? Hangi millettensiniz?</p>
<p>— Türk, iftiharla...</p>
<p>— Olamaz. Türkler kadıncıdırlar. Size birayı kaç kere tecrübe ettim diyorum.</p>
<ul style="list-style:none;"><li>
<p>— &#160;&#160;iyi ama... Ben inanmıyor değilim ki... Bilakis inandığım için olmaz dedim.</p></li></ul>
<p>— Ne gibi? Neden?</p>
<p>— Çünkü nasıl anlatmalı... Benim henüz Matmazel Şarlot gibi dayanıklı bir partönerim yok...</p>
<p>Mösyö Yordanidis, şimdiye kadar kullandıklarının hepsinden daha şiddetle bir &quot;Şarman!&quot; çekti ve dizlerini acıtana kadar şamarladı. Gözleri yaş içinde:</p>
<p>— Vah zavallı dostum! Zavallı dostum! dedi. Sızı temin ederim ki çok daha dayanıklılarını bulacaksınız. Asla &quot;Polis&quot; diye bağırmayacak olanlarını. . Burası neresi? Siz işin merkezinde bulunuyorsunuz... Elinizi uzatmaya bile hacet kalmayacak. Görürsünüz... İşin merkezinde... — Sonra kapıya bakarak sesini alçalttı —: Bir dost nasihati: Sakın bir tanesine bağlanmayın. Sakın bana benzemeyin! Henüz ömrünüzün gelecek çağında bulunuyorsunuz... Her çiçeğin bir ayrı tadı vardır... Bal da ayn ayn çiçeklerden toplanır. Bir tek çiçek! Ne kadar güzel olursa olsun giderek tadını kaybediyor. — Tekrar içini çekti — : Ben mahvolmuş bir adamım! Siz bari kendinizi müdafaa ediniz.</p>
<ul style="list-style:none;"><li>
<p>— &#160;işin merkezi dediniz? Merkez nerede?</p></li></ul>
<p>Mösyö Yordanidis sahiden şaşırdı ve dünyanın en şaşkın manasıyla dolu bir &quot;Şarman&quot; çektikten sonra anlatmaya başladı.</p>
<p>— Merkez burası... Bu içinde bulunduğunuz oda... Burasını bir tavuk kümesi farz ediniz. Anahtarını size teslim ettikleri bir kümes...</p>
<p>— Bizde bir söz var: Kurt komşusunu yemez! derler.</p>
<p>— Komşu mu? Hani komşu? Siz nerede oturuyorsunuz?</p>
<p>— Şehzadebaşı’nda...</p>
<p>— Neresidir bilmem! Lâkin bu Karaköy’de olmadığı malum. Burada, bu odada bile otursanız gelenler gene de size komşu sayılmazlar... Nerelerden geliyorlar? Uzaklardan... Allah bilir.</p>
<p>— İnsan ekmek yediği yere fena gözle bakmayacak.</p>
<p>— Rica ederim. Günahımı çıkaran papaz gibi konuşmayın. Demin ne söyledim. Siz elinizi uzatmayacaksınız. Şöyle dönün bakayım! Yakışıklı adamsınız... Kadınlar sizin tipinizi benim tipimden daha çok beğenirler.</p>
<ul style="list-style:none;"><li>
<p>— İltifatınıza minnettarım.</p></li></ul>
<p>— İltifat değil... Hakikat! Burası “merkez” dedim. Bu da hakikat! Ben bu merkezden zerre kadar istifade edemem. Bu da bir üçüncü hakikat... Hem de en feci!!</p>
<p>— Neden?</p>
<p>— Bir kere Şarlot’tan korkarım. Çünkü yalan söylemesini beceremem. Neredense biliyor. Kulaklarım kızarıyormuş. Sonra sizin kadınlar tuhaf! Hıristiyanla yatmayı âdeta günah sayıyorlar. Öyle gülmeyin! Bizim kızları daha hoş bulmuyor musunuz?</p>
<p>— &#160;Anlayamadım?</p>
<p>— Onlar da size karşı milliyet yahut din gayreti gütselerdi...</p>
<p>— &#160;&#160;Evet, sizinkiler daha hatırnaz!</p>
<p>— Bizimkiler daha akılh... Mesele bu! Mamafih, zengin Türk ailelerinde ecnebilerle yatıp kalkanlar çok...</p>
<p>Murat, itiraz edecekti. Türklük ve İslamlık davası gütmek için yeri de, mevzuyu da pek münasebetsiz buldu.</p>
<p>— Demek, buraya birçok güzel kadın mı gelir? Ben dünden beri buradayım. Henüz çirkinine bile rastlamadım.</p>
<p>— Kıştan yeni çıktık. Havalar kararsız. Şimdi kışlık elbiselerle gelemiyorlar, baharlıklanm ya yaptırmaktadırlar, yahut da havaların kararsızlığından giyip çıkmaya cesaret edemiyorlar. Havalar böyle giderse bir hafta sonra sizinle konuşuruz.</p>
<p>Hesap, Mösyö Yordanidis’in safiyetine uymuyordu.</p>
<p>Murat:</p>
<ul style="list-style:none;"><li>
<p>— Bunu nasıl tecrübe ettiniz? diye sordu.</p></li>
<li>
<p>— Tecrübe etmedim. Bizim Matmazel söyledi. Nitekim kendisi bir haftadır gelmiyor. Bu akşam da telefon etmezse...</p></li></ul>
<p>Bu esnada kapı açıldı. Hamdi Bey, âdeti olduğu gibi yüzü ter içinde göründü:</p>
<ul style="list-style:none;"><li>
<p>— Çanta hazır mı çırak? Ben geç mi kaldım?</p></li>
<li>
<p>— Buyrun! Hep aynı sözü söylemekten ayrıca utanıyorum. Zahmet ediyorsunuz.</p></li>
<li>
<p>— Geç efendim!</p></li>
<li>
<p>— Tanışır mısınız? Komşularımızdan...</p></li>
<li>
<p>— Bilmez miyim? — Hamdi Bey, ağzından kapılmış kısacık Fran- sızcasıyla sordu —: Nasılsınız Mösyö Yordanidis?</p></li>
<li>
<p>— İyiyim... Siz nasılsınız? — Mösyö Yordanidis de aksine, Türkçe konuşuyordu. İkisini dinlemek pek hoştu —: Murat Bey’le tanıştık. Bir arkadaş ki!..</p></li>
<li>
<p>— Hamdi Bey Türkçeye çevirdi:</p></li>
<li>
<p>— Yoo... Kıskanırım haa... Ben onun nasıl arkadaş olduğunu senden öğrenecek değilim Balikarya...</p></li>
<li>
<p>— İyi arkadaş... Selim Efendi’den iyi...</p></li>
<li>
<p>— Hele getirdiği misale bak! Haydi efendi gidiyor muyuz?</p></li>
<li>
<p>— Gidelim! —Yordanidis’ten özür diledi —: Mahkemeler başlar. Kusura bakmayın!</p></li>
<li>
<p>— Rica ederim... Ben sizi lafa tuttum. — Hamdi Bey’e parmağını salladı —: Nasıl çocuklar?</p></li>
<li>
<p>— Hangi çocuklar?</p></li>
<li>
<p>— Bir de soruyor! —■ Murat’a göz kırptı —: Bu da Hayret Bey’in cinsinden... Bunlar oğlansı... Kızdan anlamıyorlar...</p></li></ul>
<p>Hamdi Bey:</p>
<p>— Hele kâfire hele... Senin işin yok mu? diye mahsustan çıkıştı.</p>
<p>Yordanidis:</p>
<p>— Nasıl olsa öğrenecek... Murat Bey akıllı adam... Siz onu Selim Efendiye yutturursunuz. Buraya geldi. Aradan aylar geçti. Bir gün ne dese beğenirsiniz? “Hayret Bey’in amma da çok yeğeni var!” dedi. “Ben birbirine karıştırıyorum. Her gün bir başka elbise giyiyorlar da fark mı edemiyorum? Yeğeni bol vesselam!” dedi de, beni az daha gülmekten öldürecekti. Güzel değil mi?</p>
<p>Hamdi Bey’i parmağıyla tehdit ederek çıktı. Hamdi Bey arkasından hışımla bakarak:</p>
<p>— Yahu kendisi daha kaç sene işe yarar., diye söylendi.</p>
<p>Murat:</p>
<p>— Yasak! diye atıldı, istemiyoruz! Fikri kendinize saklayın. Biraz saf ama, fena çocuk değil...</p>
<p>— Biz fena mı dedik birader? Sen dün akşam Hırant’a uğradın mı<sup>7</sup></p>
<p>— Hırant’a mı? Uğradım. Evet... Yazıhanede yokmuş...</p>
<p>Hamdi Bey gözlerini bir an kıstı:</p>
<p>— Tabı efendim, diye somurttu, dün bir bugün iki derhal avukat kesildin. Başka memleketlerde nasıldır bilmem Bizde henüz avukatlık yalandan ibaret! Doğru söyle!</p>
<p>— Doğrusu! Utandım Hamdi Bey!</p>
<p>— Peki utandın! Bugün akşam üzeri Mehmet Efendi’ye uğramayacak mısın<sup>7</sup></p>
<p>— Uğrayacağım. Uğranmaz mı?</p>
<p>— Beş lira?</p>
<p>— Ben cebimden veririm de...</p>
<p>— Yahu sen adamı deli edersin! Sen Hırant’ın kim olduğunu bilir misin?</p>
<p>— Buranın müşterisi!</p>
<p>— İyi vallaha! Burada çeşit çeşit müşteri var. Hırant’a elini veren par- maklannı sayıp alacak. Dünyayı kafese koymuş namussuz! Tövbe estağfurullah... Haydi düş önüme... Sen galiba elbise bahsine aldandın...</p>
<p>— Yok canım! Hiç bu kadarcık iş için insan elbise yapar mı?</p>
<p>— Bir kere iş “bu kadarcık&quot; değil. Tapudan kayıt çıkacak! Hem de dedem zamanının kaydı. Meseledir. İki elbiseye değer..</p>
<p>— Lâkin mahkeme resmen sormuş. Nasıl olsa cevap verecekler!</p>
<p>— Kim verecek, Tapu mu? Bir kere mahkemenin ancak onuncu tekit tezkeresi evrak kaleminden odacının defteri arasına ancak girer. Ondan sonra tekrar bir o kadar tekit tezkeresi yazılacak ki Mehmet Efendi, gözlüğünü takıp bir kere lütfen okusun! Hoş yeni harfleri de bilmez ya... Birisine okutacak...</p>
<p>— Peki!</p>
<p>— Elbise bahsi, senin acemiliğine karşı atılmış bir olta.. Az kalsın Hırant'ı dün bozacaktım. Sonra düşündüm ki, kendi oltasıyla kendisini avlamak daha lezzetli olacak. Şimdi yürü yanım sıra... Mutlaka lakırdıya karışma!</p>
<p>Beraberce Hırant Efendinin yazıhanesine gittiler. İçerisi sokaklara bölünmüş bir kocaman hanın bir köşesinde, etrafı camekânla çevrili bir büyücek dolaba benzeyen yazıhanede, Hırant Efendi emlak komisyonculuğu ediyordu. Yazıhane bir eski masa, iki iskemle, bir de bu minimini aralığa değil, en geniş manifatura mağazasında bile iriliği göze çarpacak bir hantal kasadan ibaretti.</p>
<p>Hamdi Bey selam verdi.</p>
<ul style="list-style:none;"><li>
<p>— Seni arıyoruz aga?</p></li>
<li>
<p>— Buyrun. — Hırant Efendi, çipil gözlerini kırpıştırarak Murat’ı tanımaya çalıştı. Telaşlanmıştı. Fakat avukat kâtibi olduğunu çıkann- ca telaşı kalmadı. Güldü —: Siz misiniz<sup>7</sup> Buyrun! Bir haber var mı? Tapudan?</p></li></ul>
<p>— Bir kere Mehmet Efendi işin sana ait olduğunu biliyor.</p>
<p>— &#160;Etme!</p>
<p>— &#160;&#160;Numarayı yüzümüze fırlattı. Kendisi gelsin, dedi.</p>
<p>— Aman! Nereden bilmiş?.. Dava bana ait görünmez.</p>
<p>— &#160;&#160;Bilmiş! Bilmez mi? Kaçın kurası...</p>
<p>— &#160;E?</p>
<p>— &#160;&#160;E’si... Haydi beraber gideceğiz!</p>
<p>— İmkânı yok! Bugün kalsın! Gördünüz mü? Ne fena tesadüf! Bir mühim satış var da... Mal sahibi ile alıcıyı bekliyorum.</p>
<p>— İstersen şeytanı bekle... Yalnız aklında bulunsun, sen gelmedikçe iş olmayacak. Veyahut biraz şey yapacaksın!</p>
<p>Hırant gene gözlerini kırpıştırdı. Dudaklarından kurnaz bir şey geçti:</p>
<p>— Söylesene birader! Lafı neye dolaştınyorsun?</p>
<p>— Ağzını topla! Bir kere ben senin gibi namerdin biraderi olamam!</p>
<p>— Ne biçim laf! Birisi duysa, nikâhına zarar verecek sanır! Hey oğlum!</p>
<p>— On beş lira vereceksin. Yinni ya... On beş elverir!</p>
<p>— On vereceğim!</p>
<p>— On beş elverir... Lafı bitirmeden fırsat vermiyorsun ki... Arada elbise olduğu için 15 elverir.</p>
<p>— Elbise kolay! Kayıtlar mahkemeye gelsin, elbise hazır... İşte Ka- rabetyan’ın tabelası! Bizim terzimizdir. Hesabımız var. Tüccar terzi Malı Avrupa’dan getirir! Hilesi yok!</p>
<p>— Karabetyan'm hilesi olmadığını bilirim. Lâkin Hırant’ı da bilirim, bu elbise aklında mı? Hakkı Efendi’ye vaat edildi. İki sene sürdü. Selim Efendi’ye devrolundu. Bir buçuk sene de onun ardından dolaştı. Şimdi Murat Bey’e ciro ettin! Lâkin hak oyunu üçtür Hırant baba! Bizde en yaman çekirge ancak iki kere sıçrar. Hakkı ile Selim işinde karışmadım. Güldüm. Seyrettim. Çelil Bey kaç kere söyledi. Hayret Bey rica etti. Sen utanmazsın Sermayen de budur.</p>
<p>— Gene atıyor beyzadem! Olmaz mı dedik de, sen bu laflan böyle katar ediyorsun ciğerim?</p>
<p>— Ciğerini itler yesin! Tetkik-i itiraz komisyonunda iki dalavereli işin var.</p>
<p>— Sus! Allah belanı versin.</p>
<p>— Kâtibi aldatmışsın. Evraka bir şeyler olmuş. Reisi tanırım. Bir duyarsa Zeyrek yangını gibi yandığın gündür. Kayıtlar bu akşam hazır. Murat Bey’in eniştesi tapuda müdür muavini! Elbiseyi kestiriyor muyuz? Yoksa Mehmet Efendi’yle görüşmeye beraber mi gidersiniz?</p>
<p>— Allah belam versin! Nedendir yarabbim? Ayasofya’nın büyük imamı ölüyor da, bu Hamdi olacak rezil sırıtarak karşımda dolaşıyor! On lira... On liraya razı mısın?</p>
<ul style="list-style:none;"><li>
<p>— Murat’a döndü —: Bey oğlum! Bak tapu müdür muavini eniştenmiş. Bir kibarzade olduğun tavrından belli! Bunun, lafına uymak yaraşmaz! Bunu bir öldüren olsa, kızımı vereceğim ötesi yok<sup>1</sup> On lira<sup>1</sup></p></li>
<li>
<p>— On beş<sup>1</sup> Elbise kesilecek. İşimiz acele Hırant Efendi kardeşim<sup>1 </sup>Sen acele işten anlarsın ciğerparem!</p></li></ul>
<p>— insan ciğerparesine böyle mi yapar? Sabahtan beri siftah etmedik.</p>
<p>— Vay burası manav dükkânı mı? On beş lira... Nerede buranın bekçileri?</p>
<p>— Ne olacak?</p>
<p>— Dükkânı beklesinler, terziye gideceğiz</p>
<p>— Benim yüreğim mi dayanır? Selam söyleyin! Ölçüyü alsın!</p>
<p>— Ulan gâvur! Tövbe yarabbi! Sen bu numaraları bana mı yapıyorsun? Bundan evvelki kâtiplerin ölçüleri kaç kere alındı? Kart yazacaksın! O da makbul değil ama, tetkik-i itiraz komisyonundaki işi vallaha billaha bozarım! Bilirsin iş hususunda şakam yoktur. Sonra kayıt suretlerini elden alacağım. Elbiseye bir yerinde hile yaparsan yırtacağım! Mehmet Efendi seni gözlüyor, iki yüz lira borçlu imişsin. Dört defa yalan söylemişsin.</p>
<p>— Her şeyi de biliyor kardeş! Git! Gözüm görmesin! İnşallah tramvay altında kalırsın! inşallah...</p>
<p>— Hoşt köpek! Kartı yaz! Parayı çıkar!</p>
<p>Hırant Efendi, birdenbire hem gülümsedi, hem de kibarlaştı. Murat’a:</p>
<p>— Biz fena adamlar değiliz evlat, dedi. Hamdi Bey de, ben de iyi insanlarız! Elbise sana helal olsun!</p>
<p>Kartı yazdı. On beş lirayı da verdi. Sonra:</p>
<p>— Bu iş bitsin! Ayrıca bahşişi de unutmam! Hamdi Bey şahit! dedi.</p>
<p>— Murat Bey benim arkadaşımdır. Oyun istemem. Bu dünyada kimsesi yok!</p>
<p>Hamdı Bey’ın sesi son kelimelerde bir tuhaftı, Murat, onun kendisiyle bu kadar meşgul olmasında, yalnızlığının tesiri bulunduğunu sezdi. Kendisi de bu dünyada kimsesiz bir adamdı. Demek ki, bazan kimsesizlik de bir çeşit akrabalık oluyordu.</p>
<p>Terzinin merdivenlerini tereddütle çıktı.</p>
<p>Hamdi Bey tokmağa elini koyunca, telaşla sordu:</p>
<p>— Patronlar bir şey söylemesinler!</p>
<ul style="list-style:none;"><li>
<p>— Neye? Hırant’ı yere vurduğumuza mı? Yahu sen ne diyorsun? Bu akşam Çelil Bey bana bir de ziyafet çeker... Hayret Bey’e gelince, biraz hasistir. Lâkin bir kocaman kıta yazacağına bahse girerim.</p></li></ul>
<p>Elbiseyi lacivert İngiliz kumaşından ısmarladılar. Üç gün sonra hazır olacaktı.</p>
<p>Hamdi Bey merdivende on beş lirayı Murat’a verdi.</p>
<ul style="list-style:none;"><li>
<p>— Beş lira da caba bizim çırak, dedi, yann stajın sonu... Her saatime beş lira versen beni arama! İnsanlara fazla yardım etmeyi sevmediğim gibi, ender olarak yardım etmek istediğim adamları da uzun uzadıya sırtımda gezdirmeyi sevmem! Gözünü aç! Bu da bir oyundur ama, kahvedeki cimdalhya benzemez. Kaidesi de başka, hilesi de...</p></li></ul>
<p>— Öğreneceğimi hiç sanmıyorum. Yüzüme gözüme bulaştırırım gibi</p>
<p>— Zannetmem. Sana zorla öğretirler. Çünkü sen de benim gibi yenilmeyi sevmiyorsun!</p>
<p>Murat bugün başka başka adamlardan, ikinci defa “zorla öğretirler” sözünü işitiyordu, işin acemisiydi ama, sözlerin yerine göre kıymetini takdirden aciz değildi. Çantayı tutan elini var kuvvetiyle sıktı.</p>
<p>Karaköy saati, biri on geçiyordu. Hamdi Bey, boş geçen bir otomobil durdurdu. Murat’a:</p>
<p>— Haydi! — dedikten sonra şoföre emretti —: Gayet süratli! Tapuya gidiyoruz!</p>
<p>— Evvela mahkemeye gitmeyecek miyiz?</p>
<p>— Hayır! Evvela Tapuya! Beş lirayı verelim. Aklında bulunsun, peşin para iş gördürtmek için daima iyidir...</p>
<p>— Bir şey sorsam!</p>
<p>— Sor!</p>
<p>— Bakıyorum da, birçok ahbabınız var. Birçok işlerden haberdarsınız. Muameleden de anlıyorsunuz! Neden böyle bir iş tutmadınız?</p>
<p>— Nasıl bir iş?</p>
<p>— Muakkiplik diyorlar. Bir yazıhane açardınız. Yahut bir avukatla teşrik-i mesai edersiniz!</p>
<ul style="list-style:none;"><li>
<p>— Yapsam iyiydi ya... Bir türlü yapamadım. Bakın Murat Bey! “Dünyada iki çeşit adam var” derler. Birisi insanları maiyetinde çalıştırmak kabiliyetine malik adam! Diğeri de, mutlaka birisinin maiyetinde çalışmaya muhtaç insan! Öyle mi?</p></li>
<li>
<p>— Evet!</p></li>
<li>
<p>— Halbuki öyle değil... Arada bir üçüncü çeşit insan vardır. Ne birilerini maiyetinde çalıştırmayı becerir, ne de birisinin maiyetinde çalışmayı... Buna kısaca “Serseri” diyelim... Durun canım! Biz ne de çok “Estağfurullah!&quot; kullanırız. Bu benim dediğim, daha doğrusu temsil etmeye çalıştığım “serseri&quot; tipi bizde henüz yok gibidir. Avrupa’da galiba çok. Bazı karikatürlerde rastlanır! Yol boyunda jandarmaların vesika sordukları, yahut bir parkta şarap şişesi, et konservesi kutusuyla yan gelmiş sakallı... Bir torbası, bir de değneği olur ekseriya... Bildiniz mi?</p></li></ul>
<p>— Evet!</p>
<ul style="list-style:none;"><li>
<p>— Başka çeşidi, &quot;bohem&quot; dedikleri şehir serserisidir. Parayı nerden bulur? Nasıl yaşar? Kendisi de pek bilmez. İşte bu tip, ne başkasını idare etmeye kalkar, ne de kendisini bir başkasının idaresine verir!</p></li></ul>
<p>— Ben size bir yazıhane açınız! dedim.</p>
<p>— O zaman da yazıhanenin emrinde olacağım. Her yazıhanenin kendisine mahsus kanunlan var. Yazıhane sahibi de onların emrindedir. Yazıhaneyi kendi keyfim için açmayacağım ya! Mesela sizin bir işinizi takip edeceğim. Bunu kabul ettiğim anda size bağlanıyorum. Uğradığınız zaman orada bulunmaya mecburum.</p>
<p>— Tabi.</p>
<ul style="list-style:none;"><li>
<p>— &#160;&#160;işte gördünüz mü? Yazıhane bize patron oldu. Zaten uğramayayım desem içim rahat etmez. Günüm, yahut günlerim bana zehir olur. Halbuki bazen cebimde beş para olmaz. Mahalle bakkalındaki kredime güvenerek beş gün evden ayrılmam. Tembelliğin tadını çıkarırım.</p></li></ul>
<p>— O zaman da işin zevki size aynı hisleri vermez mi?</p>
<p>— &#160;&#160;&#160;&#160;Bilmem! Belki de verir... Lâkin denemeye hiç de niyetim yok! Yorgunluk</p>
<p>meselesi galiba! Kendimi şimdilik yorulmuş hissetmiyorum!</p>
<ul style="list-style:none;"><li>
<p>— Evlenmeyi de düşünmüyor musunuz?</p></li>
<li>
<p>— Bütün bu sözlerden sonra mı? Hoş adamsınız doğrusu... Yahu, dünyada kadından, bilhassa nikahladığınız kadından daha müstebit bir patron olmaz ki...</p></li></ul>
<p>Hamdi Bey kıkır kıkır güldü.</p>
<p>Tapu dairesinin önünde otomobilden indikleri zaman:</p>
<ul style="list-style:none;"><li>
<p>— Şoförün parasını veriver! dedi. Bana da lütfen beş lira ver.</p></li></ul>
<p>Murat söyleneni yaptı.</p>
<p>Tapu daresi henüz kalabalıklaşmamıştı. Önündeki yeni kısmı bırakıp arka tarafta bir sinema dekorundan ziyade, bazı korkunç rüyalarda insanı kâbus halinde saran ve bir türlü çıkış yolu bulunmadığı için ter içinde uyandıran kısma geçtiler. Mehmet Efendi’yi, gayet büyük, yıpranmış defterlerle dolu bir odada yapayalnız buldular.</p>
<p>Hamdi Bey selam verdi:</p>
<p>— Hazır mı bizim kayıtlar?</p>
<ul style="list-style:none;"><li>
<p>— Hangi kayıtlar?</p></li></ul>
<p>— İyi vallaha! Dün numarasını bıraktık ya...</p>
<p>— Evet... Şu mesele. Dur bakayım... — Defterlere ümitsiz ümitsiz baktı —: Evet, zahir!..</p>
<ul style="list-style:none;"><li>
<p>— Hay Allah razı olsun! Kocakarı bir dua edecek ki... Fakir bir kocakarı... Yüz yirmi bilmem kaç sehimde on yedi buçuk sehim mi nedir? İşte sana helalinden beş lira...</p></li></ul>
<p>— Fakirse vermeseydiniz...</p>
<p>— Zaten para diye vermiyoruz... Dua niyetine veriyoruz. Kiminin parası, kiminin duası demişler.</p>
<p>Mehmet Efendi, sol eliyle yazıyordu. El hareketi her harfte bir kere durakladığı için, seyri insana iç sıkıntısı vermekteydi. Defterdeki, kayıtları vaktiyle kimbilir ne için basılmış, şimdi müsveddelik olmuş bir kâğıda çıkardı. Mahkeme müzekkeresiyle beraber Hamdi Bey’e uzattı:</p>
<p>— Buyur. Boş bir daktilo bulunuz! Birkaç kuruş verdiniz mi hem temize çeker, hem de imzalayacaklara imzalatır. Bu usulü beğeniyorum. İmzacılar karşılarında körpe kızı gördüler mi, okumuyor bile... İstersen borç senedi imzalat, istersen idam fermanlarını... — Kederle gülümsedi —:</p>
<p>— Ûyle... Bir de genç tapucularla daktilo hanımları beğenmezsiniz bunaklar!</p>
<p>— Böyle kuru kuru beğenmeyi ne yapayım! Onlar da beni beğenmekler ki...</p>
<p>— Ablama söylerim. Sen beni bilir misin? “Fikri bozdu bu herif! Gözünü aç!” derim.</p>
<p>— Vallaha sevinir!</p>
<p>— Sevinir mi?</p>
<p>— Sevinir ya... Kaç senedir, bacı-kardeş olduk. Belki idman sayesinde bize de bir sehim çıkar diyerek... Aklı varsa sevinir!</p>
<p>— Hay Allah müstahakını versin! Bu hiç aklıma gelmemişti.</p>
<p>— Nerden gelecek! Zamane gençlerinde akıl ne arasın!</p>
<p>Gülüşerek çıktılar.</p>
<p>Hamdi Bey:</p>
<p>— Sen doğru mahkemeye koş, dedi, listelere bak! Bugün çok mahkeme var mı?</p>
<p>— Çok... Yedi tane...</p>
<p>— Yedi tane çok değil... Bazan on beş tane olur! Sen idare etmeye çalış. Bizim burada tanıdık bir daktilo hanım olacak. Mesai başlamadan şunu çıkarttırıvereyim.</p>
<p>— Bozuk para...</p>
<p>— İcabederse ben veririm. Hesaplaşırız. Haydi koş...</p>
<p>Murat mahkemeleri dolaştı. Listelere işaret etti. Hepsini işitmek kabil imiş gibi, merdiven başında durdu. Çeşit çeşit adamlar inip çıkıyorlar, koşuyorlar, bağırıp çağırıyorlardı. En fazla beyaz sarıklılar nazar-ı dikkati celp ediyordu. Din adamlarının, dünya işleriyle bu kadar şiddetle meşgul olmaları acayipti.</p>
<p>Murat, işiyle alakası bulunmayan mevzulara dalmak üzere olduğunu anlayarak silkindi. Ticaret mahkemesini yokladıktan sonra cezaların açılıp açılmadığını anlamak üzere aşağı kata indi.</p>
<p>İş esasında pek ciddi görünmüyordu. Pek ciddi görünmeyen bir işin, bir sürü insana ekmek parası temin edişi ayrıca şaşılacak bir şeydi.</p>
<p>Hamdi Bey geldiği zaman avukatlar da gelmiş bulunuyorlardı. Bu suretle ticaret mahkemesinde bir tek dava açıkta kalmış oluyordu. Onu da, oradan başka yerde davası bulunmayan bir avukat kâtibine emanet ettiler.</p>
<p>Hamdi Bey çırağını bugün icrada çalıştırmak istemişti.</p>
<p>— Çantaya koy! dedi Hırant türlü domuzluk düşünür. “Bakayım” diye köpek gibi yalvarır. Sakın gösterme! Elbiseyi aldığı gün verirsin. Hoş o gün artık görmek bile istemez ya... Şimdi gelelim icra işlerine... İcra işleri avukatlığın yarısıdır. Senin için ayrıca kân vardır. Mesela bir senet icraya koyulacak değil mi?..</p>
<p>Murat'ın var gayretiyle su gibi ezberlemek istediği birçok yeni ve mühim şeyler söylüyordu. Bunları akılda tutmak, bir yere böylece yazmadıkça imkânsız gibiydi.</p>
<p>“Ciddi mi değil! Ben de ne kadar budalayım! Her iş bilmeyen için ciddiden de beter... Buyrunbakalım? Ödeme emri nedir? Haciz kararını nerden alacağız?&quot;</p>
<p>Murat, gazeteyi dikkatle katladı. Önüne koydu. Katladığı yer, çerçeve içinde bugünün 1 Nisan olduğunu, okuyuculann aldanmamak için dikkatli davranmalarını ihtar ediyordu.</p>
<p>Birisi “Puvason Davril&quot; yapmak isterse Murat, bunu gösterecekti.</p>
<p>İşe başlayalı döngün olduğu halde, sevinci de, heyecanı da henüz yatışmamıştı. Gece uyanıp “Çok şükür! Boşta değilim!&quot; diye kendi kendine gülüyor, sabahleyin erken kalkıyor, insanları daha çok seviyor, kızlan daha güzel buluyor, manzaraların hepsinden hoşlanıyordu.</p>
<p>Yüreği, şiir yazamayacak, bir şey okuyamayacak kadar ferahtı. Yazıhane şurada dursun, koskocaman ve karmakarışık İstanbul Adliye - si’ni de âdeta benimsemişti. Başka herhangi bir iş bu kadar zevkli olamaz sanıyor, İş Bankasının İstanbul Şubesi’ne müdür tayin etseler kabul etmeyeceğine emin bulunuyordu.</p>
<p>Enuğrul Hikmet, iş bulduğuna umduğu derecede sevinmemiş, Şahap, avukat kâtipliğini ona layık görmemişti. Yalnız Garson İhsan, kendisi kadar mesut ve heyecanlıydı.</p>
<p>— İşsizlik ne cenabet şeydir, bilirim, diyordu, insanı ürkek eder namussuz! Darüleytam’da bir hocamız vardı. “Boş oturacağınıza, bedava çalışı n.<sup>1</sup>&quot; derdi. Kendini kuvvetli hissediyorsun değil mi?</p>
<p>— Daha değil kardeş! Sanki şaka gibi geliyor. Rüya gibi... Uyanacağım da... Yalan olduğu meydana çıkacak... Böyle bir şey...</p>
<p>— Sana belli etmemeye çalışırdım ama, senden fazla üzülürdüm.</p>
<p>— Biliyorum eksik olma...</p>
<p>— Biraz para biriktirmelisin...</p>
<ul style="list-style:none;"><li>
<p>— imkânı mı var? Aklimdakileri bilsen...</p></li></ul>
<p>— Bırak şimdi aklindakiler!... Ertuğrul Hikmet Bey’e kulak asma! “Ziyafet” lakırdısını beğenmedim.</p>
<p>— Yok... Bir ziyafet hak ettiniz! Şöyle bir gece dünyanın anasını satacağız!</p>
<p>— Gene sen bilirsin! Lâkin biraz daha beklemeli...</p>
<p>— Anafordan bir elbise geliyor. Aldığım gün... Aldığım gün değil, aldığım günden sonra senin ilk izninde ziyafet hazır arkadaş'...</p>
<p>— Gel şunu şakön pursuva... Yapalım...</p>
<p>— Ayıp! Ertuğrul Hikmet duymasın... “Para kazanmak bazılarını hasis eder!&quot; diye laf dokunduruyor. Sonra da “Benim sözüm tabi sana raci değil' Ahlaksız heriflere mahsus!&quot; diyerek bir de işi sağlama bağlıyor.</p>
<p>— Kendisi bir baltaya sap olmadı da ondan... Anlaşıldı, ziyafet verme desem de vereceksin. Bari masrafı bana bırak...</p>
<p>— Bu olur! Peki! Vekilharçlığı sana veriyorum. Söz...</p>
<p>Murat bunları hatırlayarak gülümsedi. Odası, yaz kış güneş görmüyordu. Bu sebeple bir çeşit akvaryum loşluğu vardı. Buna rağmen burada bulunmaktan memnündu. Odabaşı Hüseyin Ağa’dan sıkılma- sa, böyle saat sekizde değil, altı buçuk, yedide gelecekti. Halbuki, Hüseyin Ağa, acemi kâtibin yeni hevesine karşı, usulü, erkânı öğretmek, bir de lüzumsuz yere aptallık etmesine mani olmak için: “Dokuzda işbaşı yapmalı', demişti, erken geldiğini, müşteriler sezerse onlar da erken gelmeye kalkarlar. O zaman da biraz geç kalsan söylenirler. Avukat yazıhanesine kim gelir<sup>7</sup> Derdi olan gelir' Dertli adamın gözüne de bir vakit uyku girmez'. Gene sen bilirsin Murat Efendi!&quot;</p>
<p>Murat’ın bileceği, buradan hazzediyordu. İlk sevinç geçsin, ne güzel! Biraz çalışacak, şiirlerini derleyip toplayacak, ilerde bir de kitap çıkaracak'.. Zile basıp kahve söyleyerek, sessiz, sakin, yaz babam yaz'..</p>
<p>Dışarda birileri fısıldaşıyorlardı. Nihayet kapı kibarca vuruldu:</p>
<ul style="list-style:none;"><li>
<p>— Buyrun!</p></li></ul>
<p>Sol bitişikteki daktilo makineleri tamir atölyesinin Yahudi matmazeli, dişlerini gösterip gülümseyerek:</p>
<ul style="list-style:none;"><li>
<p>— Müsaade var mı? diye başını uzatmıştı.</p></li>
<li>
<p>— Rica ederim!</p></li>
<li>
<p>— Yalnız mısınız?</p></li>
<li>
<p>— Artık değil...</p></li>
<li>
<p>— Henüz tanışmıyoruz ama... Çaresiz... Bir de komşu demek akraba demektir. Bizim patron da gelmedi. Her taraflar kapalı... Bir lira bozuk para rica edecektim. Birazdan iade ederim</p></li></ul>
<p>Murat, derhal elini cebine attı. Sonra bir an durdu. Gazetenin “Sakın aldanmayın, bugün 1 Nisan!” yazısı gözüne çarpmıştı. Lâkin bu bir anlık tereddütü Matmazel’e belli etmeden:</p>
<p>— Sevinçle... -diyerek dört tane yirmi beşlik ayırdı- Adım Murat’tır.</p>
<p>— Şereflendim Mösyö! Bana da Reçina dersiniz...</p>
<p>Paralara bakarak bir kaşını kaldırmıştı. Kurnaz kurnaz düşünüyordu.</p>
<ul style="list-style:none;"><li>
<p>— Birazdan... Patron gelince... Borcumu öderim.</p></li>
<li>
<p>— Ne zaman isterseniz...</p></li></ul>
<p>Kız, paraları aldı. Sarı saçlarını başının güzel bir hareketiyle arkaya attı. Göğüslen, kalçaları ve baldırları dolgun olmasına rağmen vücudunda gene bir incelik, tenasüpten gelen bir atıklik vardı. Murat: “Yüzü çocuk yüzü gibi masum ama, gözleri şeytan mı!&quot; diye keyifle düşündü. Bu masum bebek yüzünde yalnız belli belirsiz boyanmış kalın dudakları kadmcaydı.</p>
<p>— &#160;&#160;Mersi Mösyö!</p>
<p>— &#160;&#160;&#160;Bir şey değil...</p>
<p>— Ben ne kadar budalayımdır. Affedersiniz... Bugün ayın kaçı?</p>
<p>— &#160;&#160;Bin.</p>
<p>— &#160;&#160;Mayısın mı?</p>
<p>— Hayır! Nisanın!</p>
<ul style="list-style:none;"><li>
<p>— Nisanın biri mi? Ne diyorsunuz! Mahvoldunuz zavallı komşum!</p></li>
<li>
<p>— Efendim?</p></li></ul>
<p>— Mahvoldunuz... — Nefis bir dalgalanışla gülmeye başladı —: Sizi soydum... Vah vah! — Dışarıya seslendi: Mösyö Yordanidis!..</p>
<p>Yordanidis:</p>
<p>— Ben size söylememiş miydim, diye gülerek göründü. Türkler, esmer insanlardır şekerim, sarışınlara dayanamazlar. Akılları derhal karmakarışık olur!.. — Murat’a gözünü kırptı —: Somurtmayın! Beş liradan ne çıkar?</p>
<p>Matmazel Reçina tashih etti:</p>
<p>— Ancak bir lirası varmış. Onu verdi!</p>
<p>— Ne demek? Ben ömrümde sizin kadar merhametli bir Yahudi görmedim. Yani, pardon, merhamet Yahudi’de olunca ne manaya gelir, bilirsiniz!</p>
<p>— Mösyö Yordanidis!..</p>
<p>— Hayır! Pardon’u geri alıyorum. Bu dakikada dünya üzerinde, Murat Bey’den daha bahtiyar bir başka Türk bulunmaz. Peki ne olacak?</p>
<p>— &#160;&#160;Altı lira yeter!</p>
<p>— Nerede yetermiş? Ben tek başıma altı liralık bira içerim...</p>
<p>— &#160;&#160;Matmazel Şarlot gözünüzü çıkarır...</p>
<p>— Bir Nisan’dadamıyasak? Şu bizim Şarlot, Lejyon eıranjer yüzbaşısı olmalıydı. — İçini çekti. —: Peki benden niçin beş lira istediniz?</p>
<p>— Siz eski ahbapsınız, Mösyö... — Murat adım tekrarladı —: Mösyö Murat henüz yenidir. Sonra huyunu bilmiyorum. Belki şakayı sevmez!..</p>
<ul style="list-style:none;"><li>
<p>— Siz her şeyi istediğiniz kadar sevimli yapabilirsiniz Matmazel, bu bir, bir de ben asıl somurtmaktan hoşlanmam! Ne iyi ettiniz.</p></li>
<li>
<p>— &#160;&#160;&#160;&#160;iki senedir böyle yapıyoruz. Mösyö Yordanidis iki seneden beri muntazaman beşer lira kaybeder. Bugün öğle yemeğinde beraberiz. Mamafih gelecek seneyi bilmem! Bu sene yemek paranızı kendiniz ödemiş oluyorsunuz.</p></li></ul>
<p>Yordanidis filozofça konuştu:</p>
<ul style="list-style:none;"><li>
<p>— Ben kadınları çok sevdiğim için mi tanıyamıyorum bilmem ki... Hep beni aldatırlar. Şimdi Şarlot’u göreceksiniz. Öğle üzeri gelecek... O Matmazel’e de benzemez. Beni cebren aldatıyor. Beş lira ister. “Puvason Davril yapacaksın! Olmaz!” dedim. “Ne Puvason Dav- ril’i! Ben bugünün ne olduğunu bile bilmiyorum! Ben ciddi konuşuyorum! Sen işin alayındasın. Ver beş lirayı!&quot; Veririm. Birçok güler... “İşte Puvason Davril! diye ben buna derim! Benim avanak sevgilim!&quot; der... Güzel değil mi?</p></li>
<li>
<p>— Siz de niçin üzülüyorsunuz? İnsan bazan da mahsustan alda- nıvermeli!</p></li></ul>
<p>Yordanidis, böyle söyleyen Matmazel Reçina’ya ümitsiz ümitsiz baktı:</p>
<ul style="list-style:none;"><li>
<p>— Aldanmanın şakası bile hoş değil...</p></li></ul>
<p>Murat kendisini yeni toplamıştı:</p>
<ul style="list-style:none;"><li>
<p>— Otursanıza, diye rica etti, birer kahve içelim. Ben, görüyorsunuz, pek beceriksiz bir ev sahibiyim.</p></li></ul>
<p>Yordanidis hemen olurdu. Lâkin Matmazel Reçina özür diledi.</p>
<p>— Patron gelir. Sabahları ekseriya öfkeli oluyor, çatacak yer arıyor. Bu Ruslar kendi memleketlerinde, bu sabah öfkeleriyle nasıl yaşarlar bilmem ki?</p>
<p>— Patronunuz Rus mu?</p>
<p>— Muhacirlerden. “Ben beyaz Rus'um!” diye iftihar eder. Bunların siyahı da mı var? diye düşünürüm.</p>
<p>Yordanidis:</p>
<p>— Kızılı var meleğim! diye izahat verdi.</p>
<p>— Onlar da sabahtan böyle öfkeli midirler?</p>
<p>— Duyduğum doğruysa onlar, günün yirmi dört saatinde öfkeli olurlarmış...</p>
<p>— Öyleyse kimseyle geçinemezler!</p>
<p>— Şimdilik yalnız Mustafa Kemal'le geçiniyorlar. Doğrudur.</p>
<p>— Sahi mi? — Kız biraz düşündü, Murat'a gamzeli bir tebessümle baktı —: Öğle yemeğine kadar orövvar!..</p>
<p>Kız kapıda durup döndü:</p>
<p>— Nişanlınız varsa davet edebilirsiniz',. Şaka edelim derken size sıkıntı vermek istemem<sup>1</sup>.</p>
<p>— Bir tane olacak Matmazel... Lâkin annesi henüz doğurmadı... Bu sebeple daha uzun müddet bizimle beraber yemek yiyemez. — Güldü —: Mamafih yemekte gene dört kişi mi olacağız?</p>
<p>— Ne demek?</p>
<p>— Aynı şeyi teklif ederim. “Nişanlınızı getirebilirsiniz!.. “Değil mi? Mösyö Yordanidis?</p>
<p>— Matmazel Reçina'nm nişanlısı da sizinki ile yaşıt sanırım Eğer dünden beri birdenbire büyümediyse...</p>
<p>Kız, ciddiyetle:</p>
<p>— Yemekte dört kişi olunacaktır, diyerek çıktı.</p>
<p>Mösyö Yordanidis gürültüyle damağını şaklattı:</p>
<p>— Ne kız!.. Haydi kahveyi söyleyin bakalım'</p>
<p>— Beni sabahleyin insafsızca soydurduğunuz için mi? “Bir sudan iki kere yıkanılmaz!” derler.</p>
<p>— Bu kadar aptal olduğumu iki üç gün içinde nerden anladınız beyefendi! Ne</p>
<p>kadar bedbahtım'</p>
<p>— Estağfurullah...</p>
<p>— Öyle ya... Hem Reçina gibi bir prenses tanıtıyoruz, hem de şikâyet ediliyor. Ben bunun değerini takdir edemeyecek adam mıyım? Af buyrun! Henüz layıkıyla tanışamadık galiba! — Azametli bir hareketle cüzdanını çıkardı. Bir kartı alıp uzattı —: Lütfen sizde kalsın... Şuraya bir yere çivilemenizi tavsiye ederim. Hakkımda hüküm verirken bir göz atarsınız!</p>
<p>Murat kartı aldı:</p>
<ul style="list-style:none;"><li>
<p>— Fevkalade! Böyle bir mesleğim olsun isterdim! Tekrar müşerref oldum!</p></li>
<li>
<p>— Ne zannettiniz! — Bu esnada gazeteyi gördü. Gözlerini kısarak baktı —. Dehşet! diye bağırdı. Sizi tebrik ederim aziz meslektaşım! Elinizdeki kart benden ziyade size layık.</p></li>
<li>
<p>— Neden?</p></li>
<li>
<p>— Bir lirayı verirken bu gazete... Hay Allah! Bizim yanmkan İngiliz duymasın! Saçım başını yolar!</p></li>
<li>
<p>— Kim?</p></li>
<li>
<p>— Benim patron! Anası Ingilizdir.</p></li>
<li>
<p>— Neden?</p></li></ul>
<p>— Türkler akıllanıyorlar, diye... Demek kı Matmazeli bir bakışta ölçtünüz. Puvason Davril’e razı oldunuz! O biçare de kandırdım diyerek sevinir! Söyleyeceğim!</p>
<p>— Rica ederim Tamamıyla ters düşünüyorsunuz! Bu gazete bilakis, benim dalgın bir adam olduğuma delildir. Kendime güvensem önüme koyar mı idim! Sanki önüme koydum da bir işe mi yaradı...</p>
<p>— Nefis adamsınız azizim! Anlaşacağız. Şarlot sizi sever! $arlot’a meseleyi anlatayım da, aptal Yahudi ile gizlice eğlensin!</p>
<p>— Matmazel Şarlot hangi milletten?</p>
<p>— Öyle karışık ki... Evvela, üç göbek evvelki dedesinin hangi milletten olduğunu bulmalı... Bir kâğıt ister... Yazarak aşağıya doğru ineceğiz: Büyükbabasının babası PolonyalI imiş. Babası Rus, anası Yahudi bir melez... Oğlu bir Almanla evlenmiş... Onun oğlu bir Fransız karısı almış... Gelelim kadın tarafına... Büyük anasının anasının anası İtalyan, Yahudi ana bir İsveçli’den doğmuş... Oğlunun aldığı karısının anası bir İspanyol’muş... Sarlot’un annesi olan Fransız’ın annesi Maltız... Kaç oldu?</p>
<p>— Bilmem!</p>
<ul style="list-style:none;"><li>
<p>— Ben bir gün üşenmeden saymıştım. Galiba sekiz millet... Zaten Şarlot gibi şahane bir kızı ancak sekiz ayrı milletin karısıyla erkeği bir araya gelip gayretlerini birleştirirlerse meydana getirebilirler. Ûyle değil de biz bu çileyi üç senedir nasıl çekeriz arkadaş!</p></li></ul>
<p>Yordanidis’!, Karadağlı hademe çağırdı. Delikanlı:</p>
<ul style="list-style:none;"><li>
<p>— Patron! diye kalktı, birazdan sizi götüreceğim!</p></li>
<li>
<p>— Nereye?</p></li>
<li>
<p>— Bizim patronla tanışırsınız! Âdettir.</p></li>
<li>
<p>— Rahatsız etmeyeyim!</p></li>
<li>
<p>— Dünyada rahatsız edilemeyecek birisi varsa, o da benim patrondur</p></li>
<li>
<p>— Niçin?</p></li>
<li>
<p>— Her şeyi evvelden dikkatle hesaplar Sizi tanımak için beş dakika ayıracaktır.</p></li></ul>
<p>— Mühlet biterse...</p>
<p>— Ûteki odaya geçer... Siz “Sonra...” gelmesini isterseniz tam üç gün beklersiniz!</p>
<p>— Şarman!</p>
<p>— Değil mi?</p>
<p>Yordanidis gülerek çıktı. Murat, onun kadar derbeder bir sevimliliği asla olamayacağım biraz da hasetle düşündü.</p>
<p>Kart önünde duruyordu. “Doktor d’Amour! Aşk doktoru!&quot; Dikkat etti. Hayır daktilo ile yazılmamış. Bir matbaaya ısmarlamıştı. insanlar nelerle uğraşıyorlar, nelerden zevk alıyorlardı? Beyhude gibi geliyordu ama, insanlardaki hususiyetleri meydana getirip, hayatı yeknesaklıktan çıkaran da bu mini mini budalalıklar değil mi?</p>
<p>Artık hiçbir faydası kalmadığı için gazeteyi bir kenara koydu. Ajandasını açtı. O günkü davaları bir küçük kâğıda yazdı. Dolaptan dosyaları çıkarmak için patronların bürosuna geçerken Yordanidis’e istediği kahveyi ısmarlamadığını hatırlamıştı. Âdeta kederlendi.</p>
<p>İlk gelen müşteri, uzun boylu, âdeta kambur, altmışlık, fakat dört günlük tıraşına rağmen dinç bir ihtiyardı. Saçları ve sakalları çoktan beyazlanmış olduğu halde, yüzünde gene de bir esmerlik vardı. Bu esmerliği, galiba geniş kenarlı eski fötr siyah şapkasıyla, rengi güneşten kırmızılaşmış perişan paltosu veriyordu. Ceketi, pantolonu da siyahtı. Ayağına mest-lastik giymişti. Bu sene sıcaklar erken başladığı için, bu kıyafet neredense, göze çarpan dinçliğine uymuyor, insanı şaşırtıyordu. Dişsiz ağzıyla simsiyah güldü, ihtiyar Yahudilerin ekserisi gibi gırtlağından ve alay eder gibi konuşuyor, insana, öksürse de, boğazını temizleyip rahatlaşa... diye düşündürerek üzüntü veriyordu. Türkçe:</p>
<ul style="list-style:none;"><li>
<p>— Merhaba kâtip bey! dedi.</p></li>
<li>
<p>— Merhaba efendim, buyrun!</p></li>
<li>
<p>— Buradalar mı? Ben de amma sordum haa... Hiç erken gelirler mi? Sizi yeni mi tuttular?</p></li>
<li>
<p>— Yeni!</p></li>
<li>
<p>— Ûteki n'oldu? ismini bir türlü aklıma getiremedim...</p></li>
<li>
<p>— Ben de tanımıyorum. Selim Efendi diyorlar.</p></li>
<li>
<p>— Öyle olacak...</p></li></ul>
<p>Kanepenin masa tarafına oturmuştu. Kendi kendisine söylenir gibi:</p>
<ul style="list-style:none;"><li>
<p>— Sabahleyin erken çıktım, dedi, aç acına... — Cebinden bir mendil çıkarmıştı — : Bunlan şurada yesem darılmazsınız ya...</p></li>
<li>
<p>— Hayır keyfinize bakın!</p></li></ul>
<p>Mendilde dört parçaya bölünmüş bir susamlı simit vardı.</p>
<p>Mösyö Samoil, — Murat ismini sonra öğrendi —: mendili masanın üstüne itina ile yaymıştı. Bu, kırmızısı yıkana yıkana akıp gitmiş, bezinin kurşuniye yakın beyazlığı kalmış, büyücek fakat birkaç yerinden yamalı bir mendildi.</p>
<p>Mösyö Samoil, simidi, ufacık parçalar halinde aralık ağzına atıyor, bazan bu parçalardan birisini avurduna yerleştirip bir müddet konuşuyordu. Yeni kâtibin adını sordu. Buraya nereden geldiğini anlamak istedi. Öteki kâtip nereye gitmişti? Oğlunun askerliği de yaklaşıyordu.</p>
<ul style="list-style:none;"><li>
<p>— Askerlik iyidir. İnsan masraf etmez! diye güldü.</p></li>
<li>
<p>— Evet!</p></li></ul>
<p>Mösyö Samoil’e göre parayı kazanmak değil tutmak marifetti. Murat, bu söze, söyleyenin kıyafetine bakarak biraz daha fazla inandı. Çünkü Mösyö Samoil belki de kazanmıştı ama, herhalde tutamamıştı. Tecrübesini söylüyordu. Bu tecrübeyi altmış yaşındaki hırpani bir adamdan dinlemek hazindi.</p>
<p>Murat, dünden beri, kendisini denemeye karar vermiş, göreceği değişik tipler hakkında tahminler yürütmeye başlamıştı. Mösyö Samoil, küçük hırdavatçılardan olmalıydı. İki yakasını bir türlü bir araya getirememiş, sonunda dükkâncılığını oğluna bırakarak... “iyi ama burada ne işi var?” Bir küçük alacak meselesidir!</p>
<p>Mösyö Samoil simidi, şüphesiz, bu dünyada simit yiyen milyonlarca insanın hepsinden daha zevkini çıkararak bitirmiş, mendile dökülen susamlan, parmağını ıslatarak kuş gibi bir bir toplamaya başlamıştı.</p>
<p>Murat, yaşıtlarının, sakat ihtiyarlar karşısında ekseriya kapıldıkları korkulu merhameti birdenbire duydu. Adamcağıza bir çay olsun ısmarlamadığına pişman oldu.</p>
<p>Mösyö Samoil gazeteyi görmüş, terbiyeli ve mahcup müsaade isteyerek rahatça açmış, okumaya başlamıştı.</p>
<p>— Geldi mi Hayret Bey?</p>
<p>— Hayır! Buyrun! Neredeyse gelir...</p>
<p>Bu seferki müşteri, pembe beyaz, âdeta şişman bir hanımdı. Sırtında mavi renkte bir manto bulunuyordu. Başına kırmızısı fazla bir eşarp sarmıştı. Otuz beş, kırk yaşlarında kadardı. Elleri, bilhassa ayaklan öyle küçüktüler ki, insan, bu kadar küçük ayakların bu koca gövdeyi nasıl taşıdığına şaşardı.</p>
<p>Murat, bu hanımın bugün boşanma davası bulunan İnci Hanım olabileceğini tahminledi ve ayaklarının küçüklüğüne birdenbire dikkat ederek, <span style="font-weight:bold;">“Zira bu terazu bu kadar sikleti çekmez!” </span>mısraını hatırladı ve artık, inci Hanım’ı her görüşte aklına getirerek gülümsedi.</p>
<ul style="list-style:none;"><li>
<p>— Bugün bizim dava günü de...</p></li>
<li>
<p>— Biliyoruz efendim. Dosyayı hazırladım.</p></li>
<li>
<p>— Dosyayı mı? Dosya mahkemede değil mi?</p></li>
<li>
<p>— Burada da bir dosyanız var.</p></li>
<li>
<p>— Allah Allah! Başıma daha neler gelecek! Dosyalara girdim desenize. Durun bakayım! Burada bir başkası vardı. Siz yeni mi geldiniz?</p></li>
<li>
<p>— Evet! Selim Efendi askere gitti!</p></li>
<li>
<p>— Ne söylüyorsunuz, o babam yaşındaki herif daha askerliğini de mi yapmamış<sup>7</sup></p></li>
<li>
<p>— Ben kendisini tanımıyorum efendim! Beyefendi tanıyorlar!</p></li></ul>
<p>Mösyö Samoil, gazetenin üzerinden kadına bir kere baktı, duyma- mazlıktan geldi.</p>
<ul style="list-style:none;"><li>
<p>— Bir yaşıma daha girdim. Hastalıklı falan olmalı... Geri kalmıştır. Ferah otuzundaydı ayol! Yerinden kımıldamaya takati yoktu. Askerlikte ne yapar zavallı!</p></li></ul>
<p>Murat, halbuki selefini böyle düşünmüyordu. Kadının ısrarıyla hayalindeki arkadaşını birbirine uyduramadı. Yadırgadı.</p>
<p>— &#160;&#160;Bizim dava öğleden sonra mı?</p>
<p>— &#160;&#160;Evet!</p>
<p>— Hep karıştırırım. Bazan öğleden evvele koyuyorlar. Buraya gelmezsem unutulur, gidilmez sanıyorum, içim içime sığmıyor. Cehennemin de bir ucu. Biz Ayvansaray’da oturuyoruz... Ablam orada iskele memuru Raif Efendi ile evli. . Tanır mısınız?</p>
<ul style="list-style:none;"><li>
<p>— Hayır!</p></li></ul>
<p>— Öyleyse Haliç’le alakanız yok. Vapurla gidip gelirseniz mutlak tanırsınız. Köse Raif derler. Rabbim dağına göre kar verir. Tevekkeli herifi köse yaratmamış... Başımı ateşlere yaktı. “Gel enişte! Üstüme varma! İstemem!&quot; diye az mı ayak direndim. İyi adammış... Kâmil adammış... İyi adammış, kâmil adammış da, iki kansı neden oturmamış... Köse’yi bizim ahlaksız herifin tatlı dili ile iki dükkânı aldattı. Dili de tatlıdır. Bilmeyen, “Ne haluk adamcağız” der. Bir de gelip bana sormalı... Beni bu taze yaşımda avukat yazıhanelerine düşürdü. Mahkemelerde süründürüyor. Biz görmedik... Benim babam, Ayvan- saray’ın başimamıydı. Yirmi beş sene muhtarlığı var. Babam, göbeğine kadar sakalı varken bir kere bile karakola girmiş kul değildi. Zahir nazara geldik... Bu kapıyı öğrendik, Allah beterinden saklasın!</p>
<p>İnci Hanım gerdanını sarkıtarak şikâyet ediyordu ama, bu şikâyet bizim, evlilikte bedbaht olmuş orta halli İstanbul kadınlarının acılı dert yanmasına da benzemiyordu. Bir başkasına, pek candan acımadığı birisine, baştan savma tercümanlık yapar gibi bir hali vardı. Gergin pembe yanakları ona her zaman utanmış bir genç kız hali vermese, insan büsbütün şaşırır, acaba seviniyor mu diye tereddüte düşerdi.</p>
<p>— Şahitleri getirmedim, dedi, lazım mıydı? Hayret Bey, “Ben size haber veririm!&quot; demişti.</p>
<p>— Ben bilmiyorum efendim. Bir şey söylemediler.</p>
<p>— Evvelce şahit dinlettik. Hayret Bey, “Daha iki tane olsa iyi olur,” dedi. Şaştım kaldım. İstemiyorum efendim! Bir halini görmezsem istemez miyim?</p>
<p>— Çapkın mı yoksa?</p>
<ul style="list-style:none;"><li>
<p>— Kim? Murtaza denilen hımbıl mı çapkın? Keşke çapkın olsa... Herkesin başındaki bir hal... Elbet bir gün gelir, uslanır dersin! Horoz benim değil mi, dilediği çöplükte eşinsin de gene gelsin! dersin. — Başını iki tarafa edalı edalı salladı —: Benim derdim kimselerinki- ne benzemez. Allah gâvura, çıfıta vermesin... -Murat, Mösyö Samoil’i düşünerek telaşlandı. Lakın gazete kımıldamadı bile - Benim derdim... İçi beni yakar, dışı seni... Hesabı... Oturup kimselerle dertleşemiyorum. Sabır taşı dayanmaz!..</p></li></ul>
<p>Murat, yavaş yavaş merak etti:</p>
<ul style="list-style:none;"><li>
<p>— Kumarbaz falan mı?</p></li>
<li>
<p>— Kumar erkek işi kardeşim... Benimki ahlaksız... Söylenmez ki...</p></li></ul>
<p>Murat: “Oğlan mı öyleyse...” diye düşünerek belli belirsiz kızardı.</p>
<ul style="list-style:none;"><li>
<p>— Kaç senelik evlisiniz?</p></li>
<li>
<p>— Dört sene... İlk zamanlar iyiceydı. Sonra sonra azdı. Dağlara taşlara yarabbi! Kapı şiddetle açıldı. Hepsi de, avukatlar geldi zannederek baktılar.</p></li></ul>
<p>İki hanım müşteri içeri girdi.</p>
<p>Gayet şıktılar. Bir örnek giyinmelerinden, hemşire oldukları anlaşılıyordu.</p>
<p>Murat, “Sökün etti nisa taifesi!..” diye düşünerek:</p>
<ul style="list-style:none;"><li>
<p>— Buyrun efendim! dedi.</p></li></ul>
<p>Kadınlar evvela yanlış gelmişler gibi durakladılar. Büyüğü -Otuz yaşında kadar olanı, küçüğüne, yirmi üç, yirmi dört gösterene- Fransızca:</p>
<p>— Şaşırdım! dedi. — Sonra Murat’a döndü. Türkçe sordu —: Yeni kâtip siz misiniz?</p>
<p>— &#160;&#160;Evet efendim, buyrun!</p>
<p>— &#160;&#160;Eğer geç kalacaklarsa beklemeyelim.</p>
<p>— &#160;&#160;&#160;Gelirler sanının. Daha gecikmezler.</p>
<p>Birisi inci Hanım’ın yanına oturdu. Öteki bir iskemle aldı.</p>
<p>Murat, bugünkü davaların içinde bunları alakadar edebilecek dosyanın hangisi olduğunu bulmaya çalıştı. Genç hemşire:</p>
<p>— &#160;&#160;&#160;İşiniz uğurlu olsun! diye gülümsedi</p>
<p>— &#160;&#160;Teşekkür ederim efendim!</p>
<p>— &#160;&#160;&#160;Adınız ne siniz?</p>
<p>— &#160;&#160;Murat efendim!</p>
<p>— &#160;&#160;Hukuk’a mı gidiyorsunuz?</p>
<p>— &#160;&#160;Hayır efendim!</p>
<p>— &#160;&#160;Öyleyse şahadetnameniz yok!</p>
<p>— &#160;&#160;Yok efendim!</p>
<p>— &#160;&#160;Vah vah!</p>
<p>Büyük hemşire Fransızca:</p>
<p>— Bıraksana çocuğu rahat! dedi.</p>
<p>Öteki:</p>
<ul style="list-style:none;"><li>
<p>— Ya anlıyorsa!., diye cevap verdi.</p></li></ul>
<p>Büyüğü gayet pişkin Murat’a Fransızca sordu:</p>
<ul style="list-style:none;"><li>
<p>— Bu lisanla görüşüyor musunuz?</p></li></ul>
<p>Murat, bazı bazı yaptığı gibi, anlamazlığa vurdu.</p>
<ul style="list-style:none;"><li>
<p>— Efendim? diye Türkçe sordu.</p></li>
<li>
<p>— Fransızca bilir misiniz demiştim.</p></li>
<li>
<p>— Ben mi? Hayır! Neden sordunuz.</p></li>
<li>
<p>— Sordum. Hiç... Şimdi asansörcüler bile konuşuyorlar da...</p></li></ul>
<p>Murat’ı insan hesabına koymadığı belliydi. Delikanlı: “Alışmak lazım!” diye kendisine cesaret vermeye çalıştı. Samoil Efendi, gazetenin sayfasını açmak için perdeyi indirip yüzünü göstermişti.</p>
<p>Yeni gelenler onu aynı zamanda süzdüler. Beğenmeyerek burun kıvırdılar ve anlayan bulunmadığına tamamıyla emin olarak gayet güzel, gayet işlek bir Fransızca ile serbest serbest görüşmeye başladılar.</p>
<p>Küçük hemşire.</p>
<p>— Benim burada hemen canım sıkılır. Kuyu gibi! dedi.</p>
<ul style="list-style:none;"><li>
<p>— Senin erkek olmayan her yerde hemen canın sıkılır.</p></li>
<li>
<p>— Neden? Erkek yok mu?</p></li></ul>
<p>— &#160;&#160;Hani? Gazete okuyanı mı söylüyorsun?</p>
<p>— Küçük kâtibi... Ne tuhaf kaşları var...</p>
<p>— &#160;&#160;&#160;Ne varmış kaşlarında...</p>
<ul style="list-style:none;"><li>
<p>— Bilmem. Birisi yukarıya kalkık gibi...</p></li>
<li>
<p>— O şimdi moda yavrum! Hepsi öyle yapa yapa kaşlarının birisine yer değiştiriyorlar.</p></li></ul>
<p>— Ağzı da fena değil...</p>
<p>— Neden ağzına indin? Bıyıkları daha hoşuna gitti. Doğrusunu söylesene...</p>
<p>— Hemen alınırsın. Ben bıyık meraklısı değilim!</p>
<p>— Biliyorum... Dişlerine bak kazma gibi... Sapsan...</p>
<p>— Sanlığı cigaradan... — İçini bir tuhaf çekti —: Şimdi gene kızacaksın! Bu cıgara içen erkeklerin öyle bir tadı oluyor ki...</p>
<ul style="list-style:none;"><li>
<p>— Aşifte seni...</p></li></ul>
<p>— Vallaha!. Halbuki tütün esasta o kadar tatlı değil... Neden bilmem.</p>
<p>— Senin saçlarını yolarım...</p>
<p>Küçük kız gülüverdi.</p>
<p>İnci Hanım’ın Frenkçeden canı sıkılmış olmalı ki, ne olursa olsun diyerek sordu:</p>
<p>— Sizin de boşanma davanız mı var hemşire?</p>
<p>Sual daha ziyade büyük hemşireye sorulmuştu.</p>
<p>“Simdi asansörcüler bile Fransızca konuşuyor,” demesine rağmen, gene de dünya üzerinde bu lisanı kendisinden başka bilen yokmuş gibi davranan hanım, hakarete uğramışçasına suratını astı.</p>
<p>— Ben kurtuldum çoktan, dedi. Allah başkalarını da kurtarsın!</p>
<p>— Amin kardeşim... Bir daha mı tövbeler tövbesi...</p>
<p>— Birincisi miydi?</p>
<p>— Hayır... — Bir an tereddüt etli —: Üçüncüsü...</p>
<p>— Üçüncüsü mü? — Güldü —: Kurtulamayacağınıza bahse girerim. Siz evlenmeden yaşayamayan kadınlardansınız... Nafile “amin&quot; dediniz!</p>
<p>— Vallaha aklımda fikrimde yoktu. Köse eniştemi siz bir bilseniz... Aklına koyduğu işi mutlaka yapar. Az mı yalvardım. “Beni dertli halime bırakın! Vallaha kendimi kuyuya atarım!&quot; dedim, “Rahmetliden sonra bana erkek yüzü haram olsun!&quot; dedim.</p>
<p>Küçük hemşire Murat’a bakarak gülümsedi. Bazı Meryem tablolarındaki o ince, o sarışın güzelliğe benziyordu. Kelebek gibiydi, insan dokunsa, hususiyetini teşkil eden yumuşak bal ve ipek gibi renkler elinde kahr zannederdi.</p>
<p>Ablası, şişman kadının derdini hiç merak etmemiş olacak ki kurtulmak için tekrar Fransızcaya başvurdu:</p>
<p>— Gitsek de sonra mı gelsek...</p>
<p>— Ben merdivenleri bir daha çıkamam...</p>
<p>— Peki! Kahve içer misin?</p>
<ul style="list-style:none;"><li>
<p>— Hayır!</p></li>
<li>
<p>— Ben içeceğim. — Çantasından küçük yassı bir tabaka çıkardı. Tabaka altın kaplamaydı. Cıgara aldı —: Kâtip Bey, kibrit bulunur mu?</p></li>
<li>
<p>— Var efendim!</p></li></ul>
<p>Murat, kibarca ateş verdi. <span style="font-style:italic;">Az</span> kalsın:</p>
<ul style="list-style:none;"><li>
<p>— Kahve söyleyeyim! diyecek, Fransızcayı anladığını belli edecekti.</p></li></ul>
<p>Kadın:</p>
<ul style="list-style:none;"><li>
<p>— Mümkün olsa da bir kahve söyleseniz! dedi.</p></li>
<li>
<p>— Hay hay!</p></li></ul>
<p>Zile bastı. Gene ajandası ile meşgul olmaya başladı.</p>
<p>Küçük kız:</p>
<ul style="list-style:none;"><li>
<p>— Kibar çocuk! Gördün mü? dedi, bundan evvelki pek budalaydı.</p></li></ul>
<p>— &#160;&#160;Kibar olduğunu nereden anladın hemen!</p>
<p>— &#160;&#160;Bilmez miyim?</p>
<ul style="list-style:none;"><li>
<p>— Fazla kibarsa... Ben düşünürüm. Bakalım buraya bunu kim almış... Eğer Hayret Bey getirdiyse... Lüzumundan fazla kibar olmalı...</p></li>
<li>
<p>— Ne diyorsun? Sahi...</p></li></ul>
<p>Küçük kız Murat’a bir çeşit hakaretle, hattâ iğrenmeyle baktı. Murat, kendisini var kuvvetiyle zorlayarak zapt edebildi. Söz gayet feci bir mana taşıyordu. İlk fırsatta bu korkunç şüpheden, bu terbiyesiz kadınlan kurtarmaya karar verdi. Ömründe bir daha, bildiği bir lisanı bilmiyor görünmemeye yemin etti.</p>
<p>Çırak gelince, küçük kıza:</p>
<ul style="list-style:none;"><li>
<p>— Şekerli mi olsun? diye sordu.</p></li>
<li>
<p>— Ben içmeyeceğim!</p></li></ul>
<p>— &#160;&#160;&#160;Sizinki efendim?</p>
<p>— &#160;&#160;&#160;Şekerli olsun!</p>
<p>— &#160;&#160;&#160;Siz içmez misiniz?</p>
<p>İnci Hanım sadece su istedi.</p>
<p>Mösyö Samoil içini çeker gibi yavaşça:</p>
<ul style="list-style:none;"><li>
<p>— &#160;&#160;içmem! demişti.</p></li></ul>
<p>Ancak bu kelime üzerine, Murat onun Yahudiliğini ve bu suretle de Fransızca bilmesi ihtimalini düşündü. Hemşirelere karşı duyduğu öfke bir misli arttı.</p>
<p>İşin içinden nasıl çıkacağını, şüpheye düşen namusunu nasıl temizleyeceğini düşünüyordu ki, kapıyı Yordanidis açtı:</p>
<ul style="list-style:none;"><li>
<p>— Bir dakika gelir misiniz lütfen! dedi.</p></li></ul>
<p>Murat az kalsın kalkıyordu. Yalanını bu anda meydana çıkarmaya cesaret edemeyerek aptal bakışlarla bakakaldı.</p>
<p>Büyük hemşire:</p>
<ul style="list-style:none;"><li>
<p>— Fransızca bilmiyor, mösyö! dedi, ne istiyorsanız bize söyleyin.</p></li>
<li>
<p>— Bilmiyor mu?</p></li>
<li>
<p>— Evet!</p></li></ul>
<p>Yordanidis gözlerini kıstı, yutkundu. Sonra güzel gülümsemesiyle dişlerini göstererek:</p>
<ul style="list-style:none;"><li>
<p>— Sahi nerden bilecek zavallı, dedi, lütfen kendisine söyleyin. Biz bitişik yazıhanede oturuyoruz. Patronum kendisiyle görüşmek istiyor.</p></li>
<li>
<p>— Patronunuz Türkçe biliyor mu?</p></li>
<li>
<p>— Ortağı bilir.</p></li>
<li>
<p>— Peki! — Murat'a döndü —: Bitişik yazıhanede oturuyorlarmış. Patronu sizinle görüşmek istiyormuş</p></li>
<li>
<p>— Ben bilmem... Ne yapalım?..</p></li></ul>
<p>— &#160;&#160;Orada bir Türkçe bilen varmış...</p>
<p>— &#160;&#160;Pekâlâ şimdi oldu</p>
<p>Dışarı çıkıp kapıyı çekti.</p>
<p>Yordanidis:</p>
<p>— Bunlar ne numara! Arkadaş! diye fısıldadı, sende iş çokmuş...</p>
<p>— Sorma! Bir kere “bilmem&quot; dedim. “Ne konuşacaklar bakalım!” diye... Bir daha tövbeler tövbesi...</p>
<p>— &#160;&#160;Seni beğenmediler mi?</p>
<p>— &#160;&#160;&#160;Bilakis pek kibar buldular.</p>
<p>— &#160;&#160;Daha ne istiyorsun!</p>
<ul style="list-style:none;"><li>
<p>— Efendim, alışmak meselesi... Ben bu kadar kibarlığı ne becerebilirim, ne de becermeye kalkarım...</p></li>
<li>
<p>— Kibar demeye de kızıyor Allah’ım! Daha evvel bilseydim, patrona söylerdim. Haydi gel! Seni bir methettim ki... Patron meraklandı. Elini su bardağına götürünce müsaade ister kalkarsın. Usulümüz böyle.</p></li></ul>
<p>— Su bardağına mı?</p>
<ul style="list-style:none;"><li>
<p>— Evet göreceksin ya!..</p></li></ul>
<p>Murat, bitişik yazıhaneye ilk defa giriyordu. Kapı, küçük, daracık bir koridora açılıyor, bir bekleme sırası, burasını bir kat daha daraltıyordu. Yordanidis’in kitabet odası sağdaydı. Koridorun tam karşısında bir kapı, bir de solda başka bir kapı vardı. Karşıdaki kapı asıl patronun yazıhanesine açılıyor, bu yazıhaneye Yordanidis’in odasından ikinci bir kapı ile de girilebiliyordu. Yordanidis işle bu ikinci kapıyı vurdu. Cevap beklemeden açtı.</p>
<ul style="list-style:none;"><li>
<p>— &#160;&#160;işte! diyerek Murat’a yol verdi.</p></li></ul>
<p>Oda bir bölme ile ikiye ayrılmıştı. Arada kapı kanadı yoktu. Koyu kahverengiye boyanmış bölmenin önünde bir masa vardı. Patron burada oturuyordu. Murat’a ilk bakışta nedense, Ingiliz tebaası oluşu yalan gibi geldi. Zayıftı ama, sanki bütün Ingilizler ve onlarla tebaalık alakası bulunanlar uzun boylu olmaya mecburmuşlar gibi, bu adam bilakis kısaydı. Yeşil kirpiksiz gözleri, saçları tamamıyla dökülmüş yuvarlak kafasıyla bir yerli insana benziyordu.</p>
<ul style="list-style:none;"><li>
<p>— Bonjur Mösyö! diye elini uzattı, Fransızca görüştüğünüzü söylediler.</p></li>
<li>
<p>— Evet!</p></li>
<li>
<p>— Lütfen oturunuz. Memnun oldum. Bizim ufak tefek işlerimiz oluyor, yardımınızı esirgemezseniz seviniriz.</p></li>
<li>
<p>— Becerebilirsem hayhay!</p></li>
<li>
<p>— Çalıştığınız işlerin aynıdır. Bazı vekâletname suretleri isteriz. Bazı diplomaların tercümelerinden de suretler çıkarılır.</p></li>
<li>
<p>— Hay hay! Ugraşınm Mösyö!</p></li>
<li>
<p>— Teşekkür ederim. Yordanidis işleri öyle hazırlar ki sizin yazıhanenin iş sırasını bozmamış oluruz. Zaten Hayret Bey dostumdur. Bir mahzur görmez sanının. Aynca ben kendisiyle görüşeceğim...</p></li></ul>
<p>Bu sırada telefon çaldı. Adam telefonla konuşurken Murat etrafa baktı. Köşede ince kâğıtlara kopya çıkarmak için kullanılan siyah kollu bir sıkıştıncı vardı. Bundan başka, gerek oda, gerek patronun masası şaşılacak kadar boştu. Masada bir yazı makinesi duruyordu. Bu makine, herhalde, yazı makinelerinin ilk icadında yapılmış numuler- dendi. Murat bir eşini henüz hiçbir yerde görmediğine emindi. İşte yalnız bu yazı makinesi, sahibinin Ingilizliğini meydana koyan bir maddi anane delili sayılabilirdi. Masada makineden başka, yarısına kadar dolu bir su bardağı duruyordu.</p>
<p>Bu yanın bardak su Murat’a eczah imiş, yahut burada bir tehlikeli hasta varmış da, öldürücü krizler geldiği zaman bu suyun yardımıyla bir meçhul hap yutar, kurtulurmuş gibi bir şeyler düşündürdü.</p>
<p>Patron İngilizceyi, dişlerinin arasından, tane tane konuşuyordu. İki kere fakat her defasında, derin hesaplar yapmış gibi düşünerek:</p>
<p>— Yes! dedi. Telefonu kapattı, pardon, diyerek Murat’a gülümsedi, sonra...</p>
<p>Vilayette yabancı diplomaların, vekâletnamelerin mühürlerini tasdik eden bir makam var. Yordanidis size orasını gösterir. İcabında vekâletname, diploma asıllarının mühürlerini oradaki numu-lerle karşılaştınp tasdik ettirirsiniz. Bunlar için sizden evvelki arkadaşlara birer küçük ücret veriyorduk. Değersizdir bilirim. Fakat bu-günkü imkânlar daha fazlasına müsaade etmiyorlar.</p>
<p>— Rica ederim... Komşuyuz! Birbirimize yardım etmeye mecburuz. Ücret olmasa da ben elimden geldiği kadar faydalı olmaya çalışının.</p>
<p>— Nerede okudunuz?</p>
<p>— Galatasaray'da...</p>
<p>— İyi mektep. İyi talebe... Teşekkür ederim efendim... Görüştüğümüze memnunum. — Elini bardağa uzattı. —: Hayret Bey’e sevgilerimi söyleyebilir misiniz?</p>
<p>— Hayhay! Müsaadenizi rica edeyim. Bir sürü müşteri var ki...</p>
<ul style="list-style:none;"><li>
<p>— Güle güle...</p></li></ul>
<p>Yordanidis kapıyı kapattıktan sonra Murat’a sevinçle elini uzattı:</p>
<ul style="list-style:none;"><li>
<p>— Ortak olduk, diye fıkır fıkır güldü. Patron sizi beğendi.</p></li>
<li>
<p>— Nerden belli?</p></li>
<li>
<p>— Çok şeyden belli. Bir kere mektebi sordu ki, ben yedi senedir yanındayım, bu üçüncü defa vuku buluyor. Her halinden anladım canım... İyi...</p></li></ul>
<p>Murat, Yordanidis’in odasını acele gözden geçirdi. Patronun makamına nazaran burası on kere daha şıktı. Hele son sistem Amerikan yazı makinesi, içerdeki korkunç eskiliğin sebebini büsbütün anlaşılmaz hale getiriyordu.</p>
<p>Yordanidis, Murat’ı kapıya kadar kolu omzunda getirdi. Kapıda kulağına fısılladı:</p>
<p>— Aklında bulunsun! Pazar günleri burası senin garsoniyer. Cuma günleri sizin yazıhane benim garsoniyer.</p>
<p>— Ne demek?</p>
<p>— Anlamadın mı? Pazar günleri bizim patronlar olmaz, cuma günleri seninkiler...</p>
<p>— &#160;&#160;Sahi! Birader Mösyö Yordanidis, kadın meselelerinde hakikaten doktor</p>
<p>imişsiniz!</p>
<p>— &#160;&#160;Operatör-doktor!</p>
<p>— &#160;&#160;Evet!</p>
<p>— &#160;&#160;Şimdi bir imtihan daha kaldı.</p>
<p>— &#160;&#160;Nedir?</p>
<p>— Öğle üzeri bira imtihanı... Oradan da tam numara alırsanız...</p>
<p>— &#160;&#160;Gayret ederim. Bir şartı var mı? Benim bilmediğim!..</p>
<p>— &#160;&#160;içeceğiz. Sarhoş olmayacağız.</p>
<p>— &#160;&#160;Pek zor ama, uğraşırım... Pek zor!</p>
<p>— &#160;&#160;&#160;Zor tabi... Allah yardımcınız olsun!</p>
<p>— &#160;&#160;Amin!..</p>
<p>Mösyö Samoil, gazeteyi bitirmişti. Eski perişan bir deftere, tutulmasına imkân kalmamış gibi görünen mini mini bir kurşun kalemle bir şeyler kaydediyordu... Rakamlar, tabi... Murat henüz Yahudi’den bir şair görmemişti ki...</p>
<p>İki hemşire Çelil Bey’in müşterisiydi. Tesadüfen evvela Çelil Bey geldi. Âdeti olduğu üzere:</p>
<p>— Vay efendim! diye haykırarak içeri girmiş, haykırmayı hiç kesmeden, müşterilerini hemen göndermişti. İstida ve layiha müsveddelerini evde hazırladığı, avukatlıkta henüz konsültasyon usulü pek yerleşmediği ve tezcanlılığı yüzünden müşterileri böyle ayak üzeri savdığı için Murat, Çelil Bey’in akşama kadar ne işle meşgul olduğunu bir türlü anlayamıyordu. Zaten yazıhanede pek oturduğu da yoktu.</p>
<p>— Arayan olursa öğleden sonra adliyeye gelsin, yahut akşamüstü burada buluşalım! diyerek çıkıp gidiyordu.</p>
<p>Zaten pek mecbur kalmadıkça celse saatlerini ikisi de öğleden sonraya koyduruyorlar, ancak İstanbul Adliyesi’nde olmayıp mesela Beyoğlu, Beşiktaş, Kadıköy, Üsküdar mahkemelerindeki işlerini sabahlan görüyorlardı.</p>
<p>Hayret Bey, dört gün içinde Murat’a iki layiha dikte ettirmişti.</p>
<p>Çelil Bey, yazıhanede on dakika dursa, saatlerce taş taşımış gibi yoruluyor, sanki dinlenmek için müşterilerinden ve kendi tabiriyle “dükkânından” firar ediyordu. Buna mukabil Hayret Bey, yazıhaneye âdeta bitap gelmekte, kapıdan girer girmez, üzerindeki yorgunluğu nasılsa atıp zindeleşmekteydi. Onu da aksine, yazıhanede bulunmak, müvekkilleriyle uzun uzadıya görüşmek dinlendiriyor gibiydi. (Bunun iki istisnası vardı ki Murat az zamanda öğrendi.)</p>
<p>O gün Hayret Bey, Çelil Bey gittikten sonra geldi.</p>
<p>Bekleyenleri başıyla nazikâne selamlayıp geçti.</p>
<p>Böylece kâtibini herkesten evvel görür, telefon bekleyenler varsa evvela onlarla görüşür, sonra müvekkillerini geliş sırasıyla kabul ederdi.</p>
<p>Murat, patronunun arkasından yazıhaneye girdi:</p>
<p>— Ne var ne yok? sualine:</p>
<p>— &#160;&#160;&#160;&#160;Telefon eden olmadı efendim, dedi, bitişikteki avukat arkadaşınız</p>
<p>sevgilerini söylememi bildirdi.</p>
<ul style="list-style:none;"><li>
<p>— Teşekkür ederim. Bir işleri olursa yaparsınız. Bizce bir mahzuru yoktur. L'abi bizim işlerimizi aksatmamak şartıyla...</p></li>
<li>
<p>— Tabi efendim.</p></li>
<li>
<p>— Ve tabi ücret mukabilinde... Zaten ücretsiz yaptırmazlar. Sıra kimde?</p></li>
<li>
<p>— O fukara Yahudi’de efendim.</p></li>
<li>
<p>— Hangi fukara Yahudi. Samoil mi?</p></li>
<li>
<p>— Evet efendim!</p></li></ul>
<p>Hayret Bey, gözlüklerinin üzerinden kâtibine sahici bir hayretle baktı:</p>
<ul style="list-style:none;"><li>
<p>— Bir insanın sizce zengin sayılması için servetinin hangi rakamla başlaması lazım? diye kâtibini ürkütmemeye çalışarak sordu.</p></li></ul>
<p>Murat, derhal şüphelendi ve maksadı anlamamış görünerek:</p>
<p>— Mesela yüz bin lira! diye zenginlik başlangıcı saydığı hakiki rakamın on mislini söyledi.</p>
<p>— Öyleyse azizim, bizim Samoil Efendi, sizin hesapla sekiz, dokuz misli zengin...</p>
<p>— Aman efendim! Yani milyoner mi?</p>
<p>— Evet! Tam rakam bu civardadır...</p>
<p>— O kıyafet... O hal... Bir tek simit yedi. Acıdım da... Çay ısmarlamayı akıl etmediğime üzüldüm.</p>
<p>— Ismarlasanız içerdi ve size birçok dua ederdi. Meşhur madeni eşya fabrikasının, Beyoglu’nda üç tane muazzam apartmanın, müteaddit dükkânların sahibidir! Şimdi oğluna bir kontrplak fabrikası açmayı düşünüyor. Bazı ecnebi şirketlerde de mühim sermayesi işler. Evet, acınacak bir adamcağızdır. Otuz beş lira maaşla çalışan bir kâtibin merhameten ısmarlayacağı çaya bile muhtaç!.. Sakın bir daha işin esasını öğrenmeden merhamet etmeye kalkmayın. Haydi getirin şu mendeburu! Pardon! Mendebur sözü kendisine aittir. Bizim için en kıymetli müşteri! Ücreti dolgun ve peşin verir. Garazı sarışınadır.</p>
<p>Murat, dışarı çıktı:</p>
<ul style="list-style:none;"><li>
<p>— Buyrun Mösyö Samoil! diye yol verdi.</p></li>
<li>
<p>— Mersi oğlum!</p></li></ul>
<p>İçerde az durdu. Hayret Bey, bu kılıksız milyoneri kapıya kadar getirdi. Onu selametlerken, İnci Hanım’a da:</p>
<ul style="list-style:none;"><li>
<p>— Buyrun! demişti.</p></li></ul>
<p>Samoil Efendi, kâtiple yalnız kalmasından bilistifade, kurnaz Yahudi gözleriyle delikanlının yüzüne bakarak Fransızca sordu:</p>
<ul style="list-style:none;"><li>
<p>— Kadınların gevezeliğine ne dersiniz yavrum?</p></li>
<li>
<p>— Terbiyesizliğine deyiniz!</p></li>
<li>
<p>— Bence gevezelik terbiyesizlikten daha büyük bir suçtur da... Aldırmayın! Bir daha da bildiğiniz bir lisanı bilmiyor görünmeyin. Eğer size fena söylenmesini istemezseniz...</p></li></ul>
<p>— Peki, siz nereden anladınız?</p>
<p>— Fransızcayı bildiğinizi mi? Onlar konuşurken bizzat kendi yüzüne bakmış olsaydınız, siz bile bu lisanı bildiğinizi anlardınız. Biraz şüphe bile kalmış olsa, sizi çağıran delikanlının tabii hitabı, işi meydana koyardı. — İhtiyar adam gülerek içini çekti —: Ne çare ki böyle gevezeler bakacakları yerde konuşurlar. . — Gözlerinden bir tebessüm geçti —: Lakın küçük yosma fena değil... Sizi beğenmemiş de sayılmaz... Mutlaka öç alacaksınız kabil gibi görünüyor...</p>
<ul style="list-style:none;"><li>
<p>— Hayır! Öç almayı düşünmedim ama... Bir daha bildiğim lisanı bilmiyor görünmeye tövbe ettim.</p></li></ul>
<p>— İşi eğlence olarak kabul ederseniz tatlı bir şeyden kendinizi mahrum etmiş olursunuz. Size biraz evvel verdiğim nasihata kulak asmayın. Ben de aynı suretle davrandım. Söz bana dönseydi, benim için kimbilir neler söylerlerdi. Bereket versin, gençlerin bulunduğu yerde, kadınlar ihtiyarlarla velev kı eğlenmek için de olsa meşgul olmuyorlar. Gençliğimde fark etmedim ama, bu da bir fukaralık imiş... Bu maceranın nasıl bittiğini merak edeceğim! Eğer öç almaya karar verir, bir neticeye de vanrsanız, sırrınızı bu ihtiyar adamcağızdan saklamayın! Ama bilmem ki, buna öç almak kadar sevap işlemek de denir mı?</p>
<p>Elini birisine öfkelenmiş gibi sallayarak çıktı.</p>
<p>*</p>
<p>Mösyö Yordanidis, Matmazel Şarlot’u ilk tanıdığı adama gıyaben “baş belası” diye takdim ettiği halde, onunla övündüğünü de saklamaya lüzum görmüyor, bunu her sözüyle belli ediyordu.</p>
<p>Murat, hele sekiz ayrı milletin birleşmesinden meydana geldiğini hesapla çıkardıkları kızı pek merak etmişti.</p>
<p>Görür görmez, gerek giyinişini, gerek hareketlerini ve gerekse kusursuz güzelliğini pek beğendi. Şarlot sahiden melezdi. Esmerliğini Ispanyollardan, saf bakışlı mavi gözlerini İsveçlilerden, vücudunun en küçük kımıldanışında hissedilen kadın hassasiyetini Fransızlar- dan, hasılı, saçını, ellerini, sesinin ahengini bir başka milletten almış, hepsini birbirine hiç yadırganmayacak şekilde kaynaştırarak insanın nefesini kesecek bir terkip meydana getirmişti.</p>
<p>Murat’ın elini eski bir ahbap gibi sıktı. Kederlenmiş gibi:</p>
<p>— &#160;&#160;Demek yenildiniz Mösyö! dedi.</p>
<p>— &#160;Öyle memnunum ki Matmazel!</p>
<p>— Yenildiğinize mi?</p>
<p>— Evet! Başka türlü sizinle tanışmak saadeti kimbilir ne kadar gecikirdi.</p>
<p>— Mersi! Üç gündür bizim efendi... — “Efendi&quot;yi Türkçe söylüyordu —: Sizden bahsediyor. Âdetidir de kulak asmam! Herkesle hemen samimi olur. — Yordanidis’e döndü —: Rica ederim, dedi. Murat Bey’den bazı şeyler öğrenebilirsiniz. Mesela, hangi hususta olursa olsun, yenilmeyi bu kadar centilmence kabul etmeyi mutlaka öğren...</p>
<ul style="list-style:none;"><li>
<p>— &#160;&#160;iyi ama ruhum! Bu yenilmedi ki... Hile yaptı!</p></li></ul>
<p>Matmazel Reçina güzel gözlerini merakla kırpıştırdı.</p>
<p>— &#160;&#160;Kime? Nasıl hile?</p>
<p>— &#160;&#160;Kime olacak! Size elbette!</p>
<p>Murat:</p>
<p>— &#160;&#160;Rica ederim! İnanmayın! dedi.</p>
<p>Yordanidis hiç umursamadan izahat verdi:</p>
<p>— &#160;&#160;&#160;&#160;Halbuki Yahudiler açıkgöz olurlar, diye duyarım. Siz sakın val- denizin</p>
<p>oyununa kurban olmayasınız Reçina!</p>
<ul style="list-style:none;"><li>
<p>— Ne gibi?</p></li>
<li>
<p>— Olur ya pederiniz meşgulken... Bir ufacık kabahat...</p></li>
<li>
<p>— Siz neler söylüyorsunuz... Baksanıza Şarlot!</p></li>
<li>
<p>— Hele bir anlayayım da bakarım elbette!.. Ne olmuş?</p></li>
<li>
<p>— Bu lirayı kazandım diye seviniyor sevgilim. Bir de baktım ki Murat Bey’in önünde bir gazete... Hem de dikkatle katlanmış bir gazete... Katladığı yer ne yazıyor bilin bakalım! “Bugün Nisanın bir’i. -Aldanmamaya gayret edin!- işte böyle bir şey!</p></li></ul>
<p>Reçina Murat’a baktı:</p>
<ul style="list-style:none;"><li>
<p>— Anlayamadım.</p></li>
<li>
<p>— Hayır! Matmazel! Uydurur... Siz beni yere vurdunuz! Gelecek sene acısını mutlaka çıkaracağım!</p></li>
<li>
<p>— Olmadı. Eğer böyleyse... Masrafın elli kuruşuna iştirak edeceğim...</p></li></ul>
<p>Yordanidis keyifle güldü...</p>
<ul style="list-style:none;"><li>
<p>— Fena etmezsiniz... Doğrusu bu! Sizin elli kuruş, biralara bir başka lezzet verecek... Az kalsın unutuyordum. Bakınız $arlot, sevgilim... Bugün bira içmekte tamamıyla serbestim!</p></li>
<li>
<p>— Neden?</p></li>
<li>
<p>— Mösyö Murat'la iddiaya girdik!</p></li>
<li>
<p>— Ne olacak?</p></li>
<li>
<p>— Hangimiz daha evvel sarhoş olacağız diye...</p></li></ul>
<p>— Yok canım! — Murat'a döndü —: Bizim efendiden evvel sarhoş olabilmeniz için bir kahve fincanı bira ile masanın altına devrilmeniz lazımdır... Çünkü bizim efendi, iki kahve fincanı ile tamamdır!..</p>
<p>Yordanidis:</p>
<p>— Görürüz! diye kabardı.</p>
<p>Murat özür diledi:</p>
<ul style="list-style:none;"><li>
<p>— Maalesef bu keyifli maçı bugün kabul edemeyeceğim. Saat bir buçukta adliyede bulunmaya mecburum!</p></li>
<li>
<p>— &#160;&#160;işte bu olmadı! Durunuz bakayım! Sakın şu mesele mi?</p></li></ul>
<p><span style="font-weight:bold;font-style:italic;">'Jierruil</span><span style="font-weight:bold;"> Tulıir</span></p>
<p>Kızlar:</p>
<ul style="list-style:none;"><li>
<p>— Hangi mesele? diye sordular.</p></li></ul>
<p>Yordanidis, bir mühim şey keşfetmiş gibi ciddileşti:</p>
<ul style="list-style:none;"><li>
<p>— Bunun bugün bir marifeti daha var matmazeller, dedi. Esasını öğrenemedim. Düşünüyordum. Şimdi bizi hemen bırakıp savuşmak istemesinden galiba bir netice çıkaracağım! Yalnız siz de bana yardım etmelisiniz!</p></li>
<li>
<p>— Neymiş?</p></li>
<li>
<p>— Nasıl yardım?</p></li>
<li>
<p>— Efendim! Bu bey, bugün bir numara daha yaptı. Şimdi lütfen sualime dikkat edin. Düşünerek cevap verin. Murat Bey denilen bu emsalsiz sahtekâr Fransızcayı nasıl görüşüyor?</p></li>
<li>
<p>— Fransızcayı nasıl mı görüşüyor? Çok güzel!</p></li>
<li>
<p>— Sizce Matmazel Reçina?</p></li>
<li>
<p>— Fevkalade...</p></li>
<li>
<p>— Peki! Eğer size dersem ki Fransızcayı bu kadar güzel, bu kadar fevkalade konuşan adam, gene bu sabah Fransız lisanını bilmediğinden benimle anlaşmak için bir tercüman aradıysa...</p></li>
<li>
<p>— Siz neler söylüyorsunuz kuzum? Demedim mi? işte ikinci bardakta sarhoş oldu.</p></li>
<li>
<p>— Hayır sevgilim sarhoş değilim... Hani bir kadın var. Bir kere Garden Bar’da rastlamıştık. Seninle biraz konuşmuştu da ben “Gözlerini hiç beğenmedim” demiştim. Sen de kahkahalarla gülmüştün. Hatırlıyor musun?</p></li></ul>
<p>— &#160;&#160;Hayır!</p>
<p>— &#160;&#160;Olmaz! Hatırlayacaksın... Gözleri hoşuma gitmeyen kadın... Bir Türk</p>
<p>kadını... Yanında o gece de sarı saçlı bir kız vardı. Erkek gibi bir kadın.</p>
<p>— Durunuz! Sakın Adalet Hanım olmasın!</p>
<p>— Tamam! Adalet Hanım... O gece de söylemiştiniz.</p>
<ul style="list-style:none;"><li>
<p>— Peki!</p></li>
<li>
<p>— &#160;&#160;işte Adalet Hanım bunların müşterisidir. Yanında bir sarı saçlı kızla beraber gelmişler. Bu nedenle Fransızca bildiğini saklamış. Ben kendisini bir iş için çağırmaya gittim. Fransızca söyleyince kadın bana ne dese iyi? “Fransızca bilmiyor,” dedi. Sonra da aramızda tercümanlık etti.</p></li>
<li>
<p>— Bundan ne çıkar?</p></li>
<li>
<p>— İşte şimdi de bizi hemen bırakıp gitmek istediğine göre...</p></li>
<li>
<p>— Hayır! Mösyö Murat’ın hangi sebeple öyle hareket ettiğini bilemem. Yalnız bizi erken bırakması Adalet Hanım için olamaz.</p></li>
<li>
<p>— Neden?</p></li>
<li>
<p>— Çünkü... Olamaz. — Bir tuhaf güldü. Reçina’ya göz kırptı —: Adalet Hanım’ı sen de bilirsin dedi. Murat Bey de bilir belki... Onu tanımayan yoktur. Meşhur randevucu Adalet... Bir adı da Zampara Adalettir.</p></li></ul>
<p>Murat merakla sordu:</p>
<p>— Nasıl dediniz efendim?</p>
<p>— Şu halde bilmiyorsunuz! Randevuculuğu kadar seviciliği de meşhurdur. Şimdiki dostu Kadriye... San saçlı bir kız değil mi?</p>
<p>— Adını bilmiyorum. Sarı saçlı. Evet!</p>
<ul style="list-style:none;"><li>
<p>— Şimdi onu seviyor — Yordanidis’in yanağını okşadı —: İşte bu sebepten onların Murat Bey’le bir alakası olamaz anladın mı?</p></li>
<li>
<p>— Peki ama... Daha kendisi de pek güzel... O kadar yaşlı da sayılmaz!</p></li></ul>
<p>— Zevk meselesi tontonum! Bir de mazareti var. Diyor ki: “Nasıl olsa ihtiyarlayacağım. Bir gün erkekler beni bırakıp gidecek. O gün param olsa da, param sayesinde kendime erkek bulsam, bulduğum oğlan, “Aman şu kocakarıyı atlatsam da sevgilime gitsem!” diye kıvranır! İyisi mi, erkek denilen hodkâm mahluku şimdiden unutayım!&quot; Bir fikir! Ne dersiniz!</p>
<p>Murat tereddütle konuştu:</p>
<p>— Hastalık... Şimdi biraz rahatladım.</p>
<p>Reçına:</p>
<p>— Benim böyle çapraşık fikre akhm ermez! dedi.</p>
<p>Şarlot:</p>
<ul style="list-style:none;"><li>
<p>— Benim de, diye güldü, mamafih mesele sade fikir meselesi değil... Kendisi daha pek körpe iken Aryeta’nın eline düşmüş. Senelerce onunla dost yaşadılar. Öğrendiğini satıyor. Aryeta’yı bilirsin değil mi?</p></li></ul>
<p>— Bilmez miyim?</p>
<p>Reçina bu cevabı “Yürümeyi bilirim” der gibi söylemişti.</p>
<p>Murat, Adalet Hanım’ın mahiyeti ile beraber Şarlot’un ve Reçi- na’nın randevucu kadınlar üzerindeki bilgilerini de öğrenmiş olduğuna sevindi.</p>
<p>Saat biri çeyrek geçiyordu. Müsaade istedi.</p>
<p>O senenin 1 Nisan’ında Murat için enteresan şeyler öğrenmek mukadder olmalı ki, adliyede kendisini bir başka acayiplik bekliyordu.</p>
<p>inci Hanım’ın işi basit bir boşanma davası olduğu halde, tıpkı cebren ırza geçmek celselerinde yapıldığı gibi, Reis salonu boşaltmış, dinleyicileri dışarı çıkartmıştı.</p>
<p>Murat, bundan bir şey anlayamadı. Kadının gerdan şişirerek derdini yanamamaktan ayrıca şikâyet etmesini hatırladı. Büsbütün meraklandı.</p>
<p>Nihayet dayanamadı. İşlerini bitirip çıkarlarken Hayret Bey'e bu ciheti sordu:</p>
<p>Avukat, gayet tabii bir şeyden bahsediyor gibi:</p>
<p>— Sahi, sen bilmezsin, dedi, kocası mahbubperest galiba... Gayn tabii tekliflerde bulunmuş... Boşanma sebebidir. Davayı kazanacağız! Doğru yazıhaneye gidersin. Benim biraz işim var. Temyiz layihası bugün biler mi?</p>
<p>— Evet!</p>
<p>Ayasofya Camii’nin minarelerinde müezzinler &quot;Allah’u Ekber!” diye kıyameti koparıyorlardı.</p>
<p>Cuma günü yazıhane kapalı olduğu halde Murat, Yordanidis’lerin bazı işleri için, öğleden sonra hana uğradı.</p>
<p>Odabaşının üç yaşındaki oğluna bir küçük teneke otomobil aldı alalı kattaki itibarı artmıştı. Adamcağız anahtarı koşturdu:</p>
<ul style="list-style:none;"><li>
<p>— Kahve arkandan gelir Murat Efendi! diye gülümsedi, şekerli öyle ya?</p></li>
<li>
<p>— Şekerli... Bizim aslan ne yapıyor?</p></li>
<li>
<p>— Oğlan mı? Ellerini öper, iyidir.</p></li>
<li>
<p>— Dediğim gibi... Oğlan kısmına fiske vurulmayacak. Annesine böyle tembih et! Benim yeğeni korkak edersiniz... Sonra keyfinize...</p></li></ul>
<p>Yazıhanenin kapısını açtı. Yordanidis’e geldiğini haber vermeden evvel, patronların masalarını düzeltmeye karar vermiş, bunu, dün kendilerine de söylemişti.</p>
<p>Tetkik için çıkanlmış dosyalarla kanun ciltlerini yerlerine koydu. Lüzumsuz kâğıtları desteledi. Okunup cevap verilmiş mektupları çekmecelerdeki yerine yerleştirdi.</p>
<p>Daktiloyu da hazırladıktan sonra Yordanidis’e baktı.</p>
<p>Rum delikanlısı hani hani yazıyor, çalışırken bir kat daha sevimli oluyordu.</p>
<p>— Geldin mi kardeş! İyi! diye dalgın dalgın gülümsedi:</p>
<p>— Burada mı oturalım, sizde mi?</p>
<ul style="list-style:none;"><li>
<p>— Sen bilirsin!</p></li>
<li>
<p>— Burada oturalım. Gelen giden olur.</p></li>
<li>
<p>— Peki!</p></li>
<li>
<p>— Kahveleri söyledin mi?</p></li>
<li>
<p>— Hayır.</p></li>
<li>
<p>— İşte bunu beğenmedim... Marko!</p></li></ul>
<p>Karadağlı ihtiyar hademe, her zamanki gibi beyaz bıyıklarını aşağı çekerek — Bu onda bir çeşit önünü ilikleme hareketiydi —: göründü.</p>
<ul style="list-style:none;"><li>
<p>— Bize iki kahve söyle... Dur, nereye? Bir de kendine söyle... Haydi!</p></li>
<li>
<p>— Eyvallah!</p></li>
<li>
<p>— Şimdi şuraya otur bakalım... İşte gazeteler...</p></li></ul>
<p>— Daktiloyu getirsem de bir taraftan başlasam.</p>
<p>— Sahi! Ben böyle şeyleri hiç düşünemem! İşini bitirince ne yaparız bilir misin?</p>
<p>— &#160;&#160;&#160;Hayır!</p>
<p>— &#160;&#160;&#160;Nereden bileceksin? Şarlot gelecek. Sana bir sürpriz var.</p>
<p>— &#160;&#160;Ne gibi?</p>
<p>— &#160;&#160;Söylememeye söz verdim.</p>
<p>— Sana bunun kolayını öğreteyim mi? Belki bir gün mühim bir yerde lazım olur.</p>
<p>— Neyin kolayını?</p>
<p>— Söylememeye söz verdin! Canın da ille söylemek istiyor. Hem sözünü tutup hem de canının istediğini yapmak, pekâlâ kabildir.</p>
<p>— Nasıl?</p>
<p>— Mesela: Söyleyeceğin şeyi beş kısma ayırırsın. Dördünü söylersin. Bir tanesini ahkoyarsın.</p>
<p>— İyi vallaha!.. Hiç aklıma gelmemişti.</p>
<p>— Değil mi? Yemin etsen başın agnmaz! Mamafih mademki Matmazel Şarlot ille sürpriz yapmak istiyor, söyleme...</p>
<p>— Esasını ben de bilmiyorum. Bilsem hiç duramam... Sen o gün lokantadan kalkınca arkadan bir müddet konuştuk. Kızlar seni eglen- celi adam buldular. Yalnız benim Şarlot korkaklığını ayıpladı.</p>
<ul style="list-style:none;"><li>
<p>— Neyimi? Anlayamadım?</p></li>
<li>
<p>— Korkaklığını...</p></li>
<li>
<p>— Nereden anlamış. O kadar da gayret ettim.</p></li>
<li>
<p>— &#160;&#160;“Korkak olmasa, bizi bırakıp acele gitmezdi. $u halde patronlarından pek korkuyor!” dedi.</p></li>
<li>
<p>— Doğru söylemiş. Keşke giımeseydim... Beni müdafaa etmedin mi?</p></li>
<li>
<p>— Cesaret meselesinde laf söyleyemem. Kız benim patronlardan korkmadığımı iyi bilir. Lâkin gürültüyü sevmediğimi de bilir...</p></li>
<li>
<p>— Öyleyse, bana bir ceza mı tertip edildi. Yoksa cesaret vermek için tecrübe.edilmiş bir usul mü tatbik edilecek?..</p></li>
<li>
<p>— Bilmem! Yalnız, şu kadarını söyleyeyim! Yalnız kalınca “Murat Bey Reçina ile arkadaş olsalar, nasıl?&quot; dedim, işte o zaman “Benim bir sürprizim var. İşi berbat edersen sonra karışmam! Yahudi kızlan erkeklerle paralarının hatın için konuşurlar. Sonra Reçina’nın huyunu ben sevmiyorum,&quot; dedi.</p></li></ul>
<p>— Pek hoş! Elin kızı sanki razı oldu da... Bizim taraf beğenmiyor!</p>
<p>— Neden razı olmayacakmış. Yalnız, sonra düşündüm de... Bir mahzuru var! Aynı yerde çalışmak iyi değildir.</p>
<p>— Neden?</p>
<p>— Bir kere çabuk usanırsın. Bazı kaçamak yapmak lazım olur. Buraya birisi gelir. Hasılı, tatsızlık çıkar.</p>
<p>Murat, Yordanidis’in ciddiyetine uzunuzun güldü. Şaka ediyor gibi:</p>
<p>— Zaten olmaz Mösyö Yordanidis, dedi, benim böyle işlere girişecek zamanım değil...</p>
<ul style="list-style:none;"><li>
<p>— Anlayamadım. Böyle işlere kırk yaşınızdan sonra mı girişeceksiniz’</p></li>
<li>
<p>— Hayır<sup>1</sup> O manada söylemedim. Hiçbir surette lüzumsuz masraf etmek istemiyorum.</p></li>
<li>
<p>— &#160;&#160;1yı ama, azizim, bu senin elindeki bir iş sayılmaz. Daha şimdiden ben Reçina’nın niyetini beğenmiyorum. Reçina yaman kızdır. Bir kere aklına koyarsa hapı yutarsın<sup>1</sup></p></li>
<li>
<p>— Hiç de yutmam! Sana devrederim. Operatör doktor olduğun için...</p></li>
<li>
<p>— Sakın ha! Sakın bana güvenme! — Bir an tereddüt etti. Sonra kederle içini çekti —: Bir kere denemedim mi sanıyorsun! Bir tokat attı. Koca han tepeme yıkıldı zannettim.</p></li>
<li>
<p>— Yok canım! Şarman!</p></li>
<li>
<p>— Hem de ne şarman! Bir de üstelik, “Şarlot’a söyleyeceğim!&quot; diye tutturdu. İki çift ipek çorap aldım da vazgeçildim!</p></li>
<li>
<p>— Arkadaş oldukları içindir.</p></li>
<li>
<p>— Arkadaşlıklarına sanki ne zarar gelirdi? — Kapıya bakarken sesini alçalttı —: Patronlar gidince cigaraları getirteceğim...</p></li>
<li>
<p>— Olmaz. Yazıhanede icap etmez!</p></li>
<li>
<p>— Yahu sen de yazıhaneleri kiliseye, camiye benzettin! Benim patronun çekmecesinde halis Iskoç viskisi hiç eksik olmaz.</p></li>
<li>
<p>— Onun patronu yok!</p></li>
<li>
<p>— Vay canına! Şu kadınlar, bizim ruhumuzu nasıl kolayca keşfediyorlar! Sen hakikaten korkuyorsun!</p></li></ul>
<p>Murat, yavaşça güldü. Bir müddet konuşmadan çalıştılar. Murat, fırsat buldukça düşünüyordu. Sahiden herkesin bir görüşte anlayacağı kadar korkak mı olmuştu? Şu halde, İhsan haklı! Her zaman, “İşsizlik insanı ödlek eder. Fenalığı burada!” demez mi? Her çeşit ahlaksızlığın başı da korku... Tövbe estağfurullah!..</p>
<p>— &#160;&#160;Birer kahve daha!..</p>
<ul style="list-style:none;"><li>
<p>— İstemez!</p></li></ul>
<p>— &#160;İstemez olur mu?</p>
<p>— &#160;&#160;Öyleyse bu sefer benden...</p>
<p>— Birader, nasıl bir söz! Geçen sefer sanki benden miydi? Dayansın patron! Sen karışma!</p>
<p>Yordanidis bir aralık bir yere telefon etti. “Evet!&quot; Burada, beraberiz. Bir saatlik işimiz kaldı!&quot; demesinden Şarlot’la görüştüğünü Murat anladı.</p>
<p>Gene korku meselesi aklına geldi Bu münasebetin aldığı şekilden korktuğu hakikatti. Hem kızlarla gezip tozmak hoşuna gidiyor, hem de bu suretle verdiği karan tatbik edemeyeceğinden ürküyordu. Bir hesapla, yüz liraya ihtiyacı vardı. Bir küçük odacığı okumayı yazmayı seven bir insana layık bir surette döşemek için belki bu bile az gelecekti. Bir karyola, bir komodin, bir elbise dolabı, iki iskemle, yere bir küçük seccade. Kitapları için ya bir dolap daha, yahut raflar...</p>
<p>On beş, yirmi gün evvel, elbise derdi çekiyordu. Pırtılları iğrenerek çıkarıp iğrenerek giyer, soyunmak da, giyinmek de kendisine dert olurdu. Şimdi iki kat kostümü vardı. Kahvenin üzerindeki berbat odada bunları nereye koyacağını şaşırmıştı. Duvara asıyordu. Lâkin duvarlardan birisine güneş karşıydı. Elbiseyi bu suretle berbat edecekti. Öteki biraz yağmur yağsa ıslanıyordu.</p>
<p>Vekâletname suretinin bir yerinde durarak: “Bak hesapta perde yoktu. Perdesiz olmaz!&quot; diye düşündü. Gene yapacağı masrafı bir kâğıda yazıp kaç lira tutacağını cem etmek arzusuna kapılmıştı. Perdesiz olarak seksen lira hesap ettiğine göre, perdelik basmalara da gitsin gitsin beş lira gitsin...</p>
<p>— Neye daldınız beyefendi?</p>
<p>— Hiç, aklıma bir şey geldi.</p>
<p>— Kadın gelmiştir. Baksana ilkbahar! Düşündükçe içime keder doluyor. Bir taraftan da inanmıyor, benimle eğleniyorsun sanıyorum.</p>
<p>— Hangi hususta?..</p>
<p>— Hiçbir kadınla alakam yok diyorsun! İnsan nasıl yaşar? Ben ölürüm.</p>
<p>— Sen operatör doktorsun... Biz avukat kâtibiyiz!</p>
<p>— Şarlot da inanmadı. “Bu zamanda böyle şey olmaz,” dedi. “Seninle eğlenmiş&quot; dedi. Ben yemin edince “Başıma gelenler!” diye elini yanağına götürdü, öyle yapması bir şirindir ki...</p>
<p>Evvela, yerli Rum patron gitti. Babayani, güler yüzlü bir ihtiyardı. Burası bir yolmuş, kendisi de yabancı bir yolcuymuş gibi sessiz ve alakasız gelip gidiyordu. Asıl patron, çıkmadan evvel Yordanidis’! çağırmış, bir müddet görüşmüştü.</p>
<p>Şapkasını başında görünce Murat hayret etti. Sanki çıplak yazıhanesinin arkasında, su bardağıyla beraber oturan yorgun adamcağız bu değildi. Yaşına göre çok şıktı. Bastonunu ve eldivenlerini gayet kibar kullanıyordu.</p>
<ul style="list-style:none;"><li>
<p>— Bonsuvar efendiler! demişti.</p></li></ul>
<p>Yordanidis rahat bir nefes aldı:</p>
<ul style="list-style:none;"><li>
<p>— Artık patron benim! diye bağırdı. İşte ispatı!</p></li></ul>
<p>Murat'ın daktilosunun üzerine yedi lira bıraktı.</p>
<p>— Nedir?</p>
<ul style="list-style:none;"><li>
<p>— Seni bedava mı çalıştıracağız! Burası İngiliz müessesesi ama, sen çok şükür Hintli değilsin. Cebine sok’.</p></li></ul>
<p>— Demek peşin mi?</p>
<p>— Her zaman! Patronun bir bu huyu iyidir. Bir de üstüne lazım olmayan işleri hiç görmez!</p>
<p>— Evli mi?</p>
<p>— Anasından bekâr doğanlardan... Fena da yapmıyor. O suratla değil mi? Karısını başkalarına muhtaç etmekte bir zevk yoktur... Hey Marko! Neredesin ihtiyar kurt!</p>
<p>Marko, bir eli bıyığında, gülümseyerek göründü.</p>
<p>— Serbestsin. Ben izin veriyorum. Yarına kadar! Geçerken kiliseye uğra. Babamın canına bir mum yak!</p>
<p>— Zaten akşam oldu Mösyö Yordanidis!</p>
<p>— Tabi... Her zaman öğle vakti kalacak değil ya...</p>
<p>— Yani, izninize teşekkür ederim demek istedim.</p>
<p>— Bir şey değil... Giderken bize Hüseyin Ağa’yı gönder! Unutma!</p>
<p>Bir kâğıda yazayım mı?</p>
<p>— Gene keyiflisiniz. Mösyö Yordanidis, unutur muyum?</p>
<p>— Ne bileyim? Ben olsam unuturum. Hattâ şimdi bile senden ne rica ettiğimi unuttum... Elektriği de yakıver! Evet! Tamam! Mersi Mösyö Marko!</p>
<p>Murat, okunaklı olsun diye üç kopya çıkarıyordu. Sona iki tane kalmıştı. “Bu gidişle zengin olacağız!&quot; diye hafif bir ıshk öttürmekten kendini alamadı.</p>
<ul style="list-style:none;"><li>
<p>— Nedir?</p></li>
<li>
<p>— Hiç!</p></li>
<li>
<p>— Bir ses geldi de... Severim ben o sesi! “Burada bir neşeli adam var!” demektir.</p></li>
<li>
<p>— Her şeyi biliyorsunuz. Sizden bir şey gizlemek kabil değil!</p></li>
<li>
<p>— En fena tarafım! Bu dünyada rahat etmek için, bilmemek lazım halbuki... — Kapı vuruldu —: Buyrun! Ooo! Siz misiniz Hüseyin Aga! Ne o?</p></li>
<li>
<p>— Çağırmışsın Mösyö!</p></li>
<li>
<p>— Ben mi çağırmışım! Ne diyorsunuz<sup>7</sup> Sizinle kim eğlendi<sup>1</sup></p></li>
<li>
<p>— Marko dedi ki...</p></li>
<li>
<p>— Ah! Demek bütün Sırplar şakacı insanlar... Haydi doğru söyleyin! Ziyafet olduğunu sezdiniz de kendiliğinizden geldiniz değil mi?</p></li>
<li>
<p>— Ne ziyafeti?</p></li></ul>
<p>— Bir de sorarsınız! Bayağı ziyafet! Biz, Murat Bey’le bir iddiaya girdik. Hattâ bu iddiaya başladık bile... Lâkin bir sebepten dolayı ya- nm kaldıydı. Şimdi ben, “Müsabakaya Hüseyin Aga da karışsın! Bakalım hangimiz kazanacağız?&quot; dedim.</p>
<p>— Neye kanşacagım?</p>
<p>— Maç var, içeceğiz. Hangimiz daha evvel yıkılırsak, paralar ondan. Var mısınız?</p>
<p>Hüseyin Aga’nm gözleri parladı.</p>
<ul style="list-style:none;"><li>
<p>— Bizim kırat her tarafa işler Mösyö Yordanidis, dedi, ve de bizim kıratın ölümü arpadan olsun<sup>1</sup></p></li></ul>
<p>— Bira mı, rakı mı?</p>
<ul style="list-style:none;"><li>
<p>— Siz bilirsiniz'</p></li>
<li>
<p>— Sen dört şişe bira al... Bir kenara koyanz. İki şişe de rakı... Rakıları acele içeriz. Bizim Matmazel gelecek. O gelirken biraya çeviririz. Her zaman öyle yapmıyor muyuz kuzum?</p></li></ul>
<p>— Baş üstüne! Meze?</p>
<ul style="list-style:none;"><li>
<p>— Salam, peynir, turşu' — Murat’a sordu —: Siz bir şey istemiyor musunuz<sup>7</sup></p></li></ul>
<p>— Elverir! Yahut biraz tuzlu badem de alalım. — Demin yan cebine sokuverdigi banknotlan çıkardı —: Ben vereyim de sonra hesap- laşınz!</p>
<p>Yordanidis gözlerini kocaman kocaman açarak hayretle sordu:</p>
<ul style="list-style:none;"><li>
<p>— Nedir? Para mı? Neye?</p></li></ul>
<p>— Öteberi için...</p>
<ul style="list-style:none;"><li>
<p>— &#160;&#160;1yı ama azizim, Karaköy’de bizim alacaklanmız parayla satılmaz ki, bedavadır, değil mi Hüseyin Aga! — Odabaşı’ya göz kırptı — : Haydi, hâlâ burada mısın, Türk!</p></li></ul>
<p>— Sıcak bir şey de yaptıralım, diyorum.</p>
<p>— Burası senin evin sayılır. Yaptırırsan kendi asilzadeliğindir. Yalnız Madam bize kızarsa, karışmam!</p>
<p>— Ne haddine! Sen sopayı uzak bellersin ya, o kafanda gülü gü- lûverir.</p>
<p>Hüseyin Aga meçhul bir hasma efelenerek çıktı.</p>
<p>Yordanidis:</p>
<ul style="list-style:none;"><li>
<p>— &#160;&#160;iyi adamdır, dedi, iyi de içer... Hovarda canım! Karıyı da başkasından kaçırmış. Karı da karı!.. Bir giydirsen!..</p></li></ul>
<p>— Sus yahu! Ayıp!</p>
<p>— &#160;&#160;Methediyoruz. Hey Türkler! Birisini methetmek de mi günah! Doğrusu</p>
<p>karının yüzünü iyice görmedim. Lâkin küçük kız kardeşinden belli!</p>
<p>— &#160;&#160;Kız kardeşi kaç yaşında?</p>
<p>— &#160;Görmedin mi?</p>
<p>— &#160;&#160;Hayır!</p>
<ul style="list-style:none;"><li>
<p>— &#160;&#160;1yı vallaha! Sizin yazıhaneyi kim temizliyor. Küçük Madam temizlemiyor mu?</p></li></ul>
<p>— &#160;&#160;Bilmem! Hem küçük diyorsun, hem de Madam diyorsun!</p>
<p>— &#160;&#160;Hem küçük, hem de madam olmak kabildir. Hem de iyidir. Kız ufak tefek!</p>
<p>Lâkin ablasından daha akıllı! İstanbul’a küçükken gelmiş, burada evlenmiş. Sonra boşanmış. İstanbullu sayılır. Yüzünü örtmüyor. Bana gülüyor. Lâkin bir kere elini tutayım, dedim, ateşe değmiş gibi çekip kaçtı. Bir daha ben buradayken içeri girmiyor. Sizin kadınlar sizden daha Müslüman!</p>
<ul style="list-style:none;"><li>
<p>— Sen de herkese sataşıyorsun birader! Bir gün başına bir bela gelir ya... Bakalım!</p></li>
<li>
<p>— Aman, Şarlot’tan daha beter bir bela mı gelebilir?</p></li>
<li>
<p>— Bunu da ben Matmazel Şarlot’a söylerim. Lafa tutma da işimi bitireyim!</p></li></ul>
<p>Yordanidis ile Hüseyin Ağa, sofrayı hazırlayıncaya kadar Murat da son vekâletname suretlerini makineden çıkardı.</p>
<p>Yorgunluktan sırtı agrımıştı. Arkasına dayandı. Rakı kokusunu lezzetle kokladı. Çalışarak yorulmak, ücreti peşin almak, içkiyi hak ettiğini bilerek, dinlenmek ve neşelenmek için içmek... Yumuşacık bir keder hissediyordu. İnsanlar ne kadar kolay bahtiyar olabiliyorlar... Gene öyleyken dünyada ne kadar işsiz Murat var... Sıkıştırılmış aç av hayvanları gibi ay ışığının, deniz kenarının, güzel kızların sevincini tadarak yaşayamayan sürülerle Muratlar...</p>
<p>İşe başladı başlayalı, daha doğrusu, sırtına rabıtalı bir elbise giydi giyeli, Necip’ın kendisini, bir gün kızların yanına götürmek için ne kadar ısrar ettiğini hatırlıyordu. O gün pek fark edememişti ama, yüreğinde bir şey kırılmıştı. Bu kırılan şey her neyse, daha uzun müddet tamir kabul etmeyecekti Buna emindi.</p>
<p>— Haydi beyim!</p>
<ul style="list-style:none;"><li>
<p>— Geliyorum Hüseyin Ağa. Handa kimse kalmadı mı?</p></li></ul>
<p>— &#160;&#160;Bizden başka kimse yok!</p>
<p>— &#160;&#160;Kapı kapalı mı?</p>
<p>— Yengen bekliyor. Matmazel gelecek... Öyle değil mi Mösyö Yordanidis!</p>
<p>— &#160;&#160;Gelecek, acele edelim.</p>
<p>Pek az konuşarak üçüncü kadehleri içtiler. Hüseyin Ağa, bir Anadolu hovardası gibi rakıyı zorla içiyor, içtikçe ağırlaşarak sofraya bir iş ciddiyeti veriyordu, işrete alışıkhğı, şişeyi birbirine müsavi dokuz kahede pay etmesinden belliydi.</p>
<p>İkinci şişeyi de arkasına vurarak kolayca açtı.</p>
<p>Bu sırada kapı tıkırdadı. Hüseyin Aga:</p>
<ul style="list-style:none;"><li>
<p>— &#160;&#160;Kim o<sup>7</sup> diye diklendi.</p></li></ul>
<p>Cevap yerine tıkırtılar tekrarlanınca:</p>
<ul style="list-style:none;"><li>
<p>— &#160;&#160;&#160;Gelsene kız Yabancı mı var? diye seslendi. — İçeri giren olmadı —: Tövbe Yarabbi! İnsanı rahatsız ederler. Bunlar insandan hariç bir insanlar<sup>1</sup> Hayvan gibi bir insanlar...</p></li></ul>
<p>Küçük bir tepsi ile döndü. Tepsi parıl parıldı. Üç tane bembeyaz peçetenin üzerine üç tane tertemiz çatal koyulmuştu. Ortada yağda yumurta...</p>
<p>— Haydi, şunu soğutmadan yuvarlayalım... Misafir umduğunu değil bulduğunu yer...</p>
<p>Yordanidis, kurnaz kurnaz sordu:</p>
<p>— Yenge neden girmedi?</p>
<p>— Yenge değil... Bizim baldız. Bir de İstanbullu geçinir. Murat Bey’den utanıyormuş...</p>
<p>— Bunu o mu hazırladı?</p>
<p>— O hazırladı. İstanbul usullerini biliyor. Bizi beğenmiyor haspa...</p>
<p>— iyi servis! Aferin! — Saatine baktı —: Vay! Yedi olmuş. Doldur Hüseyin Aga! Matmazel nerdeyse gelir.</p>
<p>Murat gittikçe neşeleniyordu. Hele Yordanidis’le Hüseyin Aga’nm Türkçe konuşmaları tuluat kumpanyalarında görülecek manzaralardandı. Yordanidis, duraklıyor, düşünüyor, böyle kendisini sıkışmış farz ettiği zaman tombul delikanlı sevimliliği arttığı için Murat yardım etmiyordu. Asıl garibi, hemen her Türk’te görülen haldi. Sanki cümleleri berbat ederse Yordanidis daha kolay anlayacakmış gibi Hüseyin Aga da lisanı perişan etmekte ondan aşağı kalmıyordu.</p>
<p>Kapı bu sefer gürültüyle açıldı:</p>
<p>— Bonsuvar efendiler! diye gülerek Matmazel Şarlot girdi: İşte buna danldım. Beni beklemediniz mi?</p>
<p>Yordanidis ayağa kalkmıştı.</p>
<p>— Beklemez miyiz? Biraları soğutuyoruz.</p>
<p>— Bu rakı? Hohla bakayım! Hohla diyorum.</p>
<p>— Ben, bir kadehçik içlim... Bir kadeh bile değil. Yarım kadeh... Birdenbire midem ağrımasın mı? Midemin ağrısını bilirsin ya, dişime vurur. “İlle dişçiye gideceğim! Şunu çektirip kurtulacağım!” dedim. Murat bırakmadı. Rakı iyi gelirmiş.</p>
<p>— Ne gevezedir görüyor musunuz? İstersen bir fıçı dolusu iç! Yusyuvarlak oluyorsun. Seninle beraber gezmeye utanıyorum.</p>
<p>— Neden şekerim, hâlâ nasıl olmuş da zayıflatamamış derler diye mı?</p>
<p>— Terbiyesiz! Seni yiyecek değilim ya...</p>
<p>— Bilmem kı...</p>
<p>Şarlot şapkasını, kovboy filmlerindeki süvariler gibi, arkasına attı. Tayyörünün kollarını, şaka olsun diye yukarıya kıvırdı.</p>
<p>— Haydi! Nerede soğuk biralar! dedi.</p>
<p>Hüseyin Ağa şişeleri meydana çıkannca, güzel bir Türkçeyle konuştu:</p>
<p>— Sizin madama söz verdim fazla içirmeyeceğim!</p>
<p>— Karışamaz. Yalan!</p>
<p>— Karışamaz mı? Bizim yanımızda kazaklık ediyorsunuz. “Çok içerse keyfine...</p>
<p>Ben yapacağımı bilirim&quot; dedi. Benden söylemesi...</p>
<p>— Şimdi, deli gönül ne diyor? Git, iki şişe rakı getir, diyor!</p>
<p>— Bir başka yol var mı?</p>
<p>— Ne yolu?</p>
<p>— Kapıdan başka bir yol!</p>
<p>— Hayır.</p>
<p>— Öyleyse gidemezsiniz. Kapıda karınız oturuyor... Canım matmazel, Murat Bey sahi zannedecek. Sen d e bizi büsbütün berbat ettin. Eşekten düşmüşe çevirdin!</p>
<p>— Haydi şerefinize. Murat Bey de sizden daha cesur değil. Hattâ o sizden bile korkak...</p>
<p>— Neden belli?</p>
<p>— Sizin hiç olmazsa karınız var. Korkuyorsunuz ama, gene de evlenmişsiniz. Eğer duyduğum sahi ise, Murat Bey, kadınların gölgesinden bile korkuyormuş.</p>
<ul style="list-style:none;"><li>
<p>— Korkanın matmazel!</p></li>
<li>
<p>— Neden? Size bir şey mi yaptılar?</p></li>
<li>
<p>— Dinler misiniz? Hani bir Azrail var. insanların canını alan melek!</p></li>
<li>
<p>— Evet!</p></li>
<li>
<p>— İşte o Azrail, bir gün Allah’tan izin istemiş. “Ben yoruldum. Yerime bir müddet birisi çalışsın! İstirahat edeceğim!” demiş. Allah da ona on sene izin vermiş. Azrail dünyayı dolaşmış. İstanbul’u her yerden fazla beğenmiş... Buraya yerleşmek istemiş. Bir orta yaşlı adam şeklinde Fatih’e gelmiş. Nalbant Hacı Mehmet Ağa ismiyle bir dükkân açıp yerleşmiş. Aradan bir iki ay geçmeden mahalleli yakasına sarılmış. &quot;Biz seni sevdik. Evlendireceğiz” demişler. “Durun! Etmeyin!&quot; demesine meydan bırakmadan, evlendirmişler! Bir kadın almışlar. Bir seneye varmadan bir de oğullan olmuş. Kadın kavgacı, geçimsiz bir mahluk imiş ki Azrail’in anasından emdiği süt burnundan gelmiş. Bırakıp gidecek, lâkin evlada kıyamıyor. Nihayet oğlu on yaşına basmış. İzni de bitmiş. Giderken oğlunu bir kenara çekmiş. “Ben annenin şerrinden savuşuyorum. Sana bir iyiliğim dokunsun! Doktorluğunu ilan et! Nerede bir hastaya gidersen, beni orada görürsün. Ayak ucunda duruyorsam, hasta iyi olacak. İlaç diye birkaç damla su ver! Başucunda duruyorsam, hasta muhakkak ölecek. Ona göre konuş! Beni de senden başkası göremez!&quot; demiş. Savuşmuş. Oğlan babasının nasihati üzerine doktorluğunu ilan etmiş...</p></li></ul>
<p>Murat “Doktor&quot; kelimesinin her geçişinde Yordanidis’e bakarak gülümsüyordu:</p>
<p>Nihayet Türkçeyi iyi anlayamayan delikanlı Fransızca sordu:</p>
<p>— &#160;Ne oluyor?</p>
<p>— &#160;Meraklanma kendimizi müdafaa ediyorum.</p>
<p>Sarlot:</p>
<p>— Sonra? dedi.</p>
<ul style="list-style:none;"><li>
<p>— Sonrası efendim! Oğlan meşhur doktor olmuş. En ümitsiz hastalan iyi etmeye, bir şeyi yok gibi görünenlerden bazısının öleceğini söylemeye başlayınca namı dünyayı tutmuş. Günlerden bir gün bizim padişahın kızı hastalanmış. Padişah meşhur doktoru çağırmış. “İki damla ilaçla en ümitsiz hastalan tedavi ediyormuşsun. Kızımı kurtaramazsan vallaha billaha kafanı keserim.&quot; demiş. Oğlan kızın odasına girmiş, bir de bakmış ki babası başucunda duruyor. Başlamış yalvarmaya... Lâkin Azrail Allah’tan emir aldığı için “Çare yok!&quot; diye başını salhyormuş. Doktor bir aralık dışarı çıkmış. Tekrar içeri girmiş. Aradan bir dakika geçmeden dışarda bir gürültü kopmuş. Azrail, “Ne oluyor?&quot; diye meraklanınca doktor kapıdan başını uzatmış. Sonra Azrail’e dönmüş: “Bir şey değil baba, demiş. Annem burada olduğunu haber almış da, içeri girmek istiyor!&quot; Azrail bu sözü duyunca pencereden atlamış kaçmış. O sultan hanımın hâlâ yaşadığını söylerler. Bana gelince: Hiçbir zaman Azrail’den daha cesur olduğumu iddia etmedim.</p></li>
<li>
<p>— Pek şık! Anladın mı Panayotaki?</p></li>
<li>
<p>— Hayır! Ne olmuş? Neye gülüyorsunuz? Ben gene bir pot mu kırdım?</p></li>
<li>
<p>— Değil canım! Murat Bey kadınlardan niçin korktuğunu anlattı. Lakın ben hiç de merhametli bir insan değilim! Başına geleceği bilse...</p></li></ul>
<p>— Ne gelecek. Bilsin daha iyi!</p>
<ul style="list-style:none;"><li>
<p>— Murat Bey, elinde çanta, çantanın içinde ruj baronundan başka bir şey gezdirmeyen matmazellerden korkuyor. Bu gece kendisini birisiyle tanıştıracağım.</p></li></ul>
<p>— &#160;Kimle?</p>
<p>— Gece gündüz silahla oynayan bir kızla...</p>
<p>— &#160;Anlayamadım.</p>
<p>— &#160;&#160;Daha iyi. Görünce anlarsın! Ne dersiniz Murat Bey?</p>
<p>— &#160;&#160;Eğlence uzun sürmez derim.</p>
<p>— &#160;Neden?</p>
<p>— &#160;&#160;&#160;&#160;Ben eskiden beri silahtan korkarım Matmazel. Hele bir kadının elindeki</p>
<p>silahtan ödüm kopar. Bizde bir laf var. “Boş silahı şeytan doldurur” derler. Çekinirler. Bir de “Kadın da şeytandır&quot; lafı var. Hem şeytan tarafından doldurulan, hem şeytanın elinde bulunan bir silaha Aşil bile karşı koyamaz. Yüreğime iner de... Uzun müddet zevk alamazsınız!</p>
<ul style="list-style:none;"><li>
<p>— Siz alay edin bakalım! Görüşürüz!</p></li></ul>
<p>Yordanidis gözlerini kırpıştırarak düşünüyordu. Nihayet:</p>
<ul style="list-style:none;"><li>
<p>— Şarman! diye bağırdı.</p></li></ul>
<p>Şarlot'un ne yapmak istediğini kestirdiği anlaşılıyordu. Murat’a başını salladı:</p>
<ul style="list-style:none;"><li>
<p>— Mahvoldunuz azizim! Maalesef size ancak bir suretle yardım edebilirim. Bir kâğıt veririm. Şuracıkta vasiyetnamenizi yazarsınız!</p></li>
<li>
<p>— Pek mi fena vaziyetteyim?</p></li>
<li>
<p>— Her hususta... I_akm Şarlot pek insafsız davranıyorsunuz!</p></li>
<li>
<p>— Bizi bırakıp gitmesinin bir cezası olacaktır. — Murat'a ciddiyetle sordu —: Tüfek atmasını bilir misiniz?</p></li>
<li>
<p>— Atmak denilen şeyin hiçbir çeşidini bilmem!</p></li></ul>
<p>— Hiç tecrübe etmediniz mi?</p>
<ul style="list-style:none;"><li>
<p>— Hayır!</p></li></ul>
<p>— Ondan bilemiyorsunuz. Herkes de sizin gibidir. Tecrübe etmeden evvel demek istedim. Görürüz! Şerefinize yeni avcı!</p>
<p>Murat'ın ısrarı üzerine erkekler için iki şişe rakı, Şarlot için de bira getirttiler!</p>
<p>Hüseyin Ağa'mn karısı vakit çok geçtiği için kapıyı örtüp yanlarına geldi. Yüzünü sımsıkı sarmış olduğu için yalnız gözleri görünüyor, bu suretle kocasına öfkelenip</p>
<p>öfkelenmediği pek belli olmuyordu.</p>
<p>Şarlot birkaç Rumca tango söyledi. Hüseyin Ağa’mn gayet kuvvetli bir sesi vardı. Mahpushane havası, deveciyi falan çağırdı.</p>
<p>Bir aralık söz nasılsa randevucu zampara Adalet Hanıma geçmişti.</p>
<p>Murat, o günlerden beri merak ettiği bir ciheti sordu:</p>
<ul style="list-style:none;"><li>
<p>— Adalet Hanım da, yanındaki kızcağız da Fransızcayı güzel biliyorlar. Nerede öğrenmişler. Pratikse, şaşılacak şey!</p></li>
<li>
<p>— Hayır! Adalet Hanım Fransız rahibelerinin mektebinden mezundur. Aryeta’ya düşmeden evvel stajı rahibelerden görmüş. Bu evlenmeyen dindar kadınlarda marifet çoktur.</p></li>
<li>
<p>— Öteki?</p></li>
<li>
<p>— Öteki de aynı mektepte okuyor. Zaten Adalet Hanım’ın evine ekseriya mektep kızları gelir. Rahat bir ev’ Öğleden akşama kadar çalışırlar. Gece ekseriya kimse bulunmaz! Sonra herkesi de almazlar. Kulüp gibi canım! Kayıtlı zamparalardan iki tanesi tavsiye edecek... Kızlar piyasa malı olmadığından, tanıdıklara rastlamak ihtimaline karşı tedbirli davranıyorlar. Müşteriler evvel salona alınırlar. Sermayeler gözetleme yerlerinden bunlara bakar. Tanıdık olmadığına iyice kanaat getirmedikçe içeri girmezler. Kadın çok para kazanıyor. Lâkin hovardalığı da bırakmaz! Bazan bara gitti mi, etrafına belki on tane kız toplayıp onlara konsomasyon yaptırır. Fazla sarhoş olursa şampanya açtırır. Aynaları falan da kırar... Biraz çiftetelli oynar... Biraz ağlar... Öfkesini alamazsa elbisesini parçalar. Otomobile koyup götürürler.</p></li></ul>
<p>— Biraz sen görünmüştü ama, böyle çamur olduğu belli değildi.</p>
<p>— Siz nerden bileceksiniz?</p>
<p>Murat gülümsedi. Sahiden bilmiyordu ama, kendi cahilliğinden Şarlot’un âlimliği daha şaşılacak bir şeydi. Şarlot, kapalı kelimelerle kirli şeyler anlatan uçan bir zamparaya, Murat da bunlan kızararak dinleyen bir mektepli kıza benzemişti.</p>
<p>Handan saat ona doğru çıktılar. İki taraflı yazıhanelerle dolu bu dar sokaklardan Murat, gece vakti hiç geçmemişti. Bir ortaçağ şehrinde dolaşıyorlarmış gibi tuhaf şeyler hissederek Şarlot’un yanında yürüyordu. Serin bahar rüzgârı sarhoşluğuna, tatlılık katmaktaydı. İki sevgilinin seslerini duyduğu halde ne konuştuklarına dikkat bile etmiyordu.</p>
<p>Şarlot’un iki kere ve katiyetle:</p>
<p>— Olmaz! demesi üzerine alakadar oldu.</p>
<p>— &#160;Ne var?</p>
<p>— &#160;&#160;Şuradan bir otomobile binelim diyorum. Razı gelmiyor.</p>
<p>— &#160;&#160;Nereye gideceğiz?</p>
<p>Şarlot cevap verdi:</p>
<ul style="list-style:none;"><li>
<p>— Şuracıkta... Tophane’ye varmadan... Yüz adımlık yol... Bu benim erkeğim korkuyor. Korktuğunu da itiraf etmiyor.</p></li>
<li>
<p>— Neden korkuyor?</p></li>
<li>
<p>— Geç olmuş. Galata’da uygunsuz adamlara, sarhoşlara, rastlarmışız! Biz de sarhoşuz! Sarhoş insan iyidir. Zıddına basmazsan gülüp geçer, değil mi?</p></li>
<li>
<p>— Evet!</p></li></ul>
<p>— Neye “Evet!&quot; Siz de mı otomobile taraftarsınız?</p>
<p>— Hayır! Ben size tabiyim! Nasıl isterseniz öyle hareket edelim.</p>
<p>— Siz Galata'daki sarhoşlardan korkar mısınız?</p>
<p>— Korkarım ama, gene de yayan gidebilirim. Yani dizlerim kesilmez, dudağım çatlamaz!</p>
<p>Yordanidis keyifsiz bir sesle:</p>
<p>— Beyhude inat! dedi, bir otomobile binsek kıyamet mi kopar?</p>
<p>— Binmeyeceğiz, istemiyorum. Siz isterseniz otomobile bininiz. Bizi orada bekleyiniz. Murat Bey benimle beraber gelecek! Öyle değil mi?</p>
<p>— &#160;&#160;Tabi!</p>
<p>— &#160;&#160;Teşekkür ederim. İşte kibar bir kavalye...</p>
<p>— Saat on... Her taraf apaşlarla doludur. Sarhoş herifler... Ne lüzum var?</p>
<p>— &#160;&#160;Öyle istiyorum. Canımı sıkıyorsun!</p>
<p>Tramvay caddesine çıktılar, Yordanidis, Şarlot belki fikrini değiştirir diye cigara almayı bahane ederek karşı kaldırıma geçti.</p>
<p>Şarlot:</p>
<p>— Çocuk gibi bir adam! dedi. Ben böylesini sevmem ama, bir hoş tarafı var. Hiç olmazsa korktuğunu saklamıyor!</p>
<ul style="list-style:none;"><li>
<p>— Evet samimi arkadaş! Ben pek beğeniyorum.</p></li>
<li>
<p>— Hemen acele etmeyin. Bir çeşit hainliği vardır. Neden öyle hainlik yapar anlayamadım.</p></li></ul>
<p>— Nasıl hainlik?</p>
<p>— Anlatılmaz ki... Bir müddet sonra rastlarsınız. Yaptığı hareketin hainlik olduğunu mu bilmez!.. Hasılı garip...</p>
<div>
<p><span style="font-weight:bold;font-style:italic;"><sup>A</sup>Hür</span><span style="font-weight:bold;"> ıSelınn</span></p>
</div>
<div>
<p><span style="font-weight:bold;font-style:italic;">astınlar ı</span></p>
</div>
<p>Yordanidis arkalarından yetişti. Çocuk aldatır gibr.</p>
<p>— Aklıma bakın, ne geldi, dedi, Beyoglu’na çıksak... Bir yerde olursak! Sizi bara davet ediyorum. Otomobille. Boğazkesen’den dolaşırız. Gelirse Safo'yu ahrız. işini bitirmemişse ben tekrar döner getiririm. Otomobille...</p>
<p>— Otomobili bu gece aklınızdan çıkarın! Yayan gideceğiz!</p>
<p>— Şarman!</p>
<p>Her zaman keyifle şaklayan kelime bu sefer, bir yenilgi halindeydi. Murat gizlice güldü.</p>
<p>Yordanidis beyhude telaş ediyordu. Bir kere Galata, tramvay caddesi demek değildi. Sonra herhangi bir münasebetsizliğe uğramak için buraya devam etmiş olmak, buranın kızlarıyla alakalanmak lazımdı. Şarlot’un nerede oturduğunu sormamıştı ama, Galata’da olmadığına neredense emindi.</p>
<p>Mamafih Yordanidıs’e “hain” diyen bu kız, şimdi gözünün önünde sevgilisine lüzumsuz bir surette hainlik ediyordu. “Niçin insanoğlu, kendi zaafını mutlaka başkasına mal etmek ister!” diye bir şeyler düşündü.</p>
<p>Abdullah Efendi Lokantasının hizasından karşı kaldırıma geçmişlerdi. Birkaç zararsız insan burda tramvay bekliyordu. İki taraflı dükkânlardan bir işkembeci ile bir ıkı manav ve bir ıkı meyhaneden başka hepsi kapalıydı. Bu hal, aydınlık caddeye emniyetli bir hal veriyordu.</p>
<p>Murat, arkadaşlarına belli etmeden &quot;Ne olur ne olmaz!&quot; diye düşünerek sustalı çakısını ceketinin dış cebine aldı. Şapkasını geriye attı. Yanında kadın bulunduğu sıralar, birisinin en uf ak terbiyesizliğine tahammül edemiyordu. Bu terbiyesizliğin kendi şahsına yapılması da şart değildi. Yanında kadın bulunanlara haklı haksız demeden kaç kere yardıma girişmişti. Kanaatince bir kadınla beraber gezen erkek, ne kadar kavgacı olursa olsun kimseye çalmazdı.</p>
<p>“Siyah Gül&quot; barına beş on adım kala Şarlot.</p>
<p>— işte geldik, diyerek,'bir nişancı dükkânının tezgâhı önünde durdu.</p>
<ul style="list-style:none;"><li>
<p>— Bonsuvar Safo!</p></li>
<li>
<p>— Bonsuvar Şarlot Şerli Oo, bonsuvar Mösyö Yordanidis!</p></li></ul>
<p>Şarlot, Murat’ı gösterdi:</p>
<ul style="list-style:none;"><li>
<p>— Size bir avcı getirdim! Avcı değil! Bu akşam, birdenbire tüfek atmaya merak sardıran bir arkadaş! Adı Murat’tır. Yordanidis’le beraber çalışıyorlar! Lakırdı nasılsa tüfekten açıldı. Pek ısrar etti. “Yarma kalsın” dedimse de dinletemedim.</p></li>
<li>
<p>— Kolay! — Safo, Murat’a gözlerinin içi gülerek baktı —: Hâlâ fikrinizi değiştirmediniz mi?</p></li>
<li>
<p>— Hayır Matmazel!</p></li></ul>
<p>— Mutlaka bu gece atıcılığı sonuna kadar öğrenmek mi istiyorsunuz<sup>7</sup></p>
<p>— &#160;&#160;Sonuna kadar.</p>
<p>— &#160;&#160;Söz mü? diye arkadan lafa karıştı.</p>
<p>Murat bir pusu sezerek Şarlot’un hainlik bahsini hatırladı.</p>
<p>— &#160;&#160;Söz elbette!</p>
<p>— &#160;&#160;Arka arkaya on tane vuruncaya kadar atacaksınız!</p>
<ul style="list-style:none;"><li>
<p>— Peki! Doldurunuz Matmazel ...</p></li></ul>
<p>— Durunuz! Bir şey söyleyeyim! Bunu da Matmazel Safo’dan işittim. İyi bir atıcı olmak için, bu tüfeklerden birisinin namlusunu altından yaptıracak kadar para vermeliymiş.</p>
<ul style="list-style:none;"><li>
<p>— O hesaba aklım ermez. Cebimdeki kadar atacağım.</p></li>
<li>
<p>— Cebinizdeki kadar değil Mösyö! Öğreninceye kadar. Öyle zannederim ki derhal öğreneceksiniz!</p></li></ul>
<p>— Neden matmazel'</p>
<ul style="list-style:none;"><li>
<p>— Bir gözünüzü, hem de sol gözünüzü biraz kıstınız. Bu nişancılık alametidir.</p></li>
<li>
<p>— Cigaranm dumanı kaçmıştı. Ben farkında değilim.</p></li>
<li>
<p>— Öyleyse evvela cigarayı bırakın<sup>1</sup> Sonra tavsiye ederim, tetiği çekeceğiniz zaman nefes almayacaksınız! İşte size tüfeklerimin en doğru atanı! Bir dakika<sup>1 </sup>Bakınız' — Durduğu yerde döndü. Pek nişan al-madan attı! Tavşan düştü —: işte ispatı' Haydi'</p></li></ul>
<p>Murat, tüfeği acemi acemi tutmuştu. Bir müddet hedef beğendi. Sonra sırasıyla atmaya başladı. Öyle derin derin nişan alıyor, öyle itina ediyor, fakat öyle vuramıyordu ki, yirmi beşinci, yahut otuzuncu atışta seyirciler nasıl olup da tesadüfen bir kere bile vuramadığına şaşmaya başladılar.</p>
<p>Safo bir aralık:</p>
<ul style="list-style:none;"><li>
<p>— Bu gece bu kadar idman yeter! diyecek oldu.</p></li></ul>
<p>Yordanidis:</p>
<ul style="list-style:none;"><li>
<p>— Söz verdi'. Parası bitinceye kadar atacak! diye bağırdı.</p></li></ul>
<p>Gelip geçenlerden iki üç kişi seyir için durmuşlardı. Murat, tüfeği her göze alışta muhakkak bir kere Şarlot’a soruyordu:</p>
<ul style="list-style:none;"><li>
<p>— Hangisini vurayım yenge?</p></li>
<li>
<p>— Tavşanı!</p></li>
<li>
<p>— Hay Allah kahretsin! Peki şimdi hangisini?</p></li>
<li>
<p>— Trompetçiyi...</p></li></ul>
<p>— Hay Allah! Şimdi?</p>
<ul style="list-style:none;"><li>
<p>— Ördeği...</p></li></ul>
<p>Saçmalar, mütemadiyen arkadaki kırmızı perdeye değmekte boş bir ses çıkarmaktaydılar. Yordanidis korkusunu unutmuş, sevinç sesleri çıkarmaya başlamıştı. Bütün ömrü şaşkınlık ve bir nevi bunalma içinde geçtiğinden bir başkasını o halde görmek hoşuna gidiyor olmalıydı.</p>
<p>Arada sırada:</p>
<ul style="list-style:none;"><li>
<p>— Kaçıncı? diye soruyordu.</p></li></ul>
<p>Safo, tüfekleri gittikçe daha mütereddit doldurarak:</p>
<p>— Artık sayamıyorum. Baksanıza bir avuçtan fazla saçma birikti! dedi ve Şarlot’a Rumca bir şey söyledi. Şarlot omuzlannı silkti. Seyirciler de, bu beceriksiz fakat inatçı atıcıya gülmeye başlamışlardı ki, Murat dolu tüfeği elinde tutup yorulmuş gibi alnını kaşıyarak yavaşça sordu:</p>
<p>— &#160;&#160;Peki! Şurada parlayan delikler nedir?</p>
<p>— &#160;&#160;Onlara bakmayın! Siz tavşan avcısısınız!</p>
<p>— &#160;&#160;Nedir rica ederim!</p>
<ul style="list-style:none;"><li>
<p>— Onlar mı? Arkasında ışık var. Camı kıranlara bir paket cigara veriyoruz. Beher atış beş kuruştur. Vurursanız beş kuruşa bir Yenice cigarası alırsınız!</p></li>
<li>
<p>— Daha evvel neden söylemediniz Matmazel? Teessüf ederim!</p></li></ul>
<p>Seyircilerden birisi:</p>
<ul style="list-style:none;"><li>
<p>— Hele aslan hemşerim! diye sevindi.</p></li></ul>
<p>Murat, bu sefer tüfeği pek gözüne almadan, tıpkı Safo’nun attığı gibi attı. Cam kırılmış, ışık sönmüştü.</p>
<p>Deminden beri keyifle gülümseyen tıraşı uzamış patron bir sönen ışığa, bir de Murat’a baktı. Murat ondan daha çok şaşırmış olarak:</p>
<ul style="list-style:none;"><li>
<p>— Şimdi Yenice’yi kazandım mı Matmazel? diye sordu.</p></li>
<li>
<p>— Tabi kazandınız!</p></li>
<li>
<p>— &#160;&#160;&#160;Peki yanındaki ışığı da söndürürsem?</p></li>
<li>
<p>— &#160;&#160;&#160;Bir Yenice daha alırsınız!</p></li>
<li>
<p>— &#160;&#160;Yarabbi! Sen yardım et!</p></li>
<li>
<p>— &#160;&#160;&#160;İkinci ışığı da söndürdü.</p></li></ul>
<p>Bu sefer Yordanidis sevinçle ellerini çırptı.</p>
<ul style="list-style:none;"><li>
<p>— &#160;&#160;Bravo Murat Bey! Öcümüzü alacaksınız... Devam!</p></li></ul>
<p>Murat tüfeği indirdi.</p>
<ul style="list-style:none;"><li>
<p>— &#160;&#160;Hayır bu akşam bu kadar yeter! Ben bu işi öğreneceğim!</p></li></ul>
<p>Patron bu fikirde olmamalı ki.</p>
<ul style="list-style:none;"><li>
<p>— &#160;&#160;&#160;Bir kere daha atınız bakalım! dedi</p></li>
<li>
<p>— &#160;&#160;Nereye atayım?</p></li>
<li>
<p>— &#160;&#160;Gene camlara...</p></li></ul>
<p>Murat güldü. Tüfeği eline aldı. Amerikan filmlerindeki herifleri hatırlatan bir tavırla dirseğini tezgâha dayayıp patrona doğru hafifçe uzattı:</p>
<p>— &#160;&#160;Şimdi atacağım. Vursam sayılmayacak!</p>
<ul style="list-style:none;"><li>
<p>— &#160;&#160;&#160;Neden? Sayılsın!</p></li>
<li>
<p>— &#160;&#160;Sayılmayacak! Çünkü patron, yüz defa atsam vururum.</p></li>
<li>
<p>— &#160;&#160;&#160;Hele siz atınız!</p></li></ul>
<p>Yordanidis de:</p>
<ul style="list-style:none;"><li>
<p>— &#160;&#160;&#160;At! Hiç aman verme! diyerek teşvik etti.</p></li></ul>
<p>Seyircilerden deminki adam da:</p>
<p>— Hak oyunu üçtür! diyordu.</p>
<p>Murat, üçüncü defa ışığı söndürdü. Patron öfkelenmiş olmalı ki:</p>
<p>— Devam edeceğiz! dedi. -Tüfeği bu sefer kendisi doldurdu - Bir dakika ışıklan yakacağım! Camları takacağım!</p>
<p>— Siz bilirsiniz!</p>
<p>Patron hedeflerin arkasına geçince Murat Safo'ya fısıldadı:</p>
<p>— Atacağım ama sayılmıyor Matmazel!</p>
<p>— Neden? Sayılsın! Fena mı kazanıyorsunuz!</p>
<p>— Hayır sayılmıyor!</p>
<p>— Benim cebime bir şey girecek değil!</p>
<p>— Biliyorum. Lakın fukaraların fukaraları soymasını iyi bulmuyorum.</p>
<p>İlk yanan ışığı derhal söndürdü. Patron artık geri gelmeye vakit bulamamıştı. Cam koyup ışığı yakınca Murat atıp vuruyordu.</p>
<p>Yordanidis’in keyfine diyecek yoktu.</p>
<p>— Yasso! diye bağınyor. Şannan! diye bir ıslık öttürüyordu.</p>
<p>Nihayet Murat, oyundan usanmış gibi:</p>
<p>— Mersi Matmazel, diye tüfeği kabul etmedi. Sizi biraz eglendir- dımse sevinirim. Gel anık patron! Biz hesap ettik. Attığımla vurduğum denk geldi! Yeniceler sizde kalıyor<sup>1</sup></p>
<p>— Olur mu delikanlı? Bari ilk üç tanesini alsanız... Ben bunca senedir bu sanattayım. Böyle atan görmedim.</p>
<p>— idman meselesi... Değil mi Matmazel Şarlot?</p>
<p>— Hayır idman meselesi değil! Yalancılık meselesi! Teessüf ederim.</p>
<p>— Sakın ha... Eğlenesiniz diye böyle hareket ettim. Emin olun başka bir marifetim de yoktur. Bu marifet de pek mühim sayılmaz. Çünkü Matmazel Safo da fevkalade atıyor.</p>
<p>Şarlot yalancı somurtkanlığını bırakarak elini uzattı:</p>
<p>— Tebrik ederim Murat Bey, dedi, hoş oldu. Artık bunun şerefine patron da bu gecelik Safo’yu bize yanm saat erken verir.</p>
<p>— Olur! Peki! Haydi kızım! Ben geçerken eve söylerim.</p>
<p>— Bilmem ki... Pek yorgunum! Sizi rahatsız edersem..</p>
<p>— Hâlâ söyleniyor! Nerede bunun beresi?</p>
<p>Safo, beresi elinde dışarı çıktı. Tezgâhın arkasmdayken bu kadar ufak tefek olduğu anlaşılmıyordu. Şimdi, yanlarındayken bir orta mektep talebesine benzemişti.</p>
<p>Şarlot, Yordanidis’e döndü:</p>
<p>— Deminden beri otomobil diyordunuz, dedi, haydi şimdi bir tane çeviriniz bakalım! Siz benim kadar uysal kızı zor bulursunuz.</p>
<p>— &#160;&#160;Nereye gideceğiz?</p>
<p>— &#160;&#160;&#160;Herhalde uyumaya değil! Arnavutköy kimbilir ne güzeldir.</p>
<p>Geri dönüp Karaköy’den bir otomobile bindiler.</p>
<p>Yordanidis şoförün yanma oturmuştu. Kızlar bir müddet Rumca konuştular. Sonra Şarlot, Murat’a:</p>
<p>— Marko’ya gidelim, olur mu? dedi.</p>
<p>— &#160;&#160;Ben oraya hiç gitmedim.</p>
<p>— &#160;&#160;Sahi mi?</p>
<p>— &#160;&#160;&#160;Evet! İşitirim. Bana göre bir yer değil!</p>
<p>— &#160;&#160;Neden?</p>
<p>— Zengin harcı! Ben fakir bir insanım Matmazel... O kadar çok para harcayamam.</p>
<ul style="list-style:none;"><li>
<p>— &#160;&#160;Ayda ne kazanıyorsunuz?</p></li>
<li>
<p>— &#160;&#160;&#160;Otuz beş lira... Maaşım budur.</p></li>
<li>
<p>— &#160;&#160;Gene şakalaşmaya başladınız. Baksana Yordanidis<sup>1</sup></p></li>
<li>
<p>— &#160;&#160;Efendim!</p></li>
<li>
<p>— &#160;&#160;&#160;Arkadaşınız gene bizimle eğleniyor!</p></li>
<li>
<p>— &#160;&#160;&#160;Sözüne inanmak yok<sup>1</sup> Geçti! Allah bir dese nafile...</p></li>
<li>
<p>— &#160;&#160;&#160;Ayda otuz beş lira ile çalışıyormuş.</p></li>
<li>
<p>— &#160;&#160;Ha bakın bu doğru<sup>1</sup></p></li>
<li>
<p>— &#160;&#160;&#160;Doğru mu? Haydi canım<sup>1</sup> Ya siz yalan söylüyorsunuz yahut Murat Bey!</p></li>
<li>
<p>— &#160;&#160;Neden?</p></li>
<li>
<p>— Siz de avukat kâtibisiniz, 150 lira alıyorsunuz. Açıktan 50-60 lira kazandığınızı söylüyorsunuz.</p></li>
<li>
<p>— Evet?</p></li>
<li>
<p>— &#160;&#160;&#160;iyi para aldığınız harcayışınızdan belli. Nasıl oluyor da aynı işi yapan Murat Bey bu kadar az alır<sup>7</sup></p></li>
<li>
<p>— &#160;&#160;Evet<sup>7</sup></p></li>
<li>
<p>— &#160;&#160;[yi ama sevgilim onun patronu Türk<sup>1</sup></p></li>
<li>
<p>— &#160;&#160;Türk olsun<sup>1</sup> Aynı iş bu kadar fark edemez!</p></li>
<li>
<p>— &#160;&#160;&#160;Eder! Türkler, kân, yanlarında çalıştırdıklarının maaşından keserek çıkarmak isterler. Bilhassa Ingilizler, tersine yanlarında çalıştırdıklarına çok vererek kâr etmeyi biliyorlar. Başka meseleler de var tabi..</p></li>
<li>
<p>— Şimdi, Murat Bey’in otuz beş liraya çalıştığı sahi mi?</p></li>
<li>
<p>— Evet! Otuz beş lira alıyor. Açıktan da bir şeyler kazanıyor ama, aylığı otuz beş liradır.</p></li></ul>
<p>Kız biraz düşündü, sonra kederli bir sesle özür diledi:</p>
<ul style="list-style:none;"><li>
<p>— Af edersiniz Murat Bey! Ben sizi de Yordanidis kadar kazanıyor zannetmiştim. Maaşınızı o sebepten sordum. Kusura bakmayın.</p></li></ul>
<p>— &#160;&#160;Rica ederim.</p>
<p>— &#160;&#160;&#160;Bir de açık yürekliliğinizi tebrik ederiz.</p>
<p>Bunu Safo söylemişti. Murat, sokak fenerlerinin ışığında süratle girip çıkan arabanın loşluğunda kızların yüzüne baktı.</p>
<p>— Mersi! dedi.</p>
<p>Şarlot:</p>
<p>— Öyleyse Marko’nun gazinosuna gireceğiz, diye lafı değiştirmek istedi, orada iki gazino vardır. Buradan giderken birincisi Marko’nun... Daha küçüktür ama, servis daha iyidir. Sonra Marko ut çalar. Şarkılar da yapıyormuş.</p>
<p>— Siz bilirsiniz! Pekâlâ!</p>
<p>— Allah vere de tenha olsa... Henüz erken... Belki tenhadır.</p>
<p>— Neresi erken Matmazel! Saat gece yarısına geliyor!</p>
<p>— Amavutköy’ü için erken sayılır. Oraya çok defa Beyoğlu kapandıktan sonra giderler.</p>
<p>Akmtıburnu’nu dönecekleri sırada, Şarlot şoföre:</p>
<p>— Marko’ya gidiyoruz, dedi, tam kapıda durmayın. Biraz beride ineriz. Bakalım kimler var.</p>
<p>Şoför, arabayı gazinoya beş altı metre kala durdurdu.</p>
<p>Şarlot evvela indi:</p>
<p>— Canım o kadar istiridye istiyor ki, diye yürüdü. Aydınlığa girmeden camdan baktı. Ve bakmasıyla geriye çekilmesi bir oldu.</p>
<p>Murat, Safo ile beraber yaklaşmıştı. Kızın yüzündeki sahici korkuyu gördü:</p>
<ul style="list-style:none;"><li>
<p>— &#160;&#160;&#160;Ne var? diye sordu.</p></li>
<li>
<p>— &#160;&#160;Çabuk, arabaya!</p></li>
<li>
<p>— &#160;&#160;Ne var canım<sup>1</sup></p></li>
<li>
<p>— &#160;&#160;Girmeyeceğiz! Ben girmem!</p></li>
<li>
<p>— &#160;&#160;Neden?</p></li>
<li>
<p>— &#160;&#160;&#160;Feyzi Bey var.</p></li>
<li>
<p>— &#160;&#160;Kim bu Feyzi Bey?</p></li>
<li>
<p>— &#160;&#160;&#160;Çolak Feyzi derler. Arabacılar kâhyasıymış... Duymadınız mı?</p></li>
<li>
<p>— &#160;&#160;&#160;Hayır!</p></li>
<li>
<p>— &#160;&#160;&#160;Öyleyse bilemezsiniz<sup>1</sup> Pek edepsiz bir adamdır. Bir kere sarhoş oldu mu, bir memleketin polisi zapt edemez. Beyoglu’ndan iki kızı götürdü de, çiftliğinde aylarca hapsetti.</p></li></ul>
<p>— Sizi tanıyor mu?</p>
<p>— Bir alakam yok! Lâkin alakalı olmaya bağlı değil... Sonra benim kasap oyunumu pek begeniyormuş. Şimdi girersek mutlaka beni oyuna kaldırır. Kalkmasam olmaz.</p>
<p>— Neden?</p>
<p>— Korkarım.</p>
<p>Yordanidis yanlarına gelmişti:</p>
<p>— &#160;&#160;Ne duruyoruz? diye sordu.</p>
<p>Şarlot'un anlattıklarının yarısını dinlemeden:</p>
<p>— &#160;&#160;Dönelim! dedi.</p>
<p>Murat:</p>
<ul style="list-style:none;"><li>
<p>— Saçmalıyorsunuz, diye sesi biraz sert konuştu, yalnız mı bu herif?</p></li>
<li>
<p>— Hayır! İki kişi daha var. İki de kadın getirmişler.</p></li></ul>
<p>Murat, camdan baktı.</p>
<p>Çolak Feyzi Bey, yanında Turşucu ile Edirnekapılı arabacı Kör Ömer, oturuyordu.</p>
<p>— Haydi bir şey olmaz! Gireceğiz! dedi.</p>
<p>— Dünyada girmem!</p>
<p>— Sonra ben kızarım! Hem böyle külhanbeyleri yanında erkek olan kadınlara ters bakmazmış. Ben böyle duydum.</p>
<p>— Bilmiyorsunuz da...</p>
<p>— Olsun! Bir bakalım... — Safo’ya döndü —: Siz de korkuyor musunuz<sup>7</sup></p>
<p>— Ben korkmam!</p>
<p>— Neden?</p>
<p>— Bana istemediğim bir şeyi hiç kimse yaptıramaz. Evvela öldürmedikçe...</p>
<p>— İyi! Haydi öyleyse... Geliniz Şarlot! Göreceksiniz bu gece size kasap oynatmayacaklar!</p>
<p>— Neye güveniyorsunuz? Bu iş saçma tüfekle cam kırmaya benzemez!</p>
<p>— Ben iyi talihime güveniyorum. Sezar kayıkçıya ne demiş: “Korkma! Sezar’ı ve talihini taşıyorsun!” demiş. Haydi girelim.</p>
<p>Şarlot delikanlıya bir an baktı. Onun sakinliği sinirine dokundu. “Ya, peki!&quot; manasına başını sallayarak ve belli belirsiz gülümseyip öne geçti.</p>
<p>Yordanidis:</p>
<p>— Bu gece eve sag selamet girebilseydim... diye homurdandı.</p>
<p>Safo, Murat’ın koluna girdi. Murat bu harekete şaşırarak yan gözle baktı. Hayır! Korkmuştan ziyade, birisine meydan okumaya hazırlanmış gibiydi. “Yaman bu küçük!&quot; diye sevgiyle dişlerini sıktı.</p>
<p>Şarlot, içerdekileri görmemezliğe gelerek büfe tarafına doğru yürümüştü. Aksine onlardan başka da müşteri yoktu. Garson dipteki masanın iskemlelerini çekti.</p>
<p>Şarlot, arkasını Feyzi Bey’den tarafa dönerek oturdu.</p>
<p>Murat, Safo’ya sordu:</p>
<p>— Ne içersiniz?</p>
<p>— Rakı tabi!</p>
<p>— Siz Matmazel!</p>
<p>— Ben de!</p>
<p>Murat somurtmuş olan Yordanidis’e keyifle göz kırptı:</p>
<p>— Yaşadık ahbap!</p>
<p>— Bilmem ki... Bana kalsa ben Şarlot'un sözünü dinlerdim. O hepimizden iyi bilir.</p>
<p>— Onu da dinleriz. O sizi nasıl dinledi. “Otomobile binelim” dediniz... Sonunda işte bindik.</p>
<p>Matmazel Şarlot, âdeta inledi:</p>
<p>— Öyle bağırmayın canım!</p>
<p>— Bağırmadım ki... Seslendim... Ne bileyim!</p>
<p>imdat isteyerek Safo’ya baktı. Kız kendisini tetkik ediyordu. Murat bu işi rahatça yapsın diye başım çevirdi.</p>
<p>Feyzi Bey’in masasında ut ve şarkı başlamıştı. Murat:</p>
<p>— İşte ne güzel, dedi, tenha bir yer... Hem çalgı, hem tenhalık ekseriya bir arada bulunmaz!</p>
<p>— Haklısınız! Güzel!</p>
<p>Safo, böyle söylenerek, dişlerini gösterip gülmüştü. Böyle gülmek ona pek yaraşıyordu. Pek yaraşıyor ne demek, fevkalade... Murat biraz daha dikkatle bakınca kızdaki acayip güzelliği birdenbire sezdi. Bu ancak bazı Rum kadınlarında rastlanan hareket güzelliği idi. Öyle ki en mini mini hareketiyle, mesela gözlerini kırpmasıyla sanki hudutsuz bir ölçüde güzellik, daha doğrusu cazibe istihsal ediyor, denebilirdi. Murat ilk hayranlığının hemen arkasından sebepsiz bir korku hissetti.</p>
<p>Safo yalnız hareket cazibesiyle değil, heykel olarak da kusursuz bir vücuda malikti. Ufak tefekliği ilk bakışta bu kusursuz heykel güzelliğini saklıyor, fakat dikkat ettikçe her azasınm ayn ayn ve bir arada mükemmel olduğu anlaşılıyordu. Yaşını tahmin etmek de müşküldü. Bir haliyle on dört, on beş yaşındaydı, bir haliyle on sekiz, on dokuz... Murat, aynı zamanda korku ve hayranlık duymaktan memnun: &quot;Nefis bir kız” diye keyifle düşündü.</p>
<p>Kadehleri doldurdu:</p>
<ul style="list-style:none;"><li>
<p>— Hele üçleydim... Âdet öyledir değil mi? dedi.</p></li>
<li>
<p>— İyi olur!</p></li></ul>
<p>Küçük kız, rakıyı da güzel içiyordu. Kılı kıpırdamadan...</p>
<p>Yordanidis, daha şimdiden Sarıyer'de börek yemekten bahsetmeye başlamıştı,</p>
<p>Murat duymamazlığa vurdu. Safo’ya doğru eğilerek:</p>
<ul style="list-style:none;"><li>
<p>— Sahiden rahatsınız ya? diye sordu.</p></li>
<li>
<p>— Çok! Neden?</p></li></ul>
<p>— Rahat olmanızı istiyorum...</p>
<ul style="list-style:none;"><li>
<p>— Rahatım! Ben Şarlot’a benzemem. Aramızda fark var. Biz ikimiz de doğma büyüme Galatalıyız. Lâkin o son zamanlarda Beyoğ- lu’na geçti. Ürkekliği bundan ileri geliyor</p></li>
<li>
<p>— Galatalılar korkmaz mı?</p></li>
<li>
<p>— Korkar! Çok defa korktuklarını belli etmezler.</p></li>
<li>
<p>— İşte ben bunu istemiyorum.</p></li>
<li>
<p>— &#160;Ben de şu anda hiçbir şeyden korkmuyorum. Çünkü baktım, siz korkmuyorsunuz!</p></li>
<li>
<p>— Benim korkmadığıma demek eminsiniz?</p></li>
<li>
<p>— Tabi...</p></li>
<li>
<p>— Teşekkür ederim. Şimdi yüreğim ferahladı!</p></li></ul>
<p>İlk defa gözlerini biraz kısarak, Şarlot’u korkutanların masasına baktı. Üç erkekte de kibirli bir ağırlık vardı. Feyzi ile Turşucu tam karşısına düşmüşlerdi. Kör Ömer’in arkası dönüktü. Gülümsedi.</p>
<p>Şarlot:</p>
<p>— &#160;&#160;Rica ederim, başkalarıyla meşgul olmayın! diye yalvardı.</p>
<p>— &#160;&#160;&#160;Ne yapayım bilmem ki?.. Haydi falınıza bakacağım! Veriniz bana elinizi</p>
<p>Şarlot.</p>
<ul style="list-style:none;"><li>
<p>— &#160;&#160;Olmaz canım<sup>1</sup> Başka bir şey zannederler.</p></li>
<li>
<p>— &#160;&#160;Hani başkalarıyla meşgul olmayacaktık' Veriniz! — Âdeta zorla elini tuttu —: Ne güzel' — diye gözlerini küçülttü —: Bir kere ömrünüz gayet uzun' O kadar uzun ki, yüz yaşından fazla yaşayacaksınız. Senet veririm' İhtiyar olacaksınız! Yüzünüz buruşmuş muşambaya benzeyecek de torunlarınızın torunları bugünkü resimlerin size ait olduğuna bir türlü inanmayacaklar!</p></li></ul>
<p>Safo, bir çocuk gibi kahkahalarla gülmeye başladı. Şarlot korkuyla elini çekti. Kıza Rumca çıkıştı.</p>
<p>Kahkahalar durmadığı için Feyzi ile Turşucu bu tarafa baktılar. Bir şeyler konuştular. Ömer de başını çevirince Murat gözlerini indirdi ve bu sefer Safo’nun elini tuttu:</p>
<p>— Bu akşam talihli eller görmek varmış, dedi. İşte bir matmazel ki, aşktan yana şansı pek parlak!</p>
<p>— Ne gibi?</p>
<p>— Kendisini birisi seviyor. Yahut sevmek üzeredir. Bu matmazelin şansı sevgiden yana açık. Yalnız sevgiden yana... Çünkü kendisini seven daha doğrusu sevmek üzere olan delikanlı öyle pek sevilecek bir matah değil, vah vah!</p>
<p>— &#160;&#160;Nasıl?</p>
<p>— Bir kere zayıf! Sonra fakir... Sonra dedim ya, çirkin...</p>
<p>— &#160;&#160;Kaşları siyah mı?</p>
<p>— &#160;&#160;Evet!</p>
<p>— &#160;&#160;Saçlarından bir tutamı alnına mı dökülüyor?</p>
<p>— &#160;Tamam!</p>
<p>— Tüfek atmakta mahir mi<sup>7</sup></p>
<p>— Yeni başlamış kendisi öyle söylüyor.</p>
<p>— Sonra şey mi?.. Cesur mu?</p>
<p>— &#160;&#160;Kendisi söylüyor. Bilmem!</p>
<p>— &#160;&#160;&#160;Biraz da yalancı...</p>
<p>— &#160;&#160;Değil!</p>
<p>— &#160;&#160;Öyleyse çirkin de değil... Yüreği de yüzü gibiyse işime gelir...</p>
<p>Murat avcundaki küçücük eli sevgiyle sıktı. Kız bu hareketi sezmemiş gibi davrandı. Elini çekmeden ciddiyetle devam etti:</p>
<ul style="list-style:none;"><li>
<p>— Bu &quot;İşime gelir!&quot; sözünü ben ilk defa söylüyorum. Delikanlı buna emin olmalıdır.</p></li>
<li>
<p>— Emindir.</p></li></ul>
<p>Eğilip bu küçük avucu öpmek lazım mı diye düşünürken garson bir şişe rakı getirip masaya koydu:</p>
<ul style="list-style:none;"><li>
<p>— Ömer Ağa gönderiyor, dedi, Şehzadebaşılı Murat Bey’e...</p></li></ul>
<p>Murat başını kaldırdı, gülümsedi:</p>
<ul style="list-style:none;"><li>
<p>— Eyvallah Ömer Ağabey, diye keyfile bağırdı. Gördüm ama, görmemezliğe geldim. Bir de bana sofuluk satarsın!</p></li>
<li>
<p>— Ben gene bildiğin gibiyim. Bunlan görüyor musun? Zorla getirdiler.</p></li>
<li>
<p>— Sen zora gelir misin, gelmez misin, benden başkası pek bilmez.</p></li></ul>
<p>Teşekkür ederim.</p>
<ul style="list-style:none;"><li>
<p>— Bir şey değil. Çalgı ister misiniz?</p></li>
<li>
<p>— Keyfinize bakın. Hep bir aradayız!</p></li></ul>
<p>Eğilip Safo’nun avcunu yavaşça öptü.</p>
<p>Kız:</p>
<ul style="list-style:none;"><li>
<p>— Mersi! dedi.</p></li></ul>
<p>Şarlot, bir baş hareketiyle sarı saçlarını dağıttı. Bir anda işi anlamış ferahlamıştı. Dargın dargın baktı:</p>
<ul style="list-style:none;"><li>
<p>— Demek onları tanıyor muydunuz? dedi. Neden daha evvel söylemediniz?</p></li>
<li>
<p>— Hayır! Feyzi ile ötekini tanımam! Siz de bana Ömer Ağa’dan bahsetmediniz!</p></li>
<li>
<p>— Feyzi Bey maiyetinde bir sürü koyun gezdirir hepsini nerden bileyim!</p></li>
<li>
<p>— Yanlış efendim! Başkalarını bilmem. Yalnız bu gece sizin Feyzi dediğiniz, Ömer</p></li></ul>
<p>Ağa’nın maiyetinde sayılır!</p>
<p>— Ne demek?</p>
<ul style="list-style:none;"><li>
<p>— Öyle olmazsa, bize kendi namına rakı yollayabilir miydi? Külhanbeylikte de usuldür. Masaya da, etrafa da en hatırlısı hükmediyor. O masanın en hatırlısı Ömer Aga’dır.</p></li>
<li>
<p>— Feyzi Bey’den hatırlı külhanbeyi olduğunu hiç işitmemiştim.</p></li>
<li>
<p>— Birkaç tane var. Onlar da, Feyzi Bey külhanbeyi oldu diyerek evden çıkmıyorlar. Ben esasında, Ömer Ağa’yı iyi tanımam! Benim tanıdığım Ömer Ağa'nın da ağasıdır...</p></li></ul>
<p>— &#160;&#160;Yok canım! Kim bu?</p>
<p>— &#160;&#160;İşte öyle değil mi ruhum?</p>
<p>Safo:</p>
<p>— &#160;&#160;Evet! dedi.</p>
<p>Murat, kadehini doldurdu. Bir yudumda içti. Yumruğunu efece ağzına sürdü.</p>
<p>— &#160;&#160;Oh! Ne mesudum! diye içini çekti.</p>
<p>Bu hareketin ve bu sözün kendisine pek yaraştığını biliyordu. “Kıza rol kesiyoruz<sup>1</sup>.” diye kaşlarını çattı.</p>
<p>Beş gün sonraydı. Hayret Bey, Üsküdar’a 11 vapuruyla geçtiği geceler yaptığı gibi, hiç işi olmadığı halde hava kararıncaya kadar oturmuştu.</p>
<p>Murat yazıhaneyi kilitleyip aşağı indiği zaman saat yedi buçuğa geliyordu. Anahtan Hüseyin Ağa’ya verirken, oğlu Mehmet koşarak dizlerine sarıldı.</p>
<ul style="list-style:none;"><li>
<p>— Ne o Mehmet? Baban sana para vermedi mi?</p></li>
<li>
<p>— Vermedi!</p></li>
<li>
<p>— Öyleyse ben vereyim. Neden yukarı gelmedin. Hani kavlimiz böyle miydi? Günde bir kere gelecektin ya... — Çocuğun önüne çö- melmişti. Beş kuruş verdi —: Şimdi beni kucakla bakalım...</p></li>
<li>
<p>— Murat Bey, bu para verme huyunu sevmiyorum.</p></li>
<li>
<p>— Neden ağa?</p></li>
<li>
<p>— Olmaz Çocuk kısmı parayı ne yapacak?</p></li>
<li>
<p>— Eğer senin söylediğin gibi olsa. Mehmet’in parayı almaması icap eder. Bir şey yapacak ki alıyor. Hem sana söylemedim mi? Yeğenlere amcaları karışır! Bana hep amcalarım karışırdı. Hem de ne amcalar... —Aklına bir şey gelerek güldü—: Hâlâ da karışıyorlar da, işimi bozuyorlar. Geç kaldım bak...</p></li>
<li>
<p>— Nereye! Gel gitme! Bu gece biz bize bir papaz uçuralım. Taraçaya sofrayı kurdurayım. Musa Çavuş’tan gramofonu da aldınnm. Ne güzel!</p></li>
<li>
<p>— Dedim ya... Birisini bulacağım. Birisini bulacağım da bir yere yetişeceğim. Söz veriyorum bir gece taraçada biz bize eğleniriz...</p></li>
<li>
<p>— Bu gece olmalıydı. Kaç para eder.</p></li></ul>
<p>Murat kalktı. Elini çocuğun başına koydu. Yumuşak tüylere böyle dokunmak ve aşağıdan yukarıya kendisine bakan bebek yüzü seyretmek hoşuna gidiyordu.</p>
<p>“Allahaısmarladık!” diyeceği sırada, karşı köşede duran siyahlar giymiş kıza gözü ilişti.</p>
<p>Hayal görmüş de korkmuş gibi:</p>
<ul style="list-style:none;"><li>
<p>— Safo! diye bağırdı!</p></li>
<li>
<p>— Yasso Murat Bey!</p></li>
<li>
<p>— Kız orada mısın<sup>7</sup>. Tövbe yarabbi!</p></li></ul>
<p>Hüseyin Ağa merakla baktı.</p>
<ul style="list-style:none;"><li>
<p>— Tövbe yarabbi! diye Murat’ın sözünü tasdik etti. Bir saatten fazladır orada duruyor. Sakın seni mi bekliyordu.</p></li>
<li>
<p>— Bilmem ki... — Murat hızla yürüdü. Elini tuttu —: Gelsene... Seni aptal seni! insan haber vermez mi?</p></li>
<li>
<p>— Belki istemezsiniz dedim, patronunuz bir şey söyler diye...</p></li>
<li>
<p>— Ne münasebet! Epidir bekliyor musun?</p></li></ul>
<p>— Hayır! Şimdi geldim.</p>
<p>— Yalancı seni... Gel buraya... — Elini bırakmadan Hüseyin Ağa'- nın yanma götürdü —: İşte ağa, dedi, bunu arayacaktım. Allah gönderdi. İyi bak, bir daha köşe başlannda görürsen kolundan tut getir... Biraz vahşidir!</p>
<p>— &#160;&#160;Demek matmazeli bulmaya mı gidecektin?</p>
<p>— &#160;&#160;Evet!</p>
<p>— Hay Allah razı olsun! Ayağına geldi desene... Matmazel çok yaşa e mi? Sofrayı hazırlayayım... Taraçada otururuz!</p>
<p>— Olmaz! Bu gece bir başka yere davetliyiz! Gelecek hafta söz veriyoruz, değil mi Safo?</p>
<p>— Evet!</p>
<p>— &#160;&#160;&#160;&#160;İşte gördünüz mü? Gelecek haftaya hazır ol... Kızın koluna girdi. Bu ince</p>
<p>kolu göğsüne sıkıca bastırdı. — Ne iyi ettin? diye sevinçli bir sesle konuştu —: Ben de sana gelecektim.</p>
<ul style="list-style:none;"><li>
<p>— İnanmam! Üç gecedir nerelerdesin!</p></li>
<li>
<p>— Anlatının. Ben ne haltlar ettim. Hem üç gece uğramadım, sana haber de yollamadım. Hem bu gece ziyafet hazırlattım. Sanki seni evde bulmamak ihtimali yokmuş gibi...</p></li>
<li>
<p>— Neden gelmedin?</p></li>
<li>
<p>— Anlatının, dedim ya... Teşekkür ederim, ne iyisin? Nasıl da düşünmedim. Geleceğini tahmin etmeliydim.</p></li>
<li>
<p>— Nereye gidiyoruz?</p></li>
<li>
<p>— Yahu! dinlemiyor musun? Bir sürü insan seni bekliyor!</p></li>
<li>
<p>— Hiçbir şey anlamıyorum.</p></li>
<li>
<p>— Ben de... Böyle aptallıklanm vardır. Talihime güvenirim. Talihime de değil... Doğrusu sana güvendim. Umdum ki evden çıkmazsın, beni beklersin! Doğru mu düşünmüşüm?</p></li></ul>
<p>Köprübaşı’nda bir otomobile bindiler. Murat:</p>
<ul style="list-style:none;"><li>
<p>— Doğru Şehzadebaşı! dedi.</p></li></ul>
<p>Safo:</p>
<p>— &#160;&#160;İstanbul tarafına mı? diye korkuyla sordu.</p>
<p>— &#160;&#160;Evet, ne var?</p>
<ul style="list-style:none;"><li>
<p>— Bilmem ki... Ben ömrümde belki dört defa geçmedim. — Delikanlıya sokuldu —: Kusura bakma! Korktum anladın mı?</p></li></ul>
<p>Murat, sevgilisinin, boyasız çocuk yüzüne muhabbetle baktı. Parıl panl siyah gözlerine bakmaya doyamıyordu. Boya kullanmadığı gibi, koku da sürünmüyordu. Lâkin vücudunun bir temizlik kokusu vardı.</p>
<p>— Dinle beni. Eve biraz geç dönsen olur mu?</p>
<p>— Sen bilirsin!</p>
<p>— Mersi! Bak ne yaptım! İşe girmeden evvel çok sıkıntı çekmiştim. Bu sıkıntı zamanında bana her hususta yardım eden arkadaşlara bir ziyafet vermek icap etmez mi?</p>
<p>— Doğru!</p>
<ul style="list-style:none;"><li>
<p>— İşte bugün, daha doğrusu dün akşam, bu işi hazırladım. Seni de pek merak ediyorlardı. (Siz her şeyi tamamlayın, getiririm! Peki) dedim. Zaten ziyafeti, sen izinlisin diye bu gece veriyoruz.</p></li>
<li>
<p>— Dün, evvelki gün, daha evvelki gün neredeydin?</p></li>
<li>
<p>— Anlatacağım! Rica ederim somurtma! Hayır. Şimdi yalan mı söyleyeyim: Somurtmak sana dehşetli yaraşıyor. Sana gülmek de yaraşıyor sevgilim... Sana her şey yaraşıyor.</p></li>
<li>
<p>— Neredeydin diyorum!</p></li>
<li>
<p>— Acele iyi değil... Biraz sabret! Ziyafette kimlerin olacağını merak etmiyor</p></li></ul>
<p>musun<sup>7</sup></p>
<ul style="list-style:none;"><li>
<p>— Hani ikinci defa buluştuk ya... Ertesi akşam, budala gibi süslendim. Saat on biri iple çektim. Patron alay ediyor. Ben gizlice seviniyorum. Garsonu bekliyordum. Gecikince canım sıkıldı. Ama, “Olsun, dedim, her zaman beni birisiyle davet edecek değil ya... Giderim&quot; dedim. Koştum “Siyah Gül”ün kapısını açtım. Masamız boş! Garsona sordum. “Gelmedi&quot; dediler. Dükkâna dönmek, patronla beraber eve gitmek ölüm oldu. Ertesi gün öfkeli kalktım. “Ben ona gösteririm!” diyordum. Fakat buluşma saati yaklaştıkça öfkem azaldı. Nihayet hiç kalmadı. “Kimbilir ne işi çıkmıştır! Ne kadar yorulmuştur&quot; diyordum. Gene garson gelmedi. Gene o perdeli kapıyı açtım... Sen fena bir adamsın anladın mı? Bir yalan olsun uydur. Neden gelmedin?</p></li></ul>
<p>— &#160;Sen cevap ver! Bizim yazıhanenin orada olduğunu nereden öğrendin?</p>
<p>— &#160;&#160;Yordanidis’in hanını biz biliriz. Şarlot’la iki defa gitmiştim. Şarlot bir</p>
<p>zamanlar orada çalıştı. Bir daktilo tamirhanesi var ya...</p>
<p>— Evet!</p>
<p>— İşte orada... Şimdi aynı yerde Reçina çalışıyor.</p>
<p>— Sen Reçina’yı da tanıyor musun?</p>
<p>— Tanımaz mıyım? O da Galatahdır. Zaten onu da oraya Şarlot yerleştirdi. Şarlot iyi kızdır ama, biraz şeydir...</p>
<p>— Nedir?</p>
<ul style="list-style:none;"><li>
<p>— Anlamamış gibi... Şeydir işte...</p></li>
<li>
<p>— Peki peki! Şimdi söyle bakalım! Canın ne istiyor!</p></li>
<li>
<p>— Seninle bir tenha yerde kavga etmek istiyorum. Bir haber gönderebilirdin!</p></li>
<li>
<p>— Kavga kolay sevgilim! Ziyafeti rica ederim ihmal etme. Asıl senin şerefine verilen bir ziyafet!</p></li>
<li>
<p>— Dost gecesi mi demek?</p></li>
<li>
<p>— Hayır! Bak, ne biçim oldu. Ben arkadaşlara bir ziyafet verecektim. Aramızda yabancı kimse bulunmayacaktı. Doğrusunu istersen ziyafet aybaşında verilecekti. Sen araya girince, bir hafta evvele aldık. İhsan izin gecesini bir defaya mahsus olarak değiştirdi. Onlar henüz seni tanımadıkları için, ziyafeti sana hazırlamış oluyorlar...</p></li>
<li>
<p>— Kaç kişi olacağız?</p></li>
<li>
<p>— Bir hesapla... Dur bakayım! Nesibe Abla, kocası Nuri... Ertug- rul Hikmet. Zekiye, Şahap, bir de İhsan, bir de seninle ben... Kaç oldu?</p></li></ul>
<p>— Bilmem! Bir düğünlük...</p>
<p>Murat isimleri tekrarladı. Safo, parmaklarıyla saydı.</p>
<p>— Sekiz kişi!</p>
<p>— Bir de Hamdi Bey var. I<sup>A</sup>akin gelmiyor! Ona da ayn bir ziyafet borcumuz var. Aklında bulunsun!</p>
<p>— Eğer her ziyafet verdiğinde üç gün görünmeyeceksen... Bozuşuruz...</p>
<p>Murat, narin vücudu kendisine doğru çekti. Saçlannı derin derin kokladı.</p>
<p>— Ama gene de seviniyorsun değil mi? diye sordu.</p>
<p>— &#160;&#160;Hiç cevap verir miyim?</p>
<p>— &#160;&#160;Seviniyorsun! İşte belli bir şey!</p>
<p>Murat, arabayı Şehzade Camii’nin köşesinde durdurdu. Şoförü kahveye yolladı.</p>
<p>— Garson Ihsan Efendi var, dedi, onu bulunuz! Beklediğimizi söyleyiniz! Olur mu?</p>
<p>İhsan, Ertuğrul Hikmet ve Şahap şoförle beraber geldiler. Ertuğrul Hikmet:</p>
<p>— Nerede kaldınız? Bu zaman ne zaman? diye çıkıştı.</p>
<p>İkisi şoförün yanma oturduğu için içerde sıkışmamışlardı. Şimdilik Safo’ya birer ihtiyatkâr “merhaba” çekmişlerdi.</p>
<p>Murat:</p>
<p>— İşte ninem, seni üç gün üzen adam bu kurt suratlı şairdir! dedi.</p>
<p>Kız da, Ertuğrul Hikmet de bir şey anlayamadan bakıştılar.</p>
<p>Şair:</p>
<p>— Dur hele... Aman Abo!</p>
<p>Şoförün yanından Şahap homurdandı:</p>
<p>— Babandır.</p>
<p>— Evladım! Niçin kendinden bir laf bulamazsın! Sen bunu bir yerde okudun. Düşün ki senin okuduğunu bir başkası da okumuştur. Meclis-i Mebusan’da oluyor. Babanzadelerden birisinin adını yoklama sırasında kâtip “Yaban&quot; diye haykırmış. Adamcağız: “Babandır, Baban!&quot; diye cevap vermiş. Öyle değil mi matmazel!</p>
<p>— Anlamadım efendim?</p>
<p>— Sanki ben anladım mı? Yalnız şu kadarını söylemeliyim! Ben sizi şu anda tanıdım. Buna olsun şahitsiniz ya... Daha doğrusu henüz tanışmış bile sayılmayız değil mi?</p>
<p>— Evet!</p>
<p>öyleyse bu Fakir-i Pürtaksir bize bir iftira hazırlıyor matmazel! Rica ederim sağlam durunuz! Sizi ben tanımadan nasıl üzebilirim.</p>
<p>Şahap önden söze karıştı:</p>
<p>— Mutlaka üzmüşsündür! Fenalığı nasılsa yaparsın! İyilik olsa, inadım yok! Fenalığa geldi mi, tanışmana falan hacet kalmaz! Biz senin ne domuz olduğunu biliriz!</p>
<p>— Matmazel “Sağlam durunuz!&quot; dememde nasıl haklıymışım! Gördünüz mü? İki oldular. Öteki ince uzuna gelince: Ses çıkarmadığına aldanmayın! O, bu Murat olacak iftiracının baş yalancı şahididir.</p>
<p>Murat, elli yaşında olsa, bu bizim insan-ı biizan on beş yaşında bulunsa, yirmi sene evvel Murat’ın başından bir iş geçse de şahit iktiza etse bu herifi gösterir. Bu herif de Kuran'a el basarak gözleriyle gördüğüne yemin eder... Aman sağlam duralım...</p>
<p>İhsan kendi kendine konuşur gibi:</p>
<ul style="list-style:none;"><li>
<p>— Şimdi iyice kanaat getirdim, dedi, domuzluk şairde...</p></li>
<li>
<p>— Neden?</p></li></ul>
<p>— Sende olmasa burada sessiz sedasız oturan adama arkasından iftira etmezsin! Ne yapmış Murat Bey? Mühim bir şeyse, fazla sürdürmeyelim! Atıverelim dışarıya... Bıktım canım!</p>
<p>— Matmazel sıkı duralım...</p>
<p>Safo Murat’la buluştuktan beri ilk defa sahiden güldü.</p>
<p>Saraçhanebaşı’ndan Aksaray’a saptılar.</p>
<p>Murat birden davrandı:</p>
<p>— Bre Şair! Nereye?</p>
<p>— Eyvah! Aklını kaçırmış. Matmazel zaten kendi başına iken bunun aklı yetişmezdi de, ben benimkinden biraz verirdim sevabıma... Böylelerine sevdalanmak hiç yaramaz. Bir senedir gidip geldiği evi unuttu.</p>
<p>— Ben unutmadım mendebur! Zekiye Yengeyi alacak değil miyiz?</p>
<p>— Pardon! O ciheti söylemedim! Kavga ettik! Fahişeyi def eyledim. Talak-ı selase ile boşadım.</p>
<p>— Şakayı bırak! Bu gece böyle şeyler istemiyorum. Döneceğiz!</p>
<p>Şahap lakabına yakışan bir homurtu ile:</p>
<p>— Nafile, dedi, yemin ediyor. O kadar yalvardık. Razı edemedik!</p>
<p>Bir oyun var ya, Allah beterinden saklasın!</p>
<p>— Nasıl oyun?</p>
<p>— Bu herif, o arsız kızdan ayrılsaydı, şimdi çoktan küfelik olurdu. Kafasını duvarlara vururdu. Üstünü başını parçalardı. Bakıyorum aklı başında... Bir taraftan da yemin bırakmıyor ediyor.</p>
<p>Safo:</p>
<p>— Ne olmuş? diye yavaşça sordu.</p>
<ul style="list-style:none;"><li>
<p>— Bilmem! Anlarız. Ertuğrul Hikmet Bey’in sevgilisi de gelecekti. “Darıldık” diyor.</p></li>
<li>
<p>— Lütfen bu gecenin şerefine barışsınlar. Kabahat beyde ise iyi olur. Kabahat matmazelde ise daha iyi olur.</p></li>
<li>
<p>— Hayır matmazel! Bizim dinimizde bir talak-ı selase vardır. Erkek kısmının ağzından bir kere çıktı mı bitti!</p></li></ul>
<p>Şahap:</p>
<ul style="list-style:none;"><li>
<p>— Nerede o erkek? Kimden bahsolunuyor? diye sordu.</p></li></ul>
<p>Ihsan’ın tarifiyle yürüyen şoför nihayet Langa’da, bir tarafı bostan olan toprak bir sokağa sapmış, iki katlı bir tahta evin önünde durmuştu.</p>
<p>Murat:</p>
<ul style="list-style:none;"><li>
<p>— Borcumuz! dedi.</p></li></ul>
<p>İhsan, şoförün söylediği miktarı ödedi.</p>
<p>Ertuğrul Hikmet çoktan kapıya dayanmış, zili var kuvvetiyle çeviriyor, bir taraftan da:</p>
<p><span style="font-weight:bold;">Vardım baktım demir kapı sürgülü</span></p>
<p><span style="font-weight:bold;">Benim yarim annesinden görgülü</span></p>
<p>diye mırıldanıyordu.</p>
<p>Kapıyı misafirlere Zekiye açtı.</p>
<p>— &#160;&#160;&#160;Nerde kaldınız siz? diye somurttu.</p>
<p>Şahap, kuvvetli pehlivan kollarıyla Ertuğrul Hikmet’e sarıldı:</p>
<p>— &#160;&#160;Geri! Namahremdir. Giremezsin!</p>
<p>— &#160;&#160;&#160;Bre Abo! Salıver!</p>
<p>— Hayır sen cehennemliksin! Ben Zekiye Yengemi severim! — Kıza çıkıştı — : Başını örtsene aşifte'. Bunun deminden beri ne halt ettiğini bilsen?</p>
<p>Murat, Safo’ya yol verdi. Taşlıkta Zekiye ile tanıştırdı.</p>
<p>— Kucaklaşmanızı rica ederim, dedi, haydi Zekiye Bacı, şunu benim yerime öp</p>
<p>Zekiye, kızı bir an tepeden tırnağa süzdü:</p>
<p>— &#160;&#160;&#160;&#160;Ne cici yenge! diye sevinçle bağırıp boynuna sarıldı. Sonra elinden</p>
<p>tutarak merdivene doğru götürdü ve yukanya seslendi:</p>
</body>
</html>