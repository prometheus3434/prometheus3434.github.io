<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p>— ikisiyle beraber olsa... ikisi de bir millet değil mi?</p>
<p>— Bakacağız! Yapılan işleri Mustafa Kemal Paşa kendisi uydurmuyordu. Bizden evvel başka memleketler de, kendi hususi şartlarına göre aynı sebeplerden geçerek aynı neticelere varmışlardı. Farklı gibi görünen şey, temelde değil, harici manzaraydı. Mesela: Bizim gibi daha geri bir sistemi def edip yerine daha ileri bir sistem kuranların önüne köylü meselesi diye bir mesele çıkmıştı. Buna iktisatta derebeylikten sermayedarlık nizamına geçmek diyorlar. Biz de aynı şeyi yapıyorduk. Köylü meselesi vardı. Olacaktı. Köyde üç esaslı zümre göze çarpıyordu. Aga-orta köylü-topraksız köylü... Bizde buna hizmetkâr, azap, yanaşma, ırgat, yarıcı, maraba ... falan derler. Köylüye toprak vermek bu inkılapın zaruri neticesiydi. Lâkin evvela köylü deyince kimi kastediyorduk<sup>7</sup></p>
<p>— Üçünü birden!</p>
<p>— Demek, üçü birden mi bizim “efendimiz” idiler? Bakacağız. Birinci yol şu olabilirdi: Ağaların mallarını, mülklerini müsadere edip hiç topraksız, istihsal vasıtasız ekseriyete dağıtmak, bunu yaparken orta köylünün de bulunduğu halde kalabilmesine yardım etmek. Çünkü orta köylü, orta esnaf... umumiyetle küçük burjuva denilen sınıf gibi her kımıldanıştan zarar görüyor, azim ekseriyetle topraksızlara kanşıyor, içlerinde devede kulak kabilinden birkaçı zenginleşe- biliyordu. Şu halde açıkça, fukara köylü tutulup zenginlerin zararına mı geliştirilecekti? Bir kere köylüler, sınıf olarak gayet kanşık bir unsur teşkil ediyorlar. Bilhassa fukarası, son derece cahil, hurafelere bağlı, kârını, zararını bilmez bir kalabalıktı. Böyle olmalarında ve böyle kalmalarında eski sistemin kân vardı, irsen de fena halde zedelenmişlerdi. Verem, frengi, belsoguklugu, trahom nesillerini tehdit ediyor, istihsal hayatında işlerine tesir yapıyordu. Bu sebeple köylü sınıfı, başına şuurlu amele kitlelerini almadıkça kendisine hiçbir iş başaramıyordu. Öyleyse Mustafa Kemal Paşa inkılapçı amele sınıfını teşkilatlandırmak, onun başına geçmeli, kısacası, biraz daha yumuşak, biraz daha sert, fakat mutlaka sosyalizme gitmeliydi.</p>
<ul style="list-style:none;"><li>
<p>— Ne münasebet üstat! İşi nereye getirdiniz?</p></li>
<li>
<p>— Değil mi? Zaten bunu istese de Mustafa Kemal Paşa yapamazdı. Çünkü istinat ettiği asıl kitle bu yolu kabul etmeyecek derecede zengin tabakadan ibaretti. Şu halde, geriye “Köylü bizim efendimiz!” diye umumi bir laf atmak, ağanın, yani mütegallibenin nüfuzunu mümkün olduğu kadar devlet nüfuzuna kalbetmek... Bir taraftan da köylüyü kalkındırmaya uğraşmak.</p></li></ul>
<p>— Evet!</p>
<p>— Evet, ama, bu işte biraz inkılapçılık noksan değil mi? Malum ya, inkılapta tekamül aranmaz. Gidilecek hedef tayin edildi mi, oraya sıçranır. Maksat bütün köylüleri, olamaz ya, orta sınıf haline getirmekle, bu ağalan haliyle bırakmak, hizmetkârın, gaz lambası bile ya- kamayan nevinde yan aç çocuğunu okutmaya kalkmak, bizzat kendisini yıprandırmalanna müsaade etmek değil de nedir? Sonra gelelim şehir zengini ile fukara bahsine... Devletçilik yapacağız! Para lazım. Zenginin servetini kâmilen alalım. Olmuyor. Vergi ile topladığımızdan bir kısmını devletçiliğe verelim. Pekâlâ! Vergiyi ekseriyet fakir olduğundan ve zenginler ekseriya asıl kazançlanm, usta maliyeciler avukatlar tarafından sakladıklarından, Millet Meclisi’nde kendi, mümessillerini bulundurdukları için daima işlerine gelen kanunları çıkarttıklarından, fakirler öder. Fakirlerin parasıyla devletçi müesseseler kurduk. Altına bir de madde ilave ettik. “İlerde yerli zenginler yetişirse bu fabrikaları onlara devredeceğiz.'&quot; Bu madde, kimin lehinedir? Herhalde fakirlerin lehine değil.</p>
<p>Kanun çıkarıyoruz. “Herkes kanun nazarında müsavidir&quot; diyoruz. Halbuki avukat tutamayan bir dul kadınla iki, üç meşhur avukat tutabilen bir zengin, bir meseleden dolayı mahkemeye gitseler, hangisi kazanır? Diyelim ki netice itibariyle dul kadın kazanır. Avukatlar hukuk bilgileri sayesinde hiç olmazsa davayı üç, beş sene uzatmazlar mı? Bakalım dul kadın bu kadar müddet dayanabilir mi?</p>
<p>Hasılı Mustafa Kemal Paşa, fakirlerle beraber olmaktansa zenginlerle beraber olmayı tercih etti. İçinde bulunduğu şartlara göre de başka türlü hareket edemezdi. Çünkü dayandığı esas kuvvet zenginlerdi. Bir kere zenginlere dayandı mı, askeri zaferi kazandıktan, eski müesseseler yerlerine geçecek yeni müesseselerin hayatını tehdit edemeyecek kadar sindirildikten sonra, bu eski müesseseler bakayasıyla anlaşmak zaruriydi. İşte bu sebeple Kürt isyanlarına ve bu isyanların oldukça kanlı bastırılmasına rağmen bugün Şark'ta hâlâ yetmiş seksen köye bâtapu hükmeden ağalar, eski devrin artığı mütegallıbeler huzur içinde yaşıyorlar. Bugün müdafaa vasıtalarından mahrum olduğu için ırgat yevmiyesi aşağıdır. İnsanlar âdeta boğaz tokluğuna -bu da bizim memleketimiz ölçüsünde bir boğaz tokluğu- çalışırlar. Binaenaleyh makine kullanmak insan kullanmaktan daha pahalı düşer! Bu sebepten de memlekete ziraat makinesi girip yerleşemez. Yerleşmedikçe köy iktisadiyatı için esir insan sürüleri -bunlar boğazı tokluğu dediğimiz bukağı ile esirdirler- mevcut olacaktır. Hal böyle olduğu için de Mustafa Kemal Paşa, bir Halk Partisi kurup bu parti hem zenginin, hem de fakirin hakkını arar diyecek, yani soyanla soyulanı, soygun devam etmek şartıyla bir arada barındırmaya çalışacaktır. Yani bizzat kendisini meydana getiren müsait şartlara bizzat kendi karşı çıkacak, giderek kendi zıddına, kendini yok edecek olana yanaşacak, bizzat kendisi kendi hikmeti vücudunun kalmamasına yardım edecekse temenni edelim ki, ben yanılmış olayım, yahut da temenni edelim ki Mustafa Kemal’in ömrü bu feci akıbeti görmeye yetişmesin!</p>
<ul style="list-style:none;"><li>
<p>— Mübalağa ediyorsunuz! imkânı var mı var?</p></li>
<li>
<p>— Meydanda bir şey! Partisinin nizamnamesi Şerbet Fırka denilen maskaralığın nizamnamesinden kitap üzerinde on misli ileridir. Böyle olduğu halde, Mustafa Kemal Paşa, müsait şartlann kaybolması karşısında telaşlandığı için, bizzat kendisinden daha geri bir teşekkülü zorla yoktan var etmekten başka bir çare bulamıyor. Bu çare neyi halledecek bilmem! Bildiğim bir şey varsa bu gece burada olduğu gibi, müsait şartlann artık tamamıyla iflas ettiğini, müsait şartları teşkil eden iki zümrenin de, yani fakirlerin haklı olarak, zenginlerin, zenginlerin tabi haksız olarak ve başka başka maksatlarla, -bu maksatlar azim ekseriyette şuurlu değil ki daha fena-Mustafa Kemal'i artık o büyük dâhi saymadığını gösterecek. Bunu böyle maddi bir surette, inkâr ve tevil edilmez bir katiyetle niçin görmek istedi anlayamadım!</p></li>
<li>
<p>— &#160;&#160;işte gördünüz mü. Bizim bilmediğimiz birtakım sebepler vardır! Ben böyle düşünerek Mustafa Kemal Paşa'ya körükörüne inanıyorum. Haklıyım da... Çünkü şimdiye kadar yaptığı işler ona hâlâ güvenmemizi haklı çıkarır!</p></li></ul>
<p>Muharrir Kadri Ekrem Bey kederle gülümsedi:</p>
<ul style="list-style:none;"><li>
<p>— Mustafa Kemal Paşa, dedi, henüz kendisinin isteyerek meydana getirdiği bir uydurma parti tarafından alaşağı edilecek kadar çürümüş bir şahsiyet değildir. Ona bu şaşkınlık anında sizin böyle itimat ettiğinizi bilse... Bu belki de istikbalinizi garanti eder... Durunuz canım! Hemen kabarmayınız! Böyle bir şeyi asla düşünmediğinize eminim! Kendimden ziyade eminim! Ve sizin için en büyük tehlikeyi de burada görüyorum.</p></li>
<li>
<p>— Anlayamadım!</p></li></ul>
<p>— &#160;&#160;&#160;&#160;Anlatacağım delikanlı! Sizi iyi tanının. Yani sizin tıpı! Bir müddet ben de</p>
<p>kendimi sizden zannettim. Buna yüzde yüz emindim. Birisi itiraz etse, hiç âdetim olmadığı halde belki de onu dövmeye falan kalkardım. Böylece inanmak iştiyakı beni sosyalizme, neden saklama- h, komünizme götürdü.</p>
<ul style="list-style:none;"><li>
<p>— Beni asla götüremez! Yanlış tamamıyla...</p></li>
<li>
<p>— Ben kendimi anlatıyorum. Komünizme götürdü. Size yukar- danberi biraz kanşık da olsa, yaptığım tahlil komünizm denilen ilmin metodu sayesinde varılmış neticelerdir. Buna yüzde yüz inandığım halde, bugün Halk Partisi gazetelerinden birisinde, uydurma olduğunu, kendi adım gibi bildiğim bu yazıyı müdafaa ile meşgulüm... Neden mı? Çünkü ben korkak bir adammışım! Korkak olduğumdan bir an bile şüphelenmemişim. Bu hakikat karşıma öyle bir yerde, o kadar apansız çıktı ki... Hemen yere serildim. Bilmem Ertuğrul Hikmet size söyledi mi? Birçok diğer arkadaşlarla beraber komünizm töhmeti altında İstiklal Mahkemesi'ne sevkedilmıştık. Ortada bir hayat tehlikesi de görünmüyordu. Böyle düşündüğümü zannetmeyin. En evvel hayatımdan vazgeçmeyi, sanki cigara yakmak haline getirmiştim. Hak bellediğim bir yolda ölümü hattâ zevkli bir şey şaşıyordum. Nasıl oldu, hâlâ anlayamam! Birdenbire çöktüm. Halbuki Rusya’da muazzam bir ihtilal, fikirlerimin doğruluğunu tarih içinde edebıyen, hiçbir fikre nasip olmamış bir azametle payidar kılmış bulunuyordu. Çin’de arkadaşlarım şerefle dövüşmekteydiler. Bir şair arkadaşın dediği gibi, “Her kilometrede, her mil-i bahride” dostlarım vardı. Lâkin akıllarına da, gördükleri işe de zerre kadar değer vermediğim, dört insan karşısında birdenbire tükendim. Korkudan dizlerim kesildi. Hayasız bir can kaygusu içinde hüngür hüngür ağlayarak af diledim Köpekler gibi yalvardım. Bu hareketin bir tek faydası oldu. — Kadri Ekrem, tekrar kederle gülümsedi —: Bana haddimi bildirdi. Şimdi tamamıyla aksı şeyler düşündüğüm, beraber olduğum kalabalığa zerre kadar inanmadığım halde, onlarla beraber yürüyorum. Verdikleri rezil sadakayı her ay muntazaman alıyorum. Halime şükrediyorum. Güldüğüm, eğlendiğim, hattâ kızlarını beğendiğim Türk milletine hikâyeler yazdığım oluyor... Normal bir adam gibiyim. Buna hiç alışa- mam zannediyordum. Bakıyorum da, öyle değil... Ama sana gelince: Ertuğrul Hikmetin anlattıklarına göre sen, bulunduğun yerde duramazsın! Mustafa Kemal’i daha çok sevmek için arayacaksın, aradıkça ondan, belki de farkına varmadan uzaklaşacaksın. Nihayet öyle bir yere geleceksin ki karşındakiler, yanına gitmek istediklerin olacaklar ve onların arasında, bu seni şaşırtan hattâ öfkelendiren fikirlerimle ben, belki de elimde altı oklu inkılapçı partinin bayrağını tutarak, ben de bulunacağım! Dövüşeceğiz! Sonunda siz kazanacaksınız.</p></li></ul>
<p>Murat, sahici bir öfkeyle:</p>
<p>— Hâşâ! diye bağırdı. Ben bu memleketin çocuğuyum. Babam bu topraklar için üç muharebede dövüştü. Kanını akıttı. Babam Mustafa Kemal’in bayrağı altında zafer kazandı. Ben o zaferi, sizin söylediğiniz mahzurları varsa, onlardan temizleyeceğim.</p>
<p>— Bütün bu sözler beni daha çok haklı çıkarıyor. Böyle düşünmesen de futbol maçlarıyla meşgul olsan, sinema artistlerinin resimlerini biriktirsen belki inanırdım. Senin gidecek başka yerin yok!</p>
<p>— Görürüz!</p>
<p>— Tabi göreceğiz kardeşim! — Ellerini ovuşturdu —: Ne hoş olacak! Böyle bir kehanette bulunduğum için beni şimdikiyle kıyas edilmeyecek kadar fazla seveceksiniz. Bana düşman olamayacaksınız! Ben de, sizde benim cesur nüshamı seyrederek avunacağım!.. Bir iyi yeri, kahpece boş bırakmak ne demektir? Hiçbiriniz bunu hissetmeyiniz isterim delikanlılar! Siz ne fikirdesiniz şair?</p>
<p>İbrahim Rıza, gözlüklerinin arkasında akıllı gibi bakarak insanı aldatan bakışlarla gülümsedi.</p>
<p>— Son kıtayı bitirdim, dedi, iki mısra noksandı. Şimdi buldum. Siz konuşurken... Dinler misiniz?</p>
<p>— Tabi!</p>
<p>— Sevgilisi çocuk da ona oyuncaklar teklif ediyor. En sonunda:</p>
<p><span style="font-weight:bold;">“Aç bütün camlan görünsün dönen küre</span></p>
<p><span style="font-weight:bold;">Koş Arz’ın kenarına salla ayaklarım!’’</span></p>
<p>Nasıl?</p>
<p>Kadri Ekrem Bey gülümseyerek cevabı Murat’a bıraktı. Murat, bilakis somurttu:</p>
<ul style="list-style:none;"><li>
<p>— Evvela annesiyle yattığın kıza mı bu mani? dedi, ben bu kadar hayasız olsam, kendimi öldürürdüm.</p></li>
<li>
<p>— Neye kızıyorsun kardeşim? Ben şiir yazıyorum!</p></li>
<li>
<p>— Ben de doğru söylüyorum!</p></li>
<li>
<p>— Bunun onunla ne alakası var?</p></li></ul>
<p>Murat hayretle baktı. İbrahim Rıza alay etmiyordu. Samimi idi. Gülmesi tuttu: “Bu samimiyet de artık halt ediyor!” diye düşündü. Aynı zamanda bugünün pazar olduğunu, birbuçuk aydanberi ilk defa pazar gecesi Tamara Ablaya gitmediğini hatırladı. Safo’nun ölümünü haber aldığı gün telefon ettikten sonra kadını bir daha aramamış, onun kendisini aramayışma âdeta gücenmişti. Şimdi, bunu zihninden geçirirken somurttuğu halde, üç gün, üç gece Reçina’da kapalı kaldığını unutuyor, hele bu akşam hiç değilse bir telefon edip gelemeyeceğini bildirmek lazım olduğunu fark bile etmiyordu. Fena bir evlilikten yeni kurtulmuş, bekârlığın tadını çıkarmaya başlamış bir erkek halindeydi. Safo varken, böyle ondan uzakta bulunsa, bir eza hissederdi. (Tuhaf değil mi? Bir kadınla beraberken böyle bir şey duymuyordu.) Pek müphem bir surette, Tamara Ablanın öfkesini Safo’nun ölümü haberiyle kolayca karşılayacağına güvenerek yüreğinde bir başka çeşit rahatlık daha vardı.</p>
<p>*</p>
<p>Yazıhanede işlerini bitirdiği zaman, akşamın saat yedisinde, Ta- mara’ya bir telefon etmek için dinleyiciyi kaldırıyordu ki zil çaldı.</p>
<p>— Alo! dedi.</p>
<p>Tamara’nm dargın sesi:</p>
<p>— &#160;&#160;Kimsiniz? diye anlamamış gibi sordu.</p>
<p>— &#160;Benim, Murat!</p>
<p>— Ya! Ölmediniz mi? Ben de cenaze için...</p>
<p>— Haberin yok Tamara Abla! Sana bir felaket haber vereceğim...</p>
<p>Bunu nasıl söyleyeceğimi bilemediğimden...</p>
<p>— Şimdi anladım. Dört gün evvel aramışsınız! O zamandan beri bu fena havadisi nasıl vereceğinizi mi düşünüyorsunuz! Pazar gecesi de henüz formülünü bulamadığınızdan gelmediniz?</p>
<p>— Evet... Şimdi bile bulmuş değilim... Son derece kederliyim abla! Safo... Nasıl anlatmalı... Dört gün evvel öldü.</p>
<p>— Ne diyorsun? Böyle şaka istemiyorum. O keçiboynuzu şimdi karşında mı oturuyor, dizlerinde mi<sup>7</sup></p>
<p>— Vallaha! Hiç böyle şaka olur mu?.. Pek fenayım, pek... O gün hemen seni aradım, isabet ki evde değildin...</p>
<p>— Sahi mi Murat? Neden? Nasıl? Kaza mı?</p>
<p>— Bin beteri... Çocuk düşürmüş. Anlıyor musun? Kendimi bir manada katil hissediyorum. N'apacağımı sahiden şaşırdım.</p>
<p>— Şimdi derhal bana gel! Ben otomobili hemen gönderiyorum! Orada bekle...</p>
<p>— Ne iyisin! Teşekkür ederim!</p>
<p>Telefonu bıraktı. “Kendimi katıl hissediyorum,” sözü dört gündür başının içinde dönüp dolaşıyor olmalıydı. Bunu uzaktan uzağa sezmiş, bir türlü kendi kendisine bile itiraf edememişti. Demek şu anda Tamara Ablayı kendisine kendisinden daha yakın mı hissetti? Bazan akıllı bir kadına sığınmak nasıl da bir ihtiyaç oluyordu! Bu, küçük çocukların haklarından gelemeyecekleri her hadise karşısında “Anne!&quot; diye bağırmalarına, ağlamalarına benzemekteydi.</p>
<p>Dün pazar olduğu için Reçina yazıhaneye gelmemişti. Bugün de sabahtan beri âdeta saklambaç oynamış, kızla karşılaşmamak için bütün kurnazlığını kullanmıştı. Safo’nun öldüğünü duyduğu üçüncü gün kendisini bir erkek arkadaş gibi samimi olarak teselli etmeye çalışmasına rağmen, ilk iki gün ve iki gece Safo’dan intikam almak isteyen bir hali vardı ki bunu asla affedemiyor, sanki bu işte kendisinin hiçbir suçu yokmuş, iğfal edilmiş gibi Reçina’ya öfkeleniyordu. Şimdi içeri giriverse:</p>
<p>— Rica ederim yakamı bırakınız! diyeceğine emindi.</p>
<p>Bu emniyetle tamamıyla rahatladığı sırada, Reçina’nın san saçlarıyla çerçevelenmiş renkli yüzü aralıktan göründü:</p>
<p>— Yalnız mısın?</p>
<p>— Çok!</p>
<p>— Kederli misin?</p>
<p>— Çok!</p>
<p>— Söylesene... — Kapıyı dikkatle kapattı. İki adıma kadar yaklaştı. Ellerini dolgun kalçalanna çaresizliği ifade eden bir şekilde koydu —: Sana ne yapsam? Ne istersin?</p>
<p>— Hiç... Yorgunum... Yüreğim yorgun... İki gecedir pek az uyudum. Bilmem ki...</p>
<p>Kız yaklaştı, kollarını boynuna doladı. Şimdi yüzü, sıcak nefesini derisinde hissedecek kadar yüzüne yakındı. Murat bir pertavsızdan seyrediyor gibi ona hayretle baktı. Pembe derisinde en küçük bir pürüz, bir leke yok... Sanki ebediyen taze kalması ve öpülmesi için ya- radılmış. Biraz evvelki kati karannın nerelere savuştuğunu bir taraftan araştırarak, belinden tutup dizlerine oturttu.</p>
<p>— Çok şükür ki sen varsın, dedi, sen ölümden evvel de varsın, ölümden sonra da...</p>
<p>— Bu gece yemeği bizde yer misin? Annem seni pek beğenmiş. Babama anlata anlata bitiremiyor.</p>
<p>— Bu gece imkânsız... Bir yere davetliyim. Yann gece olur mu?</p>
<p>— Bu gece istiyorum. Biraz geç kalkardın... Kapıyı açar, örterdik. Beni gene kucağına ahp yukarı taşırdın! Bunlan bugün düşünüp hazırladım. İki şişe de likör aldım.</p>
<p>— Ne güzelmiş! Biraz evvel söylemeliydin! Yarın gece muhakkak... Haydi gül bakalım... Ama, böyle de çok güzelsin!..</p>
<p>— Evet! O kadar güzelim ki... Sana yatağımı vaat ettiğim halde, edepsizce reddediyorsun!</p>
<p>— Daha yirmi dört saat hasret çekmek, yirmi dört saat sonra seni yirmi dört misli fazla sevmek için...</p>
<p>Reçina, büyük bir arzu ile Murat’ın boynunu öptü. Yüzünü böy- lece saklamış olarak:</p>
<ul style="list-style:none;"><li>
<p>— Sana alıştım, haberin var mı? dedi, kocam gibi... Benim için yeni bir şey... Hatırladıkça uykum kaçıyor.</p></li>
<li>
<p>— Benim de...</p></li></ul>
<p>Kapı vurulunca Reçina sıçrayıp kalktı. Murat telaşla elini saçlarına götürdü.</p>
<p>Şoför Hatman, selam verdi.</p>
<ul style="list-style:none;"><li>
<p>— Siz misiniz Hatman? Geliyorum.</p></li></ul>
<p>Adam, Reçina’ya bakmadı bile. Her zaman tamamıyla bir başka dünyada gibi yaşıyordu. Murat, Tamara Ablanın bir sözünü hatırladı: “Seni, bana memleketimden bahsediyorsun diye seviyorum, demişti, biz de kendi aramızda hep memleketten bahsederiz ama, hepimiz de kin duyarak konuşuyoruz! Bu da insanı kolayca bıktırıyor. Sen bizim memleketi bildiğin kadar biliyorsun ama, sözlerinin kinle alakası yok! Ben de meğer buna muhtaçmışım!” Murat, Tamara Ablasının böylece ne demek istediğini, Hatman’ı görür görmez bir daha anlamıştı. Büyük kin, taşıyanlar için de etrafındakiler için de ağır, yorucu, harap edici bir şeydi.</p>
<ul style="list-style:none;"><li>
<p>— Bir cigara Hatman! diye gülümseyerek ve acıyarak paketi uzattı, hemen iniyoruz! Matmazeli de geçerken evine bıraksak!</p></li></ul>
<p>— Olur!</p>
<p>— &#160;&#160;Haydi sevgilim, bir şey alacaksanız!</p>
<p>— &#160;&#160;Çantayla şapkamı... Derhal...</p>
<p>Kapıyı kilitledikten sonra koridorda beklediler. Murat, cigarasını içerken: “Ben eskiden de mi idaresiz bir heriftim, yoksa giderek mi böyle, kandan beter oldum!” diye düşündü. Fakat Reçina küçük hasır şapkası, eldivenleri ve kırmızı çantasıyla görününce idaresizliğini âdeta beğendi.</p>
<p>Murat, arabanın köşesine büzülmüş olan Tamara'yı görmesiyle, ne büyük bir hata yaptığını anladı. Bunu pekâlâ kestirebilirdi. Demek ki ızdırap çekiyor, diye düşünüp bizzat koşmuş... işte çektiği ızdırap! Haydi bakalım Reçina’ya bu geceyi neden reddettiğini nasıl anlatmalı!</p>
<p>Tamara Abla, Reçina’yı tanıyordu.</p>
<ul style="list-style:none;"><li>
<p>— Buyrun! diye biraz şaşırarak yer verir gibi kımıldadı. Matmazel’! de mi getirdiniz?</p></li>
<li>
<p>— Geçerken evine bırakalım, demiştim.</p></li></ul>
<p>Az kalsın: “Sizin geleceğinizi tahmin etmediğimden...&quot; diye ilave edecekti.</p>
<ul style="list-style:none;"><li>
<p>— Teselli için, iki kişi bir kişiden iyidir. — Gülümsedi —: Yalnız başıma nasıl başaracağımı düşünüp duruyordum. -Kurnazlığını Murat sonra uzun müddet anlayamadı - Matmazeli bu gece bırakmam<sup>1</sup></p></li></ul>
<p>Bu söz, somurtmak üzere olan kızı evvela hayrete düşürdü, sonra sevindirdi. Murat’la kadının arasında... Herhalde böyle karşılanmaması lazım gelirdi. İşi daha iyi anlamak için daveti derhal kabul etti:</p>
<p>— Teşekkür ederim... Rahatsızlık verirsem...</p>
<p>— Hiçbir şey vermezsiniz! Giriniz kızım!</p>
<p>Murat:</p>
<p>— Biz Hatman’la beraber gidelim! dedi.</p>
<p>— İyi edersin. Hava bir sıcak ki... Ben Matmazel’! rahatça tetkik ederim. Bürodayken alıcı gözüyle bakmamıştım. Galiba gelinim sayılır.</p>
<p>İkisi de tekzip etmediler. Tamara gözlerini utanarak yere eğen kıza bir kere baktı: “Evvelce başlamış! diye düşündü. Bunu da ölen gibi, ölen kadar seviyor mu? Ne karmakarışık hale gelmişiz!&quot;</p>
<p>Kadınlar, Tepebaşı'na kadar pek az konuştular. Orada, Tamara Abla, Murat’a seslendi:</p>
<p>— Bizi nereye davet ediyorsun delikanlı?</p>
<p>— Şampanya istememeniz şartıyla... Neresini emrederseniz...</p>
<p>— Evvela, bir küçük lokantada bir şeyler yeriz. Sonra düşünürüz Değil mi matmazel!</p>
<p>— Siz bilirsiniz madam!</p>
<p>Tamara şoföre bir isim söyledi.</p>
<p>Otomobil Melek Sineması’mn sokağına saptı. Buradaki bodrum lokantasına girdiler.</p>
<p>Tamara:</p>
<ul style="list-style:none;"><li>
<p>— Ben rakı içerim, dedi, siz matmazel?</p></li>
<li>
<p>— Matmazel Reçina, diye Murat takdim etti.</p></li>
<li>
<p>— Ben de rakı içerim.</p></li>
<li>
<p>— &#160;işte şimdilik şampanyadan kurtuldunuz!</p></li></ul>
<p>Üç kadeh rakı ile hafif şeyler yediler. Karınları doyduktan sonra Tamara:</p>
<ul style="list-style:none;"><li>
<p>— Artık birer tane de vokta emredin, dedi, sonra yavaşça Murat'a sordu, tanıyor mu?</p></li>
<li>
<p>— Tanıyor! Pek üzüldü. Arkadaştılar.</p></li>
<li>
<p>— &#160;&#160;iyi öyleyse... Şimdi bana anlat nasıl oldu?</p></li></ul>
<p>Murat kolayca anlattı. Tamara biraz düşündükten sonra:</p>
<p>— Peki, neden? dedi, çocuk istiyordu. Sakın, sen mi zorladın?</p>
<p>— Zorlayabilir miyim? Bana hiç haber vermedi. Son günlerde sıhhati bozuk gibiydi. Çok sıkıştırdım. Hattâ bir gün “ille doktora gideceğiz!” dedim. Gitmemek için ağladı.</p>
<p>— Anlayamadığım bir nokta var: Madem ki aldıracakmış, neden üç ay beklemiş. Madem ki üç ay beklemiş, neden birdenbire fikrini değiştirmiş? — Yüzüne hayretle bakan Reçina'nın yanağını okşadı — : Bu küçüklerle insan ne yapacağını bilemez, değil mi meleğim?</p>
<p>Reçina, bu güzel kadının iltifatından mesut, yanakları kızararak:</p>
<p>— Ben düz insanlardanım, diye cevap verdi. Safo karışık insanlardandı. Bir şeylerden korkar, fakat korktuğu şeyi de mutlaka yapardı. Bir şeyi sevmez, fakat sevmediğine sevmediği halde ihtirasla talip olurdu.</p>
<p>— Anlıyorum. Az yaşamaya mahkûm kadınlardanmış. Hiç de fark edemedim.</p>
<ul style="list-style:none;"><li>
<p>— Murat’ı gösterdi —: bunun arkasına âdeta sinmiş bir hali vardı. Ben de onu hep bununla beraberken gördüm. Yalnız görseydim belki bir şeyler sezerdim. — Mevzuya hiç de fena gitmeyen, insana gaddarlık hissettirmeyen tabii bir sesle devam etti —: Ölmeyi istemiş. Ölmeyi isteyenleri rahat bırakmalı. Ne dersin Murat! “Bu iş burada bitti!&quot; diye kesip atmaya cesaretin var mı?</p></li></ul>
<p>— Çok üzülüyorum. Kendimi suçlu görüyorum. Ama, bana fena- hk etmiş gibi bir şeyler de hissetmiyor, değilim...</p>
<p>— Hayır! Ne o, ne bu! Matmazel, güzel tahlil ediyor. Böyle karışık insanlar var.</p>
<ul style="list-style:none;"><li>
<p>— Gülümsedi —: Seni bu geceden itibaren matmazele teslim edeceğim. Olur mu? Seni bu kadar şirin bir arkadaşla beraber düşünmek hoşuma gidecek.</p></li></ul>
<p>Bir daha açmamak üzere sözü değiştirdi. Kızın çekingenliğini gidermek için, bildiği bir mevzuya geçti. Eniştesi ve ablasını çekiştirmeye başladı. Dedikodunun her zaman en iyi teselli ve en kolay samimiyet vasıtası olduğunu biliyordu.</p>
<p>— Eniştem nasıl? diye sordu, ablamla kavga ediyorlar mı?</p>
<p>— Hayır! Bilakis... Madama hürmet ediyor.</p>
<p>— Tamam! Onların kavgası bu şekildedir. Şimdi ikinci eniştem kimdir?</p>
<p>— Anlayamadım!</p>
<p>— O kadar mini mini değilsiniz matmazel... Murat’a sorun da bakın! Ben samimiyeti her şeyden fazla severim.</p>
<p>— Onu mu sordunuz? Biraz karışıkça gibi, Bulgar mühendis hâlâ duruyor. Bir de o göbekli zabit var.</p>
<p>— İki kişi varsa, aynı zamanda yeni bir iş de vardır.</p>
<p>Murat, yapılan senetleri ve şirket mukavelenamesini anlattı. “Göbekli zabitin” evini, karısını gittikçe eğlenceli bir hal alan cümlelerle hikâye etti. Farkına varmadan üçüncü votkaları da içtiler.</p>
<p>Tamara:</p>
<p>— Ablam yamandır, dedi, şimdi işle meşgul olduğundan gözü dünyayı görmez! Fakat para meselelerini yoluna koyar koymaz, uzun Bulgar’ı da, göbekli zabiti de derhal def edecektir. O sıralarda bilmem ki Murat'ı nasıl saklayacaksınız?</p>
<p>— Ben mi? Ne demek?</p>
<p>— Karışmam! İkinizi de bir arada gördüğü anda meseleyi hemen anlar. Anlar</p>
<p>anlamaz, “Bir bakayım nedir?” diyeceğine hiç şüphe etmeyin! Az sever ama, ilk günler fena inhisarcıdır. Murat’ı ikimizden de alıp gider.</p>
<p>Reçina, aşağıdan yukanya Murat’a bakarak:</p>
<ul style="list-style:none;"><li>
<p>— Bilmem ki, dedi, hemen beni bırakır mı demek istiyorsunuz?</p></li>
<li>
<p>— Yavrum, erkekler için bırakmak diye bir şey yok. Onu biz kadınlar yaparız. Erkek sizin için ölürken, mesela şu köşede oturan kocakarıyla gene de yatar...</p></li>
<li>
<p>— Murat’tan ummam!</p></li>
<li>
<p>— Ne iyi kalplisiniz!.. Acaba sizin yaşınızdayken ben de mi böy- leydim?</p></li>
<li>
<p>— Siz mi? Siz benden büyük değilsiniz ki madam... Ben yalnız ablanız için konuştum. Siz hesaba girerseniz, yenileceğim muhakkak...</p></li>
<li>
<p>— Hele yumurcak! Bu Yahudiler her memlekette böyle oluyorlar... Korkunç mahluklar...</p></li></ul>
<p>Murat, ikisini zevkle dinliyordu. Tamara’yı abla saymanın rahatlığını çoktan anlamıştı. Reçina’nın arkadaşlığı da, mesela Safo’nun arkadaşlığına benzemiyordu. Biçare Safo’da insana ağırlık veren, insanı ürküten bir şey vardı. Halbuki Reçina bahar havası gibiydi. Hiçbir mesuliyet hissi vermiyordu. Safo’dan yüz defa daha güzel olduğu halde insan buna âşık olamazdı. Reçina sahici aşkı tatmadan ölmeye mahkûm kadınlardandı.</p>
<p>Murat, kendisini hiçbir tehlikeye maruz görmediğinden gelen bir iç ferahlığıyla:</p>
<ul style="list-style:none;"><li>
<p>— Peki nereye gideceğiz, Tamara Abla? diye sordu.</p></li>
<li>
<p>— Bu güzel kızla iftihar edeceğimiz bir kalabalık yere... Taksim Bahçesi'nde Fransız artistleri varmış. Fransızlar iyi artist değillerdir ama tatlı kadınlardır. Matmazeli bilmem, bana her defasında bir yeni zarafet öğrettiler. Malum ya, biz Slavlar şarklıyız! Kaba oluruz.</p></li>
<li>
<p>— Siz mi Tamara Abla! iftira ediyor sevgilim! Siz de pekâlâ görüyorsunuz!</p></li></ul>
<p>Reçina:</p>
<ul style="list-style:none;"><li>
<p>— Elbette iftira ediyor, dedi, yahut da nezaketle bana ihtar ediyor.</p></li></ul>
<p>Tamara:</p>
<p>— Çocuklarla konuşmak ne müşkül, diye mahsustan içini çekti. Fransız kızlan bizi utandırsınlar da... Görürsünüz...</p>
<p>Otomobili eve gönderip yürüdüler. Yaz olmasına rağmen cadde oldukça kalabalıktı. Erkekler, Murat’ın bahtiyarlığını kıskanç gözlerle süzüyorlardı.</p>
<p>Tamara, Ertuğrul Hikmet’ten bahsetmeye başlamıştı:</p>
<p>Bir daha evimde öyle Bolşevik istemediğimi lütfen kendisine söyler misiniz?</p>
<p>dedi.</p>
<p>— &#160;&#160;Söyledim bile.</p>
<p>— &#160;Somurttu mu?</p>
<p>— &#160;&#160;Hiç somurtur mu? Gülüverdi: “Yalana bak! Yağma yok!” dedi.</p>
<p>— &#160;&#160;Hiç de yalan değil deseydin!</p>
<p>— &#160;Dedim!</p>
<p>— &#160;&#160;Ne dedi?</p>
<p>— Bizim Tamara Abla o kadar güzeldi ki, dedi, bir insan o kadar güzel olunca Bolşeviklik düşmanı olamaz! dedi.</p>
<p>— &#160;&#160;Ya, n’olurmuş?</p>
<p>— &#160;&#160;Onun kanaatince Bolşevik olurmuş.</p>
<p>— Hayır! İstemiyorum... İmkânsız bir şey! Bir daha evime ayak basarsa... Başına bir şey atacağım!</p>
<p>— Söylerim!</p>
<p>— Ama, öyle bir şekilde söyleyeceksin ki, başına bir şey atılmak bahasına da olsa, peşine takılıp gelmeli... Anladın mı sen?</p>
<p>Ertuğrul Hikmetin nesini hoş bulduğunu Reçina’ya anlatmaya başladı. Bir tuhaf samimiyeti varmış! İnsan onu derhal Murat’ın kardeşi zannediyormuş...</p>
<p>— Bu suretle akraba olduğumuzdan pek kısa zamanda tanıştığımız halde, nazım geçiyor, diye gizli bir gururla konuştu. Birçok iyi insanın akrabası olmak ne rahat şey!</p>
<p>Reçina da aynı kanaatteydi. Murat, on dakika görüşmekle pek müşkülpesent bir Yahudi olan -Bilhassa “Yahudi” kelimesine sevimli bir surette basıyordu- annesini fethetmişti. Hattâ bu akşam kendisine söz vermemiş olsaydı, babasıyla beraber yemek yiyecekti ki, evlerinde senelerce söylenecek bir hadiseydi.</p>
<p>Sonra, annesiyle tanıştığı gece, kendisini ev kıyafetiyle bara nasıl götürdüğünü anlattı. Bereket versin tarihini söylemeyi akıl edemediği için Tamara bunun, pek insafsız bir avunma çaresi olarak tatbik edildiğinden şüphelenmedi.</p>
<p>Taksim Bahçesi’nin varyete kısmını da, umduklanndan daha kalabalık buldular. Ancak kapıya yakın ve yol üzerindeki masalardan birisine oturabildiler.</p>
<p>Biralar yeni gelmişti. Murat kadınların bardaklannı doldurmakla meşguldü ki arkasından tanıdık bir ses.</p>
<p>— Anne, baksanıza Murat Bey de burada! dedi.</p>
<p>Murat, bira şişesi elinde olduğu halde döndü. Fatma, annesiyle -Aliye Hanımefendiyle- beraber iki adım mesafede duruyordu.</p>
<p>Şişeyi derhal bırakıp ayağa kalktı.</p>
<p>— Buyrun, dedi, iyi bir yer değil ama... Bunu bulabildik!..</p>
<p>Sonra pek acele davrandığına üzülerek sustu. Fatma'nın arkasındaki pelerinli zabiti onlarla beraber zannetmemişti.</p>
<p>Aliye Hanımefendi de, kızı da, Murat’ın arkadaşlannı dikkatle süzdüler.</p>
<p>Sonra Aliye Hanım:</p>
<p>— Rahatsız olmayın! dedi, bir yer buluruz! Üç kişiyiz!</p>
<p>Kadın, elektrik ışığında, olduğundan çok daha genç görünüyordu. Bilmeyenler Fatma’nın birkaç yaş büyük ablası zannederlerdi.</p>
<p>Murat, süratle, zabitin kim olabileceğini düşündü. Ömründe bu kadar güzel erkek, çok az görmüştü. Şapkasının yanında dalga dalga altın parıltılı saçları vardı. Pembe beyaz yüzüyle zabit kıyafetine girmiş genç bir aktris denebilirdi.</p>
<p>Mağrur bir bakışla Murat’a bakmış sonra:</p>
<p>— Yürüyelim! demişti.</p>
<p>Çizmelerinin mahmuz şıkırtılarıyla önlerinden geçtiler.</p>
<p>Murat, bu kadar güzel bir delikanlının nasıl olup da fırsat varken Marta ile Reçina’ya bir kere bile bakmadığına şaştı.</p>
<p>Yerine oturunca Aliye Hanım’la Fatma’nın kim olduklarını söylemek istemediği halde:</p>
<ul style="list-style:none;"><li>
<p>— Ne yakışıklı zabit! dedi.</p></li>
<li>
<p>— Belki de Fatma’nın nişanlısıdır. Yahut nişanlısı sayılır! diye düşündü ve kederlenmemek için gülümsemeye çalışarak, sözünü tekrarladı:</p></li></ul>
<p>— &#160;&#160;Ne güzel erkek, değil mi?</p>
<p>Tamara, arkalanndan bakarak sordu:</p>
<p>— &#160;&#160;Kim bu kadınlar?</p>
<p>— Bunlar mı? Ana-kız. Kadının kocası babamın muharebe arkadaşıydı. Sakarya Harbi’nde şehit düştü. Selim Amcam... Kızı da Fatma... Beraber büyüdük sayılır. Birbirimizi pek fazla görmezdik ama... Gene de beraber büyüdük... Delikanlı ne güzel! Onu tanımıyorum.</p>
<p>— Matmazel Reçina iyi tanır!</p>
<p>Murat, hayretle döndü. Evvela Tamara’ya, sonra Reçina’ya baktı. Tamara Abla yüzünü belli belirsiz buruşturmuştu. Reçina gülümsüyordu.</p>
<p>— Nereden tanır? Emin misiniz?</p>
<p>— Emin olmaz olur muyum? Sorun da bakın!</p>
<p>Reçina:</p>
<p>— &#160;&#160;Evet! dedi.</p>
<p>— &#160;Nerden ama?..</p>
<p>Tamara kızın tereddüdünü görünce:</p>
<p>— &#160;&#160;Yazıhaneden canım, dedi, benim sayısını artık unutmak üzere olduğum</p>
<p>eniştelerimden birisi... Mamafih, doğru söylemedim. Eniştelerimin sayısını unutmak üzereyim ama bu sevimli bebeği galiba hiç unutamayacağım!</p>
<p>— Neden?</p>
<p>— Ablamın koleksiyonunda bir istisnadır. Bakın anlatayım: O sıralar ablacığım, ata binmeye merak sardırmıştı. Bizim sülaleye nere- dense bir kazaklık sıvaşmıştır. At merakı aldı, yürüdü. Ablam, kilot pantolon, rugan çizme, kırbaç, falan... Amazon kıyafeti kendisine yaraşıyordu. Kadınlar otuz bir yaşlarına basınca telaşlanırlar. Çünkü hakikatte otuz bir yaş, otuz altı yaş demektir. Ablam da aynada suratını tetkik ede ede yüzünün hatlannı ihtiyarlar bulmuş olacak ki, erkekleri kadın kıyafetinde tesir edemeyeceğine inanmış, kaleyi içerden fethedebilmek için erkek kıyafetine girmeyi düşünmüş. İşte o sıradaydı. Bu küçük beyle tanıştılar. Ablam, erkek güzelliği karşısında mesela sizin kadar bile &quot;Eksite&quot; olmaz.</p>
<p>— Neler çıkarıyorsunuz?</p>
<p>— Biliyorum canım... Şaka ediyorum. Ablam Sipahi Ocagı’na gitti. Ata biniyordu. Bu yavrucuk da, zabit. Bir gezinti esnasında tanışmışlar. Ablam, sevgi işlerini gayet pratik bir hale getirmesini bilir. O gün tanışmışlar, iki saat sonra yatmışlar. Bazısı işin bu safhasını ne kadar uzatırsa o kadar zevk aldığını zanneder. Ablamın huyu tersine... Hoşlanmış olmalı ki münasebeti biraz uzadı. Sonra birdenbire kesildi. Sana bir sır söyleyeceğim Murat, Matmazel belki kızar, kadınlığın ehemmiyetli bir tarafını bir düşmana açıyorum diye. Lâkin ben senin ablan olduğum için buna mecburum. Biz kadınlar, güzel erkekleri hiç sevmeyiz! Onlar bize ait bir şeyi gasp etmiş gibidirler. Sinemeda oynayan Rudolf Valantino’yu bile kadın gibi sevmeyiz de, bizden birisi erkek kıyafetine girmiş, başına dertler geliyor diye acıyarak seyrederiz. Yahut da ben böyleyim. Her neyse... Ablamın işine başlangıçta şaşmıştım. İşin uzaması daha garibime gidiyordu. Birden kesilmesi artık merakımı iyiden iyiye artırdı. Bir gün hiç âdetim olmadığı halde sordum. “Bir tuhaf tadı vardı evvela, dedi, gözümü kapasam da, açsam da bir güzel kızla yatıyormuşum! Sanki erkek benmişim gibi bir şeyler duyuyordum. Bu duygu yabancı ve yeni bir duyguydu. Hoştu. Çabuk bıkılır bir şey! Lâkin gene de lezzetli... Derken bir de baktım, yavrucuğun niyeti fena! Meğer benden evvel davranmış! Def ettim! Derhal...”</p>
<p>Murat:</p>
<p>— Anlayamadım, dedi.</p>
<p>— Basit gayet... Ablamdan para çekmeye kalkmış. Bunu da tuhaf bir usulle yapmaya yeltenmiş... Poker oynamayı teklif ediyor. Bir gün evde başkaları da varken pokere oturuyorlar. Oğlan kazanıyor, işin felaketi neresinde bilir misin? Ablam, buraya ilk geldiği zaman bir müddet bir gizli kumarhanede çalıştı. Rusya’dayken de kumara meraklıydı. Müptela değil... Meraklı... Bir eser yazacakmış gibi tetkik ediyordu. Buradaki staj da işine yaradı. Kumarda soyulmaz haldedir. Delikanlı gidince kâğıtlara bakmış, işi ossaaat anlamış, işi anlayınca soğukkanlılığı birkaç misli artar. Hiçbir şey belli etmemişti. Ertesi gün çocuk gene gelmiş. Gene poker teklif etmiş. Ablam: “Hani kimse yok!&quot; demiş. “İkimiz oynayalım!&quot; gibi gayet kaba bir teklifle karşılaşmış. “İki kişi tadı çıkmaz!&quot; diye cevap vermiş. “Öyleyse piket oynarız. Eğlencesine... Partisi on liraya... Bakalım, şansımız...&quot; Sözünü bitirememiş... Ablamın bir güzel gülümsemesi vardır. Erkek olmadığım halde ben bile korkarım: “Baksanıza Mülazım efendi, ben henüz birisiyle yatarken ücret ödeyecek halde değilim! Bunun da aynca bir zevk olduğunu, bu zevki tatmak için, hiç ihtiyaçları yokken bazı kadınların randevuevlerine devam edip sermaye rolüne çıktıklarını bilirim. Lâkin ben henüz hamdolsun, tabii surette sevişmekten usanmadım. Yaptığımız işin birbirimizi memnun ederek tamamıyla ödeşmeye giden bir doğru yol olduğunu sanıyordum. Siz demek ki bu kanaatte bulunmuyorsunuz! Lüzumundan fazla güzelsiniz! Bu güzelliğinizin belki de bir ikinci bedeli vardır. Lâkin bu bedeli benden hiç ummayın! Dostça aynlacağımız için, isterseniz size birkaç kocakarının adreslerini vereyim. Bir de “bop&quot;, “valör&quot;, “rest&quot; falan diye sıkıntıya düşmemenizi temin etmek üzere aramızda kararlaştıracağımız ikinci bedeli de kendilerine haber vereyim... Pardon canım! Telaşlanmayın! Bu hizmetten dolayı aynca komisyon isteyecek değilim! Sizin pisliklerinizden kurtuluşum her türlü komisyona değer... Adres lazım değil mi? Biliyorsunuz öyleyse... işte şimdi kederlendim. Bana ne kadar pis bir artık yedirmişsiniz! Lütfen def olur musunuz! Lütfen derhal...” Çocuk kendisini toplamaya vakit bulamadan, iskambil kutusundan o poker destelerini çıkarıp masanın üzerine koymuş. “Cilalı tırnaklarınıza yazık olmasın&quot; demiş, “Buyrun! Bunlar zaten işaretli... Belki işinize yarar!&quot; $imdi neden Matmazel Reçina'yı ve beni tanıdığı halde görmemezliğe geldiğini anladınız mı?</p>
<ul style="list-style:none;"><li>
<p>— İyi... Öyleyse Fatma’yla ne alakası var?</p></li>
<li>
<p>— Fatma hangisi? Küçük mü?</p></li>
<li>
<p>— Evet!</p></li>
<li>
<p>— Fatma'yla alakası olmadığına bahse girerim. Mektep çocuklan- nı gezdirip avutacak kadar budala değildir.</p></li>
<li>
<p>— &#160;imkânı yok! Siz ne söylüyorsunuz?</p></li>
<li>
<p>— Neyin imkânı yokmuş? O kadınla yatmasının mı? Kadın bir kere pek yaşlı değil. Sonra kendisini iyi muhafaza etmiş... Kızıyla beraber olmasa körpe bir dul sanırdım. Kaç yaşında?</p></li></ul>
<p>Murat, Aliye Hanım'ın yaşını hatırlayınca şaşırdı.</p>
<p>— Otuz beş yaşında... Belki de otuz altı... diye kekeledi.</p>
<p>Tamara, kendisine pek yaraşan sahte bir kederle içini çekti:</p>
<p>— Pek kaba bir adamsın Murat, dedi, bana ihtiyar olduğumu bundan daha güzel anlatamazdın!</p>
<p>— Rica ederim... Hiçbir münasebeti yok! Nasıl da düşünmemiştim? On sekiz yaşında evlenmişler. Bir sene sonra kızı doğmuş. Şimdi Fatma on yedisindedir. Kadın bu kadar genç olduğu halde bana neden annem kadar yaşlı geldi?</p>
<p>— Anneniz pek ihtiyar mıydı? Dikkat edin ikinci defa pot kırarsanız cezaya çarptırılırsınız! Bizi bu gece de Gardenbar'a götürmek, orada ikimizle üst üste terleyinceye kadar dans etmek zorunda kalırsınız!</p>
<p>Murat, büsbütün şaşırarak düşündü. Annesi de otuz sekiz yaşında ölmüştü. Tamara'nın ablası yaşında... Tamara'nın ablası halbuki, henüz kendisinin âşık olacağı kadar genç görünüyordu.</p>
<p>— İyi ama, dedi zannetmem! Öyle bir şey olsa kızıyla beraber çıkar mı?</p>
<p>— Bu da bir usuldür. Eminim ki senin aklına kızın nişanlısı, yahut talibi falan diye bir şeyler gelmiştir. Malı tanımasak, bizim de aklımıza gelecek olan buydu.</p>
<p>— Belki akrabalarıdır!</p>
<p>— &#160;&#160;&#160;Sen bunları küçükten tanıyorsun. Oğlu değilse benim tahminimden hiçbir şey değişmez!</p>
<p>— Canım büsbütün insafsız oldunuz!</p>
<p>— Vay Kandil efendi! Güzel zabit, sizin pek güvendiğiniz kadıncağızı kuzusuyla beraber önüne katıp varyete seyrine getiriyor... Sonra evde kimbilir neler yapıyor, “insafsız” olmuyor da... Ben mi insafsızlık ediyorum. Doğru söylediğim için... isterseniz bahse gireriz. Bir gece eğlentisine... Lâkin tahkikatı acele yapınız. Çünkü başka meseleler de var. Belki delikanlıyı uzun müddet eski ahbabınız hanımın yanında göremezsiniz!</p>
<p>— Neden?</p>
<p>— Belki iftiradır. Yahut bir başka meseleyi saklamak için uydurmuşlardır. Duyduğuma göre delikanlının başka marifeti de var. Eroin, esrar kaçakçılığı falan diyorlardı. Pek kulak asmamıştım. Eğer bu zenaatla da uğraşıyorsa belki yakalanır da tahkikatınız yarım kalır. — Birden Reçina’ya döndü —: Size de sataştı mı, ablam için yazıhaneye gelip gittikçe? diye sordu.</p>
<p>— Evvela evlenme teklif etti. Sonra da öpmeye kalktı. Ben jigololardan hazzetmem!</p>
<p>— Fena kelime! Ablam duymasın! Mamafih burada pek de uygunsuz olmamakla beraber, bazı parlak delikanlıların fena talihidir. İlk bakışta insanda bu tesiri yaparlar ki... Acıklı şey...</p>
<p>Murat, Fatma’nın kendisini görür görmez bir imdat bulmuş gibi konuştuğunu, sesinin ahengini hatırladıkça anlıyordu.</p>
<p>Dikkatle baktı. Aliye Hanımefendi iki gencin arasına oturmuştu. Bu kadarcık şey bile vaziyeti belki de ispata kâfiydi. Onlar da dikkatle burayı tetkik ediyorlardı. Murat, nedense daha ziyade Tamara ile meşgul oldu.</p>
<p>Neşesi kaçmıştı. Fransız artistlerinin zarafetini fark etmedi. Gece yarısına kadar somurtmamaya uğraştı.</p>
<p>Babasından ve annesinden kalmış son dost evine bir felaket çökmek üzereydi. Belki de çoktan çökmüştü. İlk fırsatta Aliye Hanımlara gitmeye, Fatma'yla tenhada görüşmeye karar verdi.</p>
<p>Zaten yazıhanede, kaç günden beri mahkemelerle alakası bulunmayan bir telaş, bir gidiş geliş, bir fısıltı seziliyordu. Hayret Bey’in âdeta hiç uğramamasına mukabil Çelil Bey masasının başından kaç gündür kalkmamış, mahkeme celselerini talik ettirmişti.</p>
<p>Murat geçen hafta üç gün gelmediğinden, bundan başka gerek Safo’nun ölümü, gerekse Serbest Fırka’nın zuhuru ve gerekse mahkemedeki işlerin üstüne çökmesi yüzünden, yazıhanedeki gayritabiiligi evvela yeni bir işin hazırlanmasına verdi. Ya mühim bir iş alınacaktı, yahut bir yeni şirket kuruluyordu. Belki de, mühim bir firmanın umumi vekâletini deruhte etmek üzereydiler.</p>
<p>Çelil Bey, kendisini arayanların yanında kim olursa olsun derhal bildirmesini emretmişti. İsmi bildirilenlerin hemen hepsi bekleme odasına almıyor, kahveler çaylar ısmarlanıyordu.</p>
<p>Murat, eskiden beri kendisine ait olmayan işleri merak etmekten bir çeşit hicap duyardı. Bu kalabalık fısıltıyı da zerre kadar merak etmemişti. Gelen insanları kendisince tasnif etmeye, bu yoldan ziyaret sebebini keşfetmeye de lüzum görmemişti.</p>
<p>Yalnız ister istemez fark edilen bir cihet varsa, o da Hayret Bey’in memnuniyetsizliğiydi.</p>
<p>Murat, umumiyetle kalender olan, insanları -Herhalde kendi vaziyeti dolayısıyla-mazur görmeye hazır bulunan Hayret Bey’in memnu- niyetsizligine, nihayet ne mana vereceğini düşünmeye mecbur kalmıştı ki, kaç günden beri pek yorgun, pek tereddütlü görünen Çelil Bey, o akşam son ziyaretçiyi yolladıktan sonra, keyifli zamanlarında yaptığı gibi, zile var kuvvetiyle ve aralıksız basarak Murat’ı huzuruna istedi.</p>
<p>Kâtip önüne kadar geldiği halde, zil öteki odada kıyametleri koparmaya devam ediyordu.</p>
<p>Çelil Bey, gülümsediği zaman belli belirsiz şehlalaşan baba bakış- lanyla Murat’a baktı.</p>
<p>— Evvela, beni affetmeni rica ederim Murat Reis, dedi, beni peşinen affedeceksin!</p>
<p>— Estağfurullah beyefendi! Bir kusurum mu var?</p>
<p>— Bir kere peşinen “Dediğin gibi olsun!” de bakalım!</p>
<p>— Rica ederim.</p>
<p>— Peki! Peki! Teşekkür ederim. Biz her şeyi bilir geçinenler, işte böyle burnumuzun ucunu görmeyiz! İyi ama birader, ben zıpınn aklına eseceğini nerden kestirecektim... Değil mi ya?</p>
<p>— Anlayamadım efendim!</p>
<p>— Anlarsın da, benim gibi mahşere kadar yanarsın! Bak oğlum, biz acele ettik. Para hırsı gözümüzü perdeledi yavrum. “Para hırsı gözümüzü perdeledi,&quot; laf gelişi bir söz! Demek cibiliyetimiz bozukmuş! Pardon! Bunu yalnız kendim için söylüyorum. Bizde de bu domuz bakırlık varmış. Ne derler: “Kır atın yanında, ya huyundan ya tüyünden&quot; derler. Kodoşluk bize de sıvaşmış... Cezamızdır çekeceğiz...</p>
<p>— Yeniden mi Ankara’ya gidilecek?..</p>
<p>— Tükürmüşüm Ankara’nın temeline... Onu söyleyeceğim... Nasıl söyleyeceğimi bilemiyorum. Biraz sabırlı olsaymışız, tosunum, deftere bir de “Kodoşluk&quot; yazılmayacakmış... Serbest Fırka’dan haberin vardır inşallah...</p>
<p>— Var, evet!</p>
<p>— Eğer bu cenabet parti bir ay evvel açılsaydı, sen Ankara’ya gitmezdin...</p>
<p>Murat, bu işin Çelil Bey’e tahmininden çok fazla dokunduğunu bir daha anladı. Ziyafet gecesi, muhterem misafirlere söylediği son söz, o tiyatro finaline yaraşır, Balzakvari hakaret bile öfkesini giderememişti. Aynı zamanda bizzat kendisine de beraber acıyarak:</p>
<p>— Aldırmayın efendim, dedi, “Olmuş işin kötüsü olmaz&quot; derler.</p>
<p>— Bunu kodoşluk için demezler ya, neyse... Bana çok dokundu. “Çok dokundu&quot; diyorum ama, bu da laf... Çok dokunsa böyle kan gibi nazlanır mıydım? Sonunda oğlum, biz de gözümüzü kapattık meydana çıktık! Bu dakikadan itibaren Serbest Fırka'damz!</p>
<p>— Allah hayırlı etsin!</p>
<p>— Arkadaşlar zorladılar. Bizim Ittihatçılık’ta bir usul var, arkadaş hatırından çıkamazsın: “Ulan reziller. Beni siz, ahir vakitte neden astıracaksınız? Elinize ne geçecek?” dedim. Dinletemedim. Sen ne taraftasın?</p>
<p>— Ben, Mustafa Kemal Paşa’nın tarafmdayım!</p>
<p>Çelil Bey, gözlerini kırpıştırdı:</p>
<p>— Anlamadım!</p>
<p>— Efendim, düşündüm. Bütün arkadaşlar yeni partiye taraftar oldular. Benim içimden gelmedi.</p>
<p>— İyi halt ettin! Simdi N’olacak?</p>
<p>— Esasta benim bu işe aklım da ermiyor. Ben burada, yazıhanenin işleriyle uğraşıyorum. Zaten ancak buna gücüm yeter... Değil mi?</p>
<p>— Vallaha benden akıllısın! Aferin kopuk! Tu Allah kahretsin! Bizi kündeden attılar Murat Efendi! Hakkını helal et!</p>
<p>— Bir şey olacağını da zannetmiyorum. Mustafa Kemal Paşa münasip görmüş...</p>
<p>— işte beni asıl kuşkulandıran da burası... Sen onun ne olduğunu bilmezsin! Arkadaşlar yemin, şart ettiler. Bu sefer iş ciddiymiş. Fethi Bey’i evvelden bilirim. Ağaoğlu’nu severim. Diğerleri de hep merkez-i umumi arkadaşları. Silah yoldaşları... “Sonunda rahmetli Cavit gibi ayaklarımız yerden kesilirse?&quot; dedim. “Kesilmez&quot; dediler. Hasılı biz şimdi bu işin tam göbeğine düştük. Hayret de senin fikrinde. “Karışma be adam! Sen hâlâ uslanmadın mı!&quot; diye yalvardı. Dinletemedi. Komitacılık ruhumuza işlemiş. Çekişmeden duramıyoruz. “Herifleri alaşağı edersek, bize yaptırdıktan kodoşluğun öcünü de alırız!&quot; dedim. Sana bu müjdeyi vermek için çağırdım. Olmadı. Haydi, keyfine bak! Bir sözün mü vardı yoksa...</p>
<p>Murat, yeni partinin nizamname projesini kimin nasıl hazırlayıp şeflere emrivaki yaptığını anlattı. Çelil Bey’de bir tereddüt sezmişti. Bu hikâyenin üzerinde tesiri olacağını umuyordu.</p>
<p>Bilakis, avukat hadiseyi çok eğlenceli ve tehlikesiz buldu.</p>
<ul style="list-style:none;"><li>
<p>— O bizde her zaman öyledir yavrum, diye fıkır fıkır güldü, bunca senelik partide sanki Halk Fırkası’nınki başka çeşit midir? Mesele nizamnamede değil, muhalefette... Sökmez bilirim. Biz de kazansak söktüremeyiz!.. Herif ne demiş: “Şark milletlerinin tarihi, siyasi cinayetlerin hikâyesinden ibarettir,” demiş. Abdülhamit, Fizan’a gönderirdi. insanların ayaklanna demir bağlayıp denize attırırmış. Biz buna isyan ettik. Samimi idik. Memlekete öyle bir hürriyet verecektik ki, sittin sene bitmeyecekti. Daha ilk ağızda beceremedik. Herif o rezillikleri istibdatname yapardı, biz hürriyetname yaptık! Bana Abdülhamit daha şerefli gibi geliyor. — Çelil Bey artık kâtibiyle değil, sanki kendi kendisiyle konuşuyordu. Kederlenmişti —: İçimizde hırsızlar eskiden mi varmış, yoksa sonradan mı bize yamanmışlar... içimizde pezevenkler eskiden mi varmış, yoksa, sonradan mı gelmiş katışmışlar... Hepsi de baktım ki İttihatçı! Meşrutiyet'ten evvel olsa, merkez-i umumi evvela bunları temizlerdi. Böyle gelmiş, böyle gider...</p></li>
<li>
<p>— Peki milletin hep birden yürüyüşüne ne demeli? Asıl buna şaşıyorum.</p></li>
<li>
<p>— O da öyle yürümese, Çelil aklını mı oynattı. Herkes sanki Serbest Fırka’yı bekliyormuş... Bir aralık akıntıya karşı gidiyorum zannettim. Kime merhaba! diyorsam, Serbest'çi! Hayret hiçbirine karışmıyor. Sen Halk’tan ayrılmıyorsun! — Yorgun yorgun güldü —: Biz de birine girelim bakalım! Bu gidişle yazıhanemiz hangisi kazansa zarar etmeyecek!.. Ben de seni aza kaydedeyim, demiştim. Kalsın, pekâlâ<sup>1</sup></p></li></ul>
<p>Murat düşünerek yerine döndü. Aklı fena halde karışmıştı. Bu olan işin ciddiyet neresindeydi? Mustafa Kemal Paşa, böylece neyi elde etmek istiyordu?</p>
<p>O akşam, Reçinalara yemeğe davet edilmişti. Orada olsun memleketi birdenbire kaplayan politika dedikodularından kurtulacağım zannediyordu. Lâkin fena halde yanıldığını anladı.</p>
<p>Reçina ile beraber eve gittikleri zaman, hiç ummadıkları bir diğer misafirle -Samoil Efendi’yle- karşılaştılar. Reçina’nın babası Hayım Efendi’nin aziz arkadaşlarından olduğu için bazı yemeğe davet edilirmiş. Aile, pratik Yahudi zekâsıyla bir yabancı misafir için yaptıkları hazırlıkla, çok zengin dostlarını da ağırlamayı düşünmüşler.</p>
<p>Sofra orta katta tertemiz, sade döşeli salonda kurulmuştu.</p>
<p>Samoil Efendi, Murat'ı gördüğüne memnun oldu.</p>
<ul style="list-style:none;"><li>
<p>— Sen miydin evlat? diye ev sahibinden evvel söze başladı, bizim Reçina soytarısı bu sefer iyi bir arkadaş getirmiş. Aferin! — Hayım Efendi’ye döndü —: Tanışırız, dedi, bizim avukatın kâtibi</p></li></ul>
<p>Murat, ihtiyarların ellerini öptü. Reçina, delikanlının getirdiği çiçekleri bir vazoya koyup sofranın ortasına bıraktı.</p>
<p>İlk kadehlerden hemen sonra, laf politikaya geçiverdi.</p>
<p>Samoil Efendi, Murat’a gülerek sormuştu:</p>
<ul style="list-style:none;"><li>
<p>— Serbest’de misin, Murat Efendi?</p></li>
<li>
<p>— Hayır! Halk’tayım!</p></li></ul>
<p>Yahudi sahiden şaştı. Bunu da gizlemedi:</p>
<ul style="list-style:none;"><li>
<p>— Ne alışverişin var?</p></li>
<li>
<p>— Bilmem! Ben Mustafa Kemal Paşa’yı severim. Halk Partisi de onun partisi... Siz neredesiniz?</p></li>
<li>
<p>— Biz Yahudiyiz! “Yaşasın” diye bağınnz, kim yaşasın diye sorarlarsa: “Daha belli değil!” deriz. Olur, biter!</p></li>
<li>
<p>— Böyle hareket etmek her zaman kazandınr mı?</p></li>
<li>
<p>— Az kaybettirir. Kumara girmeyen, cebindeki parayı kazanmış demektir. Allah bin bereket versin! — Biraz düşündü —: Bu söz, cebinde parası olanlar için. Cebinde parası olmayan en batak kumara da girer... O sebepten sormuştum. O sebepten şaştım.</p></li>
<li>
<p>— Anlıyorum! Evvela, ben bu işte asla kâr düşünmüyorum. Milletin selametini düşünüyorum. Aklım da ermiyor? Ne lüzum vardı? işte gül gibi gidiyordu...</p></li>
<li>
<p>— Gül gibi giden nedir?</p></li>
<li>
<p>— &#160;&#160;&#160;işler...</p></li>
<li>
<p>— Millet bu kanaatte değil. Baksana herkes Serbest Fırka'ya taraftar.</p></li>
<li>
<p>— Aklımın ermediği bir nokta da bu! Neye taraftar olduğunu bilmeden insan taraftarlık eder mi?</p></li></ul>
<p>Samoil Efendi, gözlüklerinin üzerinden Murat’a, bu sefer asıl hayretiyle, ömründe pek az kullandığı, pek az insana gösterdiği sahici hayretiyle baktı:</p>
<ul style="list-style:none;"><li>
<p>— Öyle ya, — diye belli belirsiz bir istihza ile tasdik etti —: Bilmeden taraftarlık eder mi?</p></li></ul>
<p>Murat, gene, parti nizamnamesinin kimler tarafından, nasıl çırpış- tınldıgını söyledi. Samoil Efendi, Gelil Bey’in aksine bu ciheti ciddiye aldı. Nereden öğrendiğini dikkatle sordu. Aldığı cevaplan zihninde evirip çevirdiği anlaşılıyordu.</p>
<p>— Bir mesele var, diye düşünür gibi konuştu, diyorlar ki memlekete ecnebi sermayesi lazım! Bu parti, Halk Fırkası’nın devletçiliğine karşılık kurulmuştur. Kontrpuva olacak ki ecnebi sermayesi burada kendi menfaatini müdafaa eden bir parti bulunduğuna güvenerek gelip yerleşsin. Halbuki işe böyle başlamak ciddi sayılmaz! Fethi Bey nasıl razı oldu bilmem!</p>
<p>— Külah kaparım demiştir. Bir de başvekille araları iyi değilmiş... Daha başka rivayetler de var. Elbette siz de duydunuz!</p>
<p>— Külah! Pekâlâ! Olur mu bakalım? Bir kere Mustafa Kemal Paşa var! Ayn bir kuvvet halinde görünüyor. Partili hayatında ayn kuvvet olmaz. Paşa kimden yana?.. Bak neresi bozuk, sana anlatayım: Halk Partisi “devletçiyim!&quot; diyor. Bu bir iktisadi sistemin adıdır. Bazı prensiplere dayanır! Esas şu: Devlet, vergi ile elde ettiği paranın bir kısmıyla ve buna devlete ait gayrimenkulleri de katıp tüccar, fabrikatör, müteahhitmiş gibi iş yapacak! Hasıl olan temettüyü hâzineye alacak! Bu temettü miktarınca, ya vergileri indirip milletin yükünü hafifletecek, yahut programını tamamıyla tatbik için yeni tesisler kuracak... Bir nevi sosyalizm. Sosyalizmin esasını bilir misiniz?</p>
<p>— Hayır!</p>
<p>— Zararı yok! İşte böyle... Şimdi bu partinin şefi, bir gece, diğer bir parti açmaya niyet ediyor!.. Bu parti ötekinin devletçiliğine karşı liberal gibi. Yani ecnebi sermaye gelecek... Yeni sermaye daha emin, daha geniş imkânlara kavuşacak. Öyle mi?</p>
<p>— Evet!</p>
<p>— Başka memleketlerde böyle partiler mevcuttur. Hiç de yadırganmaz! Çünkü orada parti açmak, bir kişinin bir gece aklına öyle gelmesine bağlı bir iş değil. Kanun müsaade etmiş. Sen de açarsın, ben de açanın! Zaten partiler birisinin müsaadesiyle açılırsa gene onun arzusuyla da kapanır. Bu şart yoksa, o zatın müsaadesi diye bir şey de olmamak lazım gelir. Mustafa Kemal Paşa işte bunu düşünerek, kendisine icabında kanşacak, parti açmasına, yahut kapamasına müdahale edecek kimseyi bırakmadı ya...</p>
<p>— Doğru! Hem de iyi yaptı!</p>
<p>— Tabi. Aklında çevrilecek işler olan adam böyle davranır. Bu hal Mustafa Kemal Paşa için gayet doğru olunca, Fethi Bey için neden doğru olmayacak?</p>
<p>— İyi ama, her memlekette partilerin üzerinde bir cumhur reisi var! Hattâ İngiltere’de kral olduğu halde partiler programlarını tatbikte serbestmişler. Tabi ekseriyeti kazanırsa...</p>
<p>— Öyledir. Şu halde, bizim reisicumhurda partilerin üzerine çıkıyor. Milleti reyde serbest bırakıyor! Kimi isterlerse seçsinler iş başına getirsinler, diyor, diyeceğiz! Öyleyse neden herkes dilediği partiyi açıp dilediği partiye rey vermekte serbest bırakılmıyor da, “ille bir tek parti daha açılacak! Adı Şerbet Fırka olacak! Esaslı bir programı da bulunmayacak! Başına şu şu arkadaşlar geçecek!” diyor?</p>
<p>— Sahi!</p>
<p><span style="font-weight:bold;font-style:italic;">Oierrud &lt;~[ahû</span></p>
<p>Murat, deminden beri kanaatlanndan hiçbir şey değiştirmeyeceği için lüzumsuz saydığı mevzuya, kendisine Ertuğrul Hikmet’i zapt e- decek fikirler vermeye başladığını görerek birdenbire alaka duydu.</p>
<ul style="list-style:none;"><li>
<p>— Sahi! diye tekrarladı.</p></li>
<li>
<p>— Bunu şöyle yapsa gene makul görülürdü. Deseydi ki: “Ey millet! Halk Partisi’nin programını biliyorsunuz! Kaç senedir biz bunu tatbik ediyoruz. Kanaatımca iyi netice alamadık. Ben parti şefi sıfatıyla hata etmişim. Memlekete fayda getirecek program, Şerbet Fırka’nın programıdır. Ona iltihak ediyorum! Beni seven arkamdan gelsin! değil mi?</p></li>
<li>
<p>— Tabı! Ne güzel!</p></li>
<li>
<p>— Ama vaziyet öyle olmadı. Nasıl oldu? Bir misalle anlatmaya çalışacağım! Mustafa Kemal Paşa bir sahici ipek sanayiinin sahibidir. Bu sanayiin iptidai maddesini kendi vasıtalanyla elde ediyor. Kendisine ait fabrikalarda işliyor, kendi inhisarında bulunan bir pazarda da satıyor. Günlerden bir gün, bu sanayiin biricik sahibi, aynı pazar için bir suni ipek sanayii kurulmasına kendi arzusuyla muvafakat ederse, bundan ne mana çıkar?</p></li>
<li>
<p>— Efendim? Durunuz! Öyle ya...</p></li>
<li>
<p>— Bundan bir tek mana çıkar! Yeni kurulan sanayi de kendi malıdır. Onun kârı da kendisine gelecektir. Yahut, artık pazann yegâne hâkimi değildir. Eski hükmü kalmamıştır. Böyle bir şey mevcut olmadığına göre ilk ihtimal doğru! ilk ihtimal doğru olunca, eski düzen zerre kadar değişmemiş demektir. Yalnız bir mühim nokta var: Bu yeni vaziyet eski düzenin nedense, iyi işlemediğine, milleti bir yenilik oluyor fikriyle şey etmeye... — Samoil Efendi, burada söylenmesi lazım gelen kelimeyi, Yahudi ihtiyatıyla durdurttu. Gülümsedi —: Oyalamaya lüzum görüldüğüne delalettir. Yoksa, bahsettiğimiz zat, bizzat kurduğu ve iyi işlediğine kani olduğu bir kâr mevzusunun karşısına durup dururken bir rakip çıkacak kadar... şey... değildir. Düşüncesiz... — Mevzuyu bu kadar çıplak bir hale getirmeyi doğru bulmamış olacak ki, ustalıkla değiştirdi —: Mamafih, yeni parti benim daha çok işime geliyor, diye güldü, malum ya devletçilik şahsi sermayeye karşıdır... — Murat’a bir an baktı —: Siz de Halk Partisi’nı tutmakla iyi ediyorsunuz! O da hiç değilse ve programıyla sizinle beraber... Bunu şuurla yapmadığınızı görüyorum. Bizde şuur bazan arkadan gelir... Zarar yok...</p></li></ul>
<p>Murat, süratle bir başka mesele düşünüyordu. Evvela pek sade gelen söz, son cümleyle gene çetrefil bir hal almıştı. Fakir-fukara, Serbest Fırka’ya körü körüne taraftarlık ediyordu. Milyoner bir adam olan Samoil Efendi de şimdi, aynı fırkayı daha çok menfaatine uygun bulduğunu söylemişti. Bu suretle de Kadri Ekrem’in “müsait şart” bahsinde zengin-fakir diye ikiye ayırarak yaptığı millet tarifi yalana çıkıyordu. Buna sevinmeye vakit bulmadan da son cümle ışı gene karıştırmıştı. Murat doğrudan doğruya kaç gündür kendisini meşgul eden meseleye girdi:</p>
<ul style="list-style:none;"><li>
<p>— Bir parti, yahut hükümet aynı zamanda hem zenginin hem de fakirin hakkını müdafaa edebilir mi? diye sordu.</p></li></ul>
<p>Samoil Efendi, artık konuşmamaya, konuşacaksa da eğlenceli şeylerden bahsetmeye karar vermişti. Lâkin sualin çırılçıplaklığı hoşuna gitti.</p>
<ul style="list-style:none;"><li>
<p>— Tamam, be kuzum! diye güldü, güzel bir mevzu! Siz ne kanaattesiniz?</p></li>
<li>
<p>— Ben iyi bir hükümetin, inkılapçı bir partinin milleti ikiye bölmeyeceğini, zenginle fakirin menfaatini aynı zamanda koruyabileceğini iddia ediyorum!</p></li>
<li>
<p>— Aksini söyleyen kim?</p></li>
<li>
<p>— Bizim bir arkadaş var. Bir de değil... Birkaç taneler. Hep münakaşa ederiz. Ben onlan ikna edemiyorum. Onlar da benim aklımı yatıramıyorlar!</p></li>
<li>
<p>— İyi ama, oğlum! Ben zengin bir adamım! Bu hususu bilmiş dahi olsam sana doğruyu söyleyeceğimi nerden kestirdin?</p></li>
<li>
<p>— Neden doğrusunu söylemeyecekmişsiniz?</p></li></ul>
<p>Murat bunu o kadar tabii sormuştu ki, Samoil Efendi uzun uzun güldü.</p>
<ul style="list-style:none;"><li>
<p>— Peki! dedi, insanları yere vurmanın en iyi usulü budur: Onlara itimat etmek... Maalesef delikanlı, arkadaşlannız haklıdırlar. Bu işin sahici çaresi henüz keşfedilmedi.</p></li>
<li>
<p>— Yani! iki tarafın menfaati aynı zamanda kanunlarla emniyet altına alınamaz mı?</p></li>
<li>
<p>— Hayır!</p></li>
<li>
<p>— İşte Halk Partisi. Mustafa Kemal Paşa, senelerdir pekâlâ yapıyor... Bu nedir?</p></li>
<li>
<p>— Yapıyor! İtalya’da Musolini de yapıyor. “Yapıyoruz!” diyorlar. Bu öyle bir iş ki, ancak yapılabildiği müddetçe yapılıyor gibi görünür. Sonra birdenbire bakarsınız... Hiçbir şey yapılmamış.</p></li>
<li>
<p>— Şakalaşıyorsunuz!</p></li></ul>
<p>— Keşke... Gene bir misal vereyim: Mesela bizim Hayım Efendi. Pehlivan... Siz de pehlivansınız! Lâkin Hayım Efendi, yüz kiloluk bir pehlivan, siz ancak elli kilo geliyorsunuz. Vaziyet bir kere nedense böyle olmuş... Biz şimdi mevcut vaziyeti gözden geçireceğiz. Sebeplerini bırakalım. Siz iki pehlivan güreş ederken hayatınızı kazanmaya mecbursunuz! Hayım Efendi bir gün ortaya beni getiriyor. Size diyor ki: “işte Samoil dost bir adam! Bize Allah için hakemlik edecek. Panayıra gideceğiz! Güreşeceğiz! Er meydanında hilesiz, hurdasız boğuşacağız! Beni yenersen toplanacak parsanın yüzde doksanını sen alacaksın! Ben seni yenersem, o zaman tabi yüzde doksan bana düşecek! Haydi!”</p>
<p>— Böyle şey olmaz. Kabul eder miyim?</p>
<p>— O yüzden ona da muhtaçsın. Başka kazancın yok. ister istemez kabul edeceksin! Şimdi bu vaziyet karşısında senin bir kere bile yüzde doksan hisse almana imkân var mı?</p>
<p>— Tabi hayır!</p>
<p>— Bunu aranızda hakem olan bana anlatmaya çalışıyorsun! Diyorsun ki: “Samoil Efendi! Bu vaziyet doğrudan doğruya benim müşkülde bulunmamdan hayasızca istifade etmektir. Ben elli kiloyum! Hayım Efendi’yi ömrümün sonuna kadar bir kere bile yenemem! Kaldı ki, o yüzde doksan aldığı için benden daha iyi besleniyor. Buna bir çare bul!&quot;</p>
<p>— Elbette! Hükümetin vazifesi de buna çare bulmaktır!</p>
<p>— İyi ama, beni Hayım Efendi çağırmış. Kendi zararına çalışmaya başlarsam def eder!</p>
<p>— Edemez! Ne haddine! Mustafa Kemal Paşa’yı hangi tüccar def edebilir?</p>
<p>— Bakalım! Hayım Efendi, beni def etmeye kalktı. Ben de haka- rar bir adam olduğum için kulak asmadım, ille, “bu muvazenesiz vaziyette zayıfm-fakirin hakkım arayacağım!&quot; dedim.</p>
<p>— Tamam!</p>
<p>— Tamam ya... O zaman da Hayım güreş etmez! Eskiden beri yüzde doksanları aldığı için biriktirdiği parası var. Akıllı da... Yani bizim ona muhtaç olduğumuzu biliyor. Güreşmiyor. Sen zaten günü gününe yiyordum. O gün güreş olmadı. Akşama açsın. Bu sefer ne diyeceksin? “Haydi beni güreştir!&quot; diyeceksin. Kaldı ki benim geçimim de sizin güreşten çıkıyordu. Güreş olmasa hakeme ihtiyaç olmaz... İkimiz de müşküle düştük! N’olacak?</p>
<p>— Hayım Efendi’yi güreşe mecbur edeceğiz!</p>
<p>— Hayım Efendi’yi güreşe mecbur ettiğimiz dakikada, ben bitaraflıktan çıkıyorum. Derhal sizden taraf oluyorum! Hayım Efendi, “Beni soyuyorlar, bana işkence ediyorlar. Hayat hakkı, hürriyet vermiyorlar!” diye bağırıyor. Haklıdır. Son çare, bir başka Hayım Efendi bulalım!</p>
<p>— Evet!</p>
<p>— Bütün dünyadaki yüz kiloluk Hayım efendiler, aynı oyunu yaparak geçinmektedirler. Oradaki yüzde doksanı bırakıp burada yüzde elliye neden razı olacaklarmış! Bir de şu ciheti söyleyeyim: Evvelki usulde... Yani sizin güreş ettiğiniz sıralarda, Hayım Efendi yüzde doksan alıp size yüzde on verirken ben mesela yol parası namıyla Ha- yım Efendi’den yüzde doksanından da beş lira, sizin yüzde onunuzdan da beş lira alıyordum. Hayım efendiler az, Murat efendiler çok olduklarından bu beş liraların yekunu sizin verdiklerinizle kabarıyordu. Ben şimdi bu tatlı düzeni bozar da, sizin hakkınızı arayacağım diye işi tatil eder miyim? Zaten böyle bir yol tutmam ihtimali olsa İlayım Efendi beni hakem tutar mı?</p>
<p>Murat, sorduğu sualle Ertuğrul Hikmet’i asıl güvendiği yerde yakalayıp haklayacağını sanmıştı. Çok üzüldü:</p>
<ul style="list-style:none;"><li>
<p>— Misale göre doğru gibi, dedi, lâkin hamdolsun bir millet iki tane panayır güreşçisinden ibaret değil... Beni kimse yüz kiloluk bir adamla güreş edip onun verdiği sadakayla iktifaya mecbur bırakmıyor. işime gelmez gidiyorum!</p></li>
<li>
<p>— Tabi... İşinize gelmezse... işsizliğe gidiyorsunuz... Yani asıl müsavata... ki sefalettir. Hoşsunuz Murat Efendi, içtimai-zaruri iç gücünün pazarda ne ettiğini, bunu kimin neye göre hesapladığını, yani “Okka nereye gitsek dört yüz dirhem!&quot; sözünün ne manaya geldiğini tabi bilmiyorsunuz!</p></li>
<li>
<p>— Hayır!</p></li>
<li>
<p>— &#160;&#160;işte size bir kocaman teşekkür daha... — Sonra sofranın üzerine biraz eğildi. Meydan okur gibi —: Bu da benim kumanm, dedi, bana her zaman heyecan verir.</p></li>
<li>
<p>— Anlamadım!</p></li></ul>
<p>— Zararı yok. Madem ki arıyorsunuz, bir gün muhakkak bulacaksınız! O gün size bir üçüncü teşekkür borçluyum!</p>
<p>Murat yüzüne öyle şaşkın bakıyordu ki, az kalsın, “Size birkaç kitap getireceğim!&quot; diyecekti. Hakikaten korkarak dişlerini sıktı. Telaşla kadehini aldı:</p>
<p>— İçelim! diye güldü, saçmalıyorsunuz! Baksanıza Reçina kızım nerdeyse uyuyacak... Haydi gramofona bakınız. Gençler biraz dans etsinler!</p>
<p>Murat bu sözde, asıl mühim meseleyi örtbas etmek isteyen bir kurnazlık sezdi. Herif ikidir, cahilliğini yüzüne vuruyordu. Hem de hangi mevzuda?.. En çok emin olduğu, emin olmaktan asla yorultna- yacağı bir bahiste.</p>
<p>Deminki meydan okumaya karşılık verir gibi, kadehini kaldırdı:</p>
<ul style="list-style:none;"><li>
<p>— Mustafa Kemal Paşa’nın şerefine! dedi</p></li></ul>
<p>Samoil Efendi:</p>
<ul style="list-style:none;"><li>
<p>— Madem ki ısrar ediyorsunuz! Pekâlâ! diyerek kadehi sonuna kadar içti.</p></li></ul>
<p>Davette Samoil Efendi’nin de bulunması Reçina’yla kurdukları planı altüst etmişti. Murat mecburen ihtiyar zenginle beraber tramvay caddesine kadar yürüyecekti. Bereket versin bir aralık kız:</p>
<ul style="list-style:none;"><li>
<p>— Ben seni beklerim! İslık çal! diyebilmişti.</p></li></ul>
<p>Murat, Samoil Efendi’den yokuşun başında aynldı. Geri döndü. Valansiya fokstrotundan daha iki nefes üflememişti ki kapı yavaşça açıldı.</p>
<ul style="list-style:none;"><li>
<p>— Yattılar mı? diye sordu.</p></li>
<li>
<p>— Aldırma! Annem biliyor! Haydi al beni!</p></li></ul>
<p>Murat, güzel yüzünü avuçlarının arasına aldı. Merdivene başlamadan bir kere öptü:</p>
<ul style="list-style:none;"><li>
<p>— Sabahleyin uykuda kalmak yok! dedi.</p></li>
<li>
<p>— Annem biliyor, dedim ya...</p></li></ul>
<p>— Sen mi söyledin?</p>
<p>— Hayır! Tamara Ablamla beraber olduğumuz gece görmüş...</p>
<p>— Ben utanırım... Haberim olsa... Gelmezdim! Ayıp!</p>
<p>— Babamla beraber yaptıklanndan başka bir şey yapmıyoruz? Haydi çabuk çıkalım! Koşarak...</p>
<p>*</p>
<p>Serbest Fırka işi ciddileştikçe Murat, sanki kendisi yeniliyormuş gibi sinirleniyordu. Millet, amelesi, esnafı, münevverleri, hattâ talebeleriyle, daha birkaç hafta evveline kadar adı bile çoktan unutulmuş olan Fethi Bey’in arkasına düşmüştü.</p>
<p>Yazıhaneye artık her zümreden partililer geliyor, türlü dertlerini Gelil Bey’e döküyorlardı. Murat, her fırsatta bunlarla konuşmuştu, içlerinde birisi bile olup bitenlerden haberdar değildi.</p>
<p>Üşenmeden, bıkmadan parti programının Deli Nizam tarafından nasıl hazırlandığını, bu işin hangi sebeplerden dipsiz olduğunu anlatmaya çalışıyor, başka başka kelimelerle şu cevabı alıyordu:</p>
<ul style="list-style:none;"><li>
<p>— Aldırmaaaa... Altı üstünden belki iyi çıkar!</p></li></ul>
<p>Bu söz, usanma, halden memnun olmama, değişiklik isteme alametiydi. Korkunç tarafı, istenilen değişikliğin şekli ortada yoktu.</p>
<p>Şimdilik “Mustafa Kemal” adı pek ileri sürülmüyor, hiç kimse ona karşı olduğunu söylemeye cesaret edemiyordu. Halbuki, en aptallar bile bu ayağa kalkışın doğrudan doğruya onun şahsını kast ettiğini anlardı. Cumhuriyetten beri olup bitenlerden memnun kalmamış kim varsa cümlesi muhalefette bırleşivermişlerdi. Arada “Fes geri gelecekmiş!&quot;, “Tekkeler açılacak, tabi!”, “Cânım Arap harfleri! Az kalsın cümlemiz kapkara cahil olayazdık!&quot;, “Nedir bu kadınların açık sapıklığı? Daireleri kanlar tutmuş, erkekler işsiz dolaşıyor!” sözleri de dolaşıyordu.</p>
<p>Murat, kuruluştan ben 8-9 sene ancak geçtiğini hesapladığı zaman âdeta korkuya kapıldı. Bu kadarcık bir müddet içinde bu millet, Mustafa Kemal’i bütün inkılaplarıyla beraber nasıl, neden inkâra kalkıyordu?</p>
<p>Hele bu sabah, artık korkmaya da, sinirlenmeye de fırsat bulamamış, şaşırmıştı.</p>
<p>içeri birdenbire bir sürü kılıksız, kıyafetsiz, tıraşları bir parmak uzamış, ter kokan, gözleri öfkeyle kararmış herif girdi.</p>
<p>Parti merkezinden Çelil Bey’e yollanmışlar.</p>
<p>— Siz nesiniz?</p>
<p>— &#160;Kasımpaşa odun iskelesinde hamalız bey!</p>
<p>— &#160;Ne istiyorsunuz?</p>
<p>— &#160;&#160;Bizi işten çıkardılar.</p>
<p>— &#160;Kim çıkardı?</p>
<p>— &#160;Hükümet!</p>
<p>— &#160;Neden?</p>
<p>— Şerbet Fırka’danız da!..</p>
<p>— &#160;Ne yaptınız?</p>
<p>— &#160;&#160;Fırkaya kaydolduk!</p>
<ul style="list-style:none;"><li>
<p>— Daha mı iyi?</p></li></ul>
<p>Çelil Bey’in kendilerinden olması, Murat'ı da öyle farz ettiriyordu. Kapıya korkarak bakıp akıldaneleri olan -tepesini usturayla kazıtıp kenarlarında çepeçevre saç bırakmış- karayagız Kürt:</p>
<ul style="list-style:none;"><li>
<p>— İyi olmaz mı? dedi. Yere batsın namertler!</p></li>
<li>
<p>— İyi olduğuna iyice kanaat getirdiniz mi<sup>7</sup></p></li></ul>
<p>— Bunlardan beteri olmaz! Din yok, iman yok bey... Merhamet yok!.. Gâvur bunlardan iyi...</p>
<p>— Demek Serbest Fırka kazanırsa... Yaşayacak mıyız?</p>
<p>— Biz fukarayız bey!.. Biz, bizi semerden kurtarmayacaklarını biliriz. Senin gibi efendilerin masasında gözümüz yok... Lâkin “Halk&quot;tan çok çektik. Biraz da bu hükmetsin! Görelim bir... Değişsin yahu! Bu da Allah’ın emri değil ya... O paşa olmasın da biraz bu paşa olsun.</p>
<p>Çelil Bey, bir haftanın içinde belli belirsiz zayıflamıştı. Gene telaşla içeri girdi. Kalabalığı görünce durakladı:</p>
<ul style="list-style:none;"><li>
<p>— Hayrola! diye sordu.</p></li></ul>
<p>Oturanlar zıplayıp kalktılar. “Hazır ol&quot; vaziyetine geçtiler. Akılda- ne meseleyi anlattı. Merkezden buraya göndermişler:</p>
<ul style="list-style:none;"><li>
<p>— Bizi alacakmışsın da vilayete götürecekmişsin! Vali bizi tekrardan işe koyarmış!</p></li>
<li>
<p>— Merkezden böyle mi söylediler?</p></li>
<li>
<p>— Evet!</p></li>
<li>
<p>— Kendileri neden götürmüyorlar?</p></li>
<li>
<p>— Onlar da götürüyor. Biz elli kişiden fazlayız. Sana on dört kişi geldik...</p></li></ul>
<p>Çelil Bey, Murat’a çaresizlikle baktı:</p>
<ul style="list-style:none;"><li>
<p>— Ben şaşırdım yahu! diye öfkelendi. Bu nasıl parti! Hasmın valisi bize rahmet mi okur? — Fazla söylemiş gibi sustu —: Hele gidelim! Peki! dedi.</p></li></ul>
<p>Döndüğü zaman büsbütün öfkelenmişti.</p>
<p>— Karagöz oynuyoruz ötesi yok, dedi, herifleri tekrardan işe aldılar. Peki neden çıkarıyorlar? Deli Çelil beş lira otomobil parası versin diye mi?</p>
<p>— Otomobille mi götürdünüz?</p>
<p>— Manga koluyla götürecek değilim ya... Serde ittihatçılık var. Bir de “Babıali’yi tekrardan basmaya gelmiş&quot; mi desinler! Ne belaya çattık bilmem ki... Beni arayan?...</p>
<p>— Parti merkezinden sordular. Uğramanızı rica ettiler.</p>
<p>— Hoppala! Tamam! Biz bu yazıhaneyi kapatsak gerektir. Mahkemelere <span style="font-weight:bold;font-style:italic;">de </span>yüzüm kalmadı. — Sesini alçalttı —: Bereket hepsi Ser- best’e taraftar. Gizli din taşıyoruz. Yoksa hiç böyle talik ederler miydi? Davaları tekmil kaybederdik maazallah...</p>
<p>Çelil Bey gidince, çoktan beri görünmeyen Hamdi Bey geldi.</p>
<p>Murat onu görür görmez evvela telaşlandı, sonra sevindi. Telaşlanmasının sebebi, bütün tanıdıktan ve sevdikleri gibi Hamdi Bey’in de Serbest Fırka taraftarı olmasındandı. Buna karşılık kendisinin Halk Partisi’ni tutmasının makul bahanesini üç, dört günden ben nihayet bulmuştu. “Babam Kuvayı Milliyecı’ydi! Kuvayı Milliyeci olarak kanını döktü. Ben babamın bu en şerefli işini n’olursa olsun takibe mecburum'” diyordu. Her ne kadar Ertuğrul Hikmet olacak laf ebesi, buna da cevap bulmuş, “Rahmetli Mahir Amcam! işlerin bu hal almasına razı mıydı bakalım<sup>7</sup> Bir de ölmüş adamlara iftira etme münafık<sup>1</sup>&quot; demişti ama, Murat’ın yüreği eskisinden daha ferahtı.</p>
<p>Hamdi Bey elini uzattı:</p>
<p>— Bu senin patronla geçinemiyoruz Murat Bey, dedi, galiba seninle de artık geçinemeyeceğiz'</p>
<p>— Neden<sup>7</sup> Zannetmem!</p>
<p>— Neden olur mu<sup>7</sup> Burası Serbest Fırka ocağı olmuş. Bizse Halk Partisi’ndeniz!</p>
<p>Murat evvela anlayamadı, sonra inanmadı:</p>
<p>— Halk Partisi’nden mi? Sahi mi?</p>
<p>— Elbette!</p>
<p>Murat, ümitsiz ümitsiz baktı. Biraz şüphelendi. Ve nihayet Hamdi Bey’in ciddi söylediğini anlayarak sevinçle davrandı:</p>
<ul style="list-style:none;"><li>
<p>— Sahi mi? Halk Partisi’nden misiniz? Hay Allah razı olsun!</p></li>
<li>
<p>— Ne var?</p></li>
<li>
<p>— Ben de Halk Partisi’ndenim, yahu! Bir sevindim ki...</p></li></ul>
<p>Şaşırmak sırası Hamdi Bey’e gelmişti. O da karşısındakinin alay edip etmediğini araştırdı. Halk Partisi’nden yana olmak bugünlerde o kadar inanılmaz bir haldi.</p>
<ul style="list-style:none;"><li>
<p>— Peki patron?</p></li>
<li>
<p>— Patrondan bana ne? Patronluk başka bu iş başka...</p></li>
<li>
<p>— Orası da doğru ya... — Güldü —: Öyleyse Ertuğrul Bey’le çekişirsiniz!</p></li>
<li>
<p>— Hiç sorma! Herkes onunla beraber. Canım sıkılıyor.</p></li>
<li>
<p>— Aldırma! — Sesini alçalttı —: Bu bir oyun! Yakında göreceksin. Biz kazanacağız! Kurulmuş bir düzen, kurulmuş düzendir. Doğrusu ben de evvela “Ne biçim iş!&quot; dedim. Sonra bizim merkez memuru çağırmış. iyi adamdır. Görüştük. Meseleyi açtı. “Sakın haa!..&quot; dedi. Benim siyasete aklım zaten ermez! O gelmiş, bu gitmiş. Sonra mahallede ileri gelen külhanbeylerini topladık. Şimdi intihabatta hepimizin vazifesi var... Sen hiç merak etme... Evelallah, haklarından geliriz.</p></li>
<li>
<p>— Merak etmiyorum... Lâkin insan kızıyor.</p></li>
<li>
<p>— Kızmaz mı? Bir şey bilseler canım yanmaz! Hepsi de benden beter!.. Dün parti reisi çağırmış, konuştuk. Mahallenin ahvalini sordu. “Kendinize güveniyor musunuz?” dedi. “Sayende güveniyoruz! Reyle olursa reyle, zorla olursa zorla...&quot; dedim. Güldü. Masraf için bir miktar para verdi. Kazanırsak ellişer lira var. Şehzadebaşı’nda nasılsınız?</p></li>
<li>
<p>— Bilmem. Ben yatmaya gidiyorum. Sabahleyin de buraya geliyorum.</p></li>
<li>
<p>— Orası da iyidir. Çakır Mehmet, Kürt Recep, Şükrü falan hazırlar... Hele bizim mahalleyi görsen, ne kadar yürekli delikanlı varsa kahvede toplanıyoruz. Serbest’çiler domuz gibi bakıyorlar. Hoşuma gidiyor bir taraftan da... Vakit geçiyor. Herifler de boş oturmuyorlar. Nafi Bey çağırmış gittim. “Hamdi Bey, oğlum dedi, biz senden eminiz. Lâkin arkadaşlar Halk’çı olduğunu söylediler. Ben inanmadım!&quot; dedi. “İnan Efendi baba, dedim, ben Mustafa Kemal Paşa’dan aynla- mam!&quot; dedim. “Biz de Mustafa Kemal Paşa’yla beraberiz!&quot; demez mi? Kör dövüşü âdeta...</p></li></ul>
<p>— Mustafa Kemal Paşa hakkında parti reisi ne söyledi?</p>
<p>— Ne söyleyecek? Mustafa Kemal Paşa, Halk Partisi.’nin 1 numaralı azası... Dedim ya... Bu bir oyun... Hayret Bey “Ben ikisinde de yo- kum&quot; diyor, doğru mu?</p>
<p>— Evet! O karışmıyor!</p>
<p>— Bilirim. Zaten kanşmaz. Sormama sebep: Bütün çocuklar bizden taraf. Onu da Halkçı yaptılar mı? diye... Bu akşam kahvede buluşalım da Ertuğrul Hikmet Bey’i kızdıralım...</p>
<ul style="list-style:none;"><li>
<p>— &#160;&#160;iyi olur!</p></li></ul>
<p>— Hiç korkma, iddiaya gir... Belediye intihabatını mutlaka biz kazanacağız. Ben yerinden haber aldım. Ertuğrul Bey’in bir rakısını içelim.</p>
<p>— Fena fikir değil...</p>
<p>— Nasıl işler? Alıştın ya artık!</p>
<p>— Alıştım.</p>
<ul style="list-style:none;"><li>
<p>— &#160;&#160;ikisi de senden memnunlar. Kaç kere teşekkür ettiler.</p></li></ul>
<p>— Eksik olmayın! İyiliğinizi hiç unutmayacağım!</p>
<p>— Ne iyiliği. Vallaha danlınm... — Aklına bir şey gelmiş gibi durakladı —: Hani senin bir Alı vardı. Şu güzel oğlan!..</p>
<p>— Rica ederim...</p>
<p>— Yok canım, namuslu diyordun... Galata Köprüsünden betermiş, Hayret Bey’e kadar düştükten sonra artık gerisini hesapla! Geçen gün bir yerde rastladım. Konuştuk. Seni burada görünce neye uğradığını şaşırmış, “Bir aralık Murat Ağabeyimin boynuna sarılmak aklıma geldi. Döver diye korktum!” dedi. “Sakın haaa... Vallaha döverdi!&quot; dedim, iyi demiş miyim?</p>
<p>Murat: “O da mı Halk Partisi’nden... O da mı bizden?&quot; diyecekti.</p>
<p>Somurtarak sustu. Peki! Babası Mahir Efendi ile bütün adamların, Hamdi Beylerin, mahalle kopuklannm uzaktan yakından ne münasebeti olabilirdi. Mustafa Kemal Paşa, kala kala bunlara mı kalmıştı?</p>
<p>Büyük bir telaş içinde, Hamdi Bey’in söylediklerini anlamaya çalışıyordu. “Yann&quot; gazetesini taşlayacaklarmış da parti reisi müsaade etmemiş. Arif Oruç’un maiyetinde de beş-altı tane külhanbeyi bulunuyormuş. Herif muhalefetten kazandığı paralan barlarda, kerhanede su gibi sarf ediyormuş.</p>
<p>— Halbuki, eşek, diyordu. Bu sel her zaman böyle akmaz! Otuz bin satıyorsun! Günde en az bıraksa yedi yüz, sekiz yüz lira bırakır... Bir, iki apartman demek... Sonunda lazım olacak!</p>
<p>Bir başka münasebetsizlik daha vuku bulmuştu. Burhan Cahit denilen rezil, Halk Partisi’ne ait Karagöz gazetesini çıkartıyormuş. Serbest Fırka zuhur edince ne yapsa iyi:</p>
<p>— O çarşamba Karagöz’ü çıkarmamış. Yerine “Köroglu&quot; isminde bir başka gazete çıkarmış. Karagöz’ün bayi listesi elinde ya... Onlara yolluyor. Birer de mektup. “Bundan sonra “Karagöz&quot; yerine “Köroglu’’ basılacak&quot; diyerek... Şimdi Karagöz’ü çıkarmak için muharrir arıyorlar. Duyduğuma göre Ankara’dan Aka Gündüz gelecekmiş...</p>
<p>Murat’ın keyfi kaçmıştı. Hamdi Bey’e belli etmemek için akla karayı seçti.</p>
<p>*</p>
<p>Adliye dönüşü tramvayda gene etrafa kulak veriyordu, Bu suretle efkârı umumiyenin temayülünü günü gününe, hattâ saati saatine öğrendiğine kaniydi.</p>
<p>— Peki, millet ne kazanacak? Hep puşt kavgası!</p>
<p>— &#160;&#160;Millet mi? Becerebilirse çok şey kazanır!</p>
<p>— &#160;Ne, mesela?</p>
<p>— Birader, düşman yekpareyken mi daha kolay yenilir, parçalanmışken mi? Bence, şimdi ikiye ayrıldılar, ilerde, dörde, beşe, yüze ayrılırlar. Çarpışır, çekişir yıpranırlar. Aralıkta belki boynumuzdan bu boyunduruğu çıkarırız.</p>
<p>— “Baba cennetliksin!&quot; demiş. “Oğlum hiç umamıyorum!” demiş. O hesap, hiç umamıyorum.</p>
<p>— N’apacaksm? İşte başka çare yok!..</p>
<p>Ayakta duran iki delikanlıdan birisi, tramvaya yeni binen bir genç kadını göstererek güldü:</p>
<p>— Nah bu da sizden!</p>
<p>— Neye bizden oluyormuş?</p>
<p>— Canım neyesi var mı? Serbest Fırka'dan olmasa göğsünü memelerine kadar açar mı?..</p>
<p>— Demek sen ona mı aldandın? May akima şaşayım. Tam sizden... Halk Partisi’nden...</p>
<p>— Sebep!</p>
<p>— Yüreği yanıyor. Yakasını çekip yırtmış... Eyvah! Bir hal oluyorum, diyerek...</p>
<p>— Yakıştıramadık..</p>
<p>— Öyle bir yakıştırdım ki... Sonra baksana ağız da, tırnaklan da kan içinde... Milletin derisini yüzmüş, ciğerini yemiş... Halk Partisi, tamam!</p>
<p>— Sus yahu! Yavaş söyle! Sen de bu işi iyice ciddiye aldın!</p>
<p>Murat’ın can sıkıntısı büsbütün arttı. Siyasi dedikodunun, parti mücadelesinin ne belalı şey olduğunu yeni yeni anlıyordu. Üç dört gündür her sabah niyet ettiği halde Aliye Hanımefendilere gidememişti. Reçina’dan kurtulursa kahveye koşuyor, lüzumsuz, neticesiz, karmakarışık bir münakaşayla gece yansını edip hastalanmış gibi yatağa düşüyordu.</p>
<p>Kendisine bile henüz itiraf edemediği bir kanaata doğru gitmekteydi. Ertuğrul Hikmet de, kendisi de hiçbir esaslı netice elde edemiyorlardı. Çünkü ikisinin bulunduğu yerde de ciddiyet yoktu. Ciddiyetle hiçbir alakası görünmeyen bir meselenin nasıl olup böyle aynı zamanda bir millet hayatının istikbalini, bekasını, hattâ her şeyini tayin edecek mertebede ehemmiyet kesbettiğini bir türlü anlayamıyordu. “İnsan muharebede şakadan ölür!&quot; diye bir söz okumuştu. “Muharebe” ve “Ölüm” bile çok defa “Şaka” haline geliyorsa, “Ciddi” denilen ne idi?</p>
<p>Bir aralık İbrahim Rıza’ya hak verdi. En iyisi, kendine bir meşgale bulup dünyadan elini, eteğini çekmek! diye düşündü. Zaten eski adamlar ne demişler? “Ayağını sıcak tut...&quot; falan filan... Ertuğrul Hikmet, bunu da hatırladıkça beğendiği fakat yüzüne karşı pek de kabul etmeye yanaşmadığı bir cevap bulmuştu: “Ah onlar da seni bıraksalar. Şiir yazmaya oturursun! Harbe davet ederler. Bırakmazlar ki...”</p>
<p>Hanın kapısı önünde uzun boylu, kederli, usanmış yüzüyle Ne- cip’i görünce şaşırdı:</p>
<ul style="list-style:none;"><li>
<p>— Hayrola dedi. Senin bizim sokakta ne işin var?</p></li>
<li>
<p>— Ne işim varmış?.. Yahu sabahtan beri başım döndü. Bir müddet avukatınızın adını hatırlamaya çalıştım. Bana kalsa hatırlayamam! Zorladılar.</p></li>
<li>
<p>— Kim?</p></li></ul>
<p>— Zorladılar. Bu sefer de telefon rehberinde adresini aradık. Telefon ettik. Cevap çıkmadı. Bu sefer de beni yolladılar. Yanm saattir bekliyorum.</p>
<p>— Kim canım?</p>
<ul style="list-style:none;"><li>
<p>— Fatma Hanım!</p></li></ul>
<p>— &#160;&#160;Nerede kendisi?</p>
<p>— &#160;&#160;Muhallebicide oturuyor.</p>
<p>— &#160;&#160;Ne var? Bir şey mi olmuş?</p>
<p>— Bilmiyorum. Bana söylerler mi? Biz deli güllabicisiyiz! Haydi yürü!</p>
<p>— &#160;&#160;Bir dakika... Siz buraya gelseniz...</p>
<p>— Gelmiyor. Bende söyledim. Utanıyormuş. Sizi mutlaka görmeliymiş... Bir şeyler efendim!..</p>
<p>— Öyleyse, sen haydi git... Yalnız kalması icap etmez! Ben şimdi işimi bitirir derhal gelirim.</p>
<p>— Geç kalma! Benim canım sıkılıyor.</p>
<ul style="list-style:none;"><li>
<p>— Kalmam... Dursana! Nereye? Hangi muhallebici olduğunu söylemedin!</p></li>
<li>
<p>— Poğaçacının bitişiğinde... Allasen bekletme... Ben laf bulamıyorum. Benimle alay ediyorlar. Sana şaşıyorum! O lakırdıları bir yerden mi ezberliyorsun?</p></li>
<li>
<p>— Tabi! “Adab-ı Muaşeret” kitabından...</p></li>
<li>
<p>— Bilmem ki bir tane de ben mi alsam! Büsbütün mü şaşırırım<sup>1</sup></p></li></ul>
<p>Murat arkadaşının arkasından sempatiyle baktı.</p>
<p>Fatma’nın kendisini böyle uzun uzadıya bekleyerek neye aradığını merak etmeyi akima getirmeden, bu işe memnun olmuştu. Kaç gündür kalkıp gidemeyişinin sebebi şimdi açıkça anlaşılıyordu. Taksim Bahçesi'ndeki tesadüften sonra Aliye Hanım Teyzesini görmeye utanmıştı.</p>
<p>Yukan çıktı. Çelil Bey’den izin istedi.</p>
<p>Adamcağız, iyice bunalmış bir tavırla:</p>
<ul style="list-style:none;"><li>
<p>— &#160;&#160;isabet, isabet, dedi, kapayalım da gidelim... Deli olacağım... — Bu sözüne kendisi de güldü —: Sanki değiliz de... Mamafih, bu akşam martaval dinlemeye de, martaval söylemeye de takatim yok... Haydi çabuk savuşalım...</p></li></ul>
<p>Murat, “martavaldan ziyade, Reçina’ya takılmaktan korkuyordu. Bu sözü ikiletmedi.</p>
<p>Fatma her zamanki gibi pek şık ve pek ciddiydi. Bu ciddiyetle Murat daima bir parça gurur sezer, beğenirdi. Nitekim hiç beklememiş gibi:</p>
<p>— Bonjur! diye elini uzatmıştı.</p>
<p>— Geç mi kaldım? Ne vardı. Bonjur<sup>1</sup></p>
<p>— Hiç! Sizi götürmeye geldim. Başka çare bulamadık. Annem görüşmek istedi.</p>
<p>— Hayhay! Baş üstüne... Ben de kaç gündür gelmek istiyordum.</p>
<p>— Öyle mi? Müsaade ederseniz Necip Bey’i gönderelim! Neredeyse can sıkıntısından ölecek!</p>
<p>Necip “estağfurullah” manasına bir şeyler mırıldandı. Yüzü müşküle düştüğü zamanki sevimli halini almıştı.</p>
<ul style="list-style:none;"><li>
<p>— Evet, gitmeliyim, diye kalktı.</p></li>
<li>
<p>— Mualla’ya, Süheyla'ya selam ederim. Mersi! Epey yoruldunuz! Murat Bey de selam eder mi?</p></li>
<li>
<p>— Tabı... Hürmetlerimi söylersin! Süheyla Hanım’ın valdelerinin ellerini öperim.</p></li></ul>
<p>Bir taraftan da Necip’le beraber neden kalkmadıklarını düşünüyordu.</p>
<p>— Birer dondurma yiyelim mi? diye sordu.</p>
<ul style="list-style:none;"><li>
<p>— Peki! Dinlenirsiniz! Pek yorgun görünüyorsunuz!</p></li>
<li>
<p>— Ben mi? Neden?</p></li>
<li>
<p>— Bilir miyim? Annem, sonra pişman oldu. “Acaba kabalık mı ettik?&quot; diye üzüldü.</p></li></ul>
<p>— &#160;&#160;Anlayamadım.</p>
<p>— &#160;&#160;O gece masanıza oturmadığımız için... Bize gücenmediniz ya...</p>
<p>— &#160;&#160;Hayır! — Bir an düşündü —: Sesinizi birdenbire duyunca boş bulundum.</p>
<p>Sonra... Yanınızda erkek olduğunu da ilk bakışta anlayamadım. -Gözlerini indirdi.- Çok güzel bir zabit!</p>
<p>Sanki pek mühimmiş gibi nefesini keserek cevap bekledi. Fatma her zamanki kibirli sesiyle:</p>
<p>— Bu sizin fikriniz mi? Yoksa o geceki ahbaplarınızın fikri mı? diye sordu.</p>
<p>Murat başını süratle kaldırdı. Hayretle baktı:</p>
<p>— Hangisi? -Kendisini aynı süratle topladı.-</p>
<p>— Zabitin güzelliği sözü mü? Benim fikrim!</p>
<ul style="list-style:none;"><li>
<p>— &#160;&#160;&#160;iyi öyleyse... Ben arkadaşlarınızın zannettim de...</p></li>
<li>
<p>— Hayır! Benim arkadaşlarım, ben yanlarındayken başka erkeklerle bu kadar meşgul olamazlar.</p></li></ul>
<p>— &#160;Neden?</p>
<ul style="list-style:none;"><li>
<p>— Yasaktır. Ben sizin her zaman tuhaf bulduğunuz adamım!</p></li></ul>
<p>— &#160;&#160;Öyleyse... Sizin de güzel bulduğunuz zabıt annemin pokerci</p>
<p>ahbaplarmdandır. O sizi, benim gibi tuhaf bulmadı. Herhalde arkadaşlarınızı tanıyor olmalı. Bize bunu açıkça söylemedi ama... — dedi ki —: “Ben bu Murat Bey’i neden tanıyorum?” dedi. Ben bu sözü arkadaşlarınıza bakınca sizi mutlaka tanıması lazımmış manasına aldım. — Güldü —: Mamafih o gece halinize gıpta edenler çoktu. Erkekler bunu hiç de saklamadılar. Yanımızdaki masada oturanlar hep sizden bahsettiler.</p>
<ul style="list-style:none;"><li>
<p>— Onlar tanıyorlar mıymış?</p></li>
<li>
<p>— Onlar arkadaşlarınızı da tanımıyorlardı. Birisi, “Bu gece dünyanın en mesut erkeği şu nefti elbiseli, delikanlıdır&quot;, dedi. Bir müddet sonra, “Mustafa Kemal görmesin<sup>1</sup>.” diye manasız görünen bir laf ortaya attı. Arkadaşları sordular: “Baksanıza” dedi, nefti elbiseli delikanlı, “iki tane dünya güzelinin ikisini birden seviyor. Deminden beri dikkat ettim. Muamelesinde zerre kadar fark yok! Onlar da bundan memnun<sup>1</sup> Öyleyse bu hal düpedüz ‘taaddüd-ü zevcat’ oluyor ki ... Mustafa Kemal razı gelmez<sup>1</sup>&quot; Diğerleri güldüler. “Artık Serbest Fırka var. Kabildir,” dediler.</p></li>
<li>
<p>— Çok iyi görmüşler. Birisi ablamdı. Birisi yazıhane arkadaşım... İkisi de benden bir başka muamele bekliyorlardı.</p></li></ul>
<p>— Ablanız mı? Rahmetli Canseza Teyzenin kızı olduğunu bilmiyordum. Hem öyle bir kız ki, kendi yaşında var.</p>
<p>Murat güldü.</p>
<p>— Evet, dedi, rahmetli Canseza Hanım böyle bir kızı olduğunu bilemezdi. Çünkü Tamara Ablam Rusya’da doğmuştur. Memlekete geleli on sene oluyor.</p>
<p>— Bir Rus ablayı Ayşe’ye pek zor anlatabileceksiniz. Ayşe’yi hatırladınız mı? Doktor Lütfi Bey’in kızını...</p>
<p>— Evet!</p>
<p>— Matmazel Safo’yu beğendiği, müdafaanızı da kabul ettiği halde, hâlâ yadırgadığını zannederim... Matmazel Safo nasıldırlar?</p>
<p>— Sahi! Haberiniz yok<sup>1</sup> Öldü... Biliyor musunuz?</p>
<p>Fatma gözlerini kırpıştırdı, inanmayacak gibi oldu. Sonra:</p>
<p>— Sahi mi? Çok üzüldüm, dedi, neden? Hiç de hasta görünmüyordu.</p>
<ul style="list-style:none;"><li>
<p>— Birdenbire... Tifodan... Kurtaramadılar...</p></li>
<li>
<p>— Vah vah! Ben de bizi tamamıyla başka sebeplerden ihmal ettiniz diye darılmıştım. Başınız sağolsun Murat Ağabey!.. — Elini Murat’ın eli üzerine koydu —: Çok üzüldünüz mü?</p></li>
<li>
<p>— Çok!</p></li>
<li>
<p>— Değerdi... — Bir şeyi hatırlayarak yüzüne bir tuhaf baktı —: O gece... Pek kederli görünmediniz, yani ben bir şeyden şüphelenmedim.</p></li></ul>
<p>— Ne bileyim? Bazısı buna “katı yüreklilik” der. Bazısı “kuvvet alameti” sayar. Ben “asıl zaaf budur” diyorum. Tamara Abla ile Matmazel Reçina, felaketi duyup beni teselliye koşmuşlardı. Onları da kederlendirmemek için cehdetmiştim. Demek becerebilmiş miyim?</p>
<p>— Çok güzel becerdiniz! Hattâ bir aralık, annem, “Peki bize getirdiği küçük esmeri n’apmış?” diye sordu. Güzel dediğiniz zabit de, “Bunların arasına hiçbir esmer yaraşmazdı” diye cevap verdi.</p>
<p>Murat, esmer bir kız olan Fatma’nın yüzüne dimdik baktı.</p>
<p>— &#160;&#160;Sahi! Böyle mi söyledi?</p>
<p>— &#160;&#160;Aynen! Evet!</p>
<p>— Halbuki ben, Safo’yu bilmem ama, sizi o gece arkadaşlarımın arasında pek yaraşır bulmuştum.</p>
<p>— Teşekkür ederim. Herkesin kanaati bir olmuyor ki... Bahusus... Şimdi başka parti de var.</p>
<p>— Rica ederim... Bir de sizinle parti meselesi açmayalım!</p>
<p>— Kabil mi? Mesela, şimdi bonjurdan evvel bir sual var? “Hangi partidensiniz?” diyorlar.</p>
<p>— Öyleyse ilk ve son defa bitirelim: “Ben Halk Partisi’ndenim!&quot;</p>
<p>— &#160;&#160;Ciddi mi söylüyorsunuz! Öyleyse siz İkincisiniz!</p>
<p>— &#160;&#160;&#160;Ne İkincisi...</p>
<p>— Halk Partisi’nden olduğunu söyleyen ikinci insan... Bütün millet ya “Serbest” diyor, yahut “Benim alakam yok!”</p>
<p>— Birincisi kim? Terbiyesiz zabit mi?</p>
<p>— Hemen kızmayın canım! Terbiyesiz değil, hahikatperest... Birincisi bizim Ayşe. O Mustafa Kemal Paşa’ya tapar!..</p>
<p>— Haklıdır. Ben de tapanm! Siz Fatma?</p>
<p>— Kimseye hamdolsun tapmıyorum.</p>
<p>— Partiden bahsettim.</p>
<p>— Hiç aklım ermiyor, erdirmeye de çalışmıyorum. Tanıştım tanışalı Necip’le mutabık kaldığımız biricik fikir bu... Demin konuşurken böyle olduğunu anladım da şaştım. Gidelim mi? Bir yere telefon etmek isterseniz ben de beklerim.</p>
<p>— Hayır! Nereden aklınıza geldi?</p>
<p>— Yemekte bizde olacaksınız da...</p>
<p>— Bir şartım var. Annenizden izin alıp Taksim Bahçesine bu sefer beraber gideceğiz! O gece erkeklerin haset ettikleri delikanlıyı bir misli daha kıskanılır hale getirmek için... Olur mu.</p>
<p>Bunu söylediğine derhal pişman oldu. Fatma gülümseyerek baktı.</p>
<p>— Mersi! dedi, başka bir geceye kalsın! Bana karşı her zaman böyle şefkatliydin Murat ağabey!</p>
<p>ikinci defa söylenen “ağabey” sözü Murat’ı bir kat daha mahcup etti. “Rezil bir zampara olup çıktık!&quot; diye düşündü, ahlaksız olduk! Hay Allah!</p>
<p>*</p>
<p>Fatma &quot;Tramvayla gidelim!&quot; diye ısrar ettiği halde, Murat bir otomobil çevirdi. Kazancına göre çok para sarf etmeye, işe başlar başlamaz iyi giden talihi sayesinde biriktirdiği ve eşya almaya bir türlü kıyamadığı birkaç yüz lirayı da harcamaya başlamıştı. Böyle lüzumsuz masraf yaptıktan sonra pişman oluyor, bir daha ihtiyatlı davranmaya karar veriyor, hiçbir zaman da bu kararında duramıyordu. Eğer böyle devam ederse bir iki ay sonra yalnız maaşla geçinmek zorunda kalacak, bu da pek sıkıntılı olacaktı.</p>
<p>Yan gözle Fatma'ya baktı. Profilden bir erkek çocuğa benziyordu. Ona bu benzerliği veren şey, herhalde eskiden beri yüzünde görmeye alıştığı bu gizli keder olsa gerekti. Sahi! Fatma’yı hiçbir vakit diğer yaşıtlan gibi bol neşeli, kahkahalı, hattâ heyecanlı görmemişti. Eskiden beri annesi, tombulluğundan gelen bir serbestlikle, girdiği odaları doldurur, hiçbir şeyi umursamaz zannedilirdi. Anne ile kızın birbirlerine zerre kadar benzememelerine de şaştı. Galiba Fatma babasına çekmişti.</p>
<p>“Bunu ben mi kederlendirdim<sup>7</sup> Diğerlerini kolayca güldürdüğüm halde, Fatma’yı neden neşelendiremiyorum?&quot;</p>
<ul style="list-style:none;"><li>
<p>— Sizi iki tane sahici şairle tanıştırırsam memnun olur musunuz?</p></li>
<li>
<p>— Bunların sahteleri de mi var?</p></li>
<li>
<p>— Bana var gibi geliyor. Bakınız nasıl? Şaire eskiden beri derli topluluğu, muvazeneli yaşamayı yaraştıramıyoruz. Bizimkiler, hiçbir zenaat erbabı arasında rastlanamayacak kadar birbirlerine zıt tiplerdi. Mesela, birisi uzun, birisi kısa! Birisi tombalak, birisi zayıf, birisi barut gibi sert, birisi pamuk gibi yumuşak, birisi bizde henüz pek derbeder olan gazeteciliği bile istiklaline, hürriyetine uymayan bir disiplin sayar, öteki aylıklı askerdir. Birisi şiirlerini ufacık kâğıtlara, gazete kenarlarına, cigara paketi arkalarına yazar, ezberleyince bunları da derhal def eder; öteki, kenarı yaldızlı defterler kullanır. Bütün işi, şiirlerini mütemadiyen bir defterden diğer deftere özenerek temize çekmektir. Birisi çok kere kendi şiirlerini bile başkasının imişler gibi okur. Böyle hareket etmeyi de bir külfet sayar. Diğeri yalnız tamamlanmış eserlerini değil, yeni bir kafiye bulduğunu dahi söylemek için İzmit’ten İstanbul’a gelir.</p></li></ul>
<p>— Arkadaş mıdırlar?</p>
<p>— &#160;&#160;Onları ekseriya ben bir araya getiririm, ikisinin de canı sıkılmaz. Bunu</p>
<p>arkadaşlık mı sayarsınız?</p>
<p>— &#160;&#160;Eh sayılabilir... Evet! Tanışmayı isterdim. Ama daha evvel şiirlerinden</p>
<p>birkaçını görmeliyim!</p>
<p>— Size bunlardan birisinin bir genç kız için yazdığı akrostişi getiririm! Fatma isminde bir kız için...</p>
<p>— Oldu mu canım? Şaka ettiğinizi evvelce söylesenize! İbrahim Rıza Bey mi bunlardan birisi?.. Ben ondan pek hoşlandım. Diğerini de tanımak isterim. Adı nedir?</p>
<p>— Ertuğrul Hikmet!</p>
<ul style="list-style:none;"><li>
<p>— Şiirlerini bir yerde neşretmiyor mu?</p></li>
<li>
<p>— Hayır! Şimdilik ezberliyor.</p></li>
<li>
<p>— Durunuz, hatırladım. Matmazel Safo’nun “Ertuğrul Ağabey!&quot; diye bahsettiği zat mı?</p></li>
<li>
<p>— Evet!</p></li>
<li>
<p>— Ölümü onun üzerinde nasıl tesir etti?</p></li>
<li>
<p>— Çok sert... Sanki kabahat bendeymiş gibi benimle üç gün karşılaşmamaya çalıştı. Karşılaştığımız zaman da bir türlü göz göze gelmeye tahammül edemedi. Sonra da özür diledi: “Bazan düşünüyorum, dedi, birisini çok seversek onu ölüme vermeyebiliriz. Hiç değilse bir müddet! İşte bu sebeple ölü sahibine âdeta kızıyorum! Vazifesini yapmamış sayıyorum da...”</p></li>
<li>
<p>— Lirik bir şair olmalı!</p></li></ul>
<p>— Bilakis... Heccavdır. Aruzla insanı öyle güzel hicveder ki... Öteki şiirlerinde de bilakis benim çok hoşuma giden bir erkeklik var. Neden kederlisiniz Fatma?</p>
<p>— Ben mi? Hiç de kederli değilim!</p>
<ul style="list-style:none;"><li>
<p>— Hayır! Kederlisiniz! Size ben mi üzüntü verdim diyeceğim? Çok eskiden çok küçükken de böyle bir haliniz olduğunu hatırlıyorum. Kendinizden rahatsızlık hissettiğiniz olmuyor ya...</p></li></ul>
<p>— Hayır! Şey istiyorum. Bir küçük ev... Sakin bir ev... Kapıyı hiç kimse çalmamalı... Ne postacı, ne bakkal çırağı, ne dilenci... Yahut da herkes gelmeden evvel bana bir usulle haber vermeliler. İşte bu usulü bir türlü bulamadım. Telefon da olmuyor. Zil sesiyle bir felaket haberi alacakmışım gibi derhal heyecanlanıyorum. Budalalık ama...</p>
<p>— Değil... Asıl insan gibi yaşamak istiyorsunuz. Hepimizin böyle bir sükûneti özlediğimiz zaman olur. Lâkin bizlerde bu arzu yorgunlukla beraber geliyor. Sizde tabii mi?</p>
<p>— Çok... O kadar tabii ki... Gayri tabii dahi denebilir!</p>
<p>Murat, “Orada kendinizi birisiyle bir arada mı düşünürsünüz?” diye soracaktı. Kendisini zapt etti.</p>
<p>Zaten de eve yaklaşmışlardı. Eskiden beri çok çekindiği Aliye Ha- mm Teyzesiyle karşılaşmaya giderken bilhassa Taksim Bahçesi’ndeki tesadüften sonra bu kadar sakin oluşuna hayret etti. Bu sakinlik herhalde Tamara’nın belki de kıskançlıktan söylediği fena sözlerden geliyordu. Aylardan sonra İbrahim Rıza ve Safo’yla gittikleri günü hatırladı. Aliye Hanım Teyzesi hep o neşesine rağmen daima mağrur, hiçbir vaziyette gururunu unutmaz, kendisine mutlaka hâkim, güzel kadındı. Murat onun yüzüne hiçbir zaman dikedik bakamamıştı. Zaten Aliye Hanım Teyzesiyle Naile Sultan, hayalinde ekseriya birbirine karışan iki yüksek, erişilmez ancak lütuf beklenir kadındı.</p>
<ul style="list-style:none;"><li>
<p>— Aliye Hanım Teyzem beni neden çağırıyor?</p></li>
<li>
<p>— Bilmem. Bir iş konuşacakmış.</p></li>
<li>
<p>— Sakın, şey için kulaklarımı çekmesin...</p></li></ul>
<ul style="list-style:none;"><li>
<p>— Ne için?</p></li>
<li>
<p>— Taksim Bahçesi’nde bira içtiğim için...</p></li>
<li>
<p>— Biz de bira içtik... Korkmayın... Değil sanırım!</p></li>
<li>
<p>— Beni müdafaa etmenizi rica ederim. Orada olunuz... İcap ederse arkanıza saklanırım.</p></li></ul>
<p>Fatma gülümsedi. Yanakları çukurlaşmıştı.</p>
<p>Murat:</p>
<ul style="list-style:none;"><li>
<p>— Bakınız, Fatma! dedi, size bir nasihat! Rica ederim, çok çok gülmeye çalışınız! Öyle iyi gülüyorsunuz ki... İnsan içinin yıkandığını hissediyor!</p></li></ul>
<p>— İşte geldik.</p>
<p>Aliye Hanımefendi, kesik kumral saçları, uzun etekli ipek robuyla gene eskisi gibi şahaneydi. Murat’a asla ihtiyarlamayacak gibi geldi. Koşup elini öptü.</p>
<p>Kadın:</p>
<p>— Nihayet birisini mi yollamalı<sup>7</sup> diye gözlerini kısarak baktı, mamafih neden bu kadar hakikatsiz olduğunu artık anladık!</p>
<p>Fatma:</p>
<p>— &#160;&#160;&#160;&#160;Kederi varmış anne! dedi, bu seferlik feci bir mazeret. Hani Matmazel</p>
<p>Safo’yu hatırladınız mı? Bize beraber gelmişlerdi. Bir de şair arkadaşıyla...</p>
<ul style="list-style:none;"><li>
<p>— Evet! N’olmuş?</p></li>
<li>
<p>— Ölmüş. Murat Ağabeyim pek kederli... Baksanıza!..</p></li>
<li>
<p>— Vah vah! Üzüldüm. Oturunuz Murat! Pek mi seviyordunuz? Hastalığı neydi? Ama Taksim Bahçesi’nde neşeli gibiydiniz! Ne tuhaf matem tutuyorsunuz!</p></li></ul>
<p>Fatma, uzak bir sesle:</p>
<ul style="list-style:none;"><li>
<p>— Bu da bir kahramanlık, diye alay etmeden konuştu, yanındakilere azap vermemek için... Anladınız mı?</p></li>
<li>
<p>— Yanındakiler! Onlan nerden buldunuz bakayım! Size doğru bir şey söyleyeyim mi? O geceye kadar buraya sevgilinizle beraber geldiğiniz halde sizi hâlâ çocuk sayıyordum. O gece dikkat ettim. “Murat’ı küçükken tanımasaydım, bu karşımdaki delikanlıyı nasıl seyrederim!” diye düşündüm. Kederlendim. Bana iyice ihtiyar olduğumu anlattınız.</p></li></ul>
<p>— Hayır! O kadar gençsiniz ki... Ben de size aynı düşüncelerle baktım. Sizi tanımasaydım Fatma’nın birkaç yaş büyük hemşiresi zannederdim. Zaten arkadaşlarım da evvela öyle sandılar!</p>
<p>— Sahi mi? İşte buna sevindim. O kadınlan nerden tanıyorsunuz?</p>
<p>— Yazıhaneden...</p>
<p>— &#160;&#160;Refik Bey iyi tahmin etmiş...</p>
<p>— &#160;Refik Bey mi?</p>
<p>— Yanımızdaki zabit... O kadar çok insan tanıyor ki... “Bunda bir iş var!” dedi. Ben de sizin pek uslu bir çocuk olduğunuzu söyledim. Fatma avukatınızın adını bildirince, “İşi anladım! dedi, Çelil Bey meşhur kadıncıdır. Madamla matmazel onun ahbaplarından olmalı. Demek ış çıktı. Kâtibiyle yolladı. Ya birazdan kendisi de gelir, yahut delikanlı bunları evlerine kadar götürür!..” İyi bilmiş mi?</p>
<p>— Tastamam!</p>
<p>Fatma:</p>
<p>— Hiç de bilememiş, dedi, güzel madam, Murat Ağabeyimin ablası...</p>
<p>— Sen ne söylüyorsun?</p>
<p>— Vallaha işte, sorunuz, değil mi?</p>
<p>Murat yere baktı:</p>
<p>— ikisi de doğru, diye gülümsedi, Tamara Ablayı Çelil Bey vasıtasıyla tanıdım. Bana acıdı. Yalnızlığıma acıdı. “Benim küçük kardeşim olur musun?&quot; dedi. Minnetle kabul ettim. Sahici ablam olmadığı için, her zaman bunun yoksulluğunu hissetmişimdir. Öteki matmazel de yazıhane komşumuz!</p>
<p>Fatma:</p>
<p>— Arada bardağınızı dolduran, cigaranıza kibrit çakan matmazel değil mi?</p>
<p>— Kederli olduğum için... Merhamet duyuyordu. Kibar kızdır.</p>
<p>Aliye Hanım yüzünü astı:</p>
<p>— Uygunsuz kadınlarmış... Böyleleriyle ahbap olmanızı doğru bulmuyorum. Refik Bey’in söylediğine bakılırsa “abla&quot; dediğiniz kadın...</p>
<p>— Altın gibi yüreği var Aliye Teyze... — Gülümsedi —: Mirasyedi değilim ki, beni soyacak diye korkayım! Hiçbir tehlikeye maruz bulunmuyorum.</p>
<p>— Refik Bey o kanaatte değil, “Ben bu Murat Efendi’yi tanımıyorum. Beyoğlu’nda gezen birisi olsa, mutlak tanırdım. Acemi herhalde biraz,&quot; dedi, “böyle kadınların bin tarakta bezi olur. Zavallının başını derde sokar. Mademki tanıyorsunuz... Sevaptır, söyleyin!&quot; dedi. İşte söyledim.</p>
<p>— Teşekkür ederim! Beyoğlu’nun hakikaten acemisiyim! Lâkin Beyoğlu’nda da hiç dolaşmıyorum. Tamara Abla ile pazar geceleri buluşuruz. Arkadaşlarla beraber giderim. Bize piyano çalar, şarkı söyler... Memleketinden bahseder. Mehtap olursa gece yarısından sonra Hacıosman Bayırı’na doğru biraz geçeriz! Hepsi bu kadar... Mamafih tekrar teşekkür ederim. “İkaz edilmiş adam iki misli kuvvetli sayılır” diye bir söz var. En ufak tehlikede... Bilir misiniz, ben her zaman korkak bir adamım. Korkak adamlar da, çok yaşarlarmış...</p>
<p>Fatma değişmek için çıkıyordu. Annesi arkasından seslendi:</p>
<p>— Lütfen bira aldırınız! Bizim Murat kederini öyle dağıtıyor. Âdetini bozmasın!</p>
<p>— Rica ederim...</p>
<p>— Yoksa şarap mı isterdiniz! Sizinle böyle konuşmak bir tuhafıma gidiyor ki...</p>
<p>Sofrada üç kişiydiler. Murat buna memnun oldu. Taksim Bahçe- sı'nde Fatma ismini söylediği zaman kadınların bardaklarına bira koymakta olduğunu hatırladığı için, soğutulmuş şişelerden kadehleri doldurmak istedi. Fatma müsaade etmedi.</p>
<p>— Ben o sarı saçlı matmazelden... Adı neydi?</p>
<p>— Reçina!</p>
<p>— Bir çeşit zamk! Öyle mi?</p>
<p>— Rejina’dır. Biz şaka olsun diye böyle diyoruz!</p>
<p>— Kızmıyor mu?</p>
<p>— Hayır! Zannetmem.</p>
<p>— Ne iyi! Evet Matmazel Reçina’dan daha katı kalpli değilim... Madem kı böyle bir teselli usulü keşfedilmiş...</p>
<p>Bir müddet sonra Aliye Hanım:</p>
<p>— Bakın sizi neden istedim, dedi, avukat yanında çalıştığınızı söylediğiniz zaman aklıma gelmişti. Belki uğrarsanız diye bekledim. Bizim, biliyorsunuz birkaç parça emlakimiz var. Verdikleri sıkıntı, getirdikleri kirayı kat kat geçiyor. Öyle bir şey ki... Durup dumrken yabancılara mı terk edeyim. Bir zaman avukata bıraktım, büsbütün içinden çıkılmaz hale geldi. Bir müddet bir eski emektarımız uğraştı. Adamcağızı az kalsın deli edeceklerdi. Zaman pek fena... Bunlar da Beyoğlu’nun bir yerlerinde ki, oraya benim de, Fatma’nın da sık sık gitmemiz icap etmiyor. Bir sürü aslı faslı belirsiz insanla karşılaşıyoruz. Kapıcılar el adamı! Güvenmek olmuyor. Bir keresinde kontura-to sahtekârlığına bile rastladık. Bazı kiracılar, kimsesiz olduğumuzu sezdikleri için aylardır on para vermiyor. Allah razı olsun, bir müddet Refik Bey baktı. Lâkin onun da vazifesi mani oluyor. Bir de üniformayla istediği gibi dolaşamıyor. Aklıma geldi: “Madem ki Murat, avukat kâtipliği yapmakta... Kanunları, nizamları, muameleleri bilir, dedim. Bize de yardım etmeyi ister...</p>
<p>— Teşekkür ederim. İyi düşünmüşsünüz!</p>
<p>— Sizden ricamız... Kapıcılarla tanışırsınız. Kirayı savsaklayan kiracılarla görüşürsünüz! Kapıcılarımızın bir kısmı eskidirler. Emindirler. Onlar topladıkları kiraları bana bizzat getirirler. Bazılarında kapıcı yok. Diğerlerinin kapıcıları aybaşlarında dolaşır kirayı toplarlar. Üst üste ayda sekiz yüz lira kadar bir şey tutuyor. Tabi, seneliği peşin ödenenler bu hesaptan hariç! Ben size aydan aya toplanan paranın yüzde beşini...</p>
<p>— Rica ederim... Hiç olmadı. Deminki sözümü geri alıyorum... imkânı var mı?</p>
<p>— Hemen somurtmayın canım! Bu ücret değil! Masraf... Gideceksiniz, geleceksiniz... Mamafih, zor iştir... Ücret kabul etmemek bahanesini iyi buldunuz... Avukat olmuşsunuz iyice.</p>
<p>— Hayır! O maksatla söylemedim.</p>
<p>— Hangi maksatla söylediniz! Sizden zaruri masraflarınızı düşünmeden böyle bir yardım isteyemem... Bu biraz dolaşıkça, ama basbayağı bizi reddetmek...</p>
<p>— Öyleyse bakınız, nasıl yaparız! Siz bir defter alırsınız. Benim zaruri masraflarımı ona kaydedersiniz! Ne zaman paraya ihtiyacım olursa gelir alının. Bu suretle bir şeyler de biriktirmiş olurum. Ne dersiniz?</p>
<p>Fatma:</p>
<p>— O zaman hesabı yüzde yedi buçuktan yapmalı! dedi.</p>
<p>Aliye Hanım, kızına gücenmiş gibi baktı ve kendisini hemen topladı. Hakikatte diğerlerine yüzde yedi buçuk vermişlerdi. Refik Bey’e gelince... Aliye Hanım onunla hesabı çoktan şaşırdığı için kendisine yeni bir yardımcı arıyordu.</p>
<p>Murat, Fatma’ya hayretle bakarak:</p>
<p>— Siz yüzde beş ile yüzde yedi buçuk arasındaki farkı yoksa biliyor musunuz? diye sordu.</p>
<p>Fatma sadece:</p>
<ul style="list-style:none;"><li>
<p>— Bu sene liseyi bitireceğim efendim! diye cevap verdi.</p></li>
<li>
<p>— Demek lisede böyle hesaplar öğretmeye başladılar! Ne iyi! Bizim zamanımızda cebir falan okuturlardı. Bunları da pratikte bellersiniz! derlerdi. Rakamın ehemmiyeti yok. Yalnız ben hakkımı istediğim zaman toptan alacağım!</p></li></ul>
<p>Aliye Hanım onun, ayda otuz beş lira aylıkla çalıştığını hatırladı:</p>
<ul style="list-style:none;"><li>
<p>— Aldığınız para yetişiyor mu? diye sordu.</p></li></ul>
<p>— Hiç kimseye muhtaç olmuyorum.</p>
<ul style="list-style:none;"><li>
<p>— Ne iyi! hem de hanımlara Taksim Bahçesi'nde bira ziyafeti veriyorsunuz! Bereketli bir para...</p></li></ul>
<p>Fatma öksürdü. Annesinin böyle patavatsızlıkları vardı. Bunu da her zaman küçük gördüğü insanlara karşı yapar, hislerini saklamaya gayret etmezdi.</p>
<p>Murat, bir kaşını kaldırdı:</p>
<p>— Sormayın, dedi. Güldü. Az kalsın, şampanya içirmeye mecbur olacaktım. Bereket versin bahsi kazandım da...</p>
<p>— Şampanya mı? İşte gördünüz mü? Refik Bey’in söylediği tehlike... Sizi acemi buldular...</p>
<p>— &#160;&#160;Ben de o sebepten yüzde hissemi siz saklayın dedim ya...</p>
<p>— &#160;&#160;&#160;Bunu açık söyleyebilirdiniz! Peki! Ben saklayacağım... &#160;Elbise falan</p>
<p>yaptıracağınız zaman söylersiniz... Değil mi Fatma?..</p>
<p>Fatma cevap vermedi.</p>
<p>Babası Mahir Efendi, zaferden sonra pek az yaşadığı müddet içinde, ayda bir kere mutlaka Faunalara uğrar, ekseriya Murat’ı da beraber götürür, her türlü işlerine koşmak isterdi. Bu ziyaretlerden dönerken oğluna her zaman sıkı sıkı tembih etmişti:</p>
<p>— Aliye teyzene hizmet etmeye mecburuz. Ölünceye kadar... Ben ölürsem bu evi hiç unutmayacaksın! Aliye teyzen evlense... Fatma ev- lense... Erkekleri bizi istemeseler... Biz gene Selim amcanın ailesini kollayacağız.</p>
<p>Murat, boş gezdiği sıralarda, hele kılığı kıyafeti perişanken bunu aklına bile getirememişti. İşe girdikten sonra kendisini toplamakla geçen ilk aylarda gene çekingen davrandı. Eğer Refik Bey demlen adam hakkında Tamara abladan duydukları olmasaydı, hayatının karmakanşıklığı içinde babasının vasiyetini daha uzun zaman ihmal edecekti.</p>
<p>Aliye Hanım’ın teklif ettiği hizmet, bu evde olup bitenleri daha kolay anlamasına yarayacağından Murat’ı pek sevindirdi Sevincini biraz bulandıran cihet Fatma’nın işi iyi karşılamaması, memnun olmadığını saklamaya lüzum göstermesiydi. Mamafih bu da Murat’ın göstereceği gayreti ayrıca anırmaya yaradı.</p>
<p>Aliye Hanım, bir münasip zamanda yazıhaneye uğrayıp umumi vekaletname de vereceğini, şimdilik kapıcılara ve kiracılara yeni vekilinin Murat isminde birisi olduğunu bizzat bildireceğini söylemişti.</p>
<p>Bu sebeple Murat, emlaki gezmeye ancak üç gün sonra çıktı. İdaresine terk edilen emlak, biri küçük, diğeri büyük ıkı aparman, iki dükkân ve her biri oda oda kiraya verilen iki evden ibaretti. Apartmanın küçüğü Kallavi Sokağı’nda, büyüğü Tünel başındaydı. Evler Kal- yoncukulluğu’nda, dükkânlar Galata’da bulunuyordu.</p>
<p>Murat, işini bizzat kendisine karşı ciddi tutmuş olmak için büyücek bir defter aldı. Bunu çantasına koyarak yola çıktı. Evvela dükkânlardan geçip konturatoları tetkik etti. Kira müddetlerinin başlangıcını, sonunu, kiracıların adlannı, kefillerini deftere geçirdi. Konturatolarına göre adamların borçlan yoktu. Aybaşlarında uğrayacağını söyledi.</p>
<p>Kallavi Sokağı’ndaki küçük apartmanın Ermeni kapıcısı biçare, hastalıklı bir adamcağızdı. Murat’ı, böyle değişikliklerde kendisine lütfen hizmet verildiğini zannedenlerin hepsi gibi korkarak karşıladı. Altına iskemle koşturdu. Çay ısmarlamaya kalktı. Bir taraftan da:</p>
<p>— Hamdolsun, bugünlerde iyiyim! diyordu. Hastalığım geçti, gitti. Kışın biraz nezle olduk. Hanımefendi, Allah selamet versin! “Sen artık bizim işimizi göremeyeceksin Dikran,&quot; diye takılır. Bu kiracı milleti namussuz oluyor beyefendi! Kendin bilmez değilsin ya... Ben alışmamışım! Ben tam on yedi sene Bağdat Demiryolları’nda başkontrol- luk yaptım. Cumhuriyet olunca bizi kumpanya tekaüt etti. İşler kanş- tı. Elimde resmi vesikalar var. Bir münasip zamanda sana göstereyim de bak... Paris’te avukat tuta bilsem birkaç ay içinde şu kadar yüz bin frank alacağım! Düşün bir kere... Beceremedik... Kıracı milleti bu zamanda bir hoş olmuş... Sanki evin tapusuna hissedar. — Sesini alçalttı —: Hepsi iyidirler. İlle ikinci kattaki herif... O nargilesine tükürdüğüm... — Etrafına bakıyor, gözleri korkuyla açılıyordu —: Edepsiz, rezil! Sözünü bilmez. Allah selamet versin. Refik Bey de biraz yumuşak davrandı. — Göz kırptı —: Belki sen de yumuşak davranırsın! Neme lazım! Ben pişkin adamım! Gençliğin halinden anlarım. Apartmanımızda bir o var. Üst tarafı kuzu gibidir. Aybaşı, tırınk! Para peşin!</p>
<p>— Peki! O zatla görüşürüz... Konturatolar sende mi?</p>
<p>— Hayır! Hanımefendide...</p>
<p>— Öyleyse şimdi kiracıların adını kaydedelim!..</p>
<p>Bunu yaptıktan sonra:</p>
<p>— Peki evlerin kiralarını da sen mi topluyorsun? diye sordu.</p>
<p>— Evet! Orası fakir fukara yatağı... Lâkin fakir olmakla hepsi de namussuz değil... O iki evde iki kiracı var. Ne çıkarabiliyoruz ne de kira alabiliyoruz. Hanımefendi kızıyor. Paşa kızında sekiz aylık birikti. O asilzade bir hanım... Şimdi asilzadeliği de, hanımlığı da kalmamış ya... Benim lafım eski vaziyet üzerine... Paşa kızı, kirayı parasızlıktan veremiyor. Parasızlık dediysem... Allah’ın biçaresi... İçkiye para buluyor. Evet bir gün bu fakire ağladı. “İçmezsem deli olacağım!” demesi var ki insan dertli olur. Lâkin Arap karısına geldi mi? Parası var! Gel- gelelim! Allah verdiği canı alamaz! Göreceksin ya... Hanımefendi bana kızar, söylenir. “Kovacağım seni!&quot; diye takılır. Bilmez ki... Ben istemez miyim? Her ay tekmil kiralan bir tamam toplayıp hanımefendinin karşısına alnı açık çıkmayı istemez olur muyum? İşte bu ikisi... Bir de bizim Nur Ağa Efendi, yüzümüzü kara ettiler... Siz de göreceksiniz ya...</p>
<p>Murat, evlerin adreslerini alıp büyük apartmana saptı. Burada tek gözü cam, Kürt kapıcı hiçbir şeyden şikâyetçi değildi. Çorbacılar -Gâvur kiracılar olacak-dinlerine eğri ama, paralarına doğru heriflerdi. Hak bereket versin! Kendisini üzmüyorlardı. Lâkin alttaki geniş dükkân can sıkıyordu. Allah’ın izniyle onu da bir münasibe kiralasa keyfi tamam olacaktı. Hem de kiralayacaktı. On beş gündür, iki efendi, polisle, hükümetle uğraşıyorlardı. Niyetleri, aşağısını bar yapmaktı. Kürt kapıcı:</p>
<p>— İster bar yapsınlar, ister gar yapsınlar, diye güldü, bize kirayı bir tamam versinler de... Sen bana adresini bırak bey... Gelirlerse gönderirim, konturatoyu kesersiniz. Ben gayri adam sarrafı oldum. Kirayı verec.ek kiracıyla dolandırıcıyı ossaat bilirim. Hanıma sor da bak!.. Yılanlı herife bizim hanım üç numarayı vermeyecek oldu. Ben “Verelim!&quot; dedim. Ûç senedir oturuyor. Şeytan kulağına kurşun bir vınkısını duymadım. Bre beyim, bu yılanın da İstanbul’da ne kadar çok sevdalısı varmış?</p>
<ul style="list-style:none;"><li>
<p>— Ne yılanı?</p></li>
<li>
<p>— Basbayağı yılan<sup>1</sup> Herif yılan besliyor. Kuş besliyor, tavşan, beyaz fare, balık besliyor. Nah, bizim apartmanın mermer merdivenlerini o Moskoflunun müşterisi eskitti. Yılan alıyorlar, kuş alıyorlar, fare, köpek, kedi, balık alıyorlar. Sevinerek gidiyorlar. Bir iş canım!</p></li></ul>
<p>Murat, burada da kiracıları kaydetti. Diğer malumatı Aliye Ha- nım’daki konturato varakalanndan doldurmak üzere ayrıldı.</p>
<p>Kalyoncukulluğu’ndaki evlere daha gitmeden orada kendisini nasıl bir manzaranın karşılayacağım anlamıştı. Zaten Hacı Hüsamettin Bey’in tahliye işinden de tecrübesi vardı. Ermeni kapıcının kanaatine göre parası olduğu halde keyfi için kirayı ödemeyen Arap karısı da dahil olduğu halde, bu kiralar kendisinden soruldukça hiç kimseyi sokağa atmamaya çoktan karar vermişti.</p>
<p>Evlerin ikisi de kâgirdiler. Daha eşikten atlar atlamaz insanın yüzüne çirkef kokulu ıslak bir loşluk çarpıyordu. Her oda ağzına kadar sefalet doluydu. Koridorlar o kadar pisti ki, buraya aydan aya kira toplamak için gelmek bile bir mesele sayılırdı. Yan yana olan evlerden birincisinde, üçüncü katta, bir odada yalnız başına oturan paşa kızı, eğer kendisini:</p>
<p>— “Cariyeniz Müşir Şefik Paşa kerimesi Emine Perihan!” diye takdim etmeseydi kabil değil tahmin edemezdi.</p>
<p>Odada eski, berbat, içinde nasıl yarıklığına şaşılacak kadar çarpık çurpuk ve pis bir karyoladan başka hiçbir şey yoktu. (Pardon! Bir de “Zavallı Necdet&quot; romanı). Kadının sırtındaki basma entari, bulaşık bezi kadar kirliydi. Yırtığından üzerinde çamurlar kurumuş bir dizkapağı görünüyordu. Buna mukabil harap yüz dikkatle boyanmış, saçlar ıslatılıp yeni taranmıştı. Kadının alkolik gözlerinde, -gözlerinde değil, sanki bu gözler birer geniş meydandılar da, bunların pek uzaklannda- arada bir kımıldanan eski ve usta bir şuhluk vardı. Murat’a biraz baygın bakarak, İstanbul’un, en kıvrak Türkçesi ile:</p>
<p>— Sizi bilmem ki nereye oturtmalıyım? dedi.</p>
<p>Murat, bu sefaletten kendisi mesulmüş gibi ürktü. Verdiği rahat- sizlik için özür diledi. Aliye Hanımefendinin emlakına nezaret vazifesini üstüne aldığını, bu sebeple uğradığını, kira için asla merak etmemesini, ne zaman kabil olursa o zaman verebileceğini âdeta lica ederek söyledi. Kadıncağız için kira ödemek diye bir mesele zaten kalmamıştı. Kalmadığından olmalı ki sokağa atılmaktan da artık korkmuyordu. Bunu bir lütuf gibi değil, kendisini biraz sevindiren hatır- naz bir hediye gibi âdeta gururla kabul etti.</p>
<p>— Pek sevimlisiniz beyim! dedi. Yüzünüzü görünce yüreğim ferahladı.</p>
<p>Bu sözlerde hem acıklı bir dert yanış, hem de gayet üdî, pek belli bir orospuluk vardı. Murat bir müddet sonra kadının artık insanlık namına hiçbir kayıtla bağlı olmadığını öğrendi. Civar bakkalların çırakları, müşkül zamanında -rakısız kaldığı sıralarda- belki de ustalarından gizli birer küçük şişe veriyorlar, sonra canları istedikçe:</p>
<p>— Haydi borcunu sökül bakalım! diye kapıya dayanıyorlardı.</p>
<p>Müşir Şefik Paşa’nın kerimesi Emine Perihan hanımefendi de, her defasında bakkal çırağına kapıyı sürmelemesini işaret ediyor, bu mini mini borcu yarına bırakabilmek için karyolaya arkaüstü uzanıp teslim oluyordu. Bu hal artık o kadar tabiileşmişti ki, çok zaman borcunu ödediği, hiçbir vereceği kalmadığı halde yolu oraya uğrayan çıraklar sanki hâlâ borcu varmış gibi artık klişe haline getirdikleri o meret kelimeyi söyleyip ihtiyaçlarını bedavadan def etmekteydiler.</p>
<p>Murat, bu hikâyeyi duyduğu günden sonra bir daha paşa kızının odasına girmedi. Eve uğramak icap ederse rastlamaktan korktu ve bir müddet Aliye Hanımefendinin evindeki lüksü, Fatma’nın giydiği entarileri yadırgadı.</p>
<p>ikinci belalı kiracı Arap karısı insanın üzerinde tıpatıp paşa kızının tesirini bırakıyordu ki, bunun nereden geldiğini anlamak ilk bakışta mümkün değildi.</p>
<p>Bir kere odası iyi döşenmişti. Şişman vücuduna giydiği entariler muntazam ve şıktı. Beyaz sıhhatli yüzünde püskürme benler, simsiyah kalın kaşlar, etli kırmızı dudaklar vardı. Tatlı bir Arap lehçesiyle konuşuyor, dünyanın en pervasız gözleriyle bakıyordu. Murat, vazifesini burada şiddetle hatırladı. Paşa kızına gösterdiği yumuşaklığın aksine kaşlarını çattı. Çift döşekli, beyaz örtülü karyolaya, karşı duvarda üstüne ipek halı örtülmüş divana bakarak kendisini takdim etti. Bir küçük hesap bakiyesi kaldığını hatırlattı.</p>
<p>Arap karısı, aynen paşa kızının sözlerini tekrarladı. (Belki müşabeheti yapan da bu olmuştur.)</p>
<p>— Pek sevimlisiniz beyim! Yüzünüzü görünce yüreğim ferahladı.</p>
<p>Bu sözün paşa kızından işitilip ezberlendiği belliydi. Lâkin burada tamamıyla başka tesir yapıyordu. Murat, gülümsedi:</p>
<p>— Hiç de sevimli değilimdir. Yüreğinizi ferahlattığıma memnun oldum.</p>
<p>— Oturmaz mısınız? Bir kahve içiniz.</p>
<p>— Teşekkür ederim. Daha dolaşacak yerlerim var. Hanımefendi selam söylediler. Kira bakiyesini rica ettiler.</p>
<p>— Kira... Bu kadın da hep kira düşünür. — Bembeyaz dişlerini göstererek güldü —: Bana da selam yollamaz. Tenezzül etmez! Neden acaba? Halbuki meslektaş sayılırız.</p>
<p>— Efendim? Anlayamadım!</p>
<ul style="list-style:none;"><li>
<p>— Anlarsınız efendim! Evet! Yedi aylık borcumuz var. Şam’a yazdım. Henüz para gelmedi. Mamafih, yann bir yerden bir alacağımı tahsil ederim sanıyorum. Yarın öğleden sonra mutlaka geçer misiniz?</p></li>
<li>
<p>— Bilmem ki...</p></li></ul>
<p>— &#160;&#160;Bilmelisiniz! Bekleyeceğim. Benim de işlerim var.</p>
<p>— &#160;&#160;Peki, geçerim!</p>
<p>— &#160;&#160;Saat kaçta?</p>
<ul style="list-style:none;"><li>
<p>— Birde. Olur mu?</p></li>
<li>
<p>— Hayhay.</p></li></ul>
<p>Murat, ertesi gün saat tam birde Arap kansının oda kapısını vurdu. İçerden keyifli bir ses:</p>
<p>— Buyrun! diye bağırdı.</p>
<p>Kadın bugün bir başka entari giymişti. Âdeta gençti. Onu yaşlı gi-</p>
<p><span style="font-weight:bold;font-style:italic;">yiür ıŞelırirı</span><span style="font-weight:bold;"> JJnsunlorı</span></p>
<p>bi gösteren aşırı şişmanlığı olmalıydı. Odanın ortasına, üzerinde kocaman kocaman güller olan bir basma perde çekilmişti.</p>
<p>Murat selam verdi:</p>
<ul style="list-style:none;"><li>
<p>— Rahatsız etmedim ya!</p></li>
<li>
<p>— Bilakis... Buyrun! — Divanda yer gösterdi —: Bugün kahvemizi içeceksiniz.</p></li>
<li>
<p>— Zahmet etmeyin. Hemen gitmeliyim...</p></li>
<li>
<p>— Gidersiniz canım! Oturun lütfen!</p></li></ul>
<p>Perdenin ötesine geçti, insanın Kuran okuyor zannedeceği tatlı bir Arapçayla bir şeyler söyledi. Sonra bir gazocağı horultusu duyuldu. Murat, bunların kaç kere tekrarlanmış numaralar olduğunu, paranın yedi aydan beri yapıldığı gibi bu sefer de verilmeyeceğini anlamıştı. Ama, aldatıldığı için öfkelenmedi. Kadının güler yüzü, bir eski dost karşılıyora benzer hareketleri hep ayda üç lirayı ödememek maksadıyla yapılıyordu. Hazindi.</p>
<p>Tertemiz bir tepsi üzerinde pırıl pırıl fincanlarla kahve getirdi.</p>
<p>— Müsaade ederseniz ben de içeceğim, dedi, dünyada bir bunun tiryakisiyim! Bilmem ki Şam kahvesi yapsaydım daha mı severdiniz?</p>
<p>— Hayır. Teşekkür ederim. Mahcup oluyorum. — Perdenin gerilme sebebini ilk defa düşündü —: Zevciniz var mı?</p>
<p>— Hayır! — içini çekti —: Öldü. Bizi gurbet yerde bıraktı, işlerimizi bir türlü düzeltemedik. Hah tüccarıydı. Ortağı meğer dolandırıcının biriymiş. Bugün geçmeniz için rica ederken ona güvenmiştim. Gene türlü bahanelerle atlatmış. Size yalancı çıktım.</p>
<p>— &#160;&#160;Zararı yok! Ben tekrar geçerim!</p>
<p>— &#160;&#160;Çok lütufkârsınız! Sadiye!</p>
<p>— &#160;Efendim?</p>
<p>— &#160;&#160;Gel kızım! Bak ağabeyine...</p>
<p>Perdenin arasından 8-9 yaşında kocaman siyah gözlü, gayet güzel bir kız çıktı. Gülümsedi. Yaklaştı. Serbest bir hareketle Murat’a elini uzattı.</p>
<p>— Safa geldiniz efendim!</p>
<p>Murat, fincanı acele bıraktı. Çocuğun görülmesi odanın bütün havasını sanki birdenbire değiştirmişti. Kızın üzerinde beyaz yakalı bir mektep önlüğü, başında beyaz kurdeladan fiyongu, ayağında lastik ayakkabılar, kısa beyaz çoraplar vardı. Bu haliyle o kadar sevimliydi kı, Murat, onları rahatsız ettiği için hemen üzüldü.</p>
<p>— &#160;&#160;Gel bakalım yavrum! Adın ne senin?</p>
<p>— &#160;&#160;Sadiye efendim.</p>
<p>— &#160;&#160;Ne güzel isim! Mektebe gidiyor musun?</p>
<p>— &#160;&#160;Evet efendim!</p>
<p>— &#160;&#160;Kaçıncı sınıftasın?</p>
<p>— &#160;&#160;Üçüncü sınıftayım... Bu sene geçtim.</p>
<p>— &#160;&#160;Şimdi tatil... Anneniz sizi gezdiriyor mu?</p>
<p>— &#160;&#160;Evet efendim!</p>
<p>— Ne iyi... — Kadına döndü —: Pek şeker şey ne kadar güzel!. Bunu ben oğluma alsam...</p>
<p>— Bilmem ki... Baksana ağabeyin ne diyor!</p>
<p>Kız utanarak gözlerini yere indirdi. Annesi içim çekerek kalktı. Fincanları tepsiye koydu.</p>
<p>— Ağabeyine anlat, dedi, para için gittik de sana o alçak herif ne söyledi! Olur mu? — Sonra Murat’a gülümsedi —: Bir dakika... Siz konuşunuz.</p>
<p>— Hayhay!</p>
<p>Murat, eskiden beri çocuklarla konuşmasını sever, dostluklarını kolayca kazandığıyla övünürdü. Sadiye'nin elini tuttu. Kız munis bir hareketle sokuldu.</p>
<p>— Söyle bakayım Sadiye hanım... İstanbul’un neresini seviyorsun? Beyoglu’nu mu? Yoksa Boğaziçi’ni mı? Ama, bakalım siz Boğaziçi’ni gördünüz mü? Anneniz sizi gezdiriyor mu? Hele bakınız... Sınıfı da geçmişsiniz... Gezdirmeli değil mi?</p>
<p>Şaşırarak, şaşırarak değil ödü koparak sustu. Mini mini Sadiye bacaklarının arasında, o gayet malum hareketlerle kımıldamaya başlamıştı.</p>
<p>Murat bir an, bu küçük mahlukun insan değil de, başka bir şey, bir ucube, bir iğrenç... Bir tarif edilmez alçaklık oluverdiginı zannetti. Kısık bir sesle:</p>
<p>— Ne yapıyorsunuz? diye sordu.</p>
<p>Kız, akıllı gözlerle yüzüne baktı. Dünyanın en tabii bir sözünü söyler gibi:</p>
<p>— &#160;Hoşunuza gitmiyor mu? dedi.</p>
<p>— &#160;&#160;Ne?.. Nasıl!..</p>
<p>— Benim hoşuma gidiyor... Pek seviyorum. Hem sizi de beğendim. Annemi hemen çağırmam bu sefer... Haydi...</p>
<p>Murat sıçrayıp kalktı. Çocuğu omzundan itti. Duvara dayadığı çantasını el yordamıyla aradı.</p>
<p>Sadiye:</p>
<p>— Anne! Gidiyor! diye seslendi.</p>
<p>Kadın perdenin hemen yanında durmalı ki derhal göründü. İkisine de baktı. Şaşırmış gibi:</p>
<p>— Neden oturmadınız? diye sordu.</p>
<p>— Hayır! Ben kapıcıyı yollarım. Sız borcunuzu ne zaman canınız isterse ona verirsiniz...</p>
<p>— Kalsaydınız! — Güldü —: Pek mi küçük buldunuz? İstanbul için küçük ama, biz Şam’da bu işe iki sene daha evvel, yedi yaşında başlarız!</p>
<p>— Anlamadım hanımefendi! Ben Şam-ı şerif ahalisinden değilim..</p>
<p>— Allah Allah! Bereket versin burada herkes sizin gibi düşünmüyor. .. — Büyük bir insanmış gibi kızma göz kırptı —: Sakın üzülme şekerim! Bu ağabeyin ne yiyeceğini daha bilmiyor! Körpe eti tatmamış...</p>
<p>Murat, kapıdan fırladı. Dünyanın bütün mundarlıklarına batmış gibi yutkunmaya bile cesaret edemeden merdivenleri indi. Sokakta derin derm soludu. “Aman Yarabbi! Aman Yarabbi!” diye mırıldandı. Kadının doğru söylediğini, Arabistan’da daha küçüklerinin sermaye- lik ettiği meşhur kerhaneler bulunduğunu duymuştu. Ama her zaman, duymak başka, görmek başka şeydi. “Görmek&quot; değil... Daha berbatı: Sürünmek...</p>
<p>İşte bu öfkeyle zaten “Kovulacağım&quot; diye ödü kopan biçare hasta Ermeni kapıcının üzerine düştü. İnsanlık haysiyetinin uğradığı haka retin acısını, Ermeni’yi o kadar ürküten iki numaralı dairenin kiracı sından çıkarmaya katiyen karar vermişti. Kapıcı gençlikten bahseder ken yumuşayacağını söylediğine göre, burada da gene cinsi bir reza let mevcut olmalıydı. Fazladan, “Sözünü bilmez! Terbiyesiz!&quot; bir he rıften de bahsedilmişti.</p>
<p>Murat, çantasını gelip geçenlere çarparak içinden, “Görürüz! Görürüz bakalım!&quot; diye yürüyordu.</p>
<p>Demek bazılannın “Birkaç parça emlakimiz var” diye vasfettikleri rezillik bundan ibaretti. “Akar sahibi, Eshab-ı emlaktan...&quot; Ûyle mi? Akar sahibi değil, kerhane sahibi... Eshab-ı emlaktan değil, kodoş! Babası Mahir Efendi’nin de kiraya verilecek bir ev sahibi olmak için bütün ömrünce ne kadar didindiğini hatırlar hatırlamaz öfkesi büyük bir ümitsizliğe döndü. Sekiz yaşındaki Sadiye’nin orospuluk ederek kazandığı paradan, her ay üç lirasını Fatma’ya nasıl götürebilirdi? Bereket versin kızın böyle şenaatlardan haberi olamaz. Haberi olmak şurada kalsın, hayalinden geçiremez... Bereket versin!..</p>
<p>Ermeni kapıcı, kapkaranlık odasından inleyerek çıktı. Murat’ı görünce yerden itibaren bir kandilli temenna çevirdi.</p>
<ul style="list-style:none;"><li>
<p>— Buyur beyim... Bir emrin mi var?</p></li>
<li>
<p>— Emrim falan yok... Şu ikinci kattaki kiracı!</p></li></ul>
<p>— &#160;N’olmuş?</p>
<p>— &#160;&#160;Kaç aydır kira vermiyor?</p>
<p>— &#160;Vallaha esasını bilmiyorum. Ona Refik Bey kanşır...</p>
<p>— Ne demek? Refik Bey kim oluyormuş. Bak bozuşacağız kapıcı efendi. Geçen gün de lafı ağzında eveledin... Sen o Arap karısının yediği naneyi bana neden bildirmedin?</p>
<p>— Bildirmedim! İnanılacak bir kepazelik mi ki... işte görmüşsün... Biz eski adamız beyim... Hem de terbiye ehliyiz. Dilimiz varmadı. İstersen yatağımı sokağa at...</p>
<ul style="list-style:none;"><li>
<p>— Peki bu ikinci kattaki?</p></li>
<li>
<p>— Doğrusunu ister misin? Randevuculuk yapıyor. Meşhur Kel Enver... Şerrinden Beyoğlu ürker... Polis elinde, zaptiye elinde, mahkeme elinde... Refik Bey, bugüne bugün devletimizin koca bir zabitiyken başa çıkamadı. Tövbe yarabbı!</p></li>
<li>
<p>— Ne yaptı?</p></li>
<li>
<p>— Enver mi? Hay beyim, görmeliydin! Refik Bey’e de böyle rica ettim. Dinlemedi. Biraz da keyfi galiba... Yukarı çıktı. Kapıya dayandı. Usulüyle içeri aldılar. Bir on dakika sonra bir feryat, bir gürültü... Koştum ki zavallı Refik Bey’i, karıyla bir olup bir güzel ıslatmışlar, başını yarmışlar. Palaskası, şapkası içerde kalmış. Yalvarmaya başladı. Nasıl yalvarmasın, kel herif &quot;Merkez Kumandanlığına gideceğim!&quot; diye ayak diriyor. Refik Bey’i görmeliydin beyim! Zabıt ama, öyce acar zabit değil... Yalvarmasına ancak Kel Enver olmalı dayansın! “Beni zabitlikten kovarlar, ocağınıza düştüm!” diyor. Nihayet araya girdim de... Şapkayı, kayışı alıverdim. Sonra iyileştiler. Gelir gider oldu.</p></li></ul>
<p>Murat, eski külhanbeylerinden olan Kel Enver’in namını ışıtmişti. Şimdi ihtiyarlamakla beraber gene de sert herifti. Zaten gençliğinde de daha ziyade kancıklıgıyla meşhurdu. Ustasına arkadan bıçak attığını hâlâ söylerler, bir de yere tükürürlerdi.</p>
<ul style="list-style:none;"><li>
<p>— Şimdi yukarda mı kendisi? diye sordu.</p></li>
<li>
<p>— Hayır! Kadınla beraber gittiler. Akşama gelirler. Zaten ben söyledim de... “Hele bir görelim yeni vekili,&quot; dedi. Para istemezsen şeker gibidir. Elinin akında dünya güzeli kızlar var beyim... Güç yetmez bir vakit!</p></li></ul>
<p>Murat, ihtiyar kapıcının “Karısıyla beraber gittiler,&quot; sözüne pek inanmadı ama aklına bir başka iş geldiği için üstelemedi.</p>
<p>— Ben gene uğrarım! diye yürüdü.</p>
<p>Tepebaşı’na &#160;çıktı. Kanunuesasi kıraathanesine uğradı. İçerde aradığını</p>
<p>bulamayınca kahveciye:</p>
<p>— Arap Hulusi Bey gelmiyor mu? diye sordu.</p>
<p>— Her gün buradadır. Bir şey mı diyecektiniz?</p>
<p>— Kendisini görecektim. Ne zaman gelir?</p>
<p>— Belli olmaz. Bakarsınız, şimdi gelir, bakarsınız gece yansı...</p>
<p>— Mutlaka uğrar mı?</p>
<p>— Mutlaka...</p>
<p>— Öyleyse... Bir kâğıt yazacağım. Kendisine muhakkak veriniz. Unutmayın rica ederim.</p>
<p>— Hiç unutulur mu? Baş üstüne!</p>
<p>Murat, bir kâğıda ertesi gün saat on ikiyle bir arası buluşmak istediğini yazıp bıraktı.</p>
<p>Aradığı adam Kasımpaşa'nın meşhur külhanbeylerinden Arap Hulusi Bey’di. Müteaddit katillikleri ve İstanbul mahpushanesinde senelerce dam ağalığı vardı. Bir zamanlar Beyoglu’nun bilcümle kumarhanelerinden haraç almıştı. Şimdi de hatırını uçan kuşlar sayardı. Babası Mahir Efendi’nin iyi arkadaşlarındandı. Kendisi de oğulları bahriyeli Zeki ile mektepli Ziya'yı tanıyordu.</p>
<p>Ertesi gün tam on ikide kahveye girdiği zaman Arap Hulusi Bey’i köşesinde kemal-i ciddiyetle nargile içiyor buldu. Elini öptü, oturdu. Arap Hulusi Amca:</p>
<p>— Nerelerdesin? diye yüzüne bakmadan sordu, kâğıdını alınca merak ettim. Hayrola!</p>
<p>— Hayır... Evet! Konuşuruz, bir ricam var. Teyzem n'apıyor?</p>
<p>— Hiç utanır mı? Teyzesi n'apıyonnuş! Sana öfkeleniyor! ikide bir oğlanlar lafını ederler. “Nerede bu?” diye dertli dertli sorar.</p>
<p>— Bir müddet Anadolu’daydım. Yeni geldim.</p>
<p>— &#160;&#160;Peki! Artık sen bu martavalları teyzene anlatırsın. Söyle bakalım derdin</p>
<p>ne?</p>
<p>— &#160;&#160;Kel Enver'i bilir misin?</p>
<p>— &#160;E?</p>
<p>— &#160;Tanıyorsun elbette!</p>
<p>— Bu nasıl söz? Ben Kel domuzu tanımaz mıyım? N'olmuş?.. — İlk defa yüzüne baktı, ayıplamış gibi başını çevirdi —: Dur, anladım rezil! Bir sen eksiktin öyle ya... Zeki'nin derdi, Ziya'nın derdi bana elvermiyordu da bir sen eksiktin...</p>
<ul style="list-style:none;"><li>
<p>— Hayır amca, bildiğiniz gibi değil...</p></li>
<li>
<p>— Sus!.. Sus diyorum... Sen yaştayken ben de çok Kel Enverler aradım. Rahmetli Mahir Efendi az mı söylenirdi. Böyle işlerde yoktu. “Hele dur! Oğlan yetisin, yollarını tekmil öğrenirsin!&quot; derdim de, “Allah göstermesin!” derdi. E?</p></li>
<li>
<p>— Söyletmiyorsunuz ki...</p></li>
<li>
<p>— Neymiş oğlum? Kel domuz işi ilerletti. Sonunda kerhanecilige de verdi. Şimdi keyfinde... Ona kalsa çeviremez ya... Küpeli Eleni'ye dua etsin... Lâkin Eleni de vaktiyle kanydı haa... Şehzedeler ayaklarına kapanırdı... Orada birisine mi tutuldun?</p></li>
<li>
<p>— Vallaha amca, hâlâ aklınız tutulmakta... Ben bunları teyzeme söylemez miyim? Eleni derken ciğeriniz görünecek...</p></li>
<li>
<p>— Vay müzevirlik de mi var? Bu huy sana rahmetli Mahir Efen- di'den olmamalı... Yeni mi peydahladın kopuk? Bunu bizim deli Çelil Bey mi öğretti?</p></li></ul>
<p>— Biz ekmek parası derdindeyiz! Tövbe yarabbi!</p>
<ul style="list-style:none;"><li>
<p>— Ne parası?</p></li></ul>
<p>— Bak dinle amca! Bu Kel Enver her kimse şurada Kallavi Soka- ğı'nda bir apartmanda oturuyor.</p>
<p>— Evet!</p>
<p>— O apatmanm sahibini ben tanıyorum. Bir kadındır. Birtakım emlakinin idaresini bana verdi. Aylıkları bir tamam toplayacağım, yüzde şu kadar alacağım. Bu kel herif kaç aydır kıra vermıyormuş. Kadın bir zabit yollamış. Zabiti içeri almışlar. Sonra ne yapmışlar yapmışlar, don gömlek dışarı atmışlar. O da üç gün sonra gidip dehalet etmiş. Hasılı, haşa huzurdan, senin Kel pezevengi anlaşılan şımartmışlar.</p>
<p>— Yamandır Kel... Pistir.</p>
<p>— &#160;Ya ben?</p>
<p>— &#160;Sen ne demek?</p>
<p>__Ne demeki var mı? Beş kuruş kazanacağız diye ben Kel’den so-</p>
<p><span style="font-weight:bold;font-style:italic;">{Jicnuıl</span> TÛİIÜ</p>
<p>pa mı yiyeceğim?., işte sana söylüyorum. Delirdiğim zaman pire için yorgan yakmak bana sizden miras. Kel'i bana geberttireceksiniz!</p>
<ul style="list-style:none;"><li>
<p>— Dur yavrum! Kel dedimse, Kel öyle usul-erkân bilmez cinsinden değildir. Hem de adam sarrafıdır.</p></li>
<li>
<p>— Artık gerisini sız düşünün! “Karılarım var, çektirir kurtulurum” der. Polislere falan güvenir. Bakın ocağını söndürürüm. Zaten bu kadarcigmı Zeki Ağabey de işitse tamam! Ben sizi bir de mehterhanelerde süründürmelıyım, dedim. Beni kim arar? Sız ararsınız!</p></li>
<li>
<p>— Bre bunlar dün cm olmadan bugün adam çarpıyorlar!..</p></li>
<li>
<p>— Benden günah gitti. Hesabınıza bakın!</p></li></ul>
<p>— &#160;&#160;Tabı bakacağım! Kel değil mi? Şimdi çağırayım, dur sen!.. Garson oğlum!</p>
<p>— &#160;&#160;Hayır! Burda olmaz. Ayıptır. Yalnız rastlamış gibi yapın! Beni söyleyin...</p>
<p>Numaraya gelmez olduğumu bildirin!</p>
<p>— Hay gözünü seveyim! Bize usul de öğretiyor! Doğru! Doğru! Aferin! Ben söylerim.</p>
<p>— Aynca, “Ben bu işe senin iyiliğine kanştım!” dersiniz. Yoksa bir akşam Zeki Ağabeyimle beraber, icabına bakanz! Bizi züppe zabit bellemesin!</p>
<p>Arap Hulusi Bey, Murat’ın efelenmesine keyifle güldü. Bu genç horozların mahmuz göstermesine bayılıyordu. Murat da bunu bildiği için esip gürlemişti. Tekrar elipi öpüp;</p>
<p>— &#160;&#160;İşim acele! diye kalktı.</p>
<p>— &#160;&#160;Dur nereye? Gelil Bey’e selam ederim. Deliyle nasılsınız?</p>
<p>— &#160;&#160;Geçiniyoruz.</p>
<p>— İyidir... Delidir ya iyidir... Bize gelmezsen teyzen büsbütün da- nlacak... Bunu söyleyim de...</p>
<p>Murat, hafta sonu perşembe gecesi Kasımpaşa’ya, Arap Hulusi Bey’e gitti. Teyzesine bir kutu şeker götürmüş, elini öpmüş, boynunu bükerek kendisini affettirmişti. Kadıncağız Murat’ı ne zaman görse annesi Canseza Hanım’ı hatırlar, sulanan gözlerini göstermemek için yükünü döndürerek, başörtüsünün ucuyla yaşlarını kuralardı.</p>
<p>Zeki Ağabey, Ziya evdeydiler. Ortada güzel bir çilingir sofrası, Arap Hulusi Bey'i bekliyordu.</p>
<p>Kapıdan girince:</p>
<p>— Kopuklar buradalar mı? diye soran sesini duydular.</p>
<p>Murat’ı görünce sevindi.</p>
<p>— İşte bu böyle kan, dedi, bunlar zamane evladı. İşleri düşmese bize metelik vermezler, ölsek leşimizi de sürümeye gelmezler.</p>
<p>— Murat oğlum, onlara benzemez<sup>1</sup>.</p>
<p>— Eyvah! Hemen aldattı mı? Bre karı tuu... Düştün gözümden... Ne söyledi? Yalandır.</p>
<p>— Bana kutuyla şeker bile getirdi!</p>
<p>— Hay Allah kahretsin! Ulan rezil! ben de seni on üç yaşındayken şekerle aldatmamış mıydım? Eşek bile bir düştüğü çukura bir daha düşer mi<sup>?</sup> Kutuyu kafasına çarpmadın mı?</p>
<p>— Haydi oradan geveze... Geceliğini giy de sofra başına geç... Çocuklar aç! Şeker kutusunu kafasına neden çarpacakmışım? Hanginiz beni düşünüyorsunuz?</p>
<p>— Şu sebepten çarpacaktın ki... Bir kere aklını başına alırdı. Sonra da belki utanırdı... -Kocaman kocaman güldü. Evlatlarına, karısına son derece düşkündü. Evde olduğu geceler uyanır uyanır, Zeki’nin gelip gelmediğine bakar, kalbine vesvese düşerse giyinip Yenişehir, Ziba, Feridiye arar bulur, geriden geriye kollardı.</p>
<p>Şimdi, azametli bir aşiret reisi gibi, masada çalım satıyordu. Gençler edep eder, karşısında rakı içmezlerdi. Arap Hulusi Bey de çiğ insan olmadığından işini, canı pek istemediği halde çabuk bitirir, kahve bahanesiyle çıkar, çıkarken de karısına:</p>
<p>— Çocuklara meydan ver! Biraz ilaç içsinler, sevaptır hatun! diye tembih ederdi.</p>
<p>Kendisi artık pek az içiyor:</p>
<p>— Bizden geçti, diyordu, eskiden binliklerle devirirdim. Bana mısın demezdi. Şimdi üç kadehi aştık mı sabaha kadar uyuyamıyoruz</p>
<p>Üçüncü ve son kadehte Murat’a bakmadan, fena bir şeyden bahsediyor gibi somurtarak konuştu:</p>
<p>— Kel domuzu gördüm. Ne Kel’dir! O da fitili almış. Kapıcıdan mı duydu nedir? Ben lafı açar açmaz: “Kim bu şehzade Murat! Ben tanır mıyım?” dedi. “Sen tanımazsın, yukarda pek görünmez. Karılarla da alakası yoktur,&quot; dedim. İyi demiş miyim?</p>
<p>Murat’ın cevap vermesine vakit bırakmadan Ziya atıldı:</p>
<p>— İyi demişsin baba! Geçen gün birisi Murat’ı Taksim Bahçe- si’nde iki kadınla gördüm dedi de, ben de “Yanlış! Kanlarla pek dolaşmaz!&quot; dedim.</p>
<p>Murat, telaşla Ziya’nın yüzüne baktı. Masanın altında da ayağına bastı. Ziya canı acımış gibi:</p>
<p>— Of! diye sıçradı.</p>
<p>— N’oluyor?</p>
<p>— Nasırım acıdı... İşte bu sebepten bana da bir çekme rugan fotin yaptır diyorum.</p>
<p>— Kolay oğlum! Bu lakırdıya da karışacak mı bu çekmesine tükürdüğüm rugan pabuç? Biz iki laf edemeyecek miyiz?</p>
<p>— Ediniz! Benim bir şey dediğim mi var?</p>
<p>— İşte aklım karıştı. Ne diyordum? Evet! Kel’e dedim ki: “Ufak tefek görür Karamürsel sepeti sanırsın, sonra keyfine,” dedim. Homurdanmaya kalkıştı. “Kızarsa berbattır, dedim, şu da var ki o bir kere kızdı mı, ben de kızarım. Zeki de kızar, Ziya da, biz hep beraber kı- zanz! Huyumuzdur!” dedim. “Aman bu nasıl iş? Siz adam mı boğacaksınız?&quot; diye güldü. Kel çig değildir. Kendin de göreceksin ya... “Bir aralık uğrasa da tanışsak, ben romatizmalarımdan bir yere çıkamıyorum. Çıksam yazıhaneye giderim!” dedi. Yolun düşerse uğrar mısın?</p>
<p>— Kapıcıya haber bırakmış. “Aym birinde gelirim!” dedim.</p>
<p>— İyi görüşürsünüz... Katırlık etmediği zamanlar tadına doyulmaz arkadaştır. Hey gidi eski günler... Arap Ferhat Bey’le bir gün...</p>
<p>Artık, o usturpalı, saldırmak, akıpatlarlı hikâyeler başladı ki, bunları ancak Arap Hulusi Bey’lerden ve diğer arkadaşlardan dinlemek lazımdı.</p>
<p>Ertesi gün öğleden sonra Fatmalara Ertuğrul Hikmet'le beraber gittiler. Murat, Aliye Hanım’a işler hakkında kısaca malumat verdi. Fatma’nın arkadaşlarıyla oturduğu salona geçti. Süheyla, Mualla, Necip, Doktor Lûtli Bey’in kızı Ayşe, Murat’ın henüz tanımadığı diğer iki kız vardı.</p>
<p>Ayşe, Murat’ı görür görmez yerinden kalktı. Gayet samimi bir gülümsemeyle yaklaşıp elini uzattı.</p>
<p>— Çok üzüldüm Murat ağabey, dedi, kederinize pek de istemediğim halde galiba aynen iştirak de ettim. Ne sevimli, ne şirin düşmandı. Ne kadar genç öldü...</p>
<ul style="list-style:none;"><li>
<p>— Teşekkür ederim. Emin olun düşman değildi.</p></li>
<li>
<p>— Kendisi şahsen belki düşman değildi. Lâkin mensup olduğu millet bize yabancıdır, hem de ebediyen yabancı kalacaktır. — Ertug- rul Hikmet’e döndü —: Beyefendi bu kanaatte değiller ya... Beni ikna edebileceklerini sanmıyorum.</p></li></ul>
<p>Ertuğrul Hikmet, sıkıştırılmış bir sahici kurt gibi gözlerini sertleştirdi. Dişlerini göstererek zorla güldü.</p>
<ul style="list-style:none;"><li>
<p>— Bir insan arzu etmezse, iki kere ikinin dört ettiğine de ikna edilemez, dedi, siz hele gene karşımdaki yerinize oturunuz bakalım...</p></li>
<li>
<p>— Hayır! Münakaşadan kaçmadım. Murat ağabeyimi karşılamama böyle bir mana vermenize teessüf ederim.</p></li></ul>
<p>Murat, kısacık yokluğu içinde meydana gelmiş bu samimiyeti pek beğendi.</p>
<p>Süheyla annesinin ne kadar üzüldüğünü anlattı. Mualla da keder- lenmıştı. Necip bile meşhur dalgınlığına rağmen:</p>
<ul style="list-style:none;"><li>
<p>— Yazıhaneye geldiğim zaman bana niçin söylemedin? diye somurttu.</p></li></ul>
<p>Ertuğrul Hikmet:</p>
<ul style="list-style:none;"><li>
<p>— Anadolu harbine Yunan milleti rey vermiş değildir, diye başlamıştı, nitekim, Seferberliğe girerken de bize sormadılar. Hattâ iki karakteristik vaka anlatırlar. Alman zırhlıları Bogaz’dan içeri alınıp on- lan kovalayan donanmaya bu hak tanınmayınca Enver Paşa, kabinenin sadrazam riyasetinde içtima ettiği odaya girmiş de, “İki oğlumuz oldu!&quot; demiş. Mısırlı sadrazamın cevabı şu imiş: “Babalan kimdir?” İşte, ateşe atıldığımızdan, Çemişkezek’teki Mehmetçik namıyla maruf Sarı Çizmeli Mehmet Ağa değil, sadrazam bile bihabermiş. Sonra artık mağlubiyet yüz gösterip “sulh-u münferit&quot; lallan dönmeye başladığı zaman da Büyükada’da cephelerde akan kanlara nazire olarak akıtılan şampanya tufanı arasında efendilerimizden birisi: “Türk milleti söz verdi! Türk, sözünün endir. Sonuna kadar dövüşeceğiz!&quot; buyurmuş da, refikayı hayatı olan şüphesiz Alman istihbaratına çalışan madamın bu vefakâr dostluk tezahürü karşısında gözleri yaşarmış...</p></li>
<li>
<p>— Bütün muharebeler biraz böyle değil mi?</p></li>
<li>
<p>— Belki de bütün muharebeler biraz böyledir. Onların arasındaki farkı ekseriya maksatlan tayin ediyor ve bütün muharebeler biraz böyle olduğu için de rahmetli cici gelinimizi düşman saymıyorum. Onun şahsında diğer bir milletin mevhum düşmanlığını görmekten daha kolay bir şey teklif edeceğim! Düşmanlığına dair bir alamet görmemiştik ama, Murat’ı hakikaten sevdiğine ben emindim! Öyleyse Safo Yengemin şahsında Yunan halkını, Murat’ın şahsında da temsil edilen Türk halkına dostluğunu değil, dostluktan bir bakıma çok daha derin olması lazım gelen aşkını meydana koymuş bulunuyordu. Yani, bu iki insanın münasebeti pekâlâ böyle de manalandırılabilir!</p></li></ul>
<p>Süheyla elini çırptı:</p>
<p>— Bravo Ertuğrul Bey, dedi, işte bizim Ayşe’yi böyle yenmeli... Biz bir türlü hakkından gelemiyoruz! Hele bir de şair Nâzım Hikmet bahsinde yere serseniz!</p>
<p>— Bir de şair Nâzım Hikmet bahsi mi var?</p>
<p>— Olmaz mı? Fatma’yla mütemadiyen çekişiyorlar. Fatma, Nâzım Hikmet’i pek seviyor. Biz de hoşlanıyoruz. Bu Kuvayı Milliyeci onu derhal asmak taraftan...</p>
<p>Ertuğrul Hikmet, elini saçlarında gezdirerek Ayşe’ye sükûnetle sordu:</p>
<p>— Öyle mi efendim?</p>
<p>— &#160;&#160;&#160;&#160;Evet! Belki büyük şairdir. Lâkin Mustafa Kemal Paşa’ya inanını- yor. Ben</p>
<p>bu memlekette Mustafa Kemal Paşa’ya inanmamayı ihanet sayıyorum. Hainlerin cezası da ölüm olmalı. Bu işi de asla uzatmamalı!</p>
<p>— Dehşet! Bakınız bu söz bence nerelere gidiyor? Ben mesela: Bulgar milletinden olsam, desem kı İstanbul'da bir Ayşe Hanım var. Bizim kral Boris’e inanmıyor. Kral Bönse inanmamak hainliktir. Hainlerin cezası ölümdür. Bu işi uzatmamalı! desem haklı mı olurum?</p>
<p>— Bulgarsanız haklı olursunuz!</p>
<p>— Ingilizsem... Gene böyle düşünsem. Kraljorj hazretleri namına...</p>
<p>— Haklısınız! O zaman bütün Ingilizler böyle düşünerek aniden üzerimize hamle etseler ve bizi de yenseler, içimizden keyif için bir sürü Ayşe’leri hakaretle, hacaletle öldürseler... Siz onlara demek ki hak vereceksiniz!</p>
<p>— Türk olarak hak vermem!</p>
<p>— İngiliz olarak haklı mıdırlar?</p>
<p>— Evet!</p>
<p>— Öyleyse sizce hak ve hakikatin daima iki cephesi var!</p>
<p>— Tabii...</p>
<p>— O zaman da dünyadaki bütün sizin gibi milliyetçiler ölüme mahkûm demektir. Çünkü millet bütün dünyaya hükmedemez. Hükmetmeye kalksa, bu hal diğer milletleri ya birleştirip ona karşı durmaya, yahut aynen onun gibi hareket ederek dünya hâkimiyetini elde etmeye, elde etme arzusuna sevkeder. Neticesi bir seri muharebelerdir ki en sonunda, galip dahi gelince bu zafer Pirusvari bir zafer olur. Avcunda kalan feci neticeyi görünce bizzat kendi milletiniz, size bu hayırlı marifetinizin mükâfatını, sizin yabancılara biçtiğiniz ölçülerle biçer... Yani gücü yeterse derhal öldürür. Hem de öldürmeli- dir. Ben milletseverligi bakınız nasıl anlıyorum. Türk milletini severim. Ekseriyet itibariyle iyi yürekli, mert, eli açık, merhametli, haydi pek kullanıldığı halde ben de tekrarlayayım, misafirperver millettir. Henüz ilim ve fen, edebiyat kollannda zekâsını gösterme fırsatını bulamamıştır. Hâlâ “Türk gibi kuvvetli” diye övünürüz. Halbuki “Türk gibi akıllı&quot;, “Türk gibi vicdanlı&quot; falan diye övünmek bu mevzularda bilhassa düşmanlara bunu kabul ettirmek daha hoşuma gider. Ben eğer milletimde bu hasletlerin sahiden mevcut olduğunu bilirsem, öteki milletlere neden doğruca öldürmeye giden bir kin besleyeyim. Bir söz ederler. “İnsanın olmadığı yerde Allah da yoktur,&quot; gibi bir söz. Dünya insansız, yani başka milletsiz kalsa, benim kahramanlığımı, iyiliklerimi kim takdir edecek... O ne sıkıntılı bir dünyadır! Hiç tasavvur ettiniz mi? Zaten anlamıyorum! Dünyada iki milyara yakın insan var. Bunlann yalnız on beş milyonunu sahiden sevip, diğerlerine sırasına göre az, sırasına göre çok kin tutmak, fakat hepsine karşı aynı yabancılığı hissetmek nasıl bir sevgi kabiliyetidir? Yanında çalışan bir çocuk çırağa lüzumsuz yere eziyet eden bir adamın kendi evladını insana layık bir şekilde seveceğini bana kabul ettiremezsiniz!</p>
<p>— Nâzım Hikmet, bu memlekete fenalık etmiyor mu? Fenalık etmese, Mustafa Kemal Paşa onu hiç hapse koyar mı?</p>
<p>— İşte ben de onun bu memlekete çok faydalı olduğunu iddia ediyorum. Sizin fikirlerine çok kıymet verdiğiniz Mustafa Kemal Paşa da bir tek insan, ben de bir tek insanım. $u anda Nâzım Hikmetin faydası ve zararı birdenbire yüzde elli oluvermedi mi?</p>
<p>— Yok canım! Siz Mustafa Kemal Paşa'yla nasıl bir olabilirsiniz?</p>
<p>— Onun fazladan nesi var?</p>
<p>— Bir kere dâhi! Sonra cesur bir reis... Tabii bilir...</p>
<p>— Evvela şunda mutabık olmalıyız! Deha, her yanşı mutlaka kazanan bir at değildir. Markoni de dâhi, radyo üzerinde, Edison dâhi kendi branşında... Aynştayn da, Pikasso, Mikelanj, Bethoven, Nevton, Farabi, İbnisina, hattâ bizim komik Naşit’le komik Şarlo, ne bileyim: Galile, Kepler, Sokrat, Sekspir... Arşimet, Pastör, Balzak, Tolstoy... Hepsi bunların, birer dâhi! Hem de dünyanın bütün medeni insanla- nnca kabul edilmiş dâhiler... Lâkin dehalan bütün ilim şubelerine, bütün içtimai hadiselere, bütün iktisadi meselelere uzanmıyor. Bir insan, ancak bir bahiste, ufacık bir bahiste dâhi olabiliyor. Dehanın hususiyeti de burada... Mustafa Kemal Paşa’nın dehası, bir komünist şairin 1931 senesinin ağustos ayında Türkiye'ye fenalık ettiğine mi mahsus?</p>
<p><span style="font-weight:bold;font-style:italic;">Jtür</span><span style="font-weight:bold;"> ıŞdırirı </span><span style="font-weight:bold;font-style:italic;">Onsunlun</span></p>
<ul style="list-style:none;"><li>
<p><span style="font-style:italic;">—</span> Hiç olur mu?</p></li>
<li>
<p>— Öyleyse Mustafa Kemal Paşa’nın dehası kanaatmızca her tarafa işleyen bir görülmemiş deha! Acaba kaşık yapabilir, bunun sapını da orta yerine getirebilir mi? Neye güldünüz? Olmadı gördünüz mü? Kaşık yapmakta, kaşığın sapım orta yerine getirmekte beceriksizlik etmesi ihtimali varsa Nâzım Hikmet meselesinde neden bunu hesaba kalmamalı! Sonra mevzumuzun tarih içinde bir hususiyeti daha var. Şairler her zaman tekin olmayan insanlardan çıkıyor. Onlara dokunan dâhilerin hemen de yüzde doksan dokuzu maalesef sonra bunun acısını dehşetli bir surette çekiyorlar. Koca Fransız inkılabının haklı olarak mütemadiyen işleyen giyotini, gene haklı olarak bir kere de bir şair başını, Şenıye’nm kafasını koparmış. Belki ben de şiirle uğraşıyorum da ondandır. İhtilalin haklı, şairin haksız olduğunu bildiğim halde bu bir kafa da kopanlmasa olmaz mıydı sanki? diyorum. Şairler her zaman haklı değillerdir. Fenalığa alet olanları da olur. Lâkin söylediğim gibi bir hususiyetleri vardır. Onlan ancak diğer şairler, devrin edebi muhitleri, milletlerin ve umum insanlığın edebiyat tarihi ancak ve tam olarak muhakeme ve mahkûm edebiliyor. Kaldı ki şairlerin, bilhassa mahpuslara girip çıkan şairlerin ekserisi devirlerinden çok ilerde bulunduklarını sonradan eserleriyle ispat etmişlerdir. Bir akıllı adam şair için “Ruh mühendisi” demiş. Ruh mühendisi, bir muzaffer başkumandan tarafından dahi çok ihtiyatla tenkit edilmelidir. Ruh mühendisi şurada dursun, bir su mühendisinin işine bile ze- naattan olmayan birisinin karışmasını havsalanız almamalıdır. Hem eminim: Bunu almaz da, ötekini gayet tabii görürsünüz...</p></li></ul>
<p>Bakınız bir nikbinlik şiirinde:</p>
<p><span style="font-weight:bold;">îyi günler göreceğiz çocuklar</span></p>
<p><span style="font-weight:bold;">Güneşli, iyi günler göreceğiz</span></p>
<p><span style="font-weight:bold;">Motorları engin maviliklere süreceğiz çocuklar</span></p>
<p><span style="font-weight:bold;">Süreceğiz!</span></p>
<p><span style="font-weight:bold;">Hele açtık mı bir son vitesi</span></p>
<p><span style="font-weight:bold;">Vuruyor motorun sesi</span></p>
<p><span style="font-weight:bold;">Ooy çocuklar!</span></p>
<p><span style="font-weight:bold;">Kimbilir ne harikuladedir,</span></p>
<p><span style="font-weight:bold;">160 kilometre giderken öpüşmesi...</span></p>
<p>diyebilen adam, şimdi mahpustadır. Af buyrun, buna karşılık Beyoğ- lu'nda, şu pencerenin önünden geçen sokağın kaldırımına sımsıkı yapışık, Beyoglu’nun muhtelif evlerinde bu anda dört yüze yakın kerhane icrayı sanat etmektedir. Her bir odasında bir Türk kızı... Bir Ayşe... Bir Fatma... Bir Zekiye... — Kederle gülümsedi — : Ben de bir dâhi istiyorum “Nikbinlik” şiirinden değil, kerhanelerden ürkecek bir dâhi...</p>
<p>Murat, içi sıkılarak Hikmet’in sözü artık bitirmesini bekliyordu ki, Mülazım Refik Bey kapıda göründü. Başı açıktı. Dışarının loşluğunda kıvırcık sarı saçları aziz resimlerindeki haleler gibi parlıyordu.</p>
<p>— Murat Efendi bir dakika gelir misin? diye seslendi.</p>
<p>Murat şaşırarak sordu:</p>
<p>— &#160;Ben mi?</p>
<p>— &#160;&#160;Sen, evet! Bir dakika...</p>
<p>Fatma, mani olacak bir hareket m i yapmak istedi, yoksa hiçbir hareket yapmadı da Murat böyle bir hisse mi kapıldı? Bir an tereddüt etti. Sonra kalktı.</p>
<p>Ertuğrul Hikmet’in yabancılardan gelen “Sen&quot; hitabına ne kadar kızdığını bildiği için “Bir şey yok&quot; manasına gülümsedi.</p>
<p>Koridorda iki adım yürüdüler. Refik Bey elleri cebinde, cigarası ağzında durdu:</p>
<p>— Bizim hanım seni emlak işlerinde kütlanıyormuş, dedi, şimdi haber aldım!</p>
<p>— Evet!</p>
<p>— Beni dinle: Kallavi Sokağındaki apartmanda Enver Efendi isminde birisi oturuyor.</p>
<p>— &#160;&#160;Evet!</p>
<p>— &#160;&#160;İyi adamdır. Benim himayemdedir. Kendisini kira için sıkıştırmayacaksın!</p>
<ul style="list-style:none;"><li>
<p>— Hanımefendi...</p></li>
<li>
<p>— Bırak hanımefendiyi... Canımı sıkma! Sen benim dediğime bak! Parası olduğu vakit o kendisi verir. Bir de Kalyonkulluğu’ndaki evde bir Şamlı hanım oturuyor. Hani uğramışsın!</p></li>
<li>
<p>— Evet!</p></li>
<li>
<p>— Onu da rahat bırakacaksın!</p></li>
<li>
<p>— Hanımefendi...</p></li></ul>
<p>—.Canımı sıkma dedim ya... Burada ekmek yemek istersen beni dinlemelisin. Avukat kâtipliği yapıyorsun değil mi?</p>
<ul style="list-style:none;"><li>
<p>— Hayret Bey’in yazıhanesinde...</p></li>
<li>
<p>— Evet!</p></li>
<li>
<p>— Oraya bir Hüseyin Bey gelir bildin mi?</p></li>
<li>
<p>— Hangi Hüseyin Bey?</p></li>
<li>
<p>— Hayret Bey’in iyi ahbabı...</p></li></ul>
<p>Murat, az kalsın: “Haa şu oğlan pezevengi mi?” diye soracaktı. Gülümseyerek:</p>
<ul style="list-style:none;"><li>
<p>— Hatırladım! dedi.</p></li>
<li>
<p>— &#160;&#160;iyi dostumdur, icap ederse Hayret Bey’Ie de görüşürüm. Sana yardımım dokunur. Fena çocuğa benzemiyorsun!</p></li></ul>
<p>— Teşekkür ederim!</p>
<p>Murat, böyle derken: “Rugan pabucunun burnuna sol ayağımla bassam, kadın ağzına benzeyen ağzına bir sağ yerleştirsem, acaba burada mı ayılır yoksa hastaneye gider mi?&quot; diye düşünüyordu.</p>
<ul style="list-style:none;"><li>
<p>— &#160;&#160;&#160;... Geçinir gidersin... Anladın mı?</p></li></ul>
<p>— &#160;&#160;&#160;Başka bir emriniz?</p>
<p>— &#160;&#160;&#160;Hayır yok! Bu kadar...</p>
<p>— &#160;&#160;&#160;Baş üstüne...</p>
<p>Gülümseyerek salona döndü.</p>
<p>Ertuğrul Hikmet’le Fatma aynı bakışlarla kendisini bekliyorlardı.</p>
<p>Şair:</p>
<p>— Ne var? Ne istiyor? Kimdir? diye sordu.</p>
<p>— Bir ahbap! Bir mesele vardı da...</p>
<ul style="list-style:none;"><li>
<p>— Hayırlı bir mesele mı?</p></li>
<li>
<p>— Çook...</p></li>
<li>
<p>— Ne güzel delikanlı... Sakın Hayret Bey’in ahbaplarından olmasın!..</p></li></ul>
<p>Murat az kalsın kahkahayı salıverecekti. Ertuğrul Hikmet bunu o kadar sevimli bir aptallıkla sormuştu ki...</p>
<ul style="list-style:none;"><li>
<p>— Ahbaplarından... Ahbaplarının ahbaplarından... — Yüzüne soruşturan bakışlarla bakan Fatma'ya döndü —: Ertuğrul Hikmet Bey’den şiir istemediniz mi?</p></li>
<li>
<p>— Hayır! Onu en zevkli sıraya sakladım.</p></li>
<li>
<p>— &#160;Bana ithaf ettiği bir şiir vardır. “Mataralar” isimli bir şiir... Askerlikte beraberdik... Güzeldir.</p></li></ul>
<p>Ertuğrul Hikmet’ın her zaman herkes tarafından kolayca fark edilen kendine itimadı birdenbire kayboldu. Telaşlandı:</p>
<p>— Ezbere hiç bilmem, dedi, beni müşkül vaziyette bırakmak istiyor. Hanımlar rica ederim bana yardım ediniz! Gördünüz ya, beraberinde yakışıklı bir de ordu var. Buna karşılık ben sıska bir adamım... Kimsesizim...</p>
<ul style="list-style:none;"><li>
<p>— İsteriz! diye gürültüye başladılar.</p></li>
<li>
<p>— Bir başkasını okusam... Akhmda yok...</p></li>
<li>
<p>— Hayır, “Mataraları&quot; isteriz.</p></li></ul>
<p>— Vallaha, onu benim kadar sız de artık biliyorsunuz. Benim akhmda yalnız bir adı var.</p>
<p>Fatma gürültüyü, ev sahibi sıfatıyla yatıştırdı.</p>
<p>— Evet! Bir başkası olsun, dedi, hangisini isterseniz!</p>
<p>— Teşekkür ederim. Minnettarım... Tabi canım... Madem ki ez-berleyemiyorum... — Hemen öksürüp başladı —: <span style="font-weight:bold;">“Sahraya baharın daha ilk indiği gün...”</span></p>
<p>— Durunuz! Sahtekârlık ediliyor! Bu Faruk Nafiz’in “Suda halkalar&quot; isimli şiiridir.</p>
<p>— Aman yarabbi! Hepsini de biliyorlar...</p>
<p>— Mataralar’ı isteriz. Hakkınızı kaybettiniz... Tamam!</p>
<p>— Necip Bey, siz de bir şey söylesenize...</p>
<p>— Şiir mi okuyayım?.. Aman...</p>
<p>— Hayır! Şu sahtekâr şaire...</p>
<p>— iyi başladıydı... Sahra... diyerek... Bırakmadınız ki...</p>
<p>— Ağabey, sen de tuhafsın! Başkasının şiirini okuyor.</p>
<p>— Şiir değil mi? Okusaydı... Sahra... diyerek... Hoşuma gitti...</p>
<p>Ertuğrul Hikmet elini kaldırdı:</p>
<p>— Peki! Mataralar’ı okuyacağım! İki şartım var! Allah rızası için hiç kimse “güzel&quot; demeyecek... Bir de arkasından herkes sevdiği bir şiiri söyleyecek... — Murat’a döndü —: Benim yerime İbrahim Rıza’yı neden getirmedin alçak?</p>
<p>Şiirde, yepyeni bir çöl-step havası vardı. Bittiği zaman alkışladılar. Şarta rağmen “Güzel!&quot; dediler ve Murat’ın muzipliği yüzünden “Dolap Beygiri”ni ve “Esir Aslan&quot; da okutmadan yakasını bırakmadılar.</p>
<p>Kızlar Faruk Nafiz'den birer şiir okurlarken, Murat da ne söyleyeceğini düşünüyordu.</p>
<p>Sıra Necip’e gelmişti. Delikanlı imkânsız bir şeyden dolayı ısrar eden çocuklara -Mesela annesinden aydedeyi isteyen bir çocuğa- bakar gibi sükûnetle etrafını süzüyor, olmaz demeye bile lüzum görmüyordu. Nihayet sahiden ısrar ettiklerini anlayınca:</p>
<p>— Peki canım! dedi, ben şakalaşıyorsunuz sanmıştım.</p>
<p>Hemen ayağa kalktı. Sol elini hazır ol vaziyetinde durmuş bir asker gibi pantolonuna sımsıkı yapıştırdı. Diğerini her mısrada iki kere kaldırıp indirerek, ilkokuldaki manzume ahengiyle başladı:</p>
<p>— <span style="font-weight:bold;">“Merhum peder güler yüzlü, tatlı sözlü kahraman!</span></p>
<p><span style="font-weight:bold;">Rus çengini anlatırdı zabit imiş o zaman...</span></p>
<p><span style="font-weight:bold;">Bir gün gene kavga olmuş...</span></p>
<p>Birisinin Vikto'r Hügo’dan tercüme ettiği bu kıraat kitabı şiiri ve okuyanın hareketleri o kadar hoşa gitti ki, az kaldı Murat’ın sırasını unutacaklardı. Ayşe buna müsaade etmedi.</p>
<p>— Şimdi Murat Ağabey, sizi dinliyoruz! dedi.</p>
<p>Murat deminden beri nedense kederlenmiş olan Fatma’yı memnun etmek için Nâzım Hikmet’in Salkımsöğüt’ünü okudu. Bunu yalnız Fatma için okuduğunu da kolayca ihsas etti. Nitekim bitince kız, hakiki bir minnetle:</p>
<ul style="list-style:none;"><li>
<p>— Mersi! dedi.</p></li></ul>
<p>Murat gene yalnız ona sordu:</p>
<ul style="list-style:none;"><li>
<p>— Bir başka şey daha ister misiniz.</p></li>
<li>
<p>— Hani parkta söylemiştiniz... Bir mektup... Nâzım Hikmet’ten...</p></li>
<li>
<p>— Peki...</p></li></ul>
<p>“Kanma Mektup&quot;u bitirdikten sonra:</p>
<ul style="list-style:none;"><li>
<p>— Bu da cabası! diyerek llhami Bekir’in mektubunu da söyledi.</p></li></ul>
<p>Şiirin yarısında içeri girmiş olan hizmetçi, bitmesini beklemişti. Murat susar</p>
<p>susmaz:</p>
<ul style="list-style:none;"><li>
<p>— Murat Efendi, sizi Refik Bey istiyor! dedi.</p></li></ul>
<p>Fatma hışımla döndü:</p>
<p>— &#160;&#160;N'apacaklarmış?</p>
<p>— &#160;&#160;Bilmiyorum efendim! Hanımefendi de orada...</p>
<p>— &#160;&#160;&#160;Neden bizi rahat bırakmıyorlar...</p>
<p>Murat derhal kalktı.</p>
<p>— Bir dakika! Şimdi dönerim... Ertuğrul Hikmet size Namık Kemal’in Hürriyet Kasidesi'ne Eşref merhumun cevabını okusun! dedi. Bir güzeldir ki... Beğeneceksiniz...</p>
<p>Murat'ı çağıranlar ikinci kattaki küçük odalardan birisindeydiler.</p>
<p>Refik Bey'le Aliye Hanım'dan başka bir de mülazım doktor bey vardı.</p>
<p>Refik Bey, kendi evindeymiş gibi ceketinin önünü tamamıyla çözmüş, bir kanepeye sırtüstü uzanmış, bir mecmua okuyordu.</p>
<p>Murat, kapıda durup Aliye Hanım'ı resmi bir reveransla selamladı. Bekledi.</p>
<p>— Geldiniz mi Murat! Sizi rahatsız ettik... — Kadın zorla gülümsüyordu —: Girsenize...</p>
<p>Refik Bey, mecmuanın arkasından konuştu:</p>
<p>— Ben çağırttım. Sen poker bilir misin?</p>
<p>Murat bir an tereddüt etti. Sonra:</p>
<ul style="list-style:none;"><li>
<p>— Biraz, dedi, kâğıtları tanının... O kadar değil...</p></li>
<li>
<p>— Daha iyi ya... — Bu latifeye kendisi de güldü. Mecmuayı arkasına doğru fırlatıp oturdu —: İyi, pekâlâ! Bir seans poker yapalım, dedik. Dördüncü yok. Oynayacaksın!</p></li>
<li>
<p>— Baş üstüne...</p></li></ul>
<p>Aliye Hanım:</p>
<ul style="list-style:none;"><li>
<p>— Bilmiyorsa Refik... diye bir şeyler söyleyecek oldu.</p></li></ul>
<p>Refik Bey:</p>
<ul style="list-style:none;"><li>
<p>— İşte biliyormuş ya... diye tersledi, rica ederim avukatlık istemiyorum. Haydi Murat Efendi, şu masanın üstündekiler! kaldınver. Sen de Rüştü, sandalyelerle kâğıtları getir...</p></li></ul>
<p>Kalktı, gerindi. Murat'a gülümsedi:</p>
<ul style="list-style:none;"><li>
<p>— Eğlenmek için oynayacağız! Hanımefendide kredin olmalı... Patronun sayılır!</p></li></ul>
<p>Paran var mı üzerinde...</p>
<p>— Var, evet!</p>
<ul style="list-style:none;"><li>
<p>— Daha iyi ya... Rüştü sen şuraya sağ tarafıma geç... Aliye siz de soluma buyrun. Murat Efendi karşıma oturur. Kâğıt çekmeye hacet yok. Her zaman oynadığımız gibi... On altı tur. Açılmak şart... Son pot kudögras, kujue... Haydi Rüştü, kâğıtları yapınız! Haaa... Beher kav, iki lira... Valör yirmi beş kuruş. Bop beş kuruş.</p></li></ul>
<p>Aliye Hanım:</p>
<p>— Pek büyük olmuyor mu? Murat Bey belki de...</p>
<p>— Haydi canım! Patronu sizsiniz ya... Dekave olursa hesabına mahsuben verirsiniz!</p>
<p>Murat, daha ilk elde iskambillerin tamamıyla türüke -yani işaretli- olduğunu gördü ve dağıtmak sırası ancak bir kere dolaştığı zaman Refik Bey’in kâğıt düzdüğünü ve köprü denilen usulle sağına oturttuğu ortağına istediği yerden kestirdiğini anladı.</p>
<p>Kâğıdı kendisi dağıtırken içinden söyleniyordu: “Rüştü Bey’e bir papaz... Refik Bey’e bir kız... Aliye Hanım Teyzeye bir as, bendenize bir as... Böylece verdiği kâğıtları sırtlarından görerek oynamak ne kolaydı.</p>
<p>Refik Bey dağıtırken, hele istediği yerden kestirirse Murat eline bakmıyor:</p>
<ul style="list-style:none;"><li>
<p>— Pas... Sansuvar! diyordu.</p></li></ul>
<p>Bir müddet sonra Refik Bey buna dikkat edip sordu:</p>
<ul style="list-style:none;"><li>
<p>— Neden sansuvar oynuyorsunuz?</p></li>
<li>
<p>— &#160;Bilmem. Bir arkadaş böylesinin insana şans getirdiğini söylemişti. Oynamayayım mı?</p></li>
<li>
<p>— Siz bilirsiniz... O arkadaşınız her kimse, sizinle eğlenmiş! Poker, görme oyunudur.</p></li></ul>
<p>Aliye Hanım’la Rüştü Bey kaybediyorlar, Murat’la Refik Bey kazanıyorlardı. Zararı olanlar, daha şimdiden üçer kav çıkarmışlardı. Murat’ın önünde altı liralık fiş vardı ki, -Kâğıtlan aksine kendisi dağıtırken- Refik Bey’in yekun yapma arzuları kabardı. Murat, verdiği kâğıtlan bildiği için hiç çekinmeden rölansa girdi. Refik Bey:</p>
<ul style="list-style:none;"><li>
<p>— Rest! dediği zaman, elinde iki ruva, bir as, bir dam, bir de vale bulunuyordu.</p></li></ul>
<p>Murat, birdenbire:</p>
<ul style="list-style:none;"><li>
<p>— Gördüm! dedi.</p></li></ul>
<p>' — Neyiniz var?</p>
<p>— Benim mi? Ful dam... A, pardon! Valeyi de dam gibi görmüşüm... Eyvah’... Damdöper... Şüphesiz iyisiniz!</p>
<ul style="list-style:none;"><li>
<p>— &#160;&#160;&#160;iyiyim elbette, işte ruvadöper...</p></li></ul>
<p>Murat, cürete hayran olarak uzanıp baktı:</p>
<p>— Hani? diye safiyetle sordu... Döper yok...</p>
<p>— Vay canına! Ben de damı vale görmüşüm..? Durunuz... Önünüzde ne var?</p>
<p>— Altı yüz yetmiş beş... Seksen... Altı yüz doksan.</p>
<p>— Buyrun... Bir daha da elinize dikkat edin!</p>
<p>— Ya, peki... Ödüm koptu! Refik Bey on lira çıkardı.</p>
<p>— &#160;&#160;Hepsi gidiyor! diye homurdandı.</p>
<p>Aliye Hanım:</p>
<p>— &#160;&#160;Oyun pek büyümesin! diye yalvardı.</p>
<ul style="list-style:none;"><li>
<p>— Karışma rica ederim... Gene beni kızdıracaksın... Kâğıdı yapsa- na Rüştü... Aptal aptal ne bakıyorsun?</p></li></ul>
<p>Doktor Rüştü, arkadaşının evvelce verdiği nasihat üzerine, onun açtığı kâğıtlara ekseriya rölans yapıyor, Refik Bey tereddütsüz görüyor, böylece iki ortak ekseriya reste kadar giderek diğer oyunculan korku içinde tutmaya çalışıyorlardı. Aliye Hanım, oyunu bilmeyen meraklılardandı. Zengindi ve âşıktı. -Murat’ın artık bundan şüphesi kalmamıştı - Rüştü de kâra ortak olduğundan ve arkadaşının kazanacağına emin olduğundan, serbest davranıyordu.</p>
<p>Murat, o kadar sevdiği halde kâğıt file etmekten vazgeçmişti. Kendisini acemi göstermek için kâğıtları altmışaltı oynar gibi açıyor, fakat oyun kaidesinin şart kıldığı sürati de zerre kadar kaybetmiyordu.</p>
<p>Yalnız bir defasında boş bulundu. Elinde açacak kâğıt olmadığı halde, öfkeyle:</p>
<ul style="list-style:none;"><li>
<p>— Valör! diyen Refik Bey’in yüzüne bakarak:</p></li>
<li>
<p>— Neyle açtınızdı? diye sordu.</p></li>
<li>
<p>— Ben mi? İki şey ile... Döperdi de...</p></li>
<li>
<p>— Üç kâğıt istediniz!</p></li>
<li>
<p>— Yedilileri attım... işte buradadır.</p></li></ul>
<p>Kâğıtlan telaşla karıştırdı. Murat hemen kendisini topladı:</p>
<ul style="list-style:none;"><li>
<p>— Tabi oradadır. Zahmet etmeyin... Ben de öyle düşünmüştüm de... Ondan</p></li></ul>
<p>sordum. Bana pokeri öğreten arkadaş... “Döperi bozup üçe giden mutlaka iyi oyuncudur.” demişti.</p>
<p>— &#160;&#160;Kâğıdı dağıtınız... Hiç gelmiyor... Bugün ne pis şansım var!</p>
<p>Ortaklar telaşlandıkça Murat sakinleşiyor, oyun bırakmıyor, çıkarıyordu. Rüştü çoktan dekave olmuştu. Üç eldir Refik’e karşı kaybettiklerini verir gibi yaptığı halde vermiyordu. Nihayet önündekileri üç onlu ile Murat’a kaptırdı. Kıvranmaya başladı. Çaresiz:</p>
<p>— Bozukluğum kalmamış, beş lira verir mısınız Refik Bey! dedi.</p>
<p>Aliye Hanım, Murat’ın kazanmasına memnun oluyordu ama, öfkesi burnuna sıçramış olan Refik’ten çekindiği için ağzını bile açamı- yordu.</p>
<p>Daha şimdiden Murat’ın önüne elli lira toplanmıştı. Şehzadeba- şı’nda, bildiği her oyunda kâğıtların hakkım tam vermesiyle meşhurdu. Pokeri gayet dikkatli, atik, tabiatına rağmen heyecansız oynardı. Böylece sabaha kadar devam etseler, binlerce lira yutacağına emindi. Zaten tehlikeli olan Refik’ti. O da, acemiye yeniliyorum düşüncesiyle çoktan ambale olmuştu.</p>
<p>Turlara başlamışlar, oyun iyice büyümüştü ki salondakiler içeri girdiler.</p>
<p>Fatma:</p>
<ul style="list-style:none;"><li>
<p>— Aşkolsun Murat Bey... derken birdenbire sustu.</p></li></ul>
<p>Murat hayretle döndü.</p>
<p>Ertuğrul Hikmet:</p>
<ul style="list-style:none;"><li>
<p>— Ooo! Poker varmış. Seyrederiz! Buyurun hanımlar! — dedi, sonra oyunculara sordu —: Müsaade ediyor musunuz?</p></li></ul>
<p>Bunalmış olanlar cevap vermediler. Murat sakin bir sesle:</p>
<ul style="list-style:none;"><li>
<p>— İyi olur! Buyrun! dedi. Zaten bitiyor!..</p></li></ul>
<p>Fatma üç el sonra, mücadelenin Refik Bey’Ie Murat arasında cereyan ettiğini ve bu mücadelede Murat’ın kazanmakta olduğunu anladı. Yüzündeki öfke dağıldı.</p>
<ul style="list-style:none;"><li>
<p>— Pas...</p></li>
<li>
<p>— Valör.</p></li>
<li>
<p>— Peki...</p></li>
<li>
<p>— Hayır.</p></li>
<li>
<p>— Evet. Üç kâğıt.</p></li>
<li>
<p>— &#160;&#160;&#160;&#160;iki kâğıt...</p></li></ul>
<p>-Üç.</p>
<p>— &#160;&#160;Yok.</p>
<p>— &#160;&#160;Bop.</p>
<p>— &#160;&#160;Üç Valör.</p>
<p>— &#160;&#160;&#160;Peki!</p>
<p>— &#160;&#160;&#160;Hayır!</p>
<p>— &#160;&#160;&#160;Neyiniz var.</p>
<ul style="list-style:none;"><li>
<p>— Döper as.</p></li>
<li>
<p>— Gene mı? Bugün bunun Döper Asım geçemedim. İyisiniz<sup>1</sup>.</p></li>
<li>
<p>— Mersi!</p></li></ul>
<p>Murat, ancak sinemalarda görülen kumarbazlann gülümsemesiyle fişleri çekti.</p>
<p>Kalabalık Refik Bey’i büsbütün heyecanlandırmıştı. Murat’ın kâğıt verdiği ellerden birisinde gene bir büyük blöfe kalktı. Henüz önüne çıkardığı otuz lirayı yanın dakika bile geçmeden kaybetmiş oldu.</p>
<p>Cüzdanından bir elli liralık çıkardı:</p>
<ul style="list-style:none;"><li>
<p>— Hepsi!</p></li></ul>
<p>Meydan okur gibi bağırdı.</p>
<p>Ertuğrul Hikmet damağını şaklattı.</p>
<p>Refik Bey ona döndü. Kibirli bir bakışla biraz süzdü:</p>
<p>— Bir şey mi dediniz? diye sordu.</p>
<p>— &#160;&#160;Pek anlamadım da... Şaştım.</p>
<p>— &#160;&#160;Neye?</p>
<p>— &#160;&#160;&#160;Bu oyuna hepşaşanın... Para verirler. Para alırlar...</p>
<p>Oyun bittiği zaman Murat, Refik Bey’in elli lirasını bozdu. İçinden otuz yedi lira</p>
<p>daha aldı. Mapcup mahcup gülümsedi:</p>
<p>— Afedersiniz! Acemiye kâğıt ilk zamanlar pek fazla gelirmiş. Bana bu oyunu öğreten arkadaş böyle dediydi.</p>
<p>— &#160;&#160;Doğrudur. Acemi ile oynamaya kaç kere tövbe ettim. Duramıyorum.</p>
<p>Haydi! Bir seans daha!..</p>
<p>— &#160;&#160;Olmaz! Hanımlar bizi bekliyorlar. — Fatma’ya döndü —: Özür dilerim</p>
<p>Fatma Hanım! dedi, bu oyun dört kişi olmazsa oynanmaz. Siz de orada eğlenebiliyordunuz... Durunuz canım! Suçumu biliyorum. İşte bir sürü de kâr ettim. Valdeniz hanımefendi müsaade ederlerse sızı Büyükdere’ye kadar otomobille götürüp getireyim!..</p>
<p>Aliye Hanım:</p>
<p>— Gidiniz! iyi olur! dedi.</p>
<p>Refik Bey ümitsiz bir gayretle, gözleri kıpkırmızı:</p>
<ul style="list-style:none;"><li>
<p>— Bir seans daha... Bir saat sürer... Bir saat sonra gidersiniz! diye yalvardı.</p></li></ul>
<p>Murat, paraları ceketinin yan cebine saymadan koydu.</p>
<ul style="list-style:none;"><li>
<p>— Başka bir gün gene oynarız! dedi, bu oyunu bana öğreten arkadaşım! “En ustalarla oynayacaksınız! O zaman ilerletirsin!” demişti. Siz de ustasınız! Her zaman oynamak isterim... Şimdi müsaadenizi rica edeceğim. Olur mu efendim!</p></li></ul>
<p>Kalktı. Yorgun bir çocuk gibi içini çekti.</p>
<p>Koridorda Fatma’ya:</p>
<ul style="list-style:none;"><li>
<p>— Kumarda kazanan aşkta kaybeder ama, dostluktan kârlı çıkar! diye keyifle fısıldadı.</p></li>
<li>
<p>— Az kalsın! Az kalsın ağzıma geleni söyleyecektim. Ertuğrul Bey kolumu sıkarak mani oldu. Neden?</p></li>
<li>
<p>— Benim için... Pek rahat olduğumu gördü de... ikiniz de eksik olmayın bugün herkes eksik olmasın!</p></li>
<li>
<p>— Ne kazandınız?</p></li>
<li>
<p>— Bir saatta doksan küsur lira... Size şampanya bile içiririm.</p></li>
<li>
<p>— Hayır! Otomobil gezintisi elverir! insan, birisinin yenilmesini ister de onu yenilmiş görürse pek seviniyor. Siz de öyle misiniz?</p></li></ul>
<p>— Tıpatıp... En beşeri bir histir. — Sesini yükseltti —: Kaç kişiyiz? Yedi. Bir arabaya sığmayız. Bize iki yeni taksi çağırsınlar. Eşreften şiirler dinlediniz mi?</p>
<p>Ayşe:</p>
<ul style="list-style:none;"><li>
<p>— Dinledik, dedi. Namık Kemal’le alay etmesini nasıl hoş görüyorsunuz?</p></li></ul>
<p>— Şimdi her şeyi hoş görüyorum.</p>
<p>— Bir şey soracağım. Mazmazel Safo’yu sevmiyor muydunuz yoksa?..</p>
<p>Murat’ın yüzü durgunlaştı:</p>
<p>— Neden sordunuz?</p>
<p>— Ölümünün üzerinden bu kadar az bir zaman geçtiği halde âdeta keyiflenebiliyorsunuz da...</p>
<p>Murat bir an düşündü:</p>
<ul style="list-style:none;"><li>
<p>— Bilmem ki... diye mırıldandı, sahiden, insan gibi seviyordum sanırım... Pek mi tuhafım?</p></li>
<li>
<p>— Tuhaflık asıl bende... Üzerime elzem olmayan şeyleri böyle hep soranın. Tok sözlü olmak istiyorum ama, istediğim tok sözlülük de bu değil herhalde. Patavatsızlığımı affedersiniz!</p></li></ul>
<p>— Otomobilde söyleyeceğiniz şarkıya göre... Sesiniz çok güzelmiş...</p>
<p>Her zaman pek az konuşan Mualla:</p>
<p>— Dans edilebilir bir yere gidelim Murat Ağabey, dedi, siz artık çok oluyorsunuz!</p>
<p>İki otomobile pay oldular. Arkadaki otomobilde şoförün yanına kurulan Ertuğrul Hikmetin:</p>
<p>— Görsün bizi görmeyenler yahu! diye âdeta bağırdığı duyuldu Bu söz şairin pek keyifli olduğuna delaletti.</p>
<p>Murat, kurnaz kurnaz güldü...</p>
<p>İzmir şehri, -daha kurtuluşunun üzerinden on sene bile geçmeden- Fethi Bey'i, Mustafa Kemal’e dahi göstermediği bir sevgi ve heyecanla karşılamış, muhalefet partisi şefini, başvekilin resmine kurşun sıkıp, polisleri denize atarak bağrına basmıştı.</p>
<p>Bunu İstanbul yapmış olsaydı, Murat'ın o kadar gücüne gitmezdi. İstanbul “Bin kocadan arta kalan bir nevi bakiri'di. “Dişleri düşmüş, sıntan&quot; ağzıyla tarih boyunca nicelerini nasıl öpme vesilesiyle delirtmiş, sonra bu öptüklerini yüzlerine tükürerek nasıl yerden yere vurmuştu. Fatih diye bagnna bastığı haşin delikanlı, daha on sene evvel “hain” diye kovalanan bir sülalenin ekber evlatlanndan değil miydi?</p>
<p>İzmir'e gelince: Ona bu vefasızlığı Murat bir türlü yaraştıramıyordu. Mustafa Kemal'i dünya unutsa, İzmir unutamazdı, unutmamalıydı.</p>
<p>Ertuğrul Hikmet, bu şikâyete karşı:</p>
<p>— Milletler her zaman, Mustafa Kemal'lerden daha çok bir şey sevmişlerdir. O da “Hürriyettir, diyordu, ama bizim memleketimizde hürriyet bile ancak Mustafa Kemal'le beraber olduğu zaman bir mana ifade ederdi. Mustafa Kemal'siz hürriyet... Fethi Bey'le beraber idrak edilecek hürriyet, Murat'a tamamıyla sakat, salyalan akan, yan deli, vücudu çıbanlar içinde bir ayyaş kadın gibi geliyordu.</p>
<p>Murat, büyük apartmanın altındaki mağazayı bar yapmak için kiralamak isteyenlerin tekliflerini Aliye Hanım'a götürürken tramvayda işte bunları düşünüyordu. Kederli değil, öfkeliydi. Mustafa Kemal Pa- şa'nın tahammülüne şaşıyor, şakayı uzatmasını ayıplıyordu. Bu bir müsamaha ise, yanlıştı, zaaf ise ayıptı!</p>
<p>Milletin hemen hemen topyekün Serbest Fırka'yı tutması, Murat’a, oyundan dışarda kalmış hissini vermeye başlamıştı. Zorla bastırdığı bir atılış, onu da zaman zaman kalabalığın gittiği istikamete döndürüyordu. En beteri, artık akıntıya karşı, Mustafa Kemal’le beraber olmanın kahramanlığa benzer tarafını da kaybetmesiydi.</p>
<p>“Acaba hata mı ediyorum?&quot; suali, daha sık sık aklına gelmekte, daha zor uzaklaşmaktaydı.</p>
<p>Babası Mahir Efendi, o kadar sevdiği halde, Abdülhamit’i en müşkül zamanında hiç farkında olmadan terk edivermişti. Durmuş Efendi Amcasından kaç kere dinlediği bu hazin ve inanılmaz macera, kendisini bir kat daha korkutuyordu. Mustafa Kemal için, Mustafa Kemal’e rağmen bir şeyler yapması lazımken, birilerine bar kiralamakla uğraşmak rezaletti.</p>
<p>Yazıhaneden çıkarken:</p>
<p>— Allah vere de züppe oğlan orada olmasa!., demişti.</p>
<p>Şimdi bunu tekrarladı. Bugün Refik Bey’in değil, babasında bile olsa cahil azametle, küstah laubaliliğe tahammül edemeyecekti.</p>
<p>Tekrar cigara yakmak istedi. Tekrar tramvayda olduğunu hatırladı. “Niçin böyle yasaklar koyuyorlar? Böyle lüzumsuz yasaklar koyarak mı bu milleti kendimizden soğuttuk?”</p>
<p>Osmanbey’de indi. Sinirden içi titriyordu. Fatma'yı evvela görse, Fatma’yı evvela görmek belki de yüreğine rahatlık verirdi. Murat’ın kalbinde Fatma her zaman bütün tanıdığı kadınlardan ayn bir yerde durmuştu. “Kederli bir kız!&quot; diye düşündü, öyle ki, hüznü güzelliğine bir şeyler ilave ediyor. Yahut da insan bu kederi yenip onun güzelliğine bir türlü erişemiyor! Bedbaht şu halde... Bedbaht olmaz mı? Onu o kadar bedbaht etmiş... Annesi olacak şey...</p>
<p>Dudaklarını ısırdı. Aliye Hanım için kendi kendisine karşı bile asla bu kadar cesur olmamıştı.</p>
<p>Bir dükkân aynasında yüzünü bir an gördü. “Anası ölmüş... Ablası dağa kaldırılmış gibi...&quot; somurtkan bir surat... “Anası dağa kaldırılmış...&quot; Bu da şimdi nerden akima geldi. Nâzım Hikmet’ten bir mısra... Kim söyledi de...</p>
<p>Halbuki “Ne anam var, ne kardeş!&quot; Gülümsedi.</p>
<p>Kapının zilini çevirirken asap bozukluğu tamamıyla geçmişti.</p>
<ul style="list-style:none;"><li>
<p>— Hanımefendi?</p></li>
<li>
<p>— Yukarıdalar efendim. Bir dakika haber vereyim!</p></li></ul>
<p>Şapkasını çengele astı. Bir aralık çantayı asmayı düşündü. Halbuki ciddi bir işadamı gibi görünmek için bir kâğıda bir şeyler yazmıştı. “Hep numara! Hep...” dedi.</p>
<ul style="list-style:none;"><li>
<p>— Buyrun?</p></li>
<li>
<p>— Fatma Hanım burada mı?</p></li>
<li>
<p>— Hayır!</p></li></ul>
<p>— &#160;Kim var?</p>
<p>— &#160;&#160;Refik Bey...</p>
<p>Yoldaki kadar telaşlandı. Delikanlıya bir an hak verdi. Bu da bir geçim yoluydu. Bazı insanları yolmak lazımdı. Kendisi nasıl çantayı çengele asmadıysa... Değil mi?</p>
<p>— &#160;&#160;Buyrun Murat Bey!.. Nasılsınız?</p>
<p>— &#160;&#160;Hürmetler ederim hanımefendi...</p>
<p>işlerine bakmaya başladı başlayalı artık b u kadına “teyze” diyemiyor, bilhassa Refik Bey’in yanında bu kelimeyi kullanmamaya dikkat ediyordu.</p>
<p>Refik Bey gene kanepeye yatar gibi yaslanmıştı. Bu haliyle zabit elbisesi giymiş şakacı bir genç kıza benziyordu. Her yerde böylece kendisini emniyette gören insanlardan olmalıydı. Murat, bir bakışta kırmızı atlas kanepe üzerinde, sarı saçlı kız yüzüyle meydana getirdiği şehevi manzarayı gene elinde olmadan beğendi. Ve birdenbire onu geçen gün, Kara Cemil'le beraber gördüğünü hatırladı. Onlar da kendisini görmüşlerdi. Murat, anlaşılmaz bir hisle başını çevirip savuş- muştu.</p>
<ul style="list-style:none;"><li>
<p>— Büyük mağazayı kiraya veriyoruz, diye aklı tamamıyla başka yerde olarak söze başladı, bar yapacaklarmış. Üç senelik konturato imzalayacağız. Onlar beş senelik diye ısrar ediyorlar. Düşündüm. Eğer bar tutarsa dükkânın kıymeti artar... Siz bilirsiniz!..</p></li>
<li>
<p>— Olmadı. Ben size danışıyorum. Beş senelik konturato bir başka şeydir, üç senelik bir başka şey... Beyoğlu ağzına kadar boş dükkânla dolu...</p></li>
<li>
<p>— Siz nasıl isterseniz...</p></li>
<li>
<p>— Baksana bana Murat Efendi!</p></li>
<li>
<p>— Buyrun!</p></li>
<li>
<p>— Siz Kara Cemil isminde birisini tanıyor musunuz?</p></li></ul>
<p>— Kara Cemil mı? Tanıyorum! N’olmuş?</p>
<p>— Hiç... Öyle sordum... Madam Tamara’yı nereden tanıdınız?</p>
<p>Murat, gözlerini küçülterek baktı. Refik Bey’de bugün bir başkalık vardı. Kendisine hiç de yaraşmayan bir tereddüt... Dost olmak isteyen bir hal kı... Murat yüzünü buruşturdu:</p>
<p>— &#160;&#160;Bir tesadüfle tanıdım!</p>
<p>— &#160;&#160;Pahalı kadındır da...</p>
<p>Aliye Hanım’ın sonra söylediğine göre, Murat’ın suratından insanı dehşete düşüren bir şey geçmişti.</p>
<p>— Bazı erkekler tanının, Madam Tamara’dan daha pahalıdır. Pardon! Erkeklikte değil, orospulukta... Anladınız mı? -Hemen Aliye Hanım’a döndü- Affedin, dedi, bitirelim mi?</p>
<p>Refik Bey:</p>
<p>— Kinayeden anlamam! diye zorla güldü, size bir şey tembih etmiştim. Aksını yapmışsınız... Biz askerler bir kere söyleriz. Dişi laftan hoşlanmayız!</p>
<p>— Nedir o tembih ettiğiniz?</p>
<p>— &#160;&#160;Kiracılardan bir Şamh hanımı pek sıkıştırmamanızı söylemiştim. Siz</p>
<p>zavallının iki ayağını bir pabuca sokmuşsunuz.</p>
<p>— &#160;&#160;Ben mi? Ben kendilerini görmedim bile... Allah razı olsun müterakim</p>
<p>kiralan bir arkadaşımla yollamışlar. Yedi aylık birikmişti!.. — Aliye Hanım’a gülümsedi —: Hatırınızda mı? Kalyoncukullu- gu’ndaki evin kiracılarından...</p>
<p>Kadının cevap vermesine vakit kalmadan Refik Bey:</p>
<ul style="list-style:none;"><li>
<p>— Bir de yalan söylüyorsunuz, dedi, biçare kadının üzerine polisleri musallat etmişsiniz...</p></li>
<li>
<p>— Polis değil efendim! Komiser! Ahlak zabıtasından... Tanırım da... Tesadüfen oraya gidecekmiş, hatırlatmasını rica ettim.</p></li>
<li>
<p>— Bana kadıncağız rica etmişti. Ben de söz vermiştim.</p></li>
<li>
<p>— Kadıncağız mı? Yoksa kızı mı? Hani dokuz yaşında bir çocuğu var!</p></li>
<li>
<p>— Sen ne demek istiyorsun? Ne demek? Açık konuş!</p></li>
<li>
<p>— &#160;&#160;iyi ama, birader, benim sizinle açık yahut kapalı konuşacak hiçbir şeyim olamaz. Hamdolsun... Ben buraya iş için geldim...</p></li>
<li>
<p>— Terbiyeni takınmazsan... Beni öfkelendirirsen...</p></li></ul>
<p>Aliye Hanım çaresizlik içinde araya girdi:</p>
<ul style="list-style:none;"><li>
<p>— Rica ederim Refik...</p></li></ul>
<p>— N'olmuş?.. — Murat’a karşı başka türlü konuşan adam şimdi güzel yüzünü çirkinleştirerek dehşetli bir hal almıştı —: Şimdi başımıza bir de Murat Efendi mi çıktı. Bir de müdahale etmeye kalkıyorsun... Pek hoşlandınsa küçük hanım, biz aradan çekilelim...</p>
<ul style="list-style:none;"><li>
<p>— Refik bunu nasıl söylüyorsun?..</p></li></ul>
<p>— Biz enayi değiliz... Biz adamı gözünden anlarız. Senden cesaret bulmasa ne haddine... Ben ortak mal kullanmam...</p>
<p>Murat, sözünü bitirmesine vakit bırakmadı, elini kaldırarak bir kere:</p>
<p>— Kes! — diye bağırdı, sonra yumuşak bir sesle fakat katiyyen emretti —: Derhal pilini pırtını topla def ol... Derhal...</p>
<p>— Bana mı? Sen...</p>
<p>— Derhal diyorum. — Gene elinin balta gibi bir hareketiyle Aliye Hanım’ı susturdu —: Bana Şehzadebaşılı Murat derler, sana da “Pamuk oğlan!” Pamuk oğlanlar benim leşimin önünde bile kadınlara haraket edemezler... Bir kelime daha söylersen seni ayağımın altına alır çiğnerim. Sonra da sürüyerek merkez kumandanlığına götürürüm. Kara Cemil belki anlatmıştır. Söylemektense yapmayı severim ama, seni sırtındaki üniformaya bağışlıyorum. Çünkü onu babam da taşıdı... Bir küçük fark elbette var... Lâkin ne çare... Haydi yallah!</p>
<p>Refik Bey, Kara Cemil’i dinledikten sonra zaten ürkmüştü. Ve zaten de pek korkak bir adamdı. Yardım ister gibi Aliye Hanım’a döndü:</p>
<ul style="list-style:none;"><li>
<p>— Siz mi öğrettiniz? diyecek oldu.</p></li></ul>
<p>Murat ayağa kalktı:</p>
<ul style="list-style:none;"><li>
<p>— Gidiyor musunuz? diye kükredi, ancak süratle gitmeye vaktiniz var... Yoksa dişlerinizi dökerim... Çabuk...</p></li>
<li>
<p>— Peki! Ben size gösteririm... Görüşürüz! Askerlik şerefim...</p></li>
<li>
<p>— Bırakınız canım... Hamdolsun öyle şeylerden haberiniz yok. — Kapıdan çıkıyordu ki seslendi —: Dursanıza, az kalsın unutuyordum. Bu akşam Piç Ali sizi mutlaka görmek istiyor.</p></li></ul>
<p>Refik Bey hızla döndü. Suratı dehşet içindeydi.</p>
<p>— Piç Ali mi? Ne demek?</p>
<p>— Piç Ali!.. Bak tosunum! Bedava yenilmiyorsun! Ben polise telefon etmesini de bilirdim. Tarlabaşı’ndakı pansiyonunu bastınr, seni ellerinde kelepçeyle def ederdim. Bu eve bağışlıyorum. Aliye Hanımefendiye... Anladın mı? Bir daha ayaklarımın arasında dolaştığını görürsem keyfine!..</p>
<p>Aliye Hanım ancak şimdi, Refik Bey’in nasıl korktuğunu anladı. Zabit kötü kötü yutkunuyor, bir türlü bırakıp gidemiyordu. Kadın, mutlaka bir şey söyleyeceğini anladı ve ne söyleyeceğini var kuvvetiyle merak etti.</p>
<p>Pamukoğlan dudaklarını yalayarak:</p>
<p>— Teşekkür ederim kardeşim! diye mırıldandı.</p>
<p>— Sus rezil! Ben senin neden kardeşin oluyormuşum! Def ol!</p>
<p>Yalnız kaldıkları zaman yapmacıksız bir mahcubiyetle Aliye Ha- nım'dan özür diledi:</p>
<p>— Beni mazur görebilecek misiniz?.. Şeye değmezdi... Vallaha... Teveccühünüze...</p>
<p>Kadın dimdik yüzüne bakıyordu. Yüzü biraz sararmıştı. Murat şaşırarak bir an sustu:</p>
<ul style="list-style:none;"><li>
<p>— Belki karışmaya hakkım yoktu... Birdenbire...</p></li></ul>
<p>Aliye Hanım döndü, oturduğu kanepenin arkasına kapanıp ağlamaya başladı. Şaşkınlığı büsbütün artan Murat biraz düşündükten sonra, “Seviyor... Çok seviyor... Tuu Allah kahretsin!” diye düşündü.</p>
<p>Aliye Teyzesinin omuzlan sarsılıyordu. Bütün kadınlar gibi, ağlamaya başlayınca müdafaasız, aciz bir küçük kız çocuğu haline gelivermişti.</p>
<p>Murat uçsuz bucaksız bir merhamet hissederek sessizce yaklaştı.</p>
<ul style="list-style:none;"><li>
<p>— Ağlamayın ama, diye dolu bir sesle yalvardı, bakın bakayım bana... Üzüleceğinizi hiç düşünmedim. O kadar adi bir adamdı ki... Oyunda hile yapıyordu. Kadmlann parasıyla yaşıyordu. Eroin kaçakçılığı ile uğraşıyordu. Tehlikeli bir adamdı, insanı lekeleyecek bir adam... Onunla beraber çıkmak şerefinizi lekelerdi... Bakınız diyorum. Belki başka türlü de konuşulabilirdi. Sizin yanınızda olmadan anlaşabilirdik. Hayvanlık etlim. Rica ederim.. İsterseniz, şimdi gider bulurum... Bu kadar sevdiğinizi düşünemedim...</p></li></ul>
<p>Aliye Hanım hızla döndü:</p>
<ul style="list-style:none;"><li>
<p>— Kimi seviyorum? diye kısık bir sesle bağırdı, onu mu?.. Ne adam olduğunu çoktan anlamıştım. Lâkin ayrılmaya korkuyordum... Kimsemizde yok... Ne kadar iyi yaptın Murat! — Oturduğu için aşağıdan yukarıya bakıyordu. Yüzüne gözyaşları acayip bir parlaklık vermişti —: Sen ne kadar cesur bir erkeksin!..</p></li></ul>
<p>Gayet tabii bir hareketle delikanlının beline sarıldı. Yüzünü karnına sürerek içi titreyen bir sesle:</p>
<p>— Yüzüme öyle bakma! dedi, utanıyorum... Pek mi adi bir kadınım?..</p>
<p>Rica ederim...</p>
<p>Murat sesini hiç beğenmedi. Bir yerlere doğru düştüğünü müphem surette hissettiği halde, kendisini kurtaracak en küçük bir harekette bulunamıyordu.</p>
<p>— Benden nefret etmiyor musun<sup>1</sup>... Doğru söyle...</p>
<p>Ağzı yarı açık, öylece uzanmış, cevap bekledi. Bu olgun kadın yüzünde hain bir ifadeyle dişlerini gösteren ağız, erkek cinsini, kadın cinsine çeken ebedi cazibenin bütün kullanılmış ve kullanılmamış kudretini bu anda temsil ediyor gibiydi. Murat, nefret etmediğine onu ancak bir surette inandırabileceğini insiyaklarıyla sezdi. Hiç hazır olmadığı halde bu aralık ağzı hınçla öptü.</p>
<p>Ve dehşete kapılarak çekilmek istediği anda artık iş işten geçmişti.</p>
<p>Murat, Aliye Hanım’la, öz annesiyle yatar gibi yattı.</p>
<p>On dakika sonra, çantasını da bırakıp şapkasını kaparak sokağa çıktığı zaman, bir aralık duyduğu dehşet birkaç misli fazlasıyla üzerine hücum etti. Yazıhaneye kadar yalnız bir şey düşündü. Bu düşünce de duyduğu dehşeti ömründe hiç hissetmediği bir ümitsizliğe çevirdi.</p>
<p>Fatma’yı ebediyen kaybetmişti... Ebediyen... Fatma’yı ebediyen kaybetmek, yaşamak gücünü, kendisini hayata bağlayan ve muvaffak olmak için mücadeleye zorlayan biricik bağı kaybetmekti.</p>
<p>“Benden namussuz insan yoktur... Benden daha namussuz!&quot; diye içini derin derin çekerek düşünüyordu.</p>
<p>Yazıhanede bereket versin kimse yoktu. Masaya oturdu. Bir yere dimdik bakarak ne yapabileceğini tasarladı. Gene Anadolu’ya iltica etmek icap ediyordu. Bir ölümden sonra, annesinin ölümünden sonra, sanki bir yapışık kardeşi varmış da onun cesedini de beraber götürüyormuş gibi Anadolu’ya gitmişti. Şimdi gene işte o soğuk ve artık yabancı cesedi hissediyordu.</p>
<p>Annesi Canseza Hanım... iyi ama Canseza Hanım’la Aliye Ha- nım’ın arasında hiçbir fark yoktu ki... Buna nasıl cüret etmişti? Peki! Kendisi böyle bir rezil... Ya Aliye Hanım?.. Dünyadaki bütün kadınların yüksekliğini, gururunu taşıyor zannettiği insan... Fatma’nın annesi...</p>
<p>Oturduğu yerde bir batağa doğru kayıyordu. Bir aralık başka bir düşünceyle “hıh” diye bir ses çıkararak ve kalbini üşüten dehşeti, içine saplanıp kalmış bir bıçak namlusu gibi hissederek dikildi kaldı.</p>
<p>Selim Amcası, nihayet bu işler böyle olsun diye mi orada öldü? Sakarya’nın kenarında... Sakarya’nın... Resimden tanıdığı mert yüzü, şimdi karşısındaymış gibi gözlerini yumdu. Bu kâbustan artık ölünceye kadar kurtulamayacaktı! Bitti!</p>
<p>Selim Amca tabancasını kılıfına koyup geriye döndüğü zaman vurulmuştu. Demek ona orada asıl düşmanın geride kaldığı malum oldu. Tabancasının belki de son kurşunlarını bu sebeple yakmamıştır.</p>
<ul style="list-style:none;"><li>
<p>— Aman Yarabbi! diye hafif bir çığlıkla ellerini yüzüne kapattığı zaman kapı hızla açıldı. Çelil Bey gülerek içeri girdi.</p></li>
<li>
<p>— Burada mısın kâtip?</p></li>
<li>
<p>— Evet efendim.</p></li>
<li>
<p>— Bugün mahkeme yok. Hayret nerede?</p></li>
<li>
<p>— Bilmiyorum. Ben de şimdi geldim.</p></li></ul>
<p>Yüzünde olması ve herkese görünmesi lazım gelen iğrençliği avukatın görmemesine ve kendisinin söylenenleri anlayıp münasip cevaplar verebilmesine şaşarak ayakta duruyordu.</p>
<ul style="list-style:none;"><li>
<p>— Okudun mu gazeteleri kâtip?</p></li>
<li>
<p>— Okudum evet!</p></li>
<li>
<p>— &#160;&#160;işte böyledir bu... Millet kısmının sanki hafızası yoktur. Unutuverir... Bu sefer iyice inandım. Sizin parti artık hapı yuttu!.. Gel yol yakınken bize geç...</p></li></ul>
<p>Murat, hattâ gülümsedi. Bazan insan öldükten sonra refleksleriyle kısacık müddet yaşarmış...</p>
<p>Çelil Bey içeriye geçip yerine yeni oturmuştu ki telefon çaldı.</p>
<p>Murat, bir müddet anlayamadan baktı. Sonra dinleyiciyi kaldırdı. “Aman Yarabbi!” Aliye Hanım konuşuyordu:</p>
<ul style="list-style:none;"><li>
<p>— Alo! Murat!</p></li>
<li>
<p>— Efendim!</p></li></ul>
<p>— Bak ne söyleyeceğim. Hemen bir otomobile bin... Derhal buraya gel.</p>
<p>— Ben mı? imkânı yok efendim!</p>
<p>— Asıl gelmemenin imkânı yok! Ne halde olduğumu bilemezsin... Derhal diyorum...</p>
<p>— Kabil değil... — Yutkundu —: Şey var. Patronla beraber mahkemeye gideceğiz...</p>
<p>— Olamaz. Deli olacağım... Patronunu ver. Ona rica ederim. Haydi...</p>
<p>— Durunuz! Hiç kabil mi?</p>
<p>— Artık bilmiyorum. Şimdi... Şimdi geleceksin. Yoksa ben gelirim... Bak yalvarıyorum.</p>
<p>Murat, saçları ter içinde:</p>
<p>— Peki! Bir dakika... diye mırıldandı.</p>
<p>Telefonu açık bırakarak ara kapıya doğru yürüdü. Artık bir şey düşünmüyordu. İçeri girdiği zaman patronunu, elinde dinleyiciyle gördüğü halde bunun manasını bile anlayamamıştı.</p>
<p>Çelil Bey, aletin konuşulacak tarafını kapatarak:</p>
<p>— Ne var? diye göz kırptı, bir de nazlanıyorsun öyle mi? Oğlum böyle telefonlar almak ebedi değildir. Bir zaman gelir... Eyvah dersin!</p>
<p>— Bir tanıdık efendim... Acele bir iş...</p>
<p>— Hâlâ söyleniyor! Koşsana serseri! Yıkıl!.. Ben o akraba sesini iyi tanırım... Vaktiyle bize de akrabaların böyle işleri düşerdi. — Murat’a “Def ol&quot; manasına elini salladıktan sonra en nazik sesiyle telefona — : Şimdi gönderiyorum hanımefendi, dedi, bir şey değil bir şey değil... Akşama kadar da salıvermeyin... Hiçbir işi yok... Rica ederim. Vazifemiz...</p>
<p>Murat, şapkasını bir müddet evirip çevirdi. Merdivenleri koşarak indi.</p>
<p>Otomobilde yalnız bir şey düşünüyordu: Fatma’ya rastlarsa... Fatma’ya rastlamamak... Artık Fatma’ya hiç rastlamamak lazım... Çünkü Fatma yüzüne bakar bakmaz her şeyi bir anda anlar... Onun her şeyi bir anda anlaması kıyametin de kopması demektir.</p>
<p>Aliye Hanım Murat’ı oda kapısında karşıladı. Hizmetçinin duyma-</p>
<p><span style="font-weight:bold;font-style:italic;">Jtemıl <sup>r</sup>Tahû-</span></p>
<p>sma bile ehemmiyet vermeden:</p>
<ul style="list-style:none;"><li>
<p>— Beni nasıl bırakıp gittin? dedi, ne hainsin...</p></li></ul>
<p>Boynuna sarıldı. Delikanlıyı nefesini kesinceye kadar öptü. Sonra kesik kesik konuştu:</p>
<ul style="list-style:none;"><li>
<p>— Birdenbire kendimi dünya üzerinde yapayalnız zannettim... Rüya mı diye bakıyorum. Çantan burada... Sonra içerimde bir şey var. Senden bir şey... Otursana... — Yavaşça iterek yumuşak bir yere oturttu —: Görüyorsun ya... Deli gibiyim...</p></li>
<li>
<p>— Kapıyı örtseniz...</p></li>
<li>
<p>— Neler düşünüyor... Beni nasıl bırakıp gittin? Hiç mi acımadın...</p></li></ul>
<p>Sabahlığa benzeyen ince beyaz ipekten, yakası dantelli bir entari giymişti. Kumral saçlarının çerçevelediği yüzünde, sesinin şikâyetine rağmen mesut bir ışık vardı. Gözleri, gözleri değil asıl ağzı... Bu ağız en akıllı, en hassas gözler kadar manalıydı.</p>
<p>Murat tekrar hiçbir şey düşünememeye doğru kaydığını hissetti. Bir korku... Bir loşluk... Ve bu korkuyla bu loşluğun içinde kımıldayan beyazlı kırmızılı bir şey ki... Cinsi cazibenin de, zevkin de ta kendisi... Bu zevk sevdiği kızda, sarhoşlukla deli gibi arzu ettiği başka bir kadında asla duyulmamış bir şey... Uğruna cinayet işlenir bir iptila... Öfkeden daha sürükleyici...</p>
<p>— Beni hiç mi sevmiyorsun? Bana acımıyor musun?</p>
<p>— Seni sevmemek olur mu? Senin için insan kendini öldürür!</p>
</body>
</html>