<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p>Öğle yemeği birde bitti. Üçe kadar uyudular. Sonra otelcinin teklifiyle bahçeyi dolaşmaya çıktılar. Üçüncü katta hamaklara rastlamak tadına doyulmaz bir sürpriz oldu. Bunlara uzanıp denizi, renklen, hattâ bizzat yaşamak saadetini maddi bir şeymiş gibi seyretmek tadına doyulmaz ve unutulmaz bir hatıra oldu.</p>
<p>Bahçe, zaten ormana benziyordu.</p>
<p>Safo:</p>
<p>— Akşam yemeğim burada yiyelim! diye teklif etti. — Sonra elini uzattı —: Haydi elini ver de gözlerini yum!</p>
<p>— Sana baksam!</p>
<p>— Ben senin başının içinde, olduğumdan daha güzel değil miyim?</p>
<p>— Sahi!</p>
<p>— Ama, sen benim için öyle değilsin... Biraz öteye çekil!.. — İhtiyatla yanına geçti. Koynuna sokuldu —. işte böyle efendim, dedi, bir tanesi fazla bunların! Zaten görür görmez anlamıştım. Otelci ihtiyar olduğundan... Unutmuş...</p>
<p>Murat, ikinci defadır ki Ankara’ya niye gittiğini söylemeye karar verdiği halde buna cesaret edemedi. Halbuki kız, yüzüne de bakmıyordu. Artık bu ikinci cesaretsizlik şüphe bırakmamıştı: “Biz Ankara’da utanılacak bir iş yaptık... dedi, ayıp bir iş!” Öfkesini Safo’dan almak istiyor gibi kıza hınçla sarıldı.</p>
<ul style="list-style:none;"><li>
<p>— Yavaş! Ne var?</p></li>
<li>
<p>— Seni özlemişim...</p></li>
<li>
<p>— Söylesene... O zaman kemiklerimi kırsan da haklısın! Haydi!..</p></li></ul>
<p>Gökyüzünde, seyrüsefer kaidelerinden zerre kadar haberi olmayan kırlangıçlar deli deli koşuşuyorlar, daha yukarda, uzaktan geldiği için kanatlan sanki eskimiş bir leylek ağır ağır dolaşıyordu. Sonra güneş... Deniz... Mavilik... Yaprak yeşili... Yeşile çalan serin ağaç gölgesi... Kollarında, nefesini kesmiş bekleyen sevgili... Ve bunlara rağmen ayıp bir iş yapmaya mecbur olmak... Hem de nerede? Babasının hatırasıyla dolu zannettiği Ankara’da... Mustafa Kemal Paşa’nın memleketinde...</p>
<p>Hakikatle arasına bir şey koyabilmiş olmak için Safo’yu uzun uzun öptü.</p>
<p>İlerde Zekiye’nin biraz kahn fakat pek güzel sesi:</p>
<p>“Bu gece çamlarda kalsak ne olur?” şarkısını söylüyordu.</p>
<p>Murat da bir yerinden arkadaş oldu.</p>
<p>Burada zaman, hafif rüzgâr gibi üstlerinden geçiyor, hatımaz bir merhametle sevişen delikanlıların ömürlerine zerre kadar dokunmadan yoluna devam ediyordu.</p>
<p>Şarkının arasında Zekiye birdenbire:</p>
<p>— Sallamasana... Düşeceğim! diye bağırdı.</p>
<p>Ertuğrul Hikmet:</p>
<p>— “Düşmek etrafı görmemektendir!” diye cevap verdi.</p>
<p>— Görmemekten olur mu? Görsem de düşerim! Murat Ağabey şuna bir şey söylesene...</p>
<p>— Bakalım ağzı serbest mi senin Murat Ağabeyinin... Herkes bizim gibi enayi değil...</p>
<p>— Terbiyesiz!..</p>
<p>— Bu kız, her nedense benim her doğru lafıma “Terbiyesiz!&quot; diye cevap veriyor! Bir boş zamanımda şunun sebebini düşünsem gerektir. Şarkı nerede kaldı?</p>
<p>— Söyler miyim?</p>
<p>— Canın isterse... Vallaha şimdi ben söylemeye başlanın... Neye uğradığını bilemezsin...</p>
<p>— Sus, rica ederim! Peki!</p>
<p>Zekiye’nin sözü hırçındı ama, şarkıdaki sesi mesuttu.</p>
<p>Murat’ın kederi yavaş yavaş dağıldı.</p>
<p>Dünyayı düzeltmek ona düşmüş değildi ya... “Sat anasını!..”</p>
<p>*</p>
<p>— Şimdi size bir şey anlatacağım! Evvela söyleyin bakalım.. Pardon! Zekiye Bacı bu bahisten dışanda... Safo bilir, Ertuğrul Hikmet de bilir. Hani liman kahveleri var. Ekseriya motor kaptanlan, komisyoncular, ayak tellalları, gümrük muhafaza ve muayene memurlan devam ederler. Küçük tüccarlar da gelirler. Ekserisi loş, derinlemesine dükkânlardır. Bildiniz mi? işte onlardan birisi... Aklınızda tutun rica ederim... Öyle bir kahvehane... Bu kahvehaneler piyasayla beraber açılır, piyasayla beraber kapanır. Açıldıkları saati hiç bilmem, hiç!.. Kapandıkları saati maalesef biliyorum... Şimdi buraya bir mim koydunuz! Geçelim bir başka mevzuya... Benim bir arkadaşım vardır. Ertuğrul Hikmet iyi tanır! Fena çocuk değil... Biraz züppe, biraz züppe dedim mi, bunun içinde neler olabileceğini tasavvur edersiniz... Biraz ukalalık... Biraz kibir... Birçok da aptallık... Bir muharrir efendi züppeliği, yenilik arzusuyla, insanlarda fıtratan mevcut bulunan ak- ranlan arasında teferrüd gayretiyle izah etmeye çalışmıştır. “Teferrüd” ne demek Matmazel Safo? Teferrüd, efendim, akranları arasında sivrilmek, kendisini göstermek arzusu... Züppe, saçlannı bundan uzatırmış. Koluna, altın suyuna batırılmış, ince zinciri bundan takarmış... Modasına göre en ince belli ceketle, en paçası dar ve kısa pantolonu yahut en bol ceketle, en geniş ve uzun paçalı çariston kıyafeti bu sebepten giyermiş... Neyse uzattık! Bizim arkadaş tam züppedir, iyi dans eder, iyi konuşur, iyi giyinir, hattâ yanında güveneceği birisi varsa ve sıkışırsa iyi de yumruk atar. Komisyoncudur, iyi para kazanır. Güzel kızlarla gezer ama, kızdan yana talihi iyi sayılmaz. Bunu da o bilmez, ben bilirim... Neden mi Matmazel Safo! Ben bilirim şekerim! İşte bu arkadaş... Ben o sıralar, bu arkadaşa lazımdım. Bir kız seviyor Belalıları var. Yanında fedai gezdirecek. Hem fedai, hem de bir çeşit dalkavuk! İnsan birisine neden fedai ve dalkavuk olur? İşsizlikten... işsizlik ne demek? Babasından harçlık alanlara işsiz demezler. “Daha pederin gölünde çimiyor! Peder fınnı has ekmek çıkanyor!&quot; derler. Zengin olup işsiz gezenlere de “mirasyedi” derler. Doğrudur. İşsiz gezdiğine göre çalışmamış ki kazansın! Miras yemiş. Benim arz ettiğim işsizlik asıl işsizlik... Kazanamıyorum. Para yok! Para yoksa insanda bir şey bol bol vardır: Açlık! Bendeniz açım! Hem midem, hem gözüm aç! Hiç doymuyorum, doyamıyorum. Daha sofradayız mesela! Nerdeyse midem patlayacak... “Yarın ya?&quot; suali aklıma geliveriyor. Tekrardan ve ruhen açıkmış oluyorum. Buna bir çeşit kokain müptelalağı da denebilir. Bulur içermiş de, daha zıkkımlanacak bir sürü varken “Yarın bulamazsam!&quot; diye tasalanırmış. Ben de işte o sıralar o haldeyim. Şaka mı ediyorum Safo Hanım! Hiç şakaya benziyor mu? Sarhoştandım mı Zekiye Bacı? Tabı... Neden içiyoruz bakalım? Sarhoşluk iyidir. Sarhoş olmaya içiyoruz. Sarhoş olmaya ihtiyaç duyan insanlara acımalı... Hele sevgililerinin yanında neden sarhoşluk ihtiyacı duyarlar? Biz efendim, açlık sebebiyle hem fedai, hem de dalkavuk olduk. Beraber dolaşıyoruz. Bir kavga olursa atlayacağız<sup>1</sup> Koltuğumun altında koca bir bıçak! Parmaklarımda muşta! Sahiden mı atlayacağız. Vallaha sahiden atlayacağız. Şaşırmasak... Değil mi? Öğle yemeklerini beraber yiyoruz. Akşam da beraber içiyoruz. Bazan beraber sinemaya gidiyoruz. Eğer bizim lüks lokantalarda fedaiye lüzum gösterecek tehlike mevcut bulunmazsa, bizim elimize otuz kuruş sıkıştırıyor. Biz, en yakın köfteciye gidiyoruz. Gayet ağır ağır yiyoruz. Bir müddet de kürdanla meşgul oluyoruz. Eğer bey ışını çabuk bitirmez, bir ahbabına rastlar, uzatırsa, köftecide sittin sene oturulmayacağından biz dışarı uğrayıp köşe başına dikiliyoruz. Kamımız doyduğu için Allah’a şükretmekle meşgulüz. İçinde bulunduğumuz rezalet gözümüze bile görünmüyor. Otuz kuruştan on iki buçuk kuruş bile artırdık. Bey, cigara almayı unutur, biz de kızın yanında söyleyemezsek, onlar da o gece otelde kalacaklar da, bize “Uğurlar ola!&quot; derlerse tramvay parası olmadığından kahveye kadar yayan döneriz ama, bir paket cigara ahnz. “Kibrit?&quot; diyeceksiniz! “Yolda ateş bulur da yakanın cigaramı!&quot; Hey şair! Düşündüğün cihete bak!.. Patron önümüz sıra biz, arkasındayız! Bazan gemilere gideriz, bazan çatanalara bineriz! Mal indirir, mal yükletilir. Muayene memurlarına şaklabanlık, muhafaza memurlarına ağalık yapılır. Komisyonculuk eğlenceli zenaat!.. Bazan da nedense bir boş vakit araya girer, kahveye otururuz. Bizim patron tavla meraklısı! Fena da oynar. Allah selamet versin! Yenilir pisi pisine! Ben şurda helak olurum! Be kardeşim! Se-yek kapısını insan görmez mi? İnsan sallamayı bilmez mi? İşte açık verdin! Ve de işte herif “şıp&quot; diye vurdu! Bazan tavla partisi yerine yarenlik partisi açılır. Patron esip üfürür, asıp keser! Rabbim Rabenna hakkı için... Yumruğu kondu mu? Burun kulak dülger yongası halinde savrulur. Ben de şahit! “Değil mi? Bak sor ki!..” “Yaa... Ûyle olduydu o gece...” diyeceksin. Bazan da pek ender olarak beni metheder. Uçarı, kaçan üzerine yokmuş... Bir dalarsa bitti. Bir dakikada bitiriyorum! Halbuki eğlenesiniz diye anlatayım demiştim. Günlerden bir gün, kuşluk zamanı buluştuk. Dün akşam yediğimle duruyorum ben... Dün akşam da bir şey olmuş, ne olmuşsa... Patronun canı pek sıkıntılıydı. Beş kuruşluk pastırmayla beş kuruşluk francala almıştı da, asıl yazıhane sahibi gittikten sonra masa başında bir şişe rakıyla bunları yemiştik. Üç misli olsaydı da yalnız yeseydim gene doymazdım. İşte öylesine... Bizim patron, hanın obabaşısından da korkuyor. Asıl patrona burada işret ettiğini ve de serserileri başına topladığını söyler, diyerek, biraz geç kaldığımızda çıkarken yüzünü bile okşadı, işte ben o kadar bir şey yemişim! Gece de karıyı bulacağız diye sürttük. Bulamadık da ya... Yayan döndük. Sabahleyin yorgunlukla uykuda kalmışım! Simit-çay faslına yetişeyim diye çok koştum ama, bizimki ağzını çoktan silmiş. Biliyorum dalkavuk kısmı utanmayacak! “Şuradan beş kuruş ver de bir simit alayım!” diyecek! Gelgeldim biz öyle usla dalkavuk da değiliz. Biz, bir pis dalkavuğuz! Bir kepaze dalkavuk ki... Patron yazıhaneden inip beni, odabaşının işlettiği kahve ocağı aralığında görünce pek sevinmedi. “Ah şu dalkavuklar! Bir eşya gibi bir yere bırakılsalar da lüzumunda ele alınabilseler...” dediğini gözlerinden anladım. Mahcup oldum. Gülümsedim. “Burada mısın?” dedi. Canı sıkıldı. Düşünüyor. “Peki gel bakalım!” dedi. Sevindim. Beni götürdü. Demin bahsettiğim liman kahvelerinden birisine oturttu. “Şuna bir çay yap!” dedi. Sonra da: “Benim biraz işim var kardeşim! Şimdi gelirim!” dedi. Gitti. Bu liman kahvelerinde fazla gazete almazlar. Demek okuyan bulunmaz. Bir gazete var: Cumhuriyet. Tövbe! İki gazete daha var ama, birisi Rumca Apoye Matini! Diğeri Ermenice. Ben bu lisanların ikisini de bilmem. Çayı içtim. Cigara da dört tane... Gazeteyi aldım. O sıralar gazetelerin bana verecek hiçbir havadisleri yok! Dünya bir tarafıyla yıkılsa umurumda değil... Ayakkabının altı deliniyor. Pantolonun paçaları salkım saçak! Ben eskiden de böyle miydim! Ne yersem ceketimin yakasına döküyorum. Fırça görmediğinden, silinip ütülenmediğinden elbise süratle elbiselikten çıkıyor. Farkındayım! Lâkin üstüme kondurmak istemiyorum! Kılık kıyafet cihetinden pek düşersem belki de patron eski elbiselerinden birisini sevabına veriverir... Gazeteyi çevirdim. Hikâyesi var. Röportajı var. . Tarihi romanı, aşki-edebi romanı var... Makaleler, resimler, âdeta bir gazete... Biraz okudum. Bir kenara ittim. Kahve loş, adam az... Ben olmasam belki de garson kollarını bir iskemlenin arkasına ve başını da bunların üzerine koyup bir parça dalar... Yanıma yakın masaya iki Laz efendi geldi. Pikete başladılar. Küfredip şakalaşıyorlar... Keyifli herifler. Biri biraz kızıyor ama, kendisini kolayca topluyor. İşleri iş... Ne fayda ki ancak iki parti oynadılar. Kalktılar. Ben birazdan gene gazeteyi beriye aldım. Okumadığım yerlerini okudum. Canım sıkıldı. Siktir ettim. Saat yok ki vakti bilesin! Hoş vakti bilsem de n'olacak? Dalkavuğun vaktini patron bilir. Öğle olmuş olmalı ki kalabalık bastı. Yahudiler küçük sefer taslarında yemeklerini getirdiler. Ermeniler, Ermeni lokantalarında bol yağlı sarımsaklı yemişler, geğirerek kahve içiyorlar. Rumlarla bizimkiler... Biz bu iki millet birbirimize benzeriz. Peynir-ekmek, yahut pastırma-ekmek, yahut üzüm-ekmek yiyorlar. Ben bir vakit yutkundum. Üçüncü cigarayı yaktım. Gazeteyi hışımla aldım. Hiç unutmam! Ağa Han isminde bir pezevengin macerasını ballandırıyorlar. Bilmem hangi namussuz mezhebin başkodoşuymuş da, vakti saati gelince, bir teraziye bu Ağa Han’ı oturtur, altınla tartarlarmış. Bunu bildiği için kurnaz kerata, yedikçe yer olmalı ki, selatin meyhanelerindeki şarap fıçılarına dönmüş... Yüz kilo sağlam var. Hindistan’a gitmişmiş. Tartılmış. Dara kadar altın alıp bitekrar İngiltere’ye dönmüş. Şimdilik bir İngiliz kızıyla sevişiyormuş. Bundan evvelki madaması hangi millettense dava açmış boşanmış, bu heriften şu kadar yüz bin İngiliz altını tazminat almışmış... Herifin bir de resmi var! Suratına baksan işin bir sene ters gider. Bir de hayvancağızın yularına yapışmış. Meğerse, at yarışlarına meraklıymış. At besliyor. Kazanmış da, bu sebepten hayvanla birlikte fotoğraf çıkartmış. Sonra romanları okudum. Orta yerden birkaç sayfa... Ayşe’yi bilmem, Fatma’yı bilmem! Belki de o kitap için gayet ehemmiyetli bir parçadır. Neme lazım! İkindi oldu, işlerini çabuk bitirenler geldiler. Tavlalar şakırdıyor, dominolar şıkırdıyor, kâğıtlar keyifle mermere vuruluyor... Ve akşam oldu efendim, ben açlığı da, cigarasızlığı da unuttum. Buralarda bir kul tanımam! Üzerimde beş kuruş edecek hiçbir şeyim yok! Hiçbir şeyim! Eski bir mendil bile... Ortalık karardı. Kahve de boşaldı. Garson evvela öfkeli bakıyordu, sonra şaşırdı, şimdi acıyor. Ben de kendime evvela acıdım, sonra şaşırdım, şimdi öfkeleniyorum. Bir de baktım, pencerenin önünden beni de, patronu da tanıyan bir arkadaş geçiyordu. Koştum deli gibi. Arkasından seslendim. Kimbilir nereye gidiyordu. Canı sıkılmış döndü. Meseleyi anlattım. Nasıl anlatabildiğimi hâlâ bilemem! Biraz düşündü. Bocaladı. Meğer o da bütün parasını bir yere yatırmışmış da, şimdi patron yazıhaneden savuşmadan yetişeyim, diyormuş. Sen bekle, dedi, ben gelirim! Yahut bizimkine telefon eder, seni hatırlatırım! Gitti. Ne geldi, ne de telefon etti...</p>
<p>Ertuğrul Hikmet nihayet dayanamadı:</p>
<p>— Beni patlatacak mısın rezili diye kükredi, şu namussuzluğun sonu hiç mi gelmeyecek?</p>
<p>Murat sevimli bir gülümsemeyle arkadaşına baktı:</p>
<p>— Geliyor! dedi, nihayet garson iskemleleri topladı. Masaların üzerine koydu. Süpürüyor. Elektriklerin bazısını söndürdü. Ben olsam, “Var git hemşerim! Çay parası kalsın! Yarın bulur getirirsen sütüne havale&quot; derim. Demedi. Tam ben bir şeyler yalvarmaya hazırlanıyordum ki patron gülerek içeri girmesin mi? Sen olsan ne yaparsın?</p>
<p>— Ne mi yaparım? Ayağımın altına alının...</p>
<p>— İşte belli bir şey, dalkavuk değilsin!</p>
<p>— Sen ne yaptın?</p>
<p>— Şakadan anlar, şakaya dayanıklı olduğumu göstermek için gülümsedim. “Yahu seni unutmuşum! dedi, bizim kız söylemese bırakıp gidecektim. Kalk haydi!”, &quot;Çay parası?” dedim. “Bende bozuk yok, veriver!” demez mi?</p>
<p>— Bu namussuz Cemil değil mi? Ulan alacağın olsun Çingene dö-lü ... Şart olsun burnunu kıracağım ... Şart olsun ...</p>
<p>— Kahvede rehin kalmaktan kurtulduğuma sevindim. Şimdi cebimde kaç para var bilir misiniz? O gün sabahtan akşama kadar bana azap veren, beni rüsva eden, beni insanlıktan kolayca çıkarıp şaşkın bir hayvan haline getiren beş kuruşun on bin misli... Bunu iki ay içinde kazandım. Beni, yokluğu on bin defa haysiyetsiz bir mahluk haline getirecek kadar parayı... Şaşılacak bir şey... Peki diyorum, o zaman bu paralar nerdeydiler, ben nerdeydim?..</p>
<p>— Peki, bu hikâyeyi sen neyin üzerine getirmek için söyledin?</p>
<p>Murat, âdeta tehditkâr bir ifadeyle dikildi. Bir an Ertuğrul Hik- met’in yüzüne baktı. Sonra mağlup olmuş gibi başını eğerek:</p>
<p>— Hiç! dedi, eğlenesiniz diye... Haydi içelim!..</p>
<p>Bu kadar sarhoş olduğu, ve bu kadar da cehdettiği halde, Ankara’ya pezevenklik etmeye gittiğini gene itiraf edememişti.</p>
<p>İnsanları asla affetmeyeceğini zannederek büyük bir ümitsizliğe kapıldı. Halbuki insanları sevmek istiyordu, buna mecbur olduğunu da hissediyordu.</p>
<p>Üçüncü günün sabahında Madam Tamara'ya telefon etti. Buluşup yazıhaneye gittiler, ita emri bankaya dün öğleden sonra gönderilmişti. Çelil Bey, Madam Tamara’yı herkesin gözü önünde kucaklayıp yanaklarından öptü.</p>
<p>— Oh! Şeker kadın! diye kıçına bir de şakadan şamar indirdi.</p>
<p>Sakallı gâvura telefon ettiler. Aynı sükûnetle geldi. Madamla Murat’ı kibarca tebrik etti. Şarkta işlerin böylece yürüdüğüne alışık bir hali vardı. Murat, hesap pusulasını uzattığı zaman yeküne bir baktı. Bir yüz liralık çıkarıp:</p>
<p>— Üst tarafıyla bira içersiniz! dedi.</p>
<p>Çelil Bey, gösterişte aşağı kalmamak için, cüzdanını araştırarak aynı renkte rakamı taşıyan bir kâğıt buldu.</p>
<p>— işte bu da benden evladım! dedi. Elbiseyi de unutmadım. Yarın aklıma getir. Terziye telefon edeyim! Bir de ziyafet vereceğiz... Dehşetli bir ziyafet! Göreceksin ya...</p>
<p>Para yağıyordu. Murat, bazı insanların -mesela o kadar güzel bir kadın olduğu halde... Adalet Hanım’ın-neden pezevenkliğe katlandıklarını anlar gibi olduğunu zannetti. Belli bir şey! Para ediyordu. Orospuluktan daha çok para ediyordu hem de... Dehşetli para ediyordu... Boynuz moynuz şurada duradursun! Haktaala’nın bir hikmeti canım!..</p>
<p>Avukat Çelil Bey’in bilhassa İstanbul Adliyesi’ndeki ahbaplarına bu iş dolayısıyla çektiği mükellef ve muazzam ziyafet uzun zaman unutulmayacak bir itina ile hazırlanmıştı.</p>
<p>Davetliler dikkatle seçildi. Reislerin tekmili çağrıldı. Azalardan, maazallah birisinin bile unutulmamasına gayret olundu. Davetiyelerden başka, bizzat Çelil Bey daire daire dolaşıyor, boş kaldığı zamanlar telefonun başından ayrılmıyordu.</p>
<p>Büfeyi ve yemekleri Abdullah Efendi lokantasına havale etmişti. Koca Abdullah Efendi, Çelil Bey’in telaşına karşılık iki kere yazıhaneye geldi. Her şey bir muharebe planı gibi tekrar tekrar gözden geçirildi. Arada Murat’tan bile gizlenen sürprizler de hazırlanıyordu.</p>
<p>Yalnız kaldıkları zaman patron, kâtibe göz kırparak:</p>
<p>— Gözleri pezevenk görsün yavrum, diyordu, ben bu işe bu yaştan sonra başlamayayım dedim. Bir kere başladıktan sonra en büyüğünün karısına kodoşluk etmezsem namerdim! Sen ne sanıyorsun!</p>
<p>— Estağfurullah!</p>
<p>— Ulan! Estagfurullahı mı kalmış! Bal gibi kodoşluk... Bal gibi... O gece yeni elbiseni giyeceksin! Kodoş Celil’in kâtibi fiyakalı olmalı... İstersen birkaç arkadaş da çağır! Senin karakız da gelsin diyeceğim! Lâkin icap etmeyecek... — Ellerini ovuşturuyordu —: Rezillik canım! Göreceksin ya... Kepazelik... Ötesi yok! Bu sebeple kadın davet etmiyoruz!</p>
<p>Sözün burasında Hayret Bey lafa karışıyor:</p>
<p>— Pek aşırı giderseniz, aksi tesirden korkulur, diyordu...</p>
<p>— Yahu! Ne söylüyorsun? Canımı neden sıkıyorsun... Öyle bir iş yapacağım ki... Ticaret Mahkemesi Reisi “Yarın tüccardan birisini davet et. On bin liraya mahkûm edeyim! Böyle bir ziyafet daha ver!” demezse ben de Kodoş Çelil değilim!</p>
<p>— Rica ederim kardeşim!</p>
<p>— Kodoşa mı bu rica!.. Kodoşa ya! Ne belledin?.. Hem de ne kart kodoş!</p>
<p>Çelil Bey, Fındıklı’yla Dolmabahçe arasında set üzerinde büyük bir konakta oturuyordu. Burası ona babasından kalmıştı. Babası zamanında on beş yirmi halayık, çifte uşak, aşçı ve yamaklarıyla dopdolu olan binada şimdi “Lala” dediği Ahmet Aga ile “Dadı” dediği Canfeza Hanım’dan başka kimse bulunmuyordu.</p>
<p>Ziyafet gecesi davetlilere Abdullah Efendinin meşhur garsonları hizmet edeceklerdi. Evin orta katı tamamıyla davetliler için hazırlanmış, eşyaların yerleri değiştirilmi şti. Bir acenteden ariyet alman üç tane buzdolabı daha şimdiden eve taşınmıştı. Çelil Bey;</p>
<ul style="list-style:none;"><li>
<p>— &#160;“Kuş sütünden maada” lafını istemem! Kuş sütü dahi bulunacak! diyordu.</p></li></ul>
<p>Ziyafet bir perşembe akşamı başlayacak, sabaha kadar devam edecekti. Murat’ı şaşırtan cihet, patronun bütün kuvvetini yemeye içmeye verip, çalgıdan oyundan hiç laf açmayışıydı. Bir aralık bunu hatırlatacak oldu. Çelil Bey:</p>
<ul style="list-style:none;"><li>
<p>— Patladın mı arkadaş, diye mahsustan çıkıştı, hepsini sana söyleyelim de, bize ne kalsın?</p></li></ul>
<p>Mesele velvelelı bir şekil aldığından, saçının teli kadar güzel kadın tanıyan Çelil Bey, bir aralık sitem bombardımanına maruz kaldı. Eski göz ağnlan gerek telefonla, gerek bizzat gelerek “Aşkolsun!” diyorlardı ama, Çelil Bey’in cevabı yamandı:</p>
<p>— Başımla beraber! Lakın bir şartım var. Belki yüze yakın babayiğit gelecek. Bizim evde ben o gece istiklal ilan edeceğim. Hepsi sırayla şey etmeye kalkarlarsa... Bekçi, polis karışmayacak...</p>
<p>— Bu nasıl söz? Ne ahlaksız lakırdı!</p>
<p>— Doğrusu bu! Teşrif ederseniz bilhassa memnun olurum.</p>
<ul style="list-style:none;"><li>
<p>— Allah göstermesin! Ben koca konakta bir oda bize ayırırsınız diye düşünmüştüm.</p></li></ul>
<p>— Ayırması böyle... Bu sizin bildiğiniz ziyafetlerden değil... Bir iddia üzerine yapıyorum...</p>
<ul style="list-style:none;"><li>
<p>— Ben de ciddi bir şey zannettim... Hâlâ uslanmadınız gitti!..</p></li>
<li>
<p>— İşte bu son şekerim! Bundan sonra paso!</p></li></ul>
<p>Denizaşırı yerlerde oturan davetliler için, iki tane tenezzüh motoru peylenmiş, diğerleri için şoförleri içkiye tövbeli üç taksi tutulmuştu. İsteyeni istediği saatte, istediği yere bırakıp gidecekti.</p>
<p>Murat, bazı siparişler dolayısıyla konağa uğradığı halde ziyafet gecesi burasının alacağı şekli henüz anlamış bile değildi. Bilhassa servisi lokanta garsonlannm yapacak olması, akima hep küçük tertip bir meyhane manzarası getiriyordu. Sonra çalgısız, oyunsuz mükellef eğlencenin ne biçim bir şey olacağını kestirmek de zordu.</p>
<p>Lâkin, Murat’ı düşündüren bu noktalara rağmen adliye daireleri daha şimdiden, yani bir hafta evvel çalkanmakta, davetliler, Çelil Bey’in kâtibini memnun etmek için ellerinden geleni esirgememek- teydiler.</p>
<p>Patronun hovardalığı diğer avukat kâtiplerince de malum bulunduğundan, Murat’a, “Felekten bir gece çalacaksın kardeş1.Bize de bir davetiye yok mu?” diyenden geçilmiyordu.</p>
<p>Çelil Bey’in, cabadan yaptırdığı halis İngiliz kuponundan nefti kostüm de hazırdı. Murat, bununla beraber giymek için bal rengi bir ipek gömlek, lacivert bir papyon kravat, podösüetten iskarpinler almıştı. Hasılı herkes perşembe gecesini iple çekiyordu.</p>
<p>Şaziment Hanım iki kere telefon etmiş, ziyafette kadın bulunmadığına dair Murat’a üst üste yemin ettirmiş, nihayet gelecek hafta içinde mutlaka onlara gece yatısına gidip macerayı hikâye etmek vaadini almadan yakasını bırakmamıştı.</p>
<p>Murat, perşembe günü öğleden sonra yazıhaneyi kapatıp konağa gittiği zaman Çelil Bey’i bütün telaşım tüketmiş bir halde, tavuklarıyla meşgul buldu. Sırtında, bu işle meşgul olurken giydiği en eski elbise vardı.</p>
<p>— Gel bakalım kâtip<sup>1</sup> dedi, hele... Aferin gâvura... Terzi canım! Pek şıksın azizim! Pezevenk yamağı olduğuna bin tane şahit ister... Bin tane... Hem de kaşarlanmış yalancı şahit..</p>
<ul style="list-style:none;"><li>
<p>— Rica ederim. Bir vakit kabul etmem... Hem kendi namıma, hem de patronum namına...</p></li>
<li>
<p>— Öyle mi? — Çelil Bey içini çekti —: Bizim kabul etmemiz fayda vermez evladım! El âlem meselesidir. Elin ağzını sen bilir misin? — Kurnaz kumaz göz kırptı — : Bu gece evelallah bütün dünyadan öcümüzü alırım... Hiç merak etme... Onlar Deli Celil’in yüzüne beraber “kodoş!&quot; diyemezler ama, bakalım Deh Çelil ne halt edecek?.. Nasıl benim yem horoz?</p></li>
<li>
<p>— Maşallah!..</p></li></ul>
<p>— Bakıyorum da, gözümün önüne delikanlılığım geliyor. Sen yaşta kız gibi mülazımdım. Selanik’te güzel kızı olanlar beni tekmil tanırlardı. Böyle karnımız, dokuz aylık kan gibi şişmiş değildi ya.. Fidan gibiydim. Tıpkı horoz canım! İyi demez, kötü demez atlardım<sup>1</sup> Zamparalıkta şart: “Her kadının adı birdir-Karanlıkta tadı birdir!&quot; hesabına gideceksin! Şimdi dünya güzellerine üşeniyorum. — içini çekti —: Bir zaman geliyor ki insan yalnız hatıralarla yaşıyor evlat! Yani tersine doğru yaşıyor. Alarötor mu derler, ne karın ağrısıdır, işte öyle... Bir yaş yukarı gidiyorum, sonra geçtiğim yerlerden bitekrar yüzgeci... Say ki Napolyon’un Moskova seferi! Dönüşte bir mağlubiyetin dikâlâsı var... O sebepten, ben seni ayıplıyorum... Bir tek esmer kızla, bir tek sarı kız...</p>
<p>— Rica ederim, bir de san kız çıkarmayın!</p>
<p>— Vay küçük beyim vay! ihtiyarladıkça, göz yakını görmez ama uzağı iyi seçer! Ben Hayret gibi budala mıyım? O aşifte, bizim zavallı Selim Efendi’ye de az sürtünmedi! Lâkin herif odun! O kızla odunlar bile harekete gelir. Bizim Selim Efendi taş kesildi. Nerdeyse arkama saklanacak! San kız yamandır. Hâlâ o dantelalı siyah donlardan mı giyiyor!</p>
<p>— Hayır! Pardon anlayamadım.</p>
<p>— Peki, peki! Değiştirmiş demek! Geçen gün bir paket içinde birtakım çamaşır gördüm de...</p>
<p>Murat kıpkırmızı kesildi. Reçina, yeni çamaşırları oracıkta değiştirmiş, eskilerini eve götürmek üzere bir gazeteye sarıp dolabın içine sokuvermişti.</p>
<p>Çelil Bey, kâtibin telaşını fark etmemiş göründü:</p>
<p>— Eski itoğlu it olduğumuzdan, mübareğin kokusunu ahrız! Sana bir avcı hikâyesi nakledeyim: Bir avcı köpeğini methediyor: “Bir gün yolda yürüyorlar. Hayvan durakladı. Kuyruğunu sallamaya başladı. Bu, av gördüğüne delalet ya... Etrafta avın saklanacağı bir yer, bir çalı, bir kaya yok! Canım sıkıldı. İki amele çağırıp gösterdiği yeri kazdırdım. Bir buçuk metre aşağıda bir tağfur tabaka çıkmasın mı? Üzerinde tavşan resmiyle...” İşte ben o cins kobaylardanım... Kızın hali değişti canım! Üzerine bir incelik geldi. Eskiden, zahir komşuluk vazifemizi yapamadığımızdan, bize âdeta surat asardı. Şimdi merdivende falan rastladıkça, bir pembeleşmek, bir kibarlaşmak... Başını öyle eğiyor ki... İnsanın tutup... Tövbe yarabbi! Gelin sayılır...</p>
<ul style="list-style:none;"><li>
<p>— Akşama hazırlık yapmayacak mısınız?</p></li>
<li>
<p>— Bre kâtip! Daha mı hazırlık yapalım? On beş gündür anamdan emdiğim süt burnumdan geldi.</p></li>
<li>
<p>— Bu kıyafet?</p></li>
<li>
<p>— Bir dakikada değişirim. Rahatsız oluyorum.</p></li>
<li>
<p>— Çalgı için ne düşündünüz?</p></li>
<li>
<p>— Nafile! Benden söz alamazsın! Yaşayan görür! demişler.</p></li>
<li>
<p>— Son dakika bir şey olur... Bir eksiklik diye düşündüm de... İcabında bir ihtiyat düşünelim diyerek... Lakın hanımlar hep darıldılar. Bu gidişle bir ziyafet de onlara çekersiniz sanırım...</p></li></ul>
<p>— Ne dediler?</p>
<p>— Çok... Bir sürü laf... Hele Adalet Hanım kolay affedeceğe benzemiyor. Şaziment Hanım da...</p>
<p>Çelil Bey başını birdenbire kaldırdı:</p>
<p>— Şaziment de mi? Ne çabuk tosunum!</p>
<p>— &#160;&#160;&#160;Hayret Be/in baldızı hanımefendi duymuşlar da... Dün telefon ettiler. Siz</p>
<p>yoktunuz. Söylemeyi unutmuşum!</p>
<p>— &#160;&#160;Şu mesele... Ne buyurdu?</p>
<p>— &#160;&#160;Sahiden kadınlar gelmiyor mu? diye sordular.</p>
<p>— Sakın kadınlar için ileri sürdüğüm şartı haber vermeseydın...</p>
<p>— &#160;&#160;&#160;Hangi şartı?</p>
<p>— &#160;&#160;&#160;Bütün davetli erkekler üstünüzden geçer ha... Yüz kişiden de aşağı değiller,</p>
<p>diyorum. Haberin yok mu?</p>
<p>— Böyle bir sözü ben nasıl söyleyebilirim?</p>
<p>— İsabet, isabet! Bunca yıllık Adalet Hanım göze alamaz ama, Şaziment bu, şartı duyarsa mutlaka gelir... Ne Şazıment’tir o!.. Bilirsin ya...</p>
<p>— Hâşâ... Ben kendilerini...</p>
<p>— &#160;&#160;&#160;&#160;Dur yahu! Hele bak! Ben de kim, kim? diyordum. Aptal Madam Hayganoş</p>
<p>benim de terzımdir. Ne ölçülerimi aldı? Geçen gün tarif ediyordu. Meğer sîzmişsiniz!.. Nasıl Menta likörü?</p>
<ul style="list-style:none;"><li>
<p>— Anlayamadım efendim?</p></li>
<li>
<p>— Zamparalıkta, evet ağzı sıkı olmak şart... Lâkin bizden de sır çıkmaz evladım! Peki, peki! Eve de davet etti mi? Git de kocasını bir gör. Kadına hak verirsin! Mamafih, o hali gördükten sonra bir delikanlının evlendiğini duyarsam, cesaretine “Bravo” derim! Biz tevekkeli mi evlenmiyoruz... Tevekkeli mi? Saat kaç?</p></li>
<li>
<p>— Benim saatim yok efendim!</p></li>
<li>
<p>— Pek ayıp! Saatin olacak. Tabancan olacak. Siz nasıl delikanlılarsınız... Sonra cebinde her zaman en aşağı elli lira bulunacak! Zampara adama şarttır. Bir ellilik yaptır, cüzdanın en derin yerine yerleştir. Bozdurmaya mecbur olursan ilk fırsatta tekrar tamamlayıp bütün para yaptırırsın! Sen Deli Celil’in kâtibisin, cebinde elli lira mutlaka bulunmalı, ben Deli Celil’im, cebimde muhakkak beş yüz lira olacak! Şükrü Kaya’yla Kılıç Ali denilen heriflerde eğer her gün ceplerinde beş bin lira gezdirmiyorlarsa yuf olsun ervahlarına... Şimdi saati ner- den öğreneceğiz?</p></li></ul>
<p>Murat hızlı hızlı eve gidip geri döndü.</p>
<ul style="list-style:none;"><li>
<p>— İki buçuk efendim! dedi.</p></li></ul>
<p>— Beşte ancak gelmeye başlarlar. Ben biraz uyuyacağım... Sen de bir kenara uzan. Kolay değil, bu gece muharebemiz var. Meydan muharebesi...</p>
<p>— Her şey tamam mı?</p>
<p>— Hâlâ o telaş! Bre oğlum! Bu sabaha kadardı o sualin kıymeti! Bitti, tamam! Eksik, fazla bu budur. Zaten on beş günden beri farkına varmadıksa, şimdiden sonra bir şey yapamayız! Gücün yeterse ilk misafirler gelinceye kadar uyu...</p>
<p>Murat taşlıkta dayalı duran şezlonglardan birisini arkadaki bahçeye götürdü. Koyu gölgelerin arasına kurup uzandı ve hemen de uyudu.</p>
<p>Orta kana, her birinin mobilyası ayn stilde üç odayla gayet büyük bir sofa vardı. Oda kapılarının kanatları ziyafet gününe mahsus olarak çıkarıldığı için sofa bir kat daha geniş görünüyor, odalar, ilk bakışta sofayla beraber hissini veriyordu.</p>
<p>Davetliler yavaş yavaş gelmeye başladıktan halde, önada ne sofra, ne de çalgı göremeyen Murat, Çelil Bey’in misafirlere hazırladığı sürprizin ne olabileceğini anlar gibi oldu. Sinilerle, eski usul yemek çıkarılacak, yemek arkasından da bir mevlit okutup zevk etmeye gelen biçareleri birkaç damla gülsuyu, birer külah şekerle savacaktı. Çelil Bey’in, mahşere kadar söyleneceğini ilan ettiği, dillere destan ziyafeti de herhalde böyle bir şey olmalıydı.</p>
<p>Murat, işin bu şekline de razıydı. Hattâ daha da memnundu. Saçlı sakallı, akıllı uslu ihtiyarlann, İstanbul Adliyesi’nın en yüksek basamağına çıkmış adamların ortasında, velev ki kendi yaşıtı kâtipler bile gelecek olsa, uzun müddet kalmak zevkli sayılmazdı.</p>
<p>En yaşlılar, en yüksek makamda oturdukları, daireyi istedikleri zaman terk etmek hakkına malik bulundukları için en evvel geldiler.</p>
<p>Çelil Bey, caketatay giymişti. Teşrifatçılığı bizzat yapıyor, her misafiri taşlıkta karşılayıp, kendince tayin ettiği yere oturtuyordu. Böy- lece reisler, kıdemli azalar bir odaya, genç aza mâlâzımlan, müddeiumumi muavinleri diğer bir odaya alındılar. Asıl adliyeyi çekip çeviren, daha doğrusu bir milyona yakın nüfuslu bir sabık payitahtın adaletini kör-topal asıl tevzi eden emektar başkâtipler, icra memurları, mukayyitler, ihtiyar zabıt kâtipleri, hattâ en hatırlı reislerle çoktan laubali olmuş mübaşirler, hademeler ve genç kâtip efendiler de üçüncü odaya buyur edilmişlerdi.</p>
<p>Murat’ı şaşırtan bir sessizlikle işleyen eski usul bir dolaptan, kahveler döne döne geliyor, bunları ortada başka kimse görünmediği için Murat bizzat dağıtmaya uğraşıyordu. Nihayet kâtiplerden bir iki delikanlı da boş oturmaktan usanmış olacaklar ki ev sahiplerine yardıma girişliler.</p>
<p>Saat yediye doğru merkez kumandanı paşa, kolordu kumandanı paşa, müddeiumumi, polis müdürü, defterdar, İstanbul tapu müdürü, hasılı işi yolunda bir avukatın muhtaç olduğu bütün diğer daire amirleri de gelip, Çelil Bey’in evvelce takdir ettiği odalarda yerlerini aldılar.</p>
<p>Ortalık kararırken Çelil Bey odaları dolaştı:</p>
<ul style="list-style:none;"><li>
<p>— Namaz kılacak dini bütün Müslümanları diye bağırdı, haydi var mı gönüllüsü<sup>1</sup>... Kazaya kalıyor'. Karışmam!</p></li></ul>
<p>Bir kısmı alışkanlıkla davranacak oldular. Bunlardan bir miktarı binamazlar.</p>
<ul style="list-style:none;"><li>
<p>— Dur yahu! Bıktık senin sofuluğundan... Burası neresi? Divanenin evinde kılman namaz kabul mü olur? diye dürttüler.</p></li></ul>
<p>Diğerlerini de Çelil Bey sofrada çevirdi.</p>
<p>— Vay beylerim vay! diye yüzünü buruşturmuştu. Şu kadar insanın içinde sizden açıkgözü yok galiba... Hem de Celil’in ziyafetine gelirsiniz, hem de cennetteki köşklerden vazgeçemezsiniz! Geri... Yallah. Sabahtan ben buz parası vererek soğuttuğum suları pisletemem'</p>
<p>— Tövbe tövbe estağfurullah... Siz söylemiştiniz de...</p>
<p>— Ben sizinle eğlendim hocacığım! Peder merhumdan sonra yeminliyim! Fukaraya ne ettiyse namaz etti. Bizim Dadı ile Lala hep yakındaki mescitte kılarlar. Ağzımdan büyük yemin, büyük küfür çıktı... Parıl parıl olursunuz karışmam!</p>
<p>Sonra:</p>
<p>— Şerbet için! diye bağırdı.</p>
<p>Halbuki su gezdiriyordu.</p>
<p>— Su içen, diye bağırdığı zaman da, testide halis şıra vardı.</p>
<p>Ortalık karardığı halde elektrikler de bir türlü yanmıyordu. Birkaç tezcanlı düğmeleri şıkır şıkır çevirdiler. Herhalde cereyanda bir bozukluk olmalıydı. Alacakaranlık ziyafetin acayipliğini bir dereceye kadar mazur gösteriyordu.</p>
<p>İşte bu sırada, Abdullah Efendi’nin usta garsonları -bunlar smokinli üç delikanlıydılar- ortaya çıktılar. Büyük sofrada masaları birbirlerine ekleyerek (T) şeklinde bir sofra kurdular.</p>
<p>Elektrikler birdenbire yanıp ortalık göz kamaştırıcı bir ışıkla dolunca sofranın şahaneligi göze çarptı. Hakikat burada kuş sütünden başka her şey mevcuttu. Hattâ Çelil Bey’e inanmak lazımsa, mevzubahis sözdeki kuş sütü, rakı manasına geldiği için bilhassa bu mübarek süt diğer bütün nevaleden daha boldu.</p>
<p>Yaş ve rütbe sırasıyla davetliler sofra başına geçtiler.</p>
<p>Çelil Bey:</p>
<p>— Herkes dilediği içkiyi içecek! Başlama işaretini ben vereceğim! diye bağırdı.</p>
<p>Kadehler, iftar sofrası lokmaları gibi hazırlanınca ev sahibi ayağa kalktı:</p>
<p>— Naçiz şahsımın davetini, alçakgönüllülük edip kabul buyurduğunuzdan dolayı minnettarım, diye başladı.</p>
<p>Ve Islamiyetten girişip ümmet-i Muhammed’in gâh ve gâh bir araya toplanmasında, gerek dünya ve gerek ahret için ecr-i azim olduğundan, evvelce ağzının tadını bilmeyen müslimin mescide toplandıklarından lâkin zamanın tebeddülü ile ahkâmın tegayyürü inkâr edilemeyeceği cihetle kupkuru mescid-i mübarekte toplanmaktan hiçbir hayır çıkmayacağını sezen akıldanelerin bu içtimalan ihmal etmek mecburiyetinde kaldıklarından...</p>
<p>— Hasılı, ahir zaman ümmetini cemedebilmek bir emr-i asîr gö- ründügü için işbu sofrayı gereği gibi donattık! Yiyip içmeyene lanet! Anım! — Hâzırun boş bulunup “Amin!” diye inlediler —: Yiyip içene rahmet! Amin! Allahümme sallı ala...</p>
<p>Medreseden yetişme kulampara Hukuk Reisi:</p>
<p>— Nesteizübıllah, bu zındık şirazesini tecavüz eyledi ya, koman<sup>1</sup> diye haykırarak kadehe sarıldı.</p>
<p>— Arkandan dua gelecekti. Günahı bu sakallı münafıkın boynuna!</p>
<p>İlk kadehlerde sesler alçak çıkıyor, herkes yanındakiyle edep dairesinde fısıl fısıl konuşuyordu.</p>
<p>Galiba dördüncü kadehte, kuyruk tarafından bir delikanlı kahkahası yükselip derhal söndü. Lakın bu kadar işaret de büyüyü bozmaya elverdi.</p>
<p>Birisi yerinden kalkıp en büyük reisin yanına gitti. Kulağına bir şeyler söyledi. Onun da:</p>
<p>— Münasip! Pekâlâ dediği işitildi.</p>
<p>Bu kalkıp bir şeyler hazırlayan zat, Ağırceza Mahkemesi başkâtibiydi ki, her toplantıda yengeliği kimselere bırakmamakla meşhurdu.</p>
<p>Fermanı koparınca, kaşlarından itibaren yüzünün bütün çizgileri aşağıya doğru çekilmiş olduğu için denizde gemileri batmış, dünya yıkılmış da altında kalmış kadar kederli görünen esmer bir adamcağıza musallat oldu. Gene fısıltı halinde görüşülüyordu ama etraftakı- ler, bilhassa yabancılar, şişman yengenin bu biçareden ne alıp veremediğini bir türlü anlayamadıklarından sıkıldılar. Adamcağız, delikten uğrayan barsağını yerine yerleştirmeye çalışan bir fıtıklı gibi bir müddet kıvrandı. Bu kıvranma daha da sürecekti, büyük Reis:</p>
<p>— Haydi Ömer Efendi, bekliyoruz! diye muvafakatini bir de alenen beyan etti de adamcağız doğrulup dikildi.</p>
<p>Daha ilk sözünde Murat, gözlerim kırpıştırarak: “Bu da ne?” dedi. Herif, birdenbire Hukuk Reisi oluvermişti:</p>
<p>— Demek geçınemezsiniz... İyi be hanım kızım! Beş sene sonra mı gelir aklına bu ış... Türk müsün yoksa! Anladım. Türk’ün aklı gelirmiş sonradan başına... Sen ne diyorsun oğlum! İstemiyor nah! Sen ister misin? Oldu mu canım şimdicik bu çapraz! Tuu!.. Beyahu! Buna Reis ne halt etsin be yavrum? Geç şuraya otur biraz da sen hükmet! İstemez... Neden istemez! Kızım kanh-canlı görünür. Yoksa aklıma gelen gibi midir haa?</p>
<p>Boşanma davasını böylece orta oyunu haline getiren reis de dahil olduğu halde, herkes kahkahadan kınlıyordu. Rumeli lehçesiyle “sonra” kelimelerini “sura&quot; diye söylemesi, gözlerini devirmesi, keçi sakalını sıvazlaması tıpatıptı. Bir perde arkasında bulunsa, bizzat hukuk reisinin de aklı karışır, “Biz bir yerden konuşuyoruz ya, Allah ha- yıra tebdil eylesin!&quot; diye apışırdı.</p>
<p>Sonra sıra Ticaret Mahkemesi Reisine geldi. Bunun başı daima sallanıyordu.</p>
<p>— Olmadı Arif Bey olmadı beyim... Üç celsedir evrak-ı sübutiye ibraz buyuracaktınız! Bizi meşgul ediyorsunuz... Pek fena, pek!..</p>
<p>Agırceza Reisinin gördüğü dava firaklısıydı. Reis elini kulağının arkasına götürerek bütün vücuduyla uzanıyor, kapalı celsede cereyan eden cebr-i manevi ile ırza geçme davasını aydınlatmaya çalışıyordu:</p>
<p>— Anlayamadık... Ben anladım, diyelim... Yanımdaki hanım kız acemi... O anlayamadı... Yüksek söyle gözüm, yavrum daha yüksek.. Ne dedi buyurdun? Haa!.. Allah, Allah! Bu mu? İyi bak, gözüm-yav- rum! Demek öylece... Peki iki gözümün elifi! Oraya neden gidildiy- di? “Gezmeye mi gidelim?&quot; dedi. Yo?.. Peki, a benim güzel sözlü, güzel gözlü kerimem, şunun gözlerine bir kerecik olsun bakamadın mı? Baksana velfecri okuyor. Gitmesen çok iyiymiş. Keşke gitmeyiversey- din... Haa... Nasıl benim aklım? Baba nasihati... Gitmemeli... Şimdi oraya gittiniz... Dur ben sorayım, sen tane tane cevap ver... Şu önümdeki delikanlıyla: Kâtip! Yavrum-gözüm... Bunlara devlet maaş veriyor ki sen ağzından &quot;hoh!&quot; desen oraya yazacaklar... Şimdi oraya gittiniz! Kaymakdonduran mı dedindi? Haa... Taşdelen... Taşdelen’e gider mi kız kısmı! Cahil yavrum? E? Ne dedi: &quot;Nasıl olsa alacağım!&quot; mı dedi! Herkes de öyle söylüyor. Hemen inanıvermek olur mu? İnan- mamalıydın gözüm-yavrum! Peki sonra?.. &quot;Sonra işte öyle!&quot; mi? Hayır, asla'. Ben anlıyorum, lâkin solumda oturan aza hanım anlayamıyor. &quot;Cahil&quot; diyeceksin. &quot;Bu kadarcık şeyi anlayamıyorsa oraya neden geçmiş kurulmuş!&quot; diyeceksin... Haklısın!.. Lâkin şimdi n’apahm? Başından geçmemiş. Gülme yavrum-gözüm! Ayıp değil ya... Herkes mutlaka Taşdelen’e mi gitmeli? Nerede kaldık? Evet! Ne yaptı? Buyurdun? Arz edemedim mi? Anlayan var, anlamayan var! Dur, orasını birazdan, Allah’ın izn-i keremi ile anlanz! O bulunduğunuz Kaymak donduran... Tuu, Taşdelen mevkiinde sizin dibine oturduğunuz çalılığın civarında başka kul, başka mahluk yok muydu iki gözüm? Çok muydu? İyi... Yazınız... Çokmuş! Peki, seslenemediniz mi? Nutkunuz mu tutuldu. Olmaz olmaz ki. .. Baş sallamak söz değildir. Yazılamaz. Bağırmadınız! Keşke bağırsaydınız... Bağırıp oradakileri başınıza toplasaydınız! Peki! Şimdi bu seni Allah’ın emriyle almaya razı! İstemez misin? Birdenbire kestirip atmak iyi değil... Aslan gibi maşallah... Bir iş de olmuş madem ki... Biraz düşün. Efendim! Pederiniz mi razı gelmiyor? Yavrum-gözüm, pederin razı olup olmadığını Taş- delen’den evvel düşünseydin de, sen de burada boncuk boncuk ter- lemeseydin... Ben de nefes tüketmeseydim... Neden istemiyorsun? Sence bir mahzur yoksa biz pederi belki razı ederiz. Sana yalan mı söyledi? Burası pek mühim! Ne gibi bir yalan! &quot;Zabit’im!&quot; dedi demek, biz de baktık ki gedikli başçavuşmuş! Bu cihet de Taşdelen’e gitmeden, biraları içmeden evvel ariz amik tahkik edilecekti. Yavrum-gözüm! Bak ben de senin pederin yerindeyim! Vallahülazim, Bil- lahülkerim bu meselede zabit ile gedikli başçavuşun hiçbir farkı yoktur. Bahusus, şu gözleri velfecri okuyan besmelesiz, şevkinin hükmünü de gereği gibi icra ettikten sonra... Gel beni dinle ciğerparem... Oğlan mahpushanede yatacağına sizde yatsın... Ben bu işin gerisini karanlık görüyorum. Arası bir miktar uzarsa, soğursa oturan hemcinsiniz iyi bilir. İnanmazsan sor... Gel beni dinle... Düğün iyidir. Bizi de çorbaya çağırırsınız! Durunuz! Sükût etti, bitti. Kanuncası ikrardır. Çağırın şunun pederini. . Mübaşir, oğlum! Sana <span style="font-style:italic;">diyorum!</span></p>
<p>Arkasını galiba sen de duyamayacaksın, ben de... İslam dini aşikâre, merak etmiyorsam namerdim... Çağır pederi... Çağır ki... Yavrum-gözüm...</p>
<p>Ağırceza Reisi:</p>
<ul style="list-style:none;"><li>
<p>— Hay Allah müstahakını versin! diye elini salladı.</p></li></ul>
<p>Sonra sırayla:</p>
<ul style="list-style:none;"><li>
<p>— &quot;Memuriyetimizce...&quot; diyerek kalkıp oturan ve kalkıp oturdukça büyük marifet yapmış gibi kendi kendine böbürlenen müddeiumumi muavinlerinin, &quot;müvekkilim&quot; diye bar bar bağıran avukatların, kaleme bir güzel kadın girince saçlarını sıvazlayan kâtiplerin ve nihayet Cebeci Hamdi Bey’le birkaç eski avukat kâtibinin de taklitlerini yaparak alkışlar arasında yerine oturdu.</p></li></ul>
<p>Yenge Bey sırayı monologlara verdi. Naşit, Kel Hasan’ı; Meddah Aşkî’yi; Hayalî Sürurî’yi aynen canlandırdığı görüldü. Birisi, adliye erkânının yürüyüşlerini, su içmek, ter silmek, diş karıştırmak, evrak tetkik etmek gibi bazı hareketlerini kalkıp gösterdi.</p>
<p>Sonra güzel sesliler türkü söylediler. Bunların içinde piyasa hanendelerine taş çıkartacak kadar usta olanlar vardı.</p>
<p>Yenge Bey’in talebi üzerine bir utla bir keman arandı, ama maalesef bulunamadı. Marifetler bittiği zaman saat da on bire yaklaşmış, kafalar da iyice tütsülenmişti. Çoktan beri içmeyenler mızıkçılık etmeye, birkaçı da gitmeye kalkıştılar. Lâkin Çelil Bey bazısını sevinçle kapıya kadar geçiriyorsa da, diğer bazısını, bilhassa kodamanlardan olanları öldüm Allah bırakmıyordu.</p>
<p>Lâkin servis de tavsamıştı. Ev sahibi bunu fark etmiş gibi:</p>
<p>— Odalara geçsek de biraz serinlesek... dedi.</p>
<p>işte bu &quot;odaya geçmek&quot; hengâmesinde ne olduysa oldu. Ev sahibiyle biraz fısıldaşan Yenge Bey, delikanlı gruplarının arasına karıştı. Karışmasıyla beraber o cephede Murat'ı ürküten bir çözüntü, bir panik başlayıverdi. Davetlileri, istedikleri yerlere götürmek için kapıda aleste bekleyen taksiler, bu grup grup gençleri bir koşu götürüp bir yere bırakıyorlar, tekrar dönüp Yenge Bey’in o zamana kadar nereye gitmeye ikna ettiği bilinmez delikanlılardan birkaç grup daha savuşturuyorlardı.</p>
<p>Murat, bir aralık Çelil Bey’in nazarı dikkatini celbedecek oldu:</p>
<ul style="list-style:none;"><li>
<p>— Farkındayım! Cevabını alınca büsbütün şaştı.</p></li></ul>
<p>Nihayet ev sahibinin sahiden göndermek istemediklerinden başkaları gitmişlerdi ki, garsonlar masaların yerlerini değiştirip yeni bir sofra kurdular. Bu sefer, davetli azaldığı için, masalar pencerenin önünde hilal biçimi sıralanmışlardı. Bütün takımlar, mezeler, hattâ içkiler tazelendi. Artık rakı faslı bitmiş, hafif şaraplar, likörler, buzlu biralar meydana çıkmıştı. Bol meyve, çerez vardı. Bir yenilik olarak sofraya dört demet çiçek getirilmişti.</p>
<p>Bir, iki şair güzel şiirler okudular. Bazı zeki fıkralar tekrarlandı. Gülünç maceralar anlatıldı.</p>
<p>Misafirler lam gülmekten yorulup ikinci mahmurluğa kendilerini kaptıracakları sırada, garsonlardan birisi Çelil Bey’in kulağına bir şeyler fısıldadı.</p>
<p>Çelil Bey:</p>
<p>— Yok canım! Ne saadet! Müjde beyler! Müjdemi isterim! diye ayağa kalktı. Merdivene doğru sahiden seğirtti.</p>
<p>— &#160;Nedir?</p>
<p>— &#160;&#160;N’oluyor?</p>
<p>— &#160;Aldırmayın domuzluğu tuttu!., demeğe vakit kalmadan, merdivende</p>
<p>omuzlarında beyaz kürkü, elinde devekuşu tüyünden büyük yelpazesiyle şahane bir kadın göründü.</p>
<p>Murat, kadını görür görmez:</p>
<p>— A, Madam Tamara! diye âdeta inledi.</p>
<p>Kadın, merdiven başında bir an durdu. Derin bir reveransla melaike görmüş gibi apışan sarhoş misafirleri selamladı. Nefis Fransızcasıyla:</p>
<p>— Evimize hoşgeldiniz beyefendiler! dedi.</p>
<p>Çelil Bey, elini tuttu.</p>
<p>— İşte efendiler, dedi, size evimin bu geceki sahibini takdim ediyorum. Artık sizi eğlendirmek kendisine düşer! — Kadına döndü —: işte dünyada mevcut dostlarımın hepsi! dedi ve — tekrar davetlilere dönerek —: Madam Tamara, diye ilave etti.</p>
<p>Evvela tek tük, sonra pencere camlannı zıngırdatacak kadar umumi bir alkış koptu.</p>
<p>Madam Tamara, tekrar eğildi. Dogrulduğu zaman Çelil Bey omzundaki beyaz kürkü aldı.</p>
<p>Kadın, etekleri yere sürünen koyu mavi ipekten bir elbise giymişti. Bu harikulade mevzun maviliğin üzerinde yer yer irili ufaklı yıldızlar vardı. Böylece kuvvetli elektrik ışığı altında semavi bir mahluku değil, bizzat semayı temsil ediyor gibiydi.</p>
<p>Çelil Bey:</p>
<p>— Orta yere bir iskemle Murat! diye bağırdı.</p>
<p>Murat, bir paşayla bir reisin arasına patronun işaret ettiği kenarları yaldızlı ve diğer sandalyelerden biraz yüksekçe koltuğu koşturdu.</p>
<p>Madam Tamara, buna oturmadan evvel Murat’a:</p>
<p>— Mersi, dedi ve çenesini okşadı.</p>
<p>Manzara birdenbire değişmiş, biraz evvel canı sıkılmak üzere olan sarhoş erkek kalabalığına bir ruh gelmişti.</p>
<p>Madam Tamara uzun bir tebessümle, gözlerini miyopmuş gibi kısarak, hilal şeklinde oturanlara ayn ayn gülümsedi. Sonra şahane bir edayla:</p>
<p>— Nerde servis? dedi, hani neden içilmiyor?</p>
<p>Ve saat on bir buçuğa geliyordu ki, bundan sonra içilmeye başlandı efendim!..</p>
<p>Kırçıl saçlarım alabros kestirmiş olan büyük rütbeli paşa, boğazını sıkan kapalı yakası içinde domates gibi kızarıp, patlıcan gibi morararak galiba Kardinal Rişliyö’nün kullanmış olduğu eski Fransızca- sıyla bülbül kesilmişti. Sol yanındaki reis beye gelince, neredeyse kadını gözleriyle yiyecekti. Ötekiler de, en hafifi “Güzele bakmak sevaptır!” emr-i peygamberanesiyle -bunu medreseden yetişme hukuk reisi böyle söylüyordu- temaşaya giriştiler.</p>
<p>Murat, ilk şaşkınlık içinde “Kadın kendiliğinden mi geldi?&quot; diye düşünüyordu ki, Çelil Bey’le bakıştılar. Avukat, “Nasıl?&quot; manasına başını sallayınca Murat, sürprizin bu suretle başlamış olduğunu anladı.</p>
<p>Akşamdan beri gayet az içmiş, işin neticesini bekleyerek ev sahibi olduğunu hiç unutmamıştı. Şimdi kendisini, ağzına bir yudum içki koymamış kadar rahat hissediyor, Madam Tamara’nın harika güzelliği karşısında mest olmak için aynca bir şey içmek ihtiyacını duymuyordu.</p>
<p>Artık her şeyin, bir muayyen talimat dairesinde cereyan ettiğini anlamak kabildi.</p>
<p>İçkinin her çeşidine şayan-ı hayret derecede dayanıklı olan Madam Tamara, kadehleri durmadan deviriyor, misafirleri de öyle hareket etmeye mecbur ediyordu. O kadar ki, zaten akşamdan beri içmekte olan ve hemen hepsi çoktan beri bu kadar uzun zaman işret meclisine iştirak etmemiş bulunan beyler, sapıtmaya başladılar. İlk alamet paşa hazretlerinden noktasız, virgülsüz tam bir sayfa tutan özür dilemesi sonunda yakasını açması suretiyle belirdi.</p>
<p>Sonra kadının Türkçe bilmediğine iyice emin olanlar:</p>
<p>— Mirim bu ne bu?</p>
<p>— Meryem anamız desem... Fotoğrafisini gördüm, sıska bir biçare... değil...</p>
<p>— Bilemedin mi? Abıhayat!</p>
<p>— Hay Allah müstahakını versin Çelil!</p>
<p>— Bununla hembezm olan bir dahi, fena bulmaz erenler!</p>
<p>— Bu Çelil domuzu şayet bunun visaline erdiyse... Bitti...</p>
<p>— Ne diyor<sup>7</sup> Şu anda ne ferman etti? Bre eyvah! Frenkçe öğrenmeliymiş. Nasıl etsek, neresinden başlasak!</p>
<p>— Aşk babından kardeşim... Sevmek babından...</p>
<p>Madam Tamara, paşa hazretlerinin Fransızcasına rağmen, sofranın en ucundakilerle bile meşgul oluyor, kendisini yarı baygın, gözler kaymış, ağız çarpık seyre dalanları bir tebessümle gökyüzünden dünya üzerine indirip kahedini işveyle kaldırarak içmeye teşvik ediyordu.</p>
<p>Pusu öyle güzel tertip edilmişti ki, ekserisi güzel ve körpe kadına yabancı olmayan misafirler, Çelil Bey’in uçan zamparalığını düşünerek ziyafeti hurilerle dolu bulacaklarını umarken dağılma zamanına kadar tamamıyla kadınsız kalınca âdeta inkisar-ı hayale uğramışlar, bu hayal kırıklığı sanki aylarca kadınsız kalmışlar gibi onlan susatmıştı. Bütün bu karmakarışık halet-i ruhiye de olmasa, içkiden sonra mahmurluk içindeyken görünen bu hakikaten güzel, tek kadın gene aynı tesiri yapardı.</p>
<p>Murat, böyle şeyler düşünüp dalmıştı ki, merdivende bu sefer büyük bir gürültü koptu. Herkes “Ne var?” diye o tarafa döndü. İlk görünen baş:</p>
<p>— Ooo! diye bir sevinç feryadı koparttı.</p>
<p>Sonra diğerlerini daha büyük hayret ve şevk karşıladı. Salona bir anda kadınlı erkekli 20-25 kişi dolmuştu. Erkeklerin hepsinin ellerinde saz kutulan vardı. Bunlar, Beyoğlu’nun en büyük saz salonunda o geceki vazifelerini bitirdikten sonra ziyafet için tutulmuş heyetti.</p>
<p>Garsonlar, hilal şeklindeki sofranın bir ucunu derhal biraz uzattılar. Takım yerini aldı.</p>
<p>içlerinde beş tane şarkıcı hanım vardı ki aylardan beri Istanbul’da cana can katıyorlardı. Erkek hanendelerle sazendeler de emsallerinin en namdanydılar.</p>
<p>— Hay sen çok yaşa deli!</p>
<p>— Kim demiş deli diye!.. Dâhi-yi âzam budur!.. Neymiş o tabut... Mâbût lakırdısını geveleyen tek gözlüklü züppe!</p>
<p>— iyi bildin budur! Safa geldiniz evlatlar!</p>
<p>Madam Tamara’ya bu suretle ikinci takviye de gelmiş oldu, ilk şarkıda, misafirlerin şekeri olan da, tansiyonu olan da, üresi, daha bilmem nesi olan da ölçüyü pusulayı kaybetmişti.</p>
<p>— Yaşa!</p>
<p>— &#160;&#160;Nur ol!</p>
<p>Hattâ arada sırada hangisindense bir de:</p>
<p>— &#160;&#160;Heyhat! narası ortalığa velvele vermeye başladı.</p>
<p>Heyet, fasıldan fasıla geçiyor, ağır aksata “ah” çeken misafirler curcunada yerlerinden kalkmamakla beraber âdeta şıkır şıkır oynuyorlardı.</p>
<p>Felakete en yakın oturduğundan olmalı, paşa hazretlerinin gözlerini kan bürümüştü. Berideki hukukçu, ne de olsa daha ince zekâsıyla gözlere kan doldurmaktansa madamın kolunu arada sırada pûs etmenin daha akıl kân olduğunu sezmişti.</p>
<p>Manzara, şarkıcı kızları fıkır fıkır güldürecek hale geliyordu. Bunlardan bir tanesi etli, canlı bir sanşın taze, ihtiyarlar arasında edeple oturan Murat’ı çoktan gözüne kestirmiş, usta bakışlarıyla “Nedir bu rezalet?” demeye bile getirmişti.</p>
<p>Her cins içki su gibi akıyor, saz cana can katıyordu.</p>
<p>Bu hengâme ne kadar sürdü? Kalubeladan beri burada böylece oturuluyor ve bu gece sabah olmamakta inat ediyor gibi bir şeyler düşünülmeye, düşünmek değil sezerek sevinilmeye başlanmıştı ki, garsonlardan birisi Çelil Bey’in kulağına bir şeyler fısıldadı. O da ona cevap verdi. Garson aldığı cevabı, saz heyetinin ak saçh seremoniye hacet görmeden herif defini koltuklayıp:</p>
<p>— Bize müsaade! diye ayağa kalktı.</p>
<p>Tamamıyla erimiş zannedilen davetliler, bu inanılmaz oyunbozanlığı müşterek ve canhıraş bir feryatla protesto etmeye giriştiler. Lâkin Çelil Bey’in kendinden emin sesi:</p>
<p>— Rica ederim arkadaşlar, dedi, yorgundurlar, istirham ediyorlar. Meclisimiz eglencesiz kalacak değildir. Söz veriyorum!</p>
<p>— Bre yaşa! İster misiniz Denizkızı’nı getirsin!</p>
<p>— Getirir getirir... Adı üzerinde Deli Çelil!</p>
<p>— Dünyada bir akıllı herif var. Ona da deli deyip halt etmişler...</p>
<p>Çalgıcılardan hiçbir iz bırakılmak istenmiyor gibi masalan derhal yok edildi. Yerlerine dalgınlıkla ve tesadüfen imiş gibi birkaç ipek yastık düşürüldü.</p>
<p>Aşağıda azimet gürültüsü yeni kesilmişti ki, merdivende eskisi kadar olmamakla beraber gene kalabalıkça bir ayak sesi peydahlandı.</p>
<p>Üç tane nemrut suratlı kara herif göründü. Bunların başlannda kasketler vardı.</p>
<p>— N’oluyor?</p>
<p>— Haydut mu bastı? demeye vakit kalmadan, meydana kırmızı ipek şalvannı savurarak bir afet çıktı. Lacivert yeleğinin altında, sarı ipek gömleğinden memeleri nerdeyse dışarı uğrayacaktı. Ayağında en son moda yılan derisinden uzun ökçeli iskarpinler giymiş, başına en pahalısından bir eşarp sarmıştı. Madam Tamara ile müsabakaya çıkmış gibi esmerdi. Yanağında iki ben görünüyor, kaim dudakları karanfil gibi can yakıyordu.</p>
<p>Terbiyeli bir eski zaman temennasıyla meclisi selamladı.</p>
<p>Çingene takımı, minderleri görünce yerini tammış olacak ki, ka- raoğlanlar hemen oraya bağdaş kurdular.</p>
<p>Kadın ancak, usta bir sinema artistinde görülebilecek bir tabiilikle omzunu duvara dayayıp ayakta kalmıştı.</p>
<p>İlk sözü Madam Tamara söyledi:</p>
<p>— Ne güzel kadın<sup>1</sup></p>
<p>Paşa hazretleri bir anda iki şak olmaktan başka çare kalmamış gibi inledi:</p>
<p>— &#160;&#160;Çok güzel<sup>1</sup></p>
<p>İhtiyar reis, çenesini titreterek:</p>
<p>— &#160;&#160;Safa geldiniz evlatlar! diyebilmişti.</p>
<p>Garsonlar, bağdaş kuranların önüne bir kalaylı bakır tepsi içinde içki koşturdular.</p>
<p>Madam Tamara, ev sahibeligini hatırlamış olmalı ki, tatlı bir sesle:</p>
<p>— &#160;&#160;Murat Bey! dedi.</p>
<p>— &#160;Buyrun madam!</p>
<p>— Neden kavalyelik vazifenizi yapmıyorsunuz? Madama içki ver- senize...</p>
<p>— Emredersiniz!.. — Kendi kadehini doldurdu. Çingene kızma hayran hayran bakarak sordu —: Rakı değil mi?</p>
<p>— Siz bilirsiniz... — Kadehi bir yudumda bitirdi. Dişlerini göstererek vahşice gülüp uzattı —: Tatlıymış. Bir daha verin!</p>
<p>Madam Tamara, merak edip ne dediğini sordu. Cevabı öğrenince, masadan bir kırmızı gül alıp hovarda bir hareketle kadına fırlattı:</p>
<ul style="list-style:none;"><li>
<p>— Tebrik ederim, diye Fransızca söyledi, ağzınızın tadını biliyorsunuz!</p></li></ul>
<p>Murat, ikinci kadehi verirken bunu da tercüme etti. Çingene kızı alt dudağını ısırarak başını iki kere salladı. Murat’ın göğsüne vurmuşlar gibi, nefesi kesiliverdi.</p>
<p>Çalgı keman, klarnet ve dümbelekten ibaretti. Öylesine sarhoştular ki, yirmi kişilik fasıl heyeti ile bu fukara takım arasında en küçük bir fark görecek halde bulunmuyorlardı.</p>
<p>Kadın, kuşağının arasından zilleri çıkardı. Parmaklarına yavaş yavaş nazla taktı. Murat, bu işi tamamıyla bitirmesini bekliyordu. Elleri artık meşgul hale gelince, gözleriyle kadehini gösterdi.</p>
<p>Çingene kızı:</p>
<ul style="list-style:none;"><li>
<p>— Peki, üç olsun delikanlı! diye gülümsedi.</p></li></ul>
<p>Murat, bu sefer kadehi uzatmadı. Kendi eliyle ağzına verdi. Kız, bunu öyle alışık, fakat öyle hususi bir tavırla içti ki, bitirdiği zaman ağzından öpülmesin! islediğini anlamamak imkânsızdı. Murat, dişlerini sıkıp gözlerini hafifçe kapatarak kendisini zapt etti.</p>
<p>Madam Tamara:</p>
<ul style="list-style:none;"><li>
<p>— Yazık! diye bağırdı.</p></li></ul>
<p>Murat kıpkırmızı:</p>
<p>— &#160;&#160;Meze ister misiniz? diye sordu.</p>
<p>Çingene kızı gayet sakin:</p>
<p>— &#160;&#160;Geçti! dedi.</p>
<p>Şimdi, kalabalıkla zerre kadar alakası olmayan mini mini, belli belirsiz hareketlerle duruşunu bozmaksızın zil vuruyordu.</p>
<p>Koca salon mu küçülmüştü yoksa ziller, nazlı, şehevi seslerini kaybetmeden elli misli mi büyümüşlerdi; şimdi yalnız bunların sesi duyuluyor, bu sesle arzulu bir kadın vücudu kıvrım kıvrım kıvranıyordu.</p>
<p>Nihayet, birik! adımla ortaya çıktı.</p>
<p>Murat, çiftetelli denen oyunun neden asırlardan beri memleketin biricik raksı halinde yaşadığını o gece, o Çingene kızını seyrederken anladı. Bu oyunun bazı mesire yerlerinde gene Çingene kızlan tarafından oynanılan zevzeklikle hiçbir alakası yoktu. Bu oyun, haremlerinde cins cins kadın kalabalığı bulunduran Osmanlı erkeklerinin, tokluktan gelen incelmiş şehvet hislerinin yüz binlercesmden süzülmüş hülasasıydı. İnsan seyrederken, hiçbir kadının bu anlatılan şeyi hiçbir erkeğe, hiçbir zevk anında veremeyeceğine üzülerek inanıyor, tatmin edilmez bir mahrumiyetin kederini de beraber duyuyordu.</p>
<p>Murat, dalmıştı ki, ortada bir felaket halinde dönen mahlukun kendisine yaklaştığını, birdenbire dönerek dizleri üzerine çöktüğünü gördü. Çingene kızı tersine çevrilmiş bir resim haline gelmişti. Murat onu bilir çıkarmaya uğraşırken Madam Tamara:</p>
<p>— Eşarbı alınız! diye seslendi.</p>
<p>Murat titreyen elleriyle gerdandaki gevşek düğümü acemi acemi çözdü. Simsiyah saçlar akıl almaz bir şekilde canlanıverdiler. Murat, kadının çıplak memesini tutuyormuş gibi elindeki eşarbı merhametsizce sıktı.</p>
<p>Misafirler, artık tamamıyla coşmuşlardı. İhtiyar gırtlaklardan pürüzlü naralar, ateş almış avuçlardan tempo şakırtıları duyuluyordu.</p>
<p>Kadın tekrar ayağa kalktığı zaman, beklenmeyen bir başka hadise vuku buldu. Bir yerden ortaya, fesini sag kaşına efece yıkmış, beline alev renkli ipek bir futa dolamış başka bir oyuncu daha çıktı. Bunun da zilleri vardı. Neden sonra ve hepsi birden avukat Deli Çelil Bey’i tanıdılar.</p>
<p>Yaşlı adam sanki birden gençleşmiş, otuz yaşında olgun bir delikanlı haline gelmişti. Kabadayı bir tavırla duruyor, durduğu yerde zilleri vuruyordu. Kadın evvela, pek ehemmiyet vermedi. Sonra zil sesleri ne dediyse dedi ki„ kaşlarından birisini kaldırarak evvela hayretle, sonra da takdirle baktı.</p>
<p>Murat, gittikçe hızlanıp manalaşan bu çifte oyunu da görmemiş olsaydı, yalnız kadının oyunuyla raksın gene de tam manasıyla anlaşılmamış olacağını sezdi.</p>
<p>Çelil Bey, sevmeyi hak bilen, bu hususta hiçbir kayıt tanımayan uçan İstanbul delikanlısı kesilmişti. Topuk vurmaları, omuz oynatmaları, süratle dönüp durulmalarıyla dehşetti.</p>
<p>— Çelil var ol!</p>
<p>— Tevekkelin... Namussuz!</p>
<p>— Hay Allah müstahakım versin! Kadını gözümüzün önünde...</p>
<p>Oyun gittikçe hızlanıyordu. Murat, nihayet bir yerde bir şeye çarpıp parçalanması icap edecek diye düşünürken, sahiden bir hal oldu. Kadın razı olmuş gibi sindi. Murat’ın önce hiçbir mana veremediği munis hareketlerle cepkenini çıkardı. Ve gene sırasında zilleri vurduğu halde artık maddi varlık olmaktan çıkıp gecenin son ve sahiden müthiş numarasına başladı. Cepkeninden sonra sarı gömleğini atmış, belinden yukarısı sütyenle kalmıştı. Seyirciler nefeslerim keserek seyrediyorlardı. Yalnız Çelil Bey oyunun icabı olarak asi hareketlerle daha başka şeyler emretmekteydi.</p>
<p>Kadın sütyeni de sıyırarak göğüslerini serbest bırakınca, misafirler bir ağızdan:</p>
<p>— Hm! diye içlerini çektiler ve sanki sonuna kadar artık bir daha bu nefesi ciğerlerinden boşaltmadılar.</p>
<p>Çingene kızı bir müddet erkeğe yalvardı. Sonra mukavemeti kesilmiş gibi şalvarım çıkardı. Murat, olacağı hissederek kaçamak bir bakışla Madam Tamara’ya baktı. Güzel ağzı hafifçe aralık, sanki erkekmiş gibi seyrediyordu. Manzara zaten hayvanları bile hırslandıracak kadar tek manalıydı. Şalvardan sonra, paçaları dantelli küçücük bir ki- lot kalmıştı. Kız, oyun arkadaşına tekrar yalvardı. Tekrar aynı insafsız cevabı aldı. Nihayet kilotunu da bırakıp hafifçe terlemiş çıplaklığıyla...</p>
<p>Çelil Bey, birdenbire zilleri susturdu.</p>
<p>Koşup kadını tuttu. Umulmaz bir kuvvetle kollarına aldı. Davetlilere meydan okuyor gibi bir an öylece baktı. Oyun esnasında kıyametleri koparan saz da birdenbire susmuş, salonu korkunç bir sükût doldurmuştu.</p>
<p>Çelil Bey.</p>
<p>— Paydos! diye bağırdı. Haydi şimdi def olun pezevenkler!</p>
<p>Kadım taşıyarak merdivene doğru yürüdü.</p>
<p>Murat’ın bu harikulade manzaradan en son gördüğü, ipek çorapları içinde gergin ve şeffaf bir bacak oldu.</p>
<p>En küçük ampul müstesna, elektrikler birdenbire söndürüldü.</p>
<p>Sahiden paydos!</p>
<p>*</p>
<p>En son misafiri otomobile bindirip def edebilmek için Murat'la Madam Tamara bir saat uğraştılar.</p>
<p>En büyük vakti, her birinin madamla ayn ayn vedalaşmak istemesinde, bu vedanın da sözbirligi etmişler gibi belki beş dakika kadının kolunu yalamak tecellisinde sarf etmişlerdi.</p>
<p>Herkes gidince Madam Tamara:</p>
<ul style="list-style:none;"><li>
<p>— Kolumu sabunla yıkamadan mantomu giyemem! diye yorgun ve usanmış güldü ve sonra gayet ciddi bir sesle; biz Şarklılar ne tuhafız dedi. Bütün bu gürültü değer miydi?</p></li></ul>
<p>Demek Çelil Bey’in maksadından onun da haberi vardı. Murat cevap olarak patronunun son sözünü tercüme etti.</p>
<p>Kadın:</p>
<ul style="list-style:none;"><li>
<p>— Biliyorum, dedi, işte asıl bu değer mi?</p></li></ul>
<p>Ellerini yıkadı. Bir aynada saçlarını biraz düzeltti.</p>
<p>— Haydi mantomu bulalım! dedi.</p>
<p>Murat önde olduğu halde alt kattaki odalardan birisine giriyorlardı ki, delikanlı:</p>
<p>— &#160;&#160;Durunuz! diye Madam Tamara’yı önledi.</p>
<p>— &#160;&#160;Ne var?</p>
<p>Bir sedirde Çelil Bey’le çıplak Çingene kızı baygın yatıyorlardı. Yerde iki boş rakı şişesi vardı. Madam Tamara, Murat’ın omzundan baktı:</p>
<p>— Ne tablo! diye hafif bir ıslık öttürdü.</p>
<p>Murat, elme geçirdiği yag lekeleriyle dolu bir sofra örtüsünü uyuyanların üstüne örttü.</p>
<p>Madam’ın kürkünü, diğer odada bir iskemlenin üzerine atılmış buldular.</p>
<p>Murat bunu omuzlarına koyduktan sonra:</p>
<p>— Tamam mı? diye sordu.</p>
<p>— Tamam! Çantasız gelmiştim. Siz?</p>
<p>— Ben de gideceğim!</p>
<p>— Nerede oturuyorsunuz?</p>
<p>— İstanbul tarafında... Fatih var... Bilir misiniz?</p>
<p>— Bilmem! Sizi otomobilimle götüreyim! Haberiniz var mı? Bir otomobil aldım.</p>
<p>— Sahi mi? Tebrik ederim!</p>
<p>— Lazımdı. Hem de takside çalışacak. Böyle hususi plakayla çalışınca daha iyi kazanıyor. Haydi!</p>
<p>— Rahatsız etmeyeyim!</p>
<p>— Haydi canım! Bu bir zevk! İlk defa araba alanlar ahbaplarım böyle minnet altında bırakmadan yapamıyorlar.</p>
<p>Avluda zaten bir tane otomobil kalmıştı, ihtiyarca bir şoför, ağır bir hareketle kapıyı açtı ve Murat’a alakayla baktı.</p>
<p>Madam Tamara Rusça konuştu.</p>
<p>Murat, oturduktan sonra:</p>
<p>— Hemşeriniz mi? dedi.</p>
<p>— Evet! Sizi tanıştırayım: Petro... Eski bir Kazak binbaşısı. — Şoför homurdandı —: Ben ona Hatman diyorum. Bu da benim arkadaşım... İyi arkadaşım Murat Bey... İsmini olsun şimdiden seversiniz Hatman!</p>
<p>Tramvay caddesine çıktıkları zaman ortalık iyiden iyiye ağarmıştı.</p>
<p>Hatman arabayı içinde hasta varmış gibi yavaş yavaş sürüyordu.</p>
<p>Köprüyü vapurlara geçit vermek için yeni açılmış buldular. Beklemek lazım geldi.</p>
<p>Tamara yan gözle Murat’a baktı:</p>
<p>— Bu gece pek şıktınız arkadaş, dedi, yalnız pek de korkaktınız!</p>
<p>Murat neyi söylemek istediğini bir an düşündü. Sonra hakiki bir teessüfle:</p>
<p>— Evet! Sizden korktum! dedi.</p>
<ul style="list-style:none;"><li>
<p>— Hâlâ mı bu korku?</p></li>
<li>
<p>— Her zaman galiba... Çok kötü...</p></li></ul>
<p>Madam Tamara gayet tabii bir sesle:</p>
<ul style="list-style:none;"><li>
<p>— Bu Çingeneler her memlekette böyle ateş gibi insanlar, dedi, Puşkin bunları ne güzel anlatır... — İçini çekti —: Bir yorgunum ki... diye küçük bir çocuk gibi şikâyet etti. Halbuki yorulacak bir şey de yok... Bilmem ki...</p></li></ul>
<p>Murat, ona merhametle baktı.</p>
<ul style="list-style:none;"><li>
<p>— Şöyle bana yaslanın, diye çekinerek teklif etti... Biraz uyumayı deneyiniz!..</p></li></ul>
<p>Kadın hiç tereddüt etmeden delikanlıya sokuldu. Ancak bir kedi yavrusunda görülecek cici kımıldanışlarla kendisini yaslandığı vücuda uydurdu. Murat, neden sonra kolunu aradan kurtarıp omzuna atmayı akıl etti.</p>
<p>San saçları güneş ışığı gibi -güneş ışığı gibi değil, bir başka ışık gibi- yüreğini kamaştırıyordu. Vücudunun neşrettiği kokunun içlerinden çıktıkları sarhoş kalabalığı ile hiçbir münasebeti yoktu. Tamara, nereden olursa olsun, tertemiz çıkan cinsi ender kadınlardandı.</p>
<p>Sayıklar gibi:</p>
<ul style="list-style:none;"><li>
<p>— &#160;&#160;&#160;işte öyle iyi! dedi, ne iyi...</p></li></ul>
<p>Murat saadetle yutkundu. Hiç münasebeti olmadığı halde, belki de mutlaka bir şey söylemek lüzumunu duyarak:</p>
<p>— &#160;&#160;Bir şey içseydiniz! dedi.</p>
<p>— &#160;&#160;Ne var ki?</p>
<p>— &#160;&#160;Burada salep satarlar. Salep bilir misiniz?</p>
<p>— Bilirim. Severim de... — Başım çevirip aşağıdan yukarıya baktı —: Salep içtikten sonra gene uyurum olur mu?</p>
<p>— Gene mi? Uyumadınız ki...</p>
<p>— Ne budalasın! Kadınları hiç yalancı çıkarmamayı öğren... Ner- de salep?</p>
<p>— Pişman oldum. Bakalım bardakları temiz mi?</p>
<p>— &#160;&#160;&#160;&#160;Saçmalıyorsun Murat arkadaş... — Bir kere daha &quot;Tavariş&quot; demişti. Şoför</p>
<p>bir kere daha homurdandı —: Ben sana bir zamanlar otuz lira aylıkla bir kolacıda çalıştığımı söylemiştim. Kolacı demek, çamaşırcı demektir. Salep isterim</p>
<p>İçlerinde birkaç tane de genç kız bulunan amele kalabalığı da köprünün açılmasını bekliyordu. Murat, hiçbir iş kanunu, hiçbir merhamet tarafından himaye edilmedikleri için hesapsız uzunlukta çalışan bu her zaman yorgun ve gittikçe daha yorgun kalabalığa ilk defa çekinerek baktı. Şu anda, onlara kimbilir nasıl görünüyordu. Kendisi de işsizlikten komisyoncu arkadaşıyla bazan gemilerde sabahlamaktan dönerken böyle otomobillere rastlamıştı.</p>
<p>Basamakta durup:</p>
<p>— Ben de işten geliyorum kardeşler! diyebilse.</p>
<p>Kapıyı hışımla açıp dışarı çıktı. Elleri belinde salepçiyi aradı. Karşı kaldırımda bulunca kalın sesiyle:</p>
<p>— Hey, salepçi! diye bağırdı.</p>
<p>Üç bardak salep istedi. Erkekler Tamara'nın güzelliği ile pek alakadar olmadılar. Kızlar bilakis Murat’a bakacaklarına onun, daha ziyade kıyafetini süzüyorlardı.</p>
<p>Sıcak salep, yorgunluklarını azaltacağına artırmıştı. Murat tekrar yerine oturdu.</p>
<p>— Haydi uykuya? diye rica etti.</p>
<p>— Peki, sana bir şey söyleyeyim mi?</p>
<p>— Söyle.</p>
<p>— Bu kalabalığa acırsın sanının!</p>
<p>— Ben de o kalabalıktan birisiyim! Acırım.</p>
<p>— Beni memleketten bunlar kovdular... Ama gene de onlara hiç kızmıyorum. Ben, bazan ne düşünürüm bilir misin? Orada olsaydım derim... Bir Kolhoz'da amele olsaydım... Ayağımda yırtık çizmeler... Ama, üzerimde baba Rusya'mın gedik yüzü...</p>
<p>Sırtımda onun toprağı... Onun toprağı bana erkekmiş gibi geliyor. Hani sevilen bir erkek... Ona sıkıca dayanırsın.. Bizde, küçük derecikler bile başka yerlerin büyük nehirlerinden büyüktür. Yahut biz öyle zannederiz... Bizim memleket devlerin memleketi... İnsan orada kendisini dev gibi hisseder... Anladın mı?</p>
<ul style="list-style:none;"><li>
<p>— Anladım. Evet! Bir hikâye okumuştum. Gorki’den... Bir Yahudi çocuğunu anlatıyordu. Cambazmış, trapezden düşmüş. Babası da beraber düşmüş de ölmüş mü, yoksa hastanede miymiş? Çocuk evdekiler! geçindirmek için yaralarına rağmen marifet gösterir, para toplar. Hikâye bu kadarcık... Ancak Gorki, bu kadar küçük bir şeyden bir unutulmaz hikâye çıkarabilir. Sonra diyor ki, şimdi büyük yaralar halinde kanayan vatanıma baktıkça bu cesaretli Yahudi çocuğunu hatırlarım... Af edersiniz madam... Ben hayvanın birisiyim... Afe- dersiniz...</p></li></ul>
<p>— &#160;&#160;Hayır! Sonra!..</p>
<p>— &#160;&#160;Bu kadar, nasıl da düşünmedim...</p>
<p>— Öyle ferahladım ki... Ben size teşekkür ederim. Çoktan beri böyle ağlamamıştım... Birçok başka türlü ağladım ama... Gorki’yi biz de severiz değil mi Hatman!</p>
<p>— &#160;&#160;Evet!</p>
<p>— &#160;&#160;Biz galiba giderek Bolşevikliği de seveceğiz?</p>
<p>— &#160;&#160;Hayır!</p>
<p>— &#160;&#160;Peki, peki! Gorki’den, başka hikâyeler de bilir misiniz?</p>
<p>— &#160;&#160;Birçok...</p>
<p>— &#160;&#160;Size nasıl geliyor, yabancı mı?</p>
<p>— &#160;&#160;Hayır! Çok zaman bizi anlatıyor sanının... Aynı mezhepteniz!</p>
<p>— &#160;Ne demek?</p>
<p>— O da insanları seviyor. Ben de insanları seviyorum. Bütün insanları... Fenalarını da... Böyle söylerim de bir arkadaşım var bana öfkelenir...</p>
<p>— &#160;&#160;O ne istiyor?</p>
<p>— &#160;&#160;Layık olanları sevecekmişiz!</p>
<p>— &#160;&#160;Kimdir bu layık olanlar?</p>
<p>Murat, az kalsın: “Namuslu insanlar!” diyecekti.</p>
<p>— &#160;&#160;Bütün iyi yürekli insanlar! dedi.</p>
<p>Tamara biraz düşündü.</p>
<ul style="list-style:none;"><li>
<p>— Galiba haklı, dedi, kendisi nasıl adam!</p></li></ul>
<ul style="list-style:none;"><li>
<p>— Kendisi, iyi yüreklidir. Evet!</p></li></ul>
<p>Tamara doğrulup kürküne sarıldı.</p>
<ul style="list-style:none;"><li>
<p>— Üşüyorum! Neden? diye safiyetle sordu.</p></li></ul>
<p>Vezneciler’! dönerlerken Murat’ın aklında böyle bir şey yoktu. O kısacık mesafede süratle düşündü ve arabayı kahvenin önünde durdurmadı. Halbuki Fincancılar Yokuşu’nu çıkarlarken bu güzel arkadaşını Ihsan’a uzaktan olsun gösterebileceği için sevinmişti.</p>
<p>Yavaşça:</p>
<ul style="list-style:none;"><li>
<p>— Ben size yalan söyledim, dedi.</p></li>
<li>
<p>— Ne?</p></li></ul>
<p>— Yalan...</p>
<ul style="list-style:none;"><li>
<p>— Nasıl yalan?</p></li>
<li>
<p>— Ben İstanbul’da oturmuyorum. Beyoglu’nda oturuyorum. Sizinle beraber... Biraz daha fazla bulunabilmek için...</p></li></ul>
<p>Sahiden korkarak baktı. Tamara düşünceli bakışlarını ağır ağır çevirdi:</p>
<ul style="list-style:none;"><li>
<p>— Ne güzel! diye güldü, iyi oldu. Haydi dönelim Hatman! Süratle Beyoglu’na... Çok aceledir anladınız mı?</p></li></ul>
<p>Dönüşte sabık Kazak binbaşısının ne kadar usta bir şoför olduğu anlaşıldı. Henüz kalabalıklaşmış yollarda sanki uçuyordu.</p>
<p>Şişhane yokuşunu çıkarken Murat:</p>
<p>— Beni Taksim’de bırakırsınız, olur mu? dedi.</p>
<p>— Mademki beraber bulunmaktan hazzediyorsunuz, neden mesela Şişli’de değil?..</p>
<ul style="list-style:none;"><li>
<p>— Rahatsızlık veriyorum. Yorgunsunuz. Üşüyorsunuz!..</p></li>
<li>
<p>— İşte gidiyoruz. Bakalım...</p></li></ul>
<p>Otomobil, Taksim’i aynı hızla geçti. Hiçbir şey konuşulmadan Osmanbey’den Bulgar Çarşısı’na sapıldı. Üç katlı bir apartmanın önünde durdular.</p>
<p>Tamara, Murat’ın elini tuttu.</p>
<p>— Korkma! diye gülümsedi, gel! Korkma!</p>
<p>Üçüncü katta bir kapının ziline bastı. Bir ihtiyar kadın açtı.</p>
<p>Tamara, Murat’ı hâlâ elinden tutarak içeri girdi. Kadına Rusça bir şeyler söyleyip yürüdü.</p>
<p>Yatak odasında dişleri birbirine vurarak:</p>
<p>— Perdeleri indir de gece olsun! dedi. Sonra gel, beni ısıt! Donuyorum...</p>
<p>*</p>
<p>Murat, bir tıkırtı ile uyandı. Birisi kapıya yavaşça vuruyor, bu suretle uyuyanları uyandırmaktan ziyade hâlâ uyuyup uyumadıklarını kontrol ediyordu.</p>
<p>Sesini çıkarmadan yanında yatan Tamara’ya hayran hayran baktı. Nerede gecenin biricik şahane kadını, nerede yanağını avcuna koyarak rahatça uyuyan çıplak kız çocuğu... Uykusuzluğa, içkiye, sonra da uzun bir didişmeye rağmen yüzünde yorgunluktan eser yoktu. Bilakis canlıyken biraz çig olan renkler daha hafiflemiş, yüzüne vahşi bir güzellik veren yeşil gözleri kapalı olduğundan, uzun kirpikleriyle olması daha taze bir hal almıştı. Soluklan sakin ve muntazamdı. Bir yabancı erkekle, kazara kahvermek, bu kadar değersiz bir hale nasıl gelebiliyor, nasıl deriden bir milimetre içeriye işleyemez oluyordu?</p>
<p>Murat, odayı gözden geçirdi. Hiçbir fevkaladelik göremedi. Yalnız üç yerde kocaman kırmızı güllerden demetler vardı. Tamara’nın ziyafette böyle bir gülü Çingene kızına fırlattığını hatırlayarak: “Demek en kıymetli hediyesi!” diye düşündü.</p>
<p>Kadın kımıldanınca, yalnızlıktan gelen -daha doğrusu gelmeye hazırlanan- saçma fikirler yerini hemen böyle yeni bir kadınla uya- nıldığı ilk sabah duyulan aptal kibire bıraktı.</p>
<p>Canı cigara istemiyordu. Tamara’nın saçları ne güzeldi, ipek de böyle değildi. “Pekâlâ! Umum müdür de bu yatakta, bu, şimdi bulunduğum yerde mi yattı?&quot;</p>
<p>İtina ile kalktı. Acele giyindi. Cigara yakmak için çaktığı kibritin sesiyle kadın uyandı. Hiç uyku sersemliği çekmeden:</p>
<p>— Kalktın mı? 1yü dedi.</p>
<p>— Kapıyı tıkırdattılar.</p>
<p>— Ûyle mi? Saat kaç?</p>
<p>— Bilmem...</p>
<p>— Çekmecede kol saatim var.</p>
<p>Murat, bulup kalktı.</p>
<p>— Üçe gelmiş! dedi, dinlendiniz mi?</p>
<p>— Tamamıyla... Şurada bir penyuvar olacak... Lütfen..</p>
<p>Murat ince hırkayı yuvarlayıp fırlattı. Tamara kalktı.</p>
<p>— Neden banyo yapmadan giyindin?</p>
<p>— Bilmem, canım sıkıldı. Sizi uyandırmamak için hiç kımıldamadan yatmaktan usandım.</p>
<p>— Pek kibarsın! Hem de yanlış düşünmüşüm! Ne zannettiğim kadar küçükmüşsün, ne de merhamete layıksın!..</p>
<p>— Anlamadım!</p>
<p>— Seni acemi sanmıştım. Çıraklık, kalfalık, şurada dursun, pek ustaymışsın. Rum kızı ne kadar sevinse azdır. Bir de “Korkuyorum” diye beni aldatırsın!</p>
<p>— Hâlâ korkuyorum... Vallaha!</p>
<p>■— Ondan değil sevgilim! Sabahleyin demek yorulmuşum! Sonra o garip oyun asabımı bozmuş olmalı... Başkalarından esirgemediğimi Murat’tan niçin sakınmalı? diye düşündüm. İyi mi düşünmüşüm?</p>
<p>— Ben de düşündüm -Murat somurttu- Müdürii umumi de burada mı kaldı acaba? diyerek...</p>
<p>— Evet, burada kaldı...</p>
<p>— Sizi sevdiğinden d e bahsetti mi?</p>
<p>— Zannetmem! Erkekler yaşlandıkça makul olurlar. Budalalık senin gibilere mahsus...</p>
<p>— Teşekkür ederim.</p>
<p>— Bir şey değil... Budalalık evet... Bazı şeyler olmasa da, pekâlâ zevkle yaşanır olduğunu hepimiz çok sonra öğreniyoruz. Kibar adamdı. “Ben olgun erkeklerden hazzederim!&quot; dedim. Bu ona kâfi geldi.</p>
<ul style="list-style:none;"><li>
<p>— Bana böyle bir şey de söylemediniz!</p></li>
<li>
<p>— Sahi! Konuşmaya vakit bulamadım ki... Dişlerim birbirine vuruyordu.</p></li></ul>
<p>Murat’ın yüzündeki dalgınlığa merhametle baktı. Yanına geldi. Bir koltuğa oturttu. Kendisi de kenarına ilişti.</p>
<ul style="list-style:none;"><li>
<p>— Şimdi beni dinle, dedi, gördün ki bir fevkaladelik yok... Zaten hiçbirinde fevkaladelik yoktur. Fevkaladeliği biz uydururuz. Ben sana “Üşüyorum&quot; dedim. Küçük Rum belki de “Yanıyorum!&quot; der. Taban tabana zıt gibi görünseler de bunlar, nihayet aynı kapıya çıkar. Beraber yaşayamayacağımızı biliyorsun! Sen bir kere kıskançsın. Kıskançlık iyi şey... Lakın vatana bağlı bir şey sanırım Buraya geldim geleli bizzat kendisini değil, uydurmasını bile hissedemedim. Ben senin için geçici bir sevgili bile olamam.</p></li>
<li>
<p>— Böyle bir şey istedim mi?</p></li></ul>
<p>— Canım neden derhal öfkeleniyorsun? Konuşuyoruz. Bu konuşma seni kaybetmek istemediğim içindir. Bir kere daha gelsen belki seninle tekrar yatanın. Sonra hizmetçi evde olmadığımı söyler. Bir miktar üzülürsün. Beni görmeye çalışırsın. Sonra Rum kızı seni teselli eder.</p>
<p>— Senden sonra hiç kimseyi, hiç kimsenin teselli edemeyeceğini sanki bilmiyor musun?</p>
<p>— Vay canına! Ne dehşetli söz! Yalan halbuki...</p>
<p>— Yalan değil...</p>
<ul style="list-style:none;"><li>
<p>— Daha şimdiden usandın... Sus, sus! Benden değil! Böyle konuşmaktan... Sana bir şey teklif etsem...</p></li>
<li>
<p>— Et... Haydi!</p></li></ul>
<p>— Ben senin ablan olacağım. Sen de benim kardeşim...</p>
<p>— Sahiden beni bu kadar budala mı sanıyorsunuz?</p>
<p>— Dinle biraz! Görüyorsun ki, insan adım başında sevgili buluyor. Dün gece benim seni, senin beni bulmandan daha adi şekli de olamaz. Nasıl kolayca buluştuk. Ötekilerle de eminim hep aynı kolaylığı hissetmişsindir. Ölünceye kadar da bunun insanı can sıkıntı- smdan çatlatacak kadar kolay olduğunu göreceksin. Halbuki, kısacık bir gezinti esnasında, benim asıl neye muhtaç olduğumu pekâlâ kestirebilirdin! Sen de eminim bir ablaya şiddetle muhtaçsın.</p>
<ul style="list-style:none;"><li>
<p>— Doğru!.. Hep düşünürüm...</p></li>
<li>
<p>— Neden söylemiyorsun? Haydi bak bakalım yüzüme, pek fena bir abla sayılmam<sup>1</sup></p></li>
<li>
<p>— Abla sayılmazsın! — Murat gözlerini kamaşmışlar gibi kırpıştırdı —: Hiç olur mü?</p></li>
<li>
<p>— Benim gibi bir abla, seni küçük sevgililerinin gözlerinde yükseltir. Bir şey daha söyleyeyim, mühimdir. Bu teklifi şimdiye kadar hiç kimseye yapmadım.</p></li>
<li>
<p>— Bana neden yapıyorsun?</p></li>
<li>
<p>— Seninle Rusya’dan konuşulabilir.</p></li></ul>
<p>Murat, n’apacağını şaşırarak ve kendisinden çok yukarda gördüğü bu güzel kadına karşı aynı zamanda uçsuz bucaksız bir merhamet duyarak hızla döndü. Öylece halsiz duran güzel eli tuttu. Parmaklarını sayar gibi okşadı. Evirip çevirdi. Sonra avcunun içini iki kere öpüp yanağına bastırdı.</p>
<ul style="list-style:none;"><li>
<p>— Teşekkür ederim Tamara! diye fısıldadı. Bu teklifi minnetle kabul ediyorum. Anlıyorum da... Yalnız benim de bir şartım var... Bazı bazı... Ancak sen istediğin zaman... Gene bir gün dün geceki gibi üşüsek...</p></li></ul>
<p>— Hayır! Bir daha senin yanında asla üşümeyeceğim. Kabul etsen de, etmesen de...</p>
<p>— Peki! Peki... Öyleyse... Bir insan, ablasını pekâlâ öpebilir... Bu da mı yasak?</p>
<p>— Neremden?..</p>
<p>Murat başını kaldırdı. Yüzünde öpecek bir yer araştırdı. Sonra boynunu bükerek:</p>
<p>— Tabi ağzından... dedi.</p>
<p>— Dur bakayım!.. Münasebetsiz bir şey olmasın!</p>
<p>— Neden sizde ağızdan öpüşülürmüş. Erkekler bile...</p>
<p>— Neler de biliyor. Haydi, dediğin olsun... Bayramlarda... Bir seyahate giderken... Yahut dönüşte...</p>
<p>— Öyle şey olmaz. “Bazı bazı!” dedik ya... Haydi “Olur” de, Tamara Abla.</p>
<p>— Olur.</p>
<p>Murat kalktı. Kadına sımsıkı sarıldı. Ağızdan uzun uzun öptü.</p>
<p>Tamara kendisini zorla kurtararak:</p>
<p>— Hayvan seni! diye elinin tersim ağzına kapattı, bu nasıl şey! İstemiyorum!</p>
<p>— Dünyada bu kadar insafsız bir abla daha yoktur!</p>
<p>— Hayır! Bu şart olmayacak... Sizde de el öpmek âdeti var.</p>
<p>— Sahi! Az kalsın unutuyorduk. — Murat tutup elini öptü. Fazladan bir de alnına götürdü —: İşte... Bak nasıl söz dinliyorum!</p>
<p>Kapı tekrar tıkırdadı. Tamara seslendi. İhtiyar kadın aralıktan başını uzatıp Rusça bir şeyler söyledi.</p>
<p>Tamara:</p>
<p>— Yemek hazırmış! dedi, bir şeyler yersin!</p>
<p>— Tabi... Açlıktan ölüyorum.</p>
<p>— Sen git... Ben giyineyim...</p>
<p>— Olur mu? Ne var ki...</p>
<p>Bir hamlede kucağına aldı. Kapıya götürdü.</p>
<p>— Aç şunu! diye çıkıştı.</p>
<p>Tamara korkmuş gibi itaat etti. Tokmağı çevirdi.</p>
<p>İhtiyar hizmetçi, manzarayı beğenmemiş gibi suratını asmıştı. Tamara ona bir şeyler anlattı. Murat, sözünü bitirinceye kadar onu kucağında tuttu. Sonra, hizmetçiye gülümseyerek Türkçe:</p>
<p>— Ya işte böyle dadıcığım! dedi.</p>
<p>Tamara “Dadı” kelimesini Gelil Bey’Ie otururken öğrenmişti. Rus kadınına bunu tercüme edince, kadının somurtkanlığı dağıldı. Yanaktan çukurlaştıran bir gülümsemeyle kabul etmek manasına yorgun gözlerini kırpıştırdı.</p>
<p>Tamara:</p>
<p>— Daha şimdiden bu haylaz oğlan evimi casuslarla doldurdu, diye şikâyete başladı, kadını derhal satın aldı. Hem de bir kapik vermeden...</p>
<p>Yemekten sonra bu sokakta bulunmuş kocaman erkek kardeş şerefine Madam Nezvanda votka getirdi. Kadehleri doldurdu. Fakat içmelerine müsaade etmedi. Bir aralık kayboldu. Nihayet elinde, bir küçük gümüş tepsiyle göründü. Bunun içinde iki mini mini tabak, tabakların birinde tuz, birinde ekmek lokmalan vardı.</p>
<p>Tamara bunlan görünce ellerini çırptı:</p>
<p>— Haydi Murat, dedi, şu iyi dadıyı bir kere öpünüz!</p>
<p>Murat, ihtiyar kadını çırpınmalarına aldırmadan yanaklarından ayn ayn öpmeden bırakmadı.</p>
<p>Tuza batınp birer lokma ekmek yediler. Üstüne üçer kadeh votka içtiler.</p>
<p>Murat, müsaade istedi.</p>
<p>— Öpeyim abla! diye gülümsedi.</p>
<p>— Bugünkü tayın tamam! Her pazar gecesi senin için evde olacağım.</p>
<p>— Teşekkür ederim.</p>
<p>— Küçük Rum kızıyla beraber gelmezsen kapı açılmaz. Başka ar- kadaşlannı da getirebilirsin. Bilhassa bahsettiğin şairi görmek isterim.</p>
<p>— Olur. Ne iyisin!</p>
<p>Kapıdan çıkarken elleri göbeğinde duran Madam Vanda’nm:</p>
<p>— Dadıcığım! diye yanağını okşadı.</p>
<p>Sokağa çıkınca derin derin nefes aldı. Kıymetini henüz takdir edemediğine emin olduğu dehşetli bir şey kazandığı için mesuttu.</p>
<p>Tramvaydan Galatasaray’da indi. Bir çiçekçiye uğradı. Kırmızı güllerden kocaman bir buket yaptırdı. Adresi rehberde bulup derhal gönderilmesini emretti.</p>
<p>Yazıhanede kimse yoktu. Ertesi günkü dosyalan hazırlarken Safo:</p>
<p>— Bonsuvar! diyerek içeri girdi.</p>
<p>— Geldin mi<sup>7</sup> Aşkolsun!</p>
<p><span style="font-weight:bold;">ÜGmııl Tolıir</span></p>
<ul style="list-style:none;"><li>
<p>— Dün gece nasıl geçti? Çok içtin mi? Bakayım yüzüne...</p></li>
<li>
<p>— Dün gece fevkalade geçti ruhum! Sana bir abla kazandım ki... Boynuna bir kere sanlsan bir daha ayrılamazsın!</p></li>
<li>
<p>— Nasıl abla?</p></li>
<li>
<p>— Göreceksin... Pazar gecesi davetliyiz. Seni bekliyor. Otursana... Şunları bitireyim çıkarız!</p></li></ul>
<p>Dosyaları çantaya yerleştirdi. Sevinçle ellerini ovuşturdu. Oturup uslu uslu bekleyen Safo’nun yanaklarını iki eliyle tutarak başını kaldırdı. Alt dudağıyla çenesinin arasını hafifçe koklar gibi öptü.</p>
<ul style="list-style:none;"><li>
<p>— Bu gece beraberiz! dedi, annene haber mi gönderirsin?</p></li>
<li>
<p>— Olur. Zaten biliyorlar.</p></li>
<li>
<p>— Sana sakın kızmasınlar.</p></li>
<li>
<p>— Evvela biraz kızdılar. Sonra baktılar ki çaresi yok...</p></li></ul>
<p>Murat, kızı tekrar ve aynı surette öperken telefon çaldı.</p>
<ul style="list-style:none;"><li>
<p>— İşte umulmayacak bir hayırlı haber! — Üç kere daha öptü —: Beklesinler efendim!</p></li>
<li>
<p>— Şuna bak canım...</p></li></ul>
<p>Madam Tamara telefon ediyordu.</p>
<ul style="list-style:none;"><li>
<p>— Sana demin ne kibarsın!.. dedim ama, bunu laf olsun diye söylemiştim. Sen halbuki, asla kibar görünmezsin! Bilakis sarhoş bir mujik kadar kabasın. Ama ruhun kibar sevgili Murat! Güllere ne kadar sevindiğimi tasavvur edemezsin! Seni telefonda bulamasaydım bilmem ki ne yapardım! Kırmızı gülleri sevdiğimi nereden kestirdin?</p></li></ul>
<p>— Rus milleti değil misiniz? Beyazınız bile kızıldan hoşlanır, bilmez miyim?</p>
<ul style="list-style:none;"><li>
<p>— Yanlış tahmin ederek bu kadar isabetli davranmak sana mahsustur. Mersi canım...</p></li>
<li>
<p>— Peki! Şimdi bizi burada kim dinliyor bil bakalım?</p></li></ul>
<p>— Dur! Bileceğim!.. Bilinmez mi? Benim küçük gelinimdir mutlaka!</p>
<p>— &#160;&#160;Aferin Tamara Abla!</p>
<p>— &#160;&#160;Ver şunu telefona... Ver şu aşifteyi...</p>
<p>Safo korkarak yaklaştı. Çekinerek:</p>
<ul style="list-style:none;"><li>
<p>— Alo! dedi.</p></li>
<li>
<p>— Ah, ne ses! Seni şeytan yumurcak seni<sup>1</sup> Böyle nazlı nazlı konuşarak mı benim tosun gibi kardeşimi baştan çıkardın<sup>1</sup></p></li>
<li>
<p>— Ben çıkarmadım efendim!</p></li>
<li>
<p>— Şimdi anlarım! Söyle bakayım! Kimim ben?</p></li>
<li>
<p>— Siz mi? Siz dün gece Murat’ın bulduğu güzel ablasınız!</p></li></ul>
<p>— Sahiden şeytan! Her şeyden haberi var. Peki “Güzel abla&quot; olduğumu nerden biliyorsunuz?</p>
<ul style="list-style:none;"><li>
<p>— Murat söyledi.</p></li></ul>
<p>— Zavallı kızım! Şimdi anladım ki sen Murat’ı değil, Murat seni baştan çıkarmış. Ben ne güzelim, ne bir şey! Bir ihtiyar kadıncağızım.</p>
<ul style="list-style:none;"><li>
<p>— &#160;&#160;İmkân yok Murat yalan söylemez!</p></li>
<li>
<p>— &#160;&#160;Pazar gecesi geliyor musunuz?</p></li>
<li>
<p>— &#160;&#160;Evet!</p></li></ul>
<p>— &#160;&#160;&#160;İşte o gece görürsün! Bakalım ömründe böyle bir kocakarıya rastladın mı?</p>
<p>Murat’ın ağzım benim yerime öp!</p>
<ul style="list-style:none;"><li>
<p>— &#160;&#160;Teşekkür ederim efendim.</p></li>
<li>
<p>— &#160;&#160;&#160;Haydi oradan terbiyesiz!..</p></li></ul>
<p>Safo telefonu gülerek kapadı.</p>
<p>Murat:</p>
<ul style="list-style:none;"><li>
<p>— &#160;&#160;Ne dedi? diye sordu.</p></li></ul>
<p>Safo:</p>
<p>— Bir emri var. Gel bakayım!., diyerek Murat'ın boynuna sanldı.</p>
<p><span style="font-weight:bold;">Dördüncü Bölüm</span></p>
<p>Murat, icra memuru ile mübaşiri otomobile bindirdiği sırada yağmur da başlamıştı.</p>
<p>icra memuru -daha doğrusu icrada staj gören yeni hukuk mezunlarından birisi-Tufan Bey:</p>
<p>— Oh be birader, dedi, biraz serinleriz. Neydi bugünkü cehennem!</p>
<p>ihtiyar mübaşir Ahmet Efendi:</p>
<p>— Temmuzdur, hükmünü icra eder, diye cevap verdi. Biz insa- noğluyuz, bir vakit şükretmesini bilmeyiz! Kış olur “soğuk” deriz, yaz olur “sıcak&quot;...</p>
<p>— Canım Ahmet Efendi, ilkbahara bir şey dediğimizi duydun mu?</p>
<p>— Duymaz olur muyum! Onun şikâyetçisi bizim Köroğlu! “Aman bu nasıl güneş! Aklanıyorum. Sırtımı ısıtacağına, ayağımı donduruyor,” diye ağlar.</p>
<p>Murat, eskiden beri düşündüğü bir şeyi söyledi:</p>
<p>— İnsan pek zengin olmalı, llkbahan dünya üzerinde hep takip etmeli...</p>
<p>Tufan Bey, başka bir şey düşünüyor olmalı ki:</p>
<p>— Anlayamadım! dedi.</p>
<p>— Kışayakın Mısır’a gitmeli... Tam karakışta Afrika içlerine... Baha-</p>
<p>ra doğru İskandinavya’ya geçersin. Öyle ki... Bütün ömrün baharda...</p>
<p>Mübaşir Ahmet Efendi içini çekti:</p>
<ul style="list-style:none;"><li>
<p>— Ondan da bıkılır Murat Efendi! Sen insanı bilir misin? Hakıa- ala’nın her işinde bir hikmet var. Kışı kış yaratmış, yazı yaz... Hepsi lazım...</p></li></ul>
<p>Sokaklar, binaların cepheleri kararmış, köşe hatlan keskinleşmişti.</p>
<p>Tufan Bey:</p>
<ul style="list-style:none;"><li>
<p>— Polis ister mi? diye sordu.</p></li></ul>
<p>Mübaşir Ahmet Efendi:</p>
<ul style="list-style:none;"><li>
<p>— Polis her zaman lazım, dedi. Polis kısmını Rabbım “maşa” hesabı yaratmış. Pisliğe sürünmemek istersen, polisi yanına alacaksın. Müzekkereyi unutmadın ya?..</p></li>
<li>
<p>— Müzekkere hazır... Lakın karşı gelemezler sanırım. İki tane karıymış. Öyle değil mi Murat Bey?</p></li></ul>
<p>— Ben görmedim. Mal sahibi söyledi. İki tane karıymış.</p>
<p>Mübaşir Ahmet Efendi:</p>
<p>— Öyleyse dört tane polis lazım, dedi, iki karıyı iki, üç polis zapt edemez. Biz neler gördük bu meslekte... — Sesini alçalttı —: Rey karılara geçeli kan milletine güç mü yetiyor?</p>
<p>— Şimdi rey kanlarda mı?</p>
<p>— Bilmez gibi, hay Tufan Bey. Beni gene kötü söyleteceksin! Tövbe estağfurullah... Bizim gençliğimizde karı milletinin birisini bir işe şahit götürdüler mi kocası bir kere üçten dokuza şartedip boşardı. Bir daha da kimseler almazdı. “Herifteki surat mahkeme duvan!&quot; lafını sen hiç işitmedin mi? Kan mahkemeye girdi mi, alın daman çatladı sayılır. Biz böyle duyduk. Lâkin sen zamanı görüyor musun? Bacak kadar kızlar adliye memuru oldu. Hele bizim san daktilo arada bir: “Ahmet Efendiciğim acele bir iş var. Bir bardak su lütfeder misin?&quot; demez mi, bir kere ölür tekrardan dirilirim. Vaktiyle “Kandan hâkim varmış bir ölünüz de&quot; deselerdi “Haydi işi ne! Latif gerek! Sen beni o derece şaşkın mı belledin?&quot; diye küserdik... Demek ki Rabbım “Ya, öyle mi? Madem siz erkekliğinizi bilmediniz! Size ben bir bela vereyim ki...&quot; dedi.</p>
<p>— Bizden iyi çalışıyorlarmış... Öyle diyorlar!</p>
<p>— Elbette... Sen onların yaradığı işe yarayabilir misin? Tövbe yarabbi!</p>
<p>— İşte gördün mü? Benim sözüme ne çabuk geldin... — Tufan Bey Murat’a sordu —: Bari karılar güzel şeyler miymiş?</p>
<p>— Bilmiyorum.</p>
<p>Mübaşir Ahmet Efendi somurttu:</p>
<p>— Güzel olsalar, Hacı Hüsamettin Efendi zengin papazı icraya verir mi? Fukaradırlar...</p>
<p>— Fukara oldukları, kirayı vermediklerinden belli. Ben güzelliklerini sordum.</p>
<p>— Ben de fukaralığı, çirkin olduklarından söyledim.</p>
<ul style="list-style:none;"><li>
<p>— iyi... Zira ben güzel kadın oldu mu, vazifeyi bir türlü yapamıyorum.</p></li></ul>
<p>— Dizlerinin bağı mı çözülüyor?</p>
<p>— Yalvarınca dayanılır mı Ahmet Efendi..! Hani geçen ay Kurtuluştaki haciz... Aklında mı? Ne karıydı Rum karısı...</p>
<p>— Rum karısına acıya mı bildin!.. Dedim ya kıyamet alametleri... Aslan gibi bir babayiğit şuraya yıkılsa da bir yudum su istese veren bulunmaz. Behey namussuzlar! Nasıl da haber aldınız. Bizim memlekette kel akbabalar da leşe böyle koşuyor. Daha karyolanın topuzuna el uzatmadan evin içi, bizim icra dairesine döndü. Bıyıklısı, sakallısı... Cüzdana davranan... Keseye hamle eden... Karının borcunu dakikasında ödediler. Alçak karı! O kadar oynaşın varmış, kirayı zamanında neden vermezsin? Sonra, senin kapına icra memurları dayanmış, adam ele karşı, gösterişe giderek biraz ağlar, utanır! “Neye geldiniz?” dedi. “Haciz kararı var!” dedik. “Haciz değil ya Isa Peygamber’den kitap getirtse o kızıl suratıyla tırnağımın ucunu koklatmayacağım! Öyle mi zannediyor!” dedi. Bir de mal sahibine çamur atacak! “Biz yani efendiyi biliriz! Yağma yok!” diyecek oldum. Çenemi okşadı da; “Sen nerden bileceksin babacığım?.. Şu duvarın dili olsa da nasıl yalvardığını, ayaklanma nasıl kapandığını söylese...” dedi. “Köpeklere veririm de... Mal benim değil mi?” diye hitamında bir de gülmesin mi? Polis, bekçi, götürdüğümüz yediemin, bu Tufan Bey, bel bel bakmaya başladılar. Sanki orospu eşyası değil peygamberin mirası... Bereket zamparalar yetişip hesabı gördüler de... Bugün gene öyle olur. Görürsünüz! Devir kahpe devri! Dişi kelbi boğan bulunmuyor...</p>
<p>Tufan Bey’in babası Sivas’ta çiftlik sahibiydi. I_akırdı arasında, aldığı maaşına hamdolsun bakmadığını söyler. &quot;Yoksa açlıktan ölürdük aga! Arkadaşlar nasıl geçiniyor ben doğrusu şaşıyorum. Allah muinleri olsun!” derdi. Murat'a gülümsedi:</p>
<ul style="list-style:none;"><li>
<p>— Lâkin dişi kelp diyor ama bir görmeliydiniz Murat Bey... Madam da hani madamdı. Zaten herifler koşup gelmeseydi &quot;Sonra görüşürüz!” diyerek ben çıkarıp verecektim. Öylesine mal... Zaten bir kere başımdan geçti. Gittim baktım ki bir ana, bir kız! Anası ihtiyar... O ihtiyar kan, o kızı kaç yaşında doğurmuş. Aklım ermedi. Günahı boynuna... Kız on üç yaşında ancak var... Söylesene Ahmet Efendi nasıldı?</p></li>
<li>
<p>— Evet... Fena değildi.</p></li>
<li>
<p>— Hey yarabbi! Afet canım... Karacaoglan’ın petekte bal dediği... Çaresiz bir araba çağırttık. Eşyaları bizim pansiyonda bir odaya attık. “Siz misafirim sayılırsınız! Buyrun şu on lirayı alın da akşama öteberi hazırlayın. Kapkacak lazımsa madam verir” dedim. Akşama bir sofra kurmuşlar. Sofra namına layık... Geç vakte kadar Allah ne verdiyse demlendik. Ne dersin<sup>7</sup>Ayakta duramayacak gibi görünen kocakarı, rakı faslında az kaldı bizi devirecekti . Bereket sonunda insafa geldi besbelli. “Ben yatayım siz keyfinize bakın<sup>1</sup>&quot; dedi, işte ben Rum milletinin marifetini o gece o on üç yaşındaki kahpede gördüm. Lakın ne kadar zorladıysam razı olmadı. Günahı boynuna! “Kızım&quot; dedi dayattı. Elini tutsan gözlerini kaydınp keyfinden bayılıyor Lâkin o işe geldi mi de zıplayıp kalkıyor. Sabaha kadar uğraştım. Yalvardım. Paralan çıkardım. Nuh, dedi, peygamber demedi. Nişanlısı varmış. Belki imana gelir diyerek bir ay misafir ettim. Pansiyoncu karıya para vaat ettim. O da, Allah razı olsun uğraştı. Ne diller döktü. Aah! Sabaha kadar koynumda yatıyor da ... Peder mutaassıp olmasa nikahlayıp götüreceğim...</p></li></ul>
<p>Bizi vilayet sınırına uğratmaz. Harçlığı keser. İşin yoksa it gibi sürün ... Maaş gözle ki karın doyurasın. .. Aradan şu kadar zaman geçti. O tadı bulamadım...</p>
<p>Tufan Bey, gözleri biraz şehlalaşmış olduğu halde, kalın dudaklarını yaladı. Murat, bir tahliye meselesinin bu kadar akla gelmez cepheleri olabileceğini hiç tahmin etmemişti. Avukat kâtipliğine başlayalı dört ayı geçtiği halde ancak bir kere hacze gitmiş, “haciz&quot; denilen kanuni müeyyidenin hayal ettiği kadar feci olmadığını görmüştü. Bazı eşyalar yazılıyor, birisine yediemin sıfatıyla sözde teslim edilerek gene yerli yerinde bırakılıyordu. Gittikleri yer bir garajdı. Sahibi, kös dinlemiş, cenkten çıkmış bir herif olduğundan âdeta geldiklerine sevinmiş denilebilirdi. Kahve bile ısmarlamıştı.</p>
<p>Hayret Bey’in eski müşterilerinden olan Hacı Hüsamettin Bey’i de gözünün önüne getirdi. Hacı lakabı, kendisini tanımayanları evvela aldatıyor, ayağı poturlu, lapçın kunduralı, sırtı cüppe bozuntusu par- dösülü, başı melon şapkalı bir tip düşündürüyordu. Halbuki, son derece kibar, mütevazı, gayet şık giyinen, güler yüzlü bir adamcağızdı. İstanbul’un muhtelif yerlerinde irili ufaklı 30-35 mülkü olduğunu Hayret Bey’den işitmişti. Bunların getirdiği icar bedelinin onda birini dahi harcayamayacağı belliydi. Bekârdı. Üç kere evlenmiş, üçünden de çocuğu olmamıştı. Emlak adedinin böyle kabarması, yarıdan fazla karı mirasındandı.</p>
<p>Kalyoncukolluğu’nda karakola uğrayıp bir polisle bir bekçi aldılar. Kahveden mahalle muhtarını da çağırttılar. Aynca eşyaları taşımak üzere iki de küfeci bulundu. Yenişehir’in ilk bakışta çıkmaza benzeyen dar sokaklarından birinde dört katlı kagir bir binanın önünde inip otomobili savdılar.</p>
<p>Binanın kapısı açık duruyordu. Her katta iki daire vardı. Tahliye edilecek kısım üçüncü kattaydı.</p>
<p>Mübaşir Ahmet Efendi “bismillah” diyerek zili çevirdi.</p>
<p>Neden sonra ürkek bir ses, bir İstanbul hanımının tadına doyulmaz Türkçesiyle:</p>
<ul style="list-style:none;"><li>
<p>— Kimdir efendim? diye sordu.</p></li>
<li>
<p>— Aç'</p></li></ul>
<p>Kapı açıldı, ince uzun bir yüz, kalabalığa evvela hayretle, sonra dehşetle baktı.</p>
<ul style="list-style:none;"><li>
<p>— Kimi aradınız?</p></li>
<li>
<p>— Cahide ile Sacide... iki kız kardeş... Burası değil mi?</p></li>
<li>
<p>— Burası... Evet!.. Ne var efendim?</p></li>
<li>
<p>— Biz icradan geliyoruz. Tahliye kararı var. Evi tahliye edeceğiz...</p></li>
<li>
<p>— Aman yarabbi!</p></li></ul>
<p>Muhtar öksürerek araya girdi:</p>
<ul style="list-style:none;"><li>
<p>— Ben size vaktiyle söylemiştim. Olacağı buydu! Bir çare bulalım demiştim.</p></li>
<li>
<p>— Rıza Efendi... Siz biliyorsunuz... N’apabilirdik. Bekliyoruz. Mutlaka para gönderirler... Kabil mi efendim?</p></li></ul>
<p>— Çaresi kalmadı. Baksanıza beyler gelmişler. Ellerinde usulü dairesinde karar mevcut...</p>
<p>İçerden hırçın bir ses:</p>
<p>— &#160;&#160;Nedir o? diye sordu.</p>
<p>— &#160;&#160;Aman yarabbi! Aman yarabbi!</p>
<ul style="list-style:none;"><li>
<p>— Nedir o canım?</p></li></ul>
<p>— Hiçbir şey... Muhtar Rıza Efendi gelmiş... — O zamana kadar, erkeklerden sakınıyordu. Artık sakınacak bir şey kalmamış gibi kapıyı bıraktı —: Bir çare bulmalıyız Rıza Efendi... Biliyorsunuz!..</p>
<p>Sırtında, hava pek sıcak olduğu halde, yünden örme kalın bir entari vardı. Bazı yerlerinin havı dökülmüş, bazı yerleri ayrılmıştı. Saçları şakaklarında kırçıllaşıyordu. Yüzü Murat’a, uğradığı dehşete rağmen munis ve kibar geldi.</p>
<ul style="list-style:none;"><li>
<p>— Neredesin Sacide?</p></li>
<li>
<p>— Geliyorum abla! Şimdi n'olacak? — Sesi kısılmıştı... Hepsinin yüzüne biraz korku, biraz yalvarış ve biraz da nefretle bakıyordu —: Rıza Efendi, daha bir hafta beklemeli... Bir haftacık... Biliyorsunuz... Ablam hasta...</p></li>
<li>
<p>— Biliyorum. Kaçıncı bir hafta Sacide Hanım...</p></li>
<li>
<p>— Evet... Haklısınız... Evet....Telgraf çektik... Olmazdı böyle... Hasta mıdır<sup>7</sup> Öldü mü<sup>7</sup></p></li></ul>
<p>Murat bir şeyler araştırarak, çaresizlik içinde Tufan Bey’e baktı.</p>
<p>icra memuru:</p>
<ul style="list-style:none;"><li>
<p>— Vaziyet şudur hanımefendi, dedi, şu anda yapılacak hiçbir şey yok! Mesele kirayı vermek meselesi değil, gayrimenkulu tahliye meselesi... Bu hususta icra kararı çıkmış. Biz infaza mecburuz. En iyisi, bir araba getirtelim... Muvakkaten.</p></li>
<li>
<p>— Araba parayla gelir beyefendi... Birkaç gündür yalnız kuru ekmek yiyoruz. Ablamın ilaçlarını bile yaptıramadık. Sabaha kadar beni uyandırmamak için yorganın altında kıvranıyor. İki ayağında da fi- libit var.</p></li></ul>
<p>Gene hırçın ses:</p>
<p>— Sacide! diye bağırdı.</p>
<p>— Geliyorum abla! Telaşlanmayın!.. — Sonra sesinin şefkatli tonunu değiştirerek yalvardı —: Bir dakika... Kendisini hazırlamalıyım... Kendisini bu hacalete... Değil mi efendim?</p>
<p>— Peki! Bekleriz. Lâkin daha fazla geç kalmayalım. Sizin için söylüyorum, akşam oluyor.</p>
<p>Açık kapıdan antre görünmüştü. Burası çırılçıplaktı. Su ısıtıldığı belli olan, isten simsiyah olmuş bir gaz tenekesiyle bir süpürgeden başka hiçbir eşya görünmüyordu.</p>
<p>Erkekler, -Böyle işleri çoktan beri kanıksamış olan mübaşir Ahmet Efendi bile-cenaze bekler gibi başlarını önlerine eğmişlerdi.</p>
<p>Neden sonra Muhtar Rıza Efendi:</p>
<p>— Düşmez kalkmaz bir Allah, dedi, insan “Ne oldum? dememeli, ne olacağım?” demeli. Bunlar da vaktiyle hanedan yerin evladıymışlar. Yatalak olanı hiç evlenmemiş. Berikinin kocası nedense intihar etmiş. Bir erkek kardeşleri var... Anadolu'da bir yerde memur galiba... Onun gönderdiği ile bir de Sacide Hanım’m ördüğü dantelalar- la geçinirler. Şu zamanda dantelayı kim ördürecek? Para da gelmez oldu... — Muhtar birden öfkelendi —: Yahu ne olmuşuz? Yezit, firavun olmuşuz! Gâvur bakkal hatırımızı saydı da krediyi kesmedi. Hacı Bey’e o kadar yalvardım. “Etme! Birkaç zaman daha otursunlar!&quot; dedim... Var bizim başımıza gelecek ya...</p>
<p>Hasta hemşirenin sesi birdenbire bir çığlık halinde duyuldu:</p>
<ul style="list-style:none;"><li>
<p>— Nasıl olabilirmiş? Nasıl? Burası dağ başı mıdır? Burası!..</p></li>
<li>
<p>— Yavaş rica ederim sinirlenme... Bunlarda bir şey yok ki... Bunlar da emir kulu...</p></li></ul>
<p>Bu “emir kulu” sözü muhtann şakaklarına sanki çekiçle vuruldu. Kemikleri çatlatarak gömüldü. Ve bir daha hiç oradan çıkmadı. Ne zaman, kimin için olursa olsun duyar duymaz, hep bu tahliye gününü hatırladı.</p>
<p>— Hayır böyle bir kanun yoktur! Senin akhn ermez. Her şeye hemen inanırsın. O hacı olacak namussuzun bir düzeni!..</p>
<p>— Muhtar Rıza Efendi...</p>
<p>— Allah hepsinin belasını versin... Nerde benim değneğim? Çağır şunları... Çağır diyorum.</p>
<p>Sacide Hanım, oda kapısını açtı. Özür dileyen bir gülümsemeyle:</p>
<ul style="list-style:none;"><li>
<p>— Lütfen gelir misiniz? diye yalvardı.</p></li></ul>
<p>Murat:</p>
<ul style="list-style:none;"><li>
<p>— Hepimiz dolmayalım, dedi. Muhtar efendi, Tufan Bey, geliniz...</p></li></ul>
<p>Odada ilk göze çarpan, demirlen çarpuk, boyalan dökülmüş bir lake karyola oldu. Üzerindeki yorgan, lime limeydi. Ortada bir yuvarlak masa vardı. Bunun üzerinde -Elektrik cereyanı çoktan kesildiğinden olmalı- bir beş numaralı lambayla bir dikiş sepeti duruyordu. İki pencereden birisinin iki camı yerine gazete kâğıdı yapıştırılmıştı. Karyolada, hemşiresinin aksine şişman bir kadın, kalkmaya davranıyordu.</p>
<p>Murat:</p>
<p>— Rahatsız olmayın rica ederim, diye manasız bir surette lafa başladı. Bey icra memurudur.</p>
<p>— &#160;&#160;&#160;&#160;Böyle bir kanun olur mu? İki muinsiz kadını hangi kanun, ne suretle on</p>
<p>parasız sokağa atabilirmiş? Buna kim ne cesaretle karar verebilir?</p>
<ul style="list-style:none;"><li>
<p>— Size usulü dairesinde tebligat yapıldı, mühlet verildi.</p></li>
<li>
<p>— Bize mühlet verildi. O namussuzun evinde isteyerek mi oturuyoruz zannedilir? Bize mühlet verildi, para verilmedi. Biz burada iki senedir oturuyoruz. Paramız olduğu müddetçe aybaşını bir gün geçirmeden kirayı verdik. Şimdi yedi aydır veremiyoruz. Diğer odalara kiracı aradık. Bulamadık. Biz dolandırıcı mıyız? Mühlet verilmiş... Peki bunca sene evinde namus dairesinde kiracılık edenleri o namussuz cebren çıkarıyor da, bizi kim kabul edermiş? Bunu hiç düşünen olmadı mı? O kararı her kim verdiyse...</p></li>
<li>
<p>— Kanun hanımefendi...</p></li>
<li>
<p>— O kanunu yapanlar bunu nasıl yazdırabilmişler! Hayır! Bir yere gidecek değilim... Bizi öldürmeye de karar vermediler ya... Verdilerse... Pekâlâ... Öldürünüz...</p></li>
<li>
<p>— Hanımefendi! Biz emir kuluyuz. — Sivas ağasının oğlunda azamet namına bir şey kalmamıştı —: Aldığımız emir sizi buradan çıkarmak. Yerine getirmezsek mesul oluruz. Bu sebeple icabında zabıta kuvveti de kullanacağız.</p></li>
<li>
<p>— Bize karşı mı? İki kimsesiz, hasta kadına karşı öyle mi?</p></li>
<li>
<p>— Ne yapalım? Kanun kadın-erkek ayırmamış. Benim hiçbir se- lahiyetim yok. Bana “Git şu hükmü yerine getir!” dediler.</p></li></ul>
<p>— Selahiyetiniz yok demek? Bunu söylemeye utanmıyor musunuz? Şunlara bak! Hepsi de sözüm buradan dışarı, erkek! Tuu Allah belanızı vermesin!</p>
<p>Murat, büyük bir şaşkınlık içinde, âdeta sevinç duyduğunu hissetti. Kadın doğru söylüyordu. Dünyada hiçbir erkek en ağır hakareti şu anda onların -bilhassa kendisinin- hak ettiği kadar hak edemezdi.</p>
<p>Sacide Hanım:</p>
<p>— Abla! diye yalvardı.</p>
<p>— Kalıbınızdan utanınız! Hepsi de bir olmuşlar. Hani bakayım? Belki de silahlanıp gelmişsinizdir.</p>
<p>— Afedersmiz hanımefendi! Kanuna karşı hepimizin boynu kıldan ince. Bize hakaret etmeye de hakkınız yok. Bir başkasının evinde onun rızası hilafına kıra da vermeden oturulur mu? Herkes böyle yapsa...</p>
<p>— Bunlar boş laf! Biz n’apacagız? Sız asıl onu söyleyin.</p>
<p>— Orası beni alakadar etmez!</p>
<p>— Sizi Hacı Hüsamettin olacak namussuzun evini boşaltmak alakadar ediyor da, bu evden sokağa atacağınız insanların ahvali nasıl alakadar etmiyor? Bir de...</p>
<p>Murat:</p>
<p>— Bakınız hanımteyze! dedi, bütün bu sözleriniz haklı. Hakaretinizi şahsen bir nevi minnetle kabul ediyorum. Hepimiz namussuzluk ediyoruz. Bunu şu andaki kadar katiyetle hayal edemezdim. Sizin haklı oluşunuz gibi benim hakkınızı teslim edişim de hiçbir işe yaramıyor. Bir teklifim var. Ben Hacı Hüsamettin dediğiniz namussuz herifin avukatının kâtibiyim. Sizi sokağa atmak kararını çıkartabilmek için dört aydır icra dairesinin eşiğini aşındırıyorum. Bunu ayda otuz beş lira verecekler diye yapıyorum. Emin olun bu paraya sahiden muhtacım. Ben sizi sokağa atacak muameleyi bitirmeye nasıl mecbursam, kapıdaki polis de...</p>
<p>— Polis mi var? Deli olacağım!</p>
<p>— Evet, kapıdaki polis de bu işi cebren yapmaya mecbur. Şu anda mevcut kanunu da degiştiremeyiz! Bu işleri biz yapmazsak, aynı miktar paraya muhtaç insanlar sürüyle dolaştıkları için yerlerimiz boş kalacak değildir. Nitekim, ben bu kapıyı buluncaya kadar aç, sefil, bir buçuk sene dolaştım. Şimdi size şunu teklif ediyorum. Af edersiniz’ İnanmanızı rica edeceğim, bir cihet daha var ki ben ancak dört buçuk aydan beri avukat kâtibiyim. Bir kahvenin üstünde pis bir odada otururum. Yatağım ayakları gevşemiş, iki eski masanın üzerine serilir. Eğer başımı sokacak bir tek odam olsaydı, içinde bulunduğumuz bu sefalete ki başka birçoklarının da şu anda başlarındadır esaslı bir faydası olmamakla beraber, size memnuniyetle, memnuniyetle ne demek<sup>7</sup>.. Minnetle verirdim. Yok. Odam da yok, dünya üzerinde akraba namına kimsem de yok... Size on lira borç verebilirim. Bunu lütfen kabul ediniz. Bir araba bulalım. Bu rezil iş, sızı daha fazla üzme-den burada böylece bitsin! Şimdilik bir ahbabınızın evinde birkaç gün kalırsınız... Üç dört liraya bir oda bulunur. Hemşireniz hanıme-fendi dantela yapıyorlarmış. Bazı zengin tanıdıklanm var. Onlara bahsedeceğim. Benim annem de asker dikişi dikerdi. Beni okutabilmek için gece gündüz böyle lamba ışığında çalışırken verem oldu. Öldü. Sefil teklifimi kabul etmenizi tekrar istirham ederim Zaten ak-raba sayılınz ... Asıl akraba ...</p>
<p>Kadın şaşkın şaşkın bakakalmıştı. Sacide Hanım sakin bir sesle ağlıyordu. Rıza Efendi:</p>
<p>— Allah senden razı olsun! diye gözlerini kuruladı.</p>
<p>Murat’ın on lirasının yanına beş lira da Tufan Bey koydu.</p>
<p>Acele bir araba getirttiler.</p>
<p>Murat, ömründe bir daha böyle tıklım tıklım sefaletle dolu bir başka araba daha görmeyeceğine emin olarak arkalanndan baktı.</p>
<p>isten simsiyah olmuş teneke son defa tıngırdadı. Yaysız araba, üzerindeki kadınlan, onlara öfkelenmiş gibi sarsarak köşeyi döndü. Kayboldu.</p>
<p>Apartman kapısını insafsızlığın üzerine dikkatle kilitlediler. Anahtarı, mal sahibine vermesi için muhtara teslim ettiler.</p>
<p>Bir kanun hükmü yerine getirilmiş, bir sürü emir kulu vazifelerini yapmışlardı.</p>
<p>Otomobille dönerken Murat iki defa üst üste ve yüksek sesle:</p>
<p>— Bu ne biçim iş? diye sordu.</p>
<p>Vakanın esasından habersiz olan Mübaşir Ahmet Efendi:</p>
<p>— Yok! Doğrusu kibar kadınlarmış, dedi, işte hanedan yerin evladan diye bunlara derim. Lafı ikiletmediler. Hattâ, daha evvel tahliye edip işi bu kerteye getirmeseler daha iyiydi ya ... Kan aklı işte ... Gittiler selametle... Hacı Hüsamettin Bey’den bahşişi hak ettik. Göreyim seni Murat Efendi ... Biraz eli ağırdır. “Sonra keyfine!” dersin. Korkar. Hacı’yı ben bilmez miyim<sup>7</sup>.</p>
<p>Keyifli keyifli gülüyordu.</p>
<p>Tufan Bey neden sonra:</p>
<p>— Arkadaş sen bu gidişle sermayeyi kediye çabuk yüklersin, dedi, ne olacak! İstanbul çocuğusunuz! Yüreğiniz yufka! Şimdi bu iş oldu gitti! Helal olsun! Lâkin o kahpeleri bir güzel arasaydım, kirli çıkın içinde nice küflü akınlar çıkanrdım... Biz nelerini gördük...</p>
<p>— On üç yaşında Rum kızının kirli çıkını var demezsin!</p>
<p>— Yahu! Kiminin parası, kiminin duası demişler. Ne yapalım şimdicik? — Bir şey hatırlamış gibi durakladı. Kırmızı yanaklı ablak yüzünü astı —: O öfkeyle ağzından günah çıktı. Tövbe et de köpeklere ekmek doğrayıver...</p>
<p>— İyi hatırlattın, sahi!</p>
<p>Murat, cigarasını paketin üzerine öfkeyle vurdu.</p>
<p>Memurları adliyeye götüreceği için şoförün ücretini Sultanahmet'e kadar hesaplayıp verdikten sonra kendisi yazıhaneye gitmek üzere Karaköy’de otomobilden indi.</p>
<p>Daha ilk adımda, iki mühim hususu unuttuğunu anlayarak suratını astı. Boğazkesen’den dolaşıp Safo’ya uğramayı, mahalle bakkalının çırağını yollayarak sıhhatini sordurmayı kurmuştu.</p>
<p>Kız, üç dört günden beri apansız hastalanmış yatıyordu. Ustası, mühim bir şey olmadığını, soğuk aldığını söylemişti. Zaten son zamanlarda sıhhatinin iyi olmadığı, yüzünden de belliydi. Benzi uçuk, iştahsız, somurtkan görünüyordu. O kadar ki, bir aydan beri portresini yapmaya başlayan Süheyla’nın annesi bir aralık Murat’a:</p>
<p>— Halini beğenmiyorum! Eski renkler, eski mana yok! Çalışmak bile zor oluyor. Bir doktora bakarsanız iyi edersiniz, demişti.</p>
<p>Dün az kalsın kapıya dayanacak:</p>
<p>— Ben Murat’ım! Safo’yu görmeye geldim! diyerek içeri girecekti. Kızı hasta düşünmek canını sıkıyor, yanında bulunamadığı için kendisini kabahatli sayıyordu. İş bulur bulmaz defalarca karar verdiği halde, münasip bir evde, münasip bir oda bulamamış, nihayet Şahap bir gün kendisine haber vermeden eşyaları eve götürmüştü.</p>
<p>Orada üç bekâr erkek de pek rahattılar. Üçü de yemeklerini dışar- da yiyorlar, ancak yatmaktan yatmaya eve geliyorlardı. Bir komşu kadım ufak bir ücrette temizlik yapmakta, aydan aya bir de yardımcı bularak çamaşırı yıkamaktaydı. Üçünde de birer anahtar vardı. Bazan günlerce karşılaşmadıkları oluyordu.</p>
<p>Tahir Bey de karısının ölümünden beri gözle görülür şekilde çökmüştü. Eski şakacılığından eser kalmamıştı.</p>
<p>Murat, “Dünya kederli! Halbuki bazan da ne kadar neşeli oluyor!” diye düşündü.</p>
<p>Unuttuğu ikinci nokta, demin sokağa anıklan kadınların adresini almak, yahut onlara yazıhanenin adresini vermekti. Danıela işinde Fatma’nın, Süheyla ile Mualla’nın, Şaziment Hanım’ın hattâ Adalet Hanımla Kadriye’nin, Şarlot’un, Tamara Ablanın belki yardımları dokunabilirdi.</p>
<p>“Bir lakırdıyı fırlatıp atıyoruz, dedi, sonra arkasından gitmeyi unutuyoruz. Palavracı olduk galiba! Hem de samimi bir palavracı ki, alçaklıkların en tehlikelisi...&quot;</p>
<p>Patronlar henüz gelmemişlerdi.</p>
<p>Kılıksız ve hasis milyoner Mösyö Samoil, odabaşı Hüseyin Ağa’mn altına verdiği bir arkalıksız iskemleye sabırlı bir yüzle oturmuş bekliyordu. Ayağının dibinde üç tane büyücek paket vardı. Her akşam böylece evinin ihtiyacını yüklenmek âdetiydi. Her şeyin en iyisini toptancı fiyatına alabilmek için mutlaka Bahkpazan’na kadar gider, sonra oradan yaya olarak Kuledibi’ne çıkardı. Evindeki döşemenin değme saraylardakinden daha kıymetli olduğu söyleniyordu. Murat, “Şu halde herifin garazı, kendi canına!&quot; diye kararvermiş, günden güne müşahadeleri bu kanaatini kuvvetlendirmişti.</p>
<p>— Merhaba Samoil Efendi! diye zorla gülümsedi.</p>
<p>— Merhaba Murat Efendi? Nerede beyler?</p>
<p>— Kimbilir! Ben adli yeden gelmiyorum. Buyrun yukarıya... Bekleriz. Hüseyin Efendi bize iki tane şekerli kahve yap!</p>
<p>— İstemezdi be kuzum! Hep zahmet edersiniz...</p>
<p>— Bir kahve borcumuz!</p>
<p>Cam kahve istediği halde, hasisliği içmesine müsaade etmeyen bir milyonere böylece kahve ısmarlamak, onu kısacık bir müddet için bile olsa mahcup etmek Murat’ın hoşuna gidiyordu. Mamafih Samoil Efendi ile iyi ahbaptılar. Birbirlerini seviyorlardı.</p>
<p>Murat, yazıhaneyi açıp misafirlerine yol verdi. Kahveler gelince bir de cigara uzattı.</p>
<p>Önüne bir kâğıt çekip imzasını atmaya başladı Bu onda en büyük can sıkıntısının en kestirme deliliydi.</p>
<p>Samoil Efendi bir müddet sustu. Sonra yavaşça sordu.</p>
<p>— Bir şeye canınız sıkılmış! Nedir?</p>
<p>Murat, evvela baştan savma bir cevap verecekti. Sonra Samoil Efendi’nin Hacı Hüsamettin Bey’i tanıdığını, bizzat kendisinin de Hacı Hüsamettin Bey ayarında emlak sahibi bir adam olduğunu düşündü. Meseleyi, bitaraf olmaya çalışarak, pek de ehemmiyet vermemiş gibi anlattı. Sonunda:</p>
<p>— Ben yapamam sanıyorum, dedi, o kadar emlakim olursa... iki odasında da iki fukara barınsın derim. Hiç değil, onları sokağa atmak için icra memurunu, yani cebri vasıta edemem. Ne dersiniz?</p>
<p>Samoil Efendi, her şeyi çekinmeden herkese söyleyecek kadar zengindi. Fakat etraflıca bilmediği bahislerde gülümseyerek susmasını da iyi beceriyordu. Bu meseleyi derinlemesine tahlil etmiş gibi, elini masaya koyarak konuşmaya hazırlandı:</p>
<p>— İnsan acır! dedi, herkeste merhamet vardır. Lâkin gözüyle görmeyince acımak başka türlü oluyor. Hacı Hüsamettin Bey, vakanın böyle cereyan edeceğini bilmez mi? Bilir elbette... insan, tahliye kararını kirayı her ay tırınk veren kiracı aleyhine çıkartmaz, isterse rande- vuevi işletsin. Nitekim iki apartmanının iki katında da meşhur randevucular otururlar. Oturduğu evin kirasını vermeyen bahusus iki tane ihtiyar kadını tahliye etmek, onları sokağa atmak demektir. Hacı Hüsamettin Bey bunu bilerek yapar ama, gözü görmediği için üzerindeki tesiri sizin üzerinizdeki kadar şiddetli olmaz. Belki de bu sebeple bu kadar küçük bir işi avukata veriyor! Benim de birkaç parça emlakim var. Kiracılar hakkında tahliye kararı alıp icra marifetiyle çıkarttığım olmuştur. Ne yapalım?</p>
<p>Murat, kendisini o kadar haklı buluyordu ki, lakırdıyı açtığına pişman olmuştu. Yorulmuş gibi:</p>
<ul style="list-style:none;"><li>
<p>— Ne yapalım olur mu? dedi, parasız insanları, hiçbir gidecek yerleri olmadığını bilerek sokağa atmak bu kadar basit karşılanmasa gerek...</p></li>
<li>
<p>— Ben de onu soruyorum. Ne yapalım? Bütün emlakime kira veremeyecek adamlar doldursam...</p></li>
<li>
<p>— Bunu demek istemedim. Her zaman da böyle bir şey olmaz. Oldu mu biraz insaflı davranılabilir.</p></li></ul>
<p>— Pekâlâ ben insaflı davrandım farz edelim. İnsaflı davrandım da kirayı veremeyen kiracılardan birisini çıkarmadım! Kirayı veremediğinden dolayı icra marifetiyle sokağa atılan hiçbir insan kalmaz mı?</p>
<p>— Tabi kalır...</p>
<p>— Bir başka sual, bütün emlak sahipleri böyle birer kiracı barın- dırsalar, size pek tesir eden bu sokağa almak işi biter mi?</p>
<p>— Bitmez!</p>
<p>— Öyleyse, neticesiz bir fedakârlığı siz benden ne hakla istersiniz! Sonra oğlum, madem ki günlerden bir gün, sizin demin söylediğiniz gibi, hem de yağmurlu bir gün, bazı insanlar gelip bazı insanları sokağa atıyorlar. Bu âdet mevcut. Kolayca da önüne geçilemeyecek. Ben niçin, sokağa atanlardan olmayacakmışım da, sokağa atılanlardan olacakmışım?</p>
<p>— Anlayamadım! Apartmanınızın bir tanesinde birisi birkaç ay bedava oturunca siz derhal fakir mi düşersiniz?</p>
<p>— Mesele, işi başından öyle veya böyle tutmak meselesi... Siz sadaka verelim istiyorsunuz. Bu işler sadakayla halledilmez. Bir kere başlarsam, her muhtaç olana yardım etmeliyim. Buna mecburum. Servetim ne kadar büyük olursa olsun, buna dayanmaz. Üç, dört ayda, nihayet bir senede sermayeyi kediye yükletirim. Ne olur? Kiracılar, apartmanımı harap ederler, vergi müddeti gelir. Hükümet sahipsiz malı zapt eder. Kendisi işletecek değil ya, müzayedeye koyar. Kiracısını cebren çıkarmaya devam eden Hacı Hüsamettin Efendi talip olur. Alır, kiracıları derhal sokağa atar. Buyrun<sup>1</sup> .</p>
<p>— Aklıma şöyle bir şey geliyor! — Murat, telaşlanmıştı. Çünkü Samoil Efendi de bir bakıma haklı görünüyordu —: Bakınız! Normal bir genç erkeğin kadın ihtiyacı tabii ve zaruri midir?</p>
<p>— &#160;&#160;Evet!</p>
<p>— &#160;&#160;Bunu, cebren benim karımda tatmin etmeye kalksa?..</p>
<p>— Haksız mı olur? diyeceksiniz! İyi ama bu misal sizi değil, beni tasdik etti.</p>
<p>— &#160;Ne demek?</p>
<p>— &#160;&#160;Basit yavrum! Kadın benim malım...</p>
<p>Murat gözlerini kırpıştırdı. Yürek yorgunluğu kalmamış, mesele ile alakası birdenbire artmıştı.</p>
<p>— Canım Samoil Efendi, dedi, size anlattığım vakada Hüsamettin Bey’in zerre kadar haklı tarafı var mı?</p>
<p>— Haklı tarafı. . Bu âdeti kendisi icat etmemiş. Kendisi yapmazsa ortadan kalkacak değil... Bir başka tarafından düşünelim: Hüsamettin Bey parasını emlaka yatırmamış olsaydı, yahut emlakim kamilen satsa da parasını mesela Ziraat Bankası’na yatırsa, insaflı bir faize, kimseye çatmadan, kimseyi evinden kovmaya mecbur kalmadan yaşasaydı...</p>
<ul style="list-style:none;"><li>
<p>— Evet!</p></li></ul>
<p>— Ona gene şu andaki öfkeyi duyar miydin? Onu gene ayıplar miydin<sup>7</sup></p>
<p>— Neden ayıplayacağım. Ben deli miyim.</p>
<ul style="list-style:none;"><li>
<p>— &#160;&#160;1yı ama kuzum! Banka Hüsamettin Bey’in parasına faizi cebinden vermez. Bu parayı işletecek. Nerede işletecek. Say kı bir kundura fabrikası açacak... O zaman küçük kunduracı esnafını dükkânlarından atacaklar. Yahut büyük büyük apartmanlar yaptıracak. O zaman da, Hüsamettin Bey’in parasıyla yapılan apartmanlarda, banka-mn avukatları kirayı vermeyen kiracıları gene böyle bir gün, bir Murat Efendi vasıtasıyla çıkartacaklar.</p></li>
<li>
<p>— Evet... Sahi...</p></li></ul>
<p>Murat, iyiden iyiye telaşlanmıştı. Samoil Efendi, ihtiyar Yahudi istihzasıyla gözlerinin içi gülerek, fakat dudakları gayet ciddi rahatça devam etti:</p>
<ul style="list-style:none;"><li>
<p>— Şimdi başka bir cephesine bakalım! Farz edelim ki Hüsamettin Bey de böyle düşündü. Yani “Benim param fenalığa alet olmasın! Ben faizden vazgeçtim. Oturur anaparayı yerim!” Parasını evinde tuttu. Azar azar yiyor. O zaman hiç günahı kalmaz mı?</p></li>
<li>
<p>— Tabi kalmaz!</p></li>
<li>
<p>— Biriktirilmiş para ne demektir, bilir misin?</p></li>
<li>
<p>— Biriktirilmiş para mı? Fazla kazanmış. Artırmış.</p></li>
<li>
<p>— Yani nereden toplanıyor? Uzun mesele... Biriktirilmiş para, insan emeğinden meydana gelmiş bir kıymettir. Bir kuvvettir. Onu piyasada kârlı işlere yatırırsam hem bana yeniden doğurur, hem de az çok diğer insanlar kâr eder. Ekmek parası çıkarır. Benim böyle bir kuvveti yalnız kendime saklamaya hakkım var mıdır? Bu da bir çeşit vebal değil mi?</p></li></ul>
<p>— Peki n’olacak?</p>
<p>— Dünya iki taraf olmuş delikanlı... Bir kısmı: “Herkes başının çaresine baksın... Altta kalanın canı çıksın&quot; diyor. Ben elimde para olduğu için bu fikre taraftarım. “Âlâ!&quot; diyorum. Diğer kısım: “Hiç böyle iş mi olur! Herkesi keyfine bırakmayalım. Zenginlerden alıp fakire verelim!&quot; diyor. Bunlara “Bolşevik, komünist, sosyalist&quot; falan diyorlar. Sen bu ikinci kısımdansın...</p>
<p>— Hâşâ! Ben o maksatla söylemedim. Merhamet edelim... Bu kadar gaddar olmayalım! dedim.</p>
<p>— Çok sevdiğim bir misal var. Bir memleket düşün ki, herkes eline iyi kötü bir silah geçirmiş. O memleket adamın adamı öldürmesi hiçbir cezaya tabi değil... Fazladan geçim de, ırz, namus, haysiyet, şeref falan da bu boğuşmada tepelenmemeye bağlı. Sen benim yanıma dostça yaklaşıyorsun. &quot;Samoil,” diyorsun, “şu tabancayı biraz da komşuna ver!” Yahut, &quot;Şu seferlik komşunu öldürme! Bağışla!” diyorsun.</p>
<ul style="list-style:none;"><li>
<p>— Bu manaya gelir mi? Zannetmem!</p></li>
<li>
<p>— Daha beterine gelir. Bu, yumuşağı evladım. Madem ki yaşamak için mutlaka ben seni öldüreceğim, sen beni öldüreceksin. Başka bir yol tutmamışız. Bir an evvel ölmüşüm, yahut bir an evvel öldürmüşüm. Bir an sonrayla ne farkı kalıyor? O ev, o iki kadının olsaydı da, Hüsamettin Bey kiracı bulunup aylarca kirayı vermeseydi, size ötekiler müracaat edip berikini attıracaklardı.</p></li>
<li>
<p>— Böylece de olsa bu işte hiç mi haksızlık, gaddarlık yok!</p></li>
<li>
<p>— Bu işte gaddarlık var. Lâkin teklif ettiğin çare, yani &quot;merhamet&quot; işi halletmiyor. Gaddarlığa karşı bir başka gaddarlık teklif etmeye mecbursun! O zaman ben de kendimi müdafaaya mecburum. Deminki, silahlı mücadeleye işte geldik. Evimdeki kiracıyı sokağa almaktan belki bir şartla vazgeçerim: Böyle bir âdeti dünyadan kaldırırsın. Yani, ayağım sürçerse benim çoluğumun çocuğumun sokağa atılmayacağına emin olmalıyım!</p></li>
<li>
<p>— Öyleyse... — Murat imkânsız bir şey söylemeye mecbur kaldığına utanarak gözlerini eğdi —: Herkese bir ev temin etmeli... mi?</p></li>
<li>
<p>— Herkese bir ev!.. Bu belki mümkün... Lâkin içimizde yüzde şu kadan kumarbaz, sarhoş, zampara... Yaptığımız evleri haftasına varmadan elden çıkarsalar...</p></li>
<li>
<p>— Hay Allah kahretsin!.. N’olacak?</p></li></ul>
<p>Murat, şaşkın şaşkın güldü. Samoil Efendi, gözünde birkaç misli büyümüş, birkaç misli daha sempatik olmuştu. Kıymetli adamdı. Demek zengin olması da, böyle bir kıymeti olduğunu ispat ediyormuş da Murat farkında değilmiş... İhtiyar Yahudi, delikanlının bakışlarındaki manayı anlamış gibi bu sefer sahiden ve şefkatle gülümsedi:</p>
<ul style="list-style:none;"><li>
<p>— Bazı kitapları okurum, dedi, bazı bazı da düşünürüm. Sana bir yanın ekonomipolitik dersi verdim. Yani ısmarladığın kahveyi bugün alnımın teriyle içtim. Pek de sevindim. Patronunun suratını artık görmesem de olur. Yarın uğrarım... — Kalktı, paketlerini koltuğunun altına aldı—: Hayırlı akşamlar, delikanlı, dedi, çok aptal bir oğlansın... Kapkara da cahilsin... Teşekkür ederim...</p></li></ul>
<p>Murat, siyah, lekeli bir kamburun arkasından, bu teşekkürün manasım araştırarak bakıyordu ki Yordanidis telaşla göründü. Elini salladı:</p>
<p>— Gelsene. . Gel bir dakika...</p>
<p>— Hayrola! Gene bir domuzluğun...</p>
<p>— Gel, Şarlot istiyor.</p>
<p>Murat, alışık bir hareketle elini saçlarında gezdirdi.</p>
<p>— Sahi mi? diye gülümseyerek yürüdü.</p>
<p>Şarlot arkası kapıya dönük oturmuştu. Murat, içeri girerken:</p>
<p>— Nerede bu dünyanın en güzel kadını? diye keyifle söylendi. Bize dargın mı sakın!.. — Âdeti olduğu üzre, önünde “Bonsuvar Prenses!” diye eğilecekti ki, öylece durakladı —: Ne var?</p>
<p>— Hiç... Otursanıza... — Kız, feci bir şekilde gülümsüyordu. Gözleri kıpkırmızıydı —: Oturun!</p>
<p>— Ne var Şarlot? Yoksa bu alçak Yordanidis... — Böyle diyerek Yordanidis’e bakınca büsbütün şaşırdı. Koca oğlan alenen ağlıyordu —: Size ne oldu? diye yavaşça sordu.</p>
<p>— Otur...</p>
<p>Murat, uzak bir ihtimal halinde, kaç gündür hasta olan Safo’yu düşündü, kelimeleri arayarak:</p>
<p>— Nereden geliyorsun? dedi.</p>
<p>— Safo’ya uğradım.</p>
<p>— Nasıl? Hastalığı arttı mı yoksa...</p>
<p>— Biraz şeyi... Doktorlar... Doktor diyecektim... — Birdenbire döndü masaya kapandı —: Allahım! Allahım! diye ağlamaya başladı.</p>
<p>Murat, kıza elini sürmeye cesaret edemeden Yordanidis’e döndü. (Çok sonraları Yordanidis “Bu bir bakışla mümkün olsaydı birisini öldürebilirdin!&quot; demişti.) Oğlan, yumruğuyla gözlerini ovuşturarak başını eğdi.</p>
<p>Murat, zor işitilir bir sesle:</p>
<p>— Öldü mü yoksa<sup>7</sup> diye sordu.</p>
<p>Birdenbire buna o kadar emin olmuştu ki, cevabı dahi artık merak etmedi. Halbuki bir taraftan da bütün dünya söylese, bizzat ölüsünü elleriyle yoklasabuna ihtimal veremiyordu. Üç gün evvel... Daha üç gün evvel Tamara Ablasına, Reçina’nm taklidini yapan... Neşeli kız çocuğu...</p>
<ul style="list-style:none;"><li>
<p>— Bakınız bana Şarlot... Hemen gidelim mi?</p></li>
<li>
<p>— Öğleden sonra gömdük. Oradan geliyorum.</p></li>
<li>
<p>— Gömdünüz mü? Yalan... Şaka ediyorsunuz...</p></li>
<li>
<p>— Gömdük evet...</p></li>
<li>
<p>— İmkânı mı var. Nesi varmış?.. Aman yarabbi! Bana neden haber vermediniz? Size söylüyorum...</p></li></ul>
<p>Yordanidis kocaman sesiyle:</p>
<p>— Kahrolsun... Kahrolsun... diye bir şeyler homurdanıyordu.</p>
<p>Murat arka cebinde cigara paketini aradı. Yordanidis acele kendi- sininkini uzattı. Kibriti çaktı. Hâlâ hıçkıran Şarlot’un omzunu tutarak:</p>
<p>— Yeter artık! diye yalvardı, baksana Murat fena!</p>
<p>Kız başını kaldırdı. Acıyarak gülümsemeye çalıştı:</p>
<p>— Zavallı Murat! dedi, onu sahiden severdin...</p>
<p>Murat, iskemleye oturdu. Önünde dünya kopup bir yere düşmüş, artık bir adım atacak yer bile kalmamıştı. Karanlık vardı. Ortalık buz gibiydi. İnsan aklı başında olarak ölüme geçse ancak böyle bir şeyler hissedebilirdi.</p>
<p>— Neden ağırlaştığı zaman bana söylemediniz? Siz yanında mıydınız?</p>
<p>— Ağırlaşmadı ki... Yanındaydım... Ölürken değil... Pek sakin ölmüş...</p>
<p>— &#160;&#160;Neden? Hastalığı? Ustası nezle demişti.</p>
<p>— &#160;&#160;Değil. Çocuk düşürdü.</p>
<p>Düşürülen çocuğun ölüsüyle annesinin cesedini hiç haberi yokken Murat’ın önüne atıverselerdi bu kadar dehşete kapılmazdı. Deminden beri pek uzakta hissettiği şey... O incecik kıza karşı söz verdiği halde insanlık ve erkeklik vazifesini hiçbir mazereti olmadan savsaklamasından gelen azap. Makiniste itaat etmeyen bir tren gibi üstüne geldi. Kolunu yüzüne kapatmaya meydan kalmadan göğsüne çarptı.</p>
<ul style="list-style:none;"><li>
<p>— Niçin benim haberim yok.' Gebe olduğunu bana niçin söylemedi? Biz onunla kararlaştırmıştık... Gebe kalırsam, evleniriz! dediy- di... Neden?</p></li>
<li>
<p>— Üç aylıkmış. Doktora gittik. Kürtaj için... Zayıf buldu. Yapmaya cesaret edemedi. Çok söyledim. Sana haber verecektim. Yemin ettirdi. Sonra kendi kendine ilaç yapmaya kalkmış... Üç gündür kanı dindirememişler. Bu sabah...</p></li>
<li>
<p>— Neden ama... Ne istiyordu hayvan... — Kendisini hemen topladı —: delirdi mi? — Sanki ölmemişti de ona çıkışıyordu. Cigara parmaklarını yakmaktaydı —: Bana bu fenalığı neden yaptı? Ben onu sevmiyor muydum?</p></li></ul>
<p>Yordanidis gene ağlamaya başlamıştı. Şarlot ikisine de kocaman gözlerle baktı. Murat’ın yüzü bembeyaz fakat kupkuru, Yordanidis'in yüzü kıpkırmızı fakat ıpıslak...</p>
<ul style="list-style:none;"><li>
<p>— Sevdiğini biliyordu. O da seni seviyordu... dedi ki...</p></li></ul>
<p>Murat, nefesini keserek bekledi. Şarlot devam etmeyince korkarak sordu:</p>
<ul style="list-style:none;"><li>
<p>— Evet?..</p></li></ul>
<p>— Hiç... dedi ki... -Bir şeyler uydurmaya çalıştığı belliydi - Çocuğun sırası değilmiş! Kabahati kendisinde buluyordu. (İsteseydim yapmayabilirdim!) dedi.</p>
<p>— Sen neler söylüyorsun kuzum! Bilakis... Gebe kalmaya uğraşıyordu. İkimiz de istiyorduk... Delirdi mi? Deli mi bu? Susar mısın rica ederim Yordanidis!..</p>
<p>Gülüşerek iki müşteri içeri girdi. Murat, fırsattan istifade ederek hiçbir şey söylemeden dargın gibi derhal çıktı.</p>
<p>Koridorda, kapılara şaşkın şaşkın baktı. Yazıhaneye girecek yerde helaya geçti. Yüzüne avuç avuç su çarptı. Annesinin ölümüne bile bu kadar yanmadığını hayretle anlıyordu. “Ben isteseydim onu bahtiyar edebilirdim'.&quot; diye düşündü. Ne alçaklıklar Yarabbi<sup>1</sup>.. Birisinden birisini mi öğrendi? “Farkına varmadan usanmış gibi davrandım. Bana her şeyi o kadar cömertçe veren bir çocuğa karşı...&quot;</p>
<p>Çelil Bey yalnızdı. Kaşlarını çatmış, masanın kenarına dikkatle bakıyordu.</p>
<p>Haa... diye başını kaldırdı, ne var? Hasta mısın? diye sordu.</p>
<p>Murat, sesini düzeltmeye çalışarak:</p>
<ul style="list-style:none;"><li>
<p>— Evet efendim, dedi, başım dönüyor. Hüsamettin Bey'in evini tahliye ettik efendim. Yarınki dosyalar çantada...</p></li>
<li>
<p>— Bırak be yavrum! Hastaysan hemen git yat! istersen geçerken bizim doktora uğra... Yarın iyileşmezsen gelme... Tükürmüşüm işlerin ortasına. Ölüm yok ya, yahu!</p></li></ul>
<p>— Teşekkür ederim. Hayret Bey'e...</p>
<p>— Başlarım Hayret Bey'in zülüflü ahbaplarından... Dediğim gibi...</p>
<p>Murat kimseye -Bilhassa Reçina'ya- rastlamamak için acele merdivenleri indi. Sokağa çıktı. Ve çıkar çıkmaz demin, felaketi dinlerken hissettiği gidecek yeri kalmamak duygusunu daha beter duydu. Gene cigara paketini aradı. Yukarda bırakmıştı.</p>
<p>Dünyanın belki en küçük dükkânında -Genişliği yetmiş, derinliği seksen santim-pul ve cigara satan Yahudi'ye gitti. Kalın gözlükler takan ihtiyar tütüncü onu bazan Reçina, bazan Şarlot, bazan Safo, ve bazan Tamara ile beraber gördüğü için bir Fransız atasözüyle takılmayı âdet edinmişti. Gene istediği paketi verirken:</p>
<p>— Dünyanın en güzel kadını size, malik olduğundan başka bir şey veremez! dedi.</p>
<p>Murat da farkına varmadan her zamanki cevabını tekrarladı:</p>
<p>— Kimbilir! Bakacağız!</p>
<p>Karşılıklı gülüştüler. Aman Yarabbi! Demek bu kadar tabii idi. Herif hiçbir şey sezemeyecek, sezemeyecek ne demek, göremeyecek kadar... Kalabalık Tünel’e doğru süratle geçiyordu. Murat, herkese yol vermek için sindi. Elini yüzünde gezdirdi. “Nereye gitmeli? Kime?&quot;</p>
<p>Aklına birdenbire Tamara geldi. En münasibi oydu. İnsan onunla derhal sakinleşir... Biraz aglasa bile...</p>
<p>Bir eczaneden telefon etti. Tamara evde değildi. Ne zaman geleceğini de Vanda bilmiyordu.</p>
<ul style="list-style:none;"><li>
<p>— Ne söyleyeyim?</p></li>
<li>
<p>— Tekrar ararım. Mersi!</p></li>
<li>
<p>— Güle güle...</p></li></ul>
<p>Kadın bunu her zamanki gibi Türkçe söylemiş, Türkçe söylediği için de sevinmişti. Şu halde sesinden de bir şey belli olmuyordu. Safo’nun Ertuğrul Hikmet Ağabeysin! hatırladı.</p>
<p>Köprü’ye doğru hızlı hızlı yürümeye başladı.</p>
<p>Evet! Bir oda tutup küçüğü götürseydi... Her zaman yanında olurdu. Gebeliğini böyle saklayamazdı. Süheyla’nın annesi doktora götürün dediği halde... Felakete bir tek sebep vardı: Korkaklığı... Korkaklığı bile belki bir mazerettir. Alçaklığı... Cebinde duran paralan harcamaya cesaret edememişti. İşte şimdi o pis kâğıtlar... O iğrenç... O pezeveklikten kazanılmış... Boğazına katı bir şey takıldı.</p>
<p>Yağmurdan sonra akşam güneşi İstanbul tarafının kubbelerine vurmuş, onları bakır taslara benzetmişti. Ölümün bu kadar gayrika- bili müdahale oluşu dünyanın en büyük haksızlığıydı. İnsanoğlunu böylece denemeye hiç kimsenin hakkı olmamak lazımdı.</p>
<p>Köprünün çıkıntılarından birisinde durup, her zaman seyri hoşuna giden İtalyan Sefareti’nin süratli motoruna dikkatle, fakat içinde olmaya dair en küçük bir arzu duymadan baktı. Denizden sanki çürümüş balık kokusu geliyordu. Deniz... Ne tuhaf! Zavallıyı kendisine ilk defa veren vasıta bir perşembe akşamı... Vapurda...</p>
<p>Ertuğrul Hikmet'i mutlaka bulmalı... Muhakkak... Sonra da Safo’yu hatırlatacak olan, Safo’yu değil, Safo’ya yaptığı ihanetleri hatırlatacak olan bütün kadınlardan, başta Reçina ve Şaziment olmak üzere hepsinden kati surette vazgeçmek lazım!</p>
<p>Bir müddet Tamara’nın bu gruba dahil olup olmayacağı ciddiyetini zerre kadar yadırgamadan düşündü. Ve sırasıyla Süheyla’mn, annesinin, Mualla’nm, hattâ Fatma’yla annesinin, hattâ Zekiye’nin, Ne- sıbe’yle Nuri’nin, Şahap’ın ve şimdi iltica etmeyi tasarladığı Ertuğrul Hikmet’in, kendisine ayrı ayrı ve hep beraber Safo’yu hatırlatacaklarını, hepsiyle alakasını muvakkat bir müddet içinde dahi kesemeyeceğini anladı. Düşüncenin burasında, Ertuğrul Hikmet’e gitmenin de münasip olmayacağını kestirdi.</p>
<p>Bu gece, bir başkasının kederine tahammül edemeyecekti. Ertug- rul Hikmet de kederlenmesin olmaz. Bilakis, en aşağı budala Yordanidis kadar da mı acımayacak?..</p>
<p>Safo’nun ölümüne, ikinci defa yenilmiş gibi maksatsız adımlarla geri döndü. Fakat içinin içinde, taa uzak bir yerde, hiçbir kimseden yardım göremeyecek bir halde bulunmanın sefil kibrini de hissediyordu. Bir şeyler ödemekteydi. Ödedikçe -Yahut ödediğini zannettikçe- kederin şekli değişiyor, acı bir sarhoşluk, hayalde daralma, içki halinin sızmaya yakın sırasını duyuyordu. Ertuğrul Hikmet, “Biz ayyaşlar tuhaf milletiz! derdi. Kederlensek ‘Yahu, birkaç kadeh içelim!’ deriz. Sevinsek gene öyle. Bizde iki zıt hadise aynı kapıya çıkar! Acaba felsefedeki zıtların vahdeti bu mudur?” derdi.</p>
<p>Murat, bu düşünceyi başının içinde, ömründe hiç duymadığı yepyeni ve tuhaf bir neşeyle evirip çevirerek Bankalar Caddesi’ni geçti. Şişhane yokuşundaki geniş meyhaneye girdi. Burada mezesiyle beraber dublesi on kuruşa incir rakısı satılırdı. Müşterilerin ekserisi duvarcı ustaları, dülgerler... çalışma saatleri denk düşen birkaç vatmandı. Eğer seyyar çalgıcılar uğramaz, o esnada birkaç Laz gemici bulunup horona kalkmazlarsa, tenha ve sakin olurdu.</p>
<p>Sızmak için içmeye oturduğunu gayet iyi bildiği, buna gayret de ettiği halde ve âdeti hilafına rakıyı yudum yudum içiyor, sanki zehi- rin ilk defa tadını çıkarıyordu.</p>
<p>itiraf etmeye utandığı halde, sızıncaya kadar içmek arzusuyla meyhaneye girmekle Safo’nun hatıralarından kurtulmak istemişti. Halbuki tamamıyla unuttuğu için şimdi hatırladıkça şaştığı değersiz şeyler, üstüne hücum etmekteydi. Mesela: “Şeytan&quot; sözü geçerse ince parmağını mutlaka bir tahtaya vururdu. Bir şeyi anlayamadığı zaman gözlerini bir tuhaf kırpıştırması vardı... Hele öperken...</p>
<p>Murat elini ağzına götürdü.</p>
<p>Kıza karşı, bereket versin, asla farkına varamayacak surette rezillikler düşünmüştü. Otele ilk gittikleri gece kendisini öyle, habersizden teslim edişine bile ne manalar vermiş, bunu yeni usul bir kurnazlık saymıştı. “Eskiden kendilerini nikahlatmak için mukavemet ederlerdi. Bu şekil daha kestirme...”</p>
<p>Birkaç gün az mı sıkıldı? “Dava ederim!&quot; diyeceğini dahi hesaplayarak... Ceza Kanunu’nu, böyle bir hadise karşısında kalırsam, diye karıştırması... Merak etmiş ve öğrenmek istemiş gibi, Çelil Bey’in ağzını aramaya kalkması...</p>
<p>Aradan zaman geçip umduklan çıkmayınca bu sefer de, kız bizi kocalığa layık görmüyor! dememiş miydi? Hattâ bu düşünceye kapıldığı sıralar, manasız soğukluklara kalkışmadı mı?</p>
<p>Sonra bir gece, “ille beni odana götür!&quot; diye tutturduğu halde iki lira otel kirasını mı göze almadı acaba? Yoksa Safo’dan bıktığını mı zannetti?</p>
<ul style="list-style:none;"><li>
<p>— Kokoreç ister mi beyim?</p></li>
<li>
<p>— Tabi... On kuruşluk kes... Hem de söyle bizim kadehi doldursunlar canım!</p></li></ul>
<p>“Gebe kalırsam beni evine götürürsün!&quot; demişti. Öyleyse çocuğu neden düşürmeye kalktı? Acaba üç aylık çocuğun erkek mi kız mı olduğu belli midir?</p>
<p>Müşteriler birer ikişer gitmeye başladıkları zaman hesap kâğıdına baktı. Bir sürü çizgi... Sayılacak gibi değil... Dünyayı içmiş... Kâğıdı önüne çekti. Hayret! Ancak yedi tane... Yedi duble... Hiç demek! Sakın bir yanlışlık olmasın! Yalpalayıp yalpalamadığını anlamak için ab- deste gitti. Hayır! Hiç! Sanki yedi dubleyi de içmemiş... Vücudu sarhoş değil! Aklı sarhoş<sup>1</sup> istediği de zaten bu<sup>1</sup></p>
<p>Hesabı görüp kalktı. Tenha yokuşun bir yukansına bir aşağısına baktı. İn yok cin yok... İyi ama, bu geceyi nasıl geçirmeli?</p>
<p>Fok balıklan, ahtapotlarla dövüşürken havaya fırlatır böylece denize çarparak öldürürlermiş. Buna mukabil ahtapotlar da ellerinden ikisini fokun burun deliklerine sokmaya çalışırlarmış. Böylece burnu tıkanıp havasız kalan fok, ahtapotu sürükleyerek en yakın insana doğru koşarmış... Kendisini kurtarsın diye...</p>
<p>Murat da sarhoş olamayacağını dehşetle anladığı bu gece, bütün ışıklarını söndürüp yatmış bulunan İstanbul tarafına geçmeye cesaret edemedi. Yokuştan yukarıya Beyoglu’na doğru yavaş yavaş çıktı. Dörtyol ağzına gelince bir an durdu. Ve işte orada nefesi tıkanmış fok gibi, insan bulunan tarafa, Perapalas'ın arkasına çürüklük üzerinde iğreti yazlık kahveler cihetine saptı. Akimdan gene Tamara’ya telefon etmeyi geçiriyordu.</p>
<p>Muhtelif yaşta 7-8 kızdan ibaret bir gruba rastladı. Dünya yüzündeki kadın cinsi içersinde kendi hissesini artık ölünceye kadar tüketmiş, buna da çoktan razı olmuş gibi, bakmaya tenezzül bile etmeden geçti.</p>
<p>“Tamara’ya telefon etmeli! Evet, diyordu, iyidir Tamara... İstırabı tanır... İyi kadın!”</p>
<p>Kahvelerden birisinde bir gramofon, moda şarkılardan birisini söylemekteydi.</p>
<p><span style="font-weight:bold;">“Gecenin matemini aşkıma örtüp sarayım!&quot; </span>Murat durup dinledi ve bu şarkıyı bir daha hiç unutmadı. Demek, böylece bazı insanların içinde bulundukları haletinıhiyelere uyduğu için, bazı şarkılar tutuluyor, ezberlenip söyleniyordu.</p>
<p>Otele gittikleri ilk gece... Şarkı istedikleri zaman aklına evvela bu gelmişti de “münasebetsiz” bularak söylememişti.</p>
<p><span style="font-weight:bold;">“Gittin artık, seni ben nerde bulup yalvarayım!</span></p>
<p><span style="font-weight:bold;">Şimdi ben tıpkı şifasız kanayan bir yarayım!”</span></p>
<p>Şu halde, hisler değilse bile, hisleri anlatmak için kullanılan vasıtalar gitgide adileşiyordu. Nerede bu “tıpkı şifasız kanayan yara”, nerede</p>
<p>“Ben Yunusu biçareyim-Aşk elinden avareyim-Baştan ayağa yareyim” sözü? Ne güzel: “Baştan ayağa yareyim!&quot; Halbuki böyle cılk yara pek kolay iğrenç olur. Yunus’ta, bilakis azametli bir şey olmuş.</p>
<p>Yürüdü. İkinci kahvenin hizasındaydı ki:</p>
<ul style="list-style:none;"><li>
<p>— Murat Bey! diye heyecanlı bir ses işitti.</p></li></ul>
<p>Dönüp kalabalığı araştırdı. Reçina elini sallayarak parmaklığa doğru geliyordu. Murat, birdenbire sevindi.</p>
<ul style="list-style:none;"><li>
<p>— Murat Bey! Ne tesadüf! Böyle yalnız mı?</p></li>
<li>
<p>— Dolaşıyorum Siz ne yapıyorsunuz?</p></li>
<li>
<p>— Annemleyiz. Gelin sizi tanıştırayım!</p></li></ul>
<p>Murat’ın biraz canı sıkıldı. Fakat etraf o kadar kalabalıktı ki bir iş bahane edemedi.</p>
<p>içeri girdi. Reçina’nın annesi -Beyaz saçlı olduğundan daha ihtiyar görünen ufak tefek bir kadın- diğer iki komşu kadınla beraber oturuyordu.</p>
<p>Murat gülümseyerek selamladı. Aynı yaşta oldukları için üçünün de ellerini öptü.</p>
<p>— İşte anne! Murat Bey. Bizim yazıhane komşumuz, size bahsetmiştim.</p>
<p>— Evet! Buyrun Mösyö! Bir kahve için!</p>
<p>— Rahatsız etmeyeyim. Geçiyordum. Matmazel Reçina lütfettiler. Sizi tanıdığıma memnun oldum. Zaten merak da ediyordum. Matmazel Reçina sizi o kadar sever, sizden o kadar çok bahseder ki...</p>
<p>— Öyle mi? Halbuki babasını daha çok seviyor. Oturun rica ederim.</p>
<p>Başka iskemle olmadığından Murat, boş yeri Reçina’ya gösterdi:</p>
<p>— Matmazel otursun ben bir iskemle bulayım!</p>
<p>Reçina:</p>
<p>— Ben şimdi bulurum! — diye gitti, biraz sonra da bir iskemleyle döndü —: İşte... Burası bizim evimizin bahçesi sayılır. Ne içersiniz?</p>
<p>— Kahve... Durunuz canım! Garson gelir!..</p>
<p>— Burada pek âdet değildir. Vakit de geçti. Saat kaç?</p>
<p>— Onu geçiyor.</p>
<p>— Gördünüz mü<sup>7</sup> — Seslendi —: Bayım<sup>1</sup> Baksana!..</p>
<p>Murat kahveyi içerken düşünüyordu. Reçina duymamıştı. Şu halde bu gece kendisini pekâlâ eglendirebilirdi. Eglendirebilir mi? Hiç değil denemeye değer...</p>
<p>Masada, bir yırtılmış kesekâgıdının içinde çekirdek kabuklan vardı. Böyle kabak çekirdeği yiyip komşu komşuya konuşulacaksa evde niçin kalınmaz?</p>
<p>Reçina anlatıyordu:</p>
<p>— Murat Bey çok hoştur. Eğlenceli adamdır. Lâkin şimdi sizden çekiniyor. Yazıhanede görseniz, bizi hep güldürür. Eminim şu anda bile iyi bir şaka düşünüyordur.</p>
<p>— Şaka olur mu? Bakın ne düşünüyorum. Ben bu yola saparken ahdettim. Bir tanıdığıma rastlarsam, alıp Tepebaşı bahçesine götüreyim, dans edeyim, dedim. Şimdi dört tane ahbaba rastladım. Hangisini götüreyim, diye düşünüyorum. Valdenizi götürsem, pederiniz gücenir. Diğer madamlardan birisini seçsem anneleri merak eder. Şimdilik kocası tarafından azarlanmayacak, annesi tarafından da merak edilmeyecek bir kişi kalıyor. Anlatabildim mi?</p>
<p>Murat, nasıl olup da böyle konuşabildiğine şaşarak ve lakırdının yansında, kendi sözlerini bir başkasının laflanymış gibi dinleyerek bitirdi.</p>
<p>Reçina:</p>
<p>— Ben size demedim mi? dedi, işte buyrun! Hep böyledir. Hep böyle olduğu için de kendisini herkes sever. Gideyim mi anne?</p>
<p>— Bu kıyafetle mi?</p>
<p>— Sahi! Kıyafetim berbat... Baksanıza...</p>
<p>Murat, baktı. Hiçbir şeyde görmedi.</p>
<p>— İşte tamam! dedi, o kadar şıksınız ki...</p>
<p>— Çoraplarım yok... Eski pabuçlarla...</p>
<p>— Daha iyi... Ben dikkat ettim, eski pabuçlar daha iyi dans ediyorlar; yeniler, ne de olsa alışıncaya kadar zahmet çekiyorlardır.</p>
<p>Kadınlar gülüştüler. Reçina, Yordanıdis’in taklidini yaparak:</p>
<p>— Şarman! diye elini kaldırdı.</p>
<p>Murat, “Demek, ölenle ölünmez diye buna diyorlar&quot; diye düşündü.</p>
<p>Kadınlara cigara!.. içmiyorlardı. Reçina’nın annesinden müsaade isteyip bir tane yaktı.</p>
<p>Kıza:</p>
<p>— Valdeniz müsaade etti, şunu bitireyim gideriz! dedi.</p>
<p>— Nerden bildiniz?</p>
<p>— Cigara almadığından. Beni sevmese, zarar zarardır, diye bir tane alırdı. İki tane de misafirlerine verirdi. Madem ki zararımı istemedi. Beni sevdi demektir. Madem ki beni sevdi, sizi bana emanet eder.</p>
<p>— Gördünüz mü mantığı! Bunları avukatlardan öğreniyor. Kocaman kanun kitaplarından...</p>
<p>Annesiyle biraz Yahudice konuştular. Kadın lakayt cevaplar verdi.</p>
<p>Murat, başka bir zaman olsa, tanışır tanışmaz böyle bir teklif yapamayacağım anlayarak, “Öyleyse sarhoş muyuz?&quot; dedi. Halbuki canı dans etmek değil, kımıldamak istemiyordu. Her zaman pek hoşuna gittiği halde, Reçina’nın Yordanidis’i hatırlatmasını da hiç beğenmemişti.</p>
<p>— Bilmem ki gidip giyinsem mi?</p>
<p>— Canım, n’olacak? Orası da burası gibi... Esasına bakarsanız dans pisti daha da loştur. Hem başka türlü de razı olmam. Süslenirseniz sizi birisi kapıp götürür. Benim gibi sıska, kamburca bir adama layık görmez de...</p>
<p>— Duyuyorsunuz anne! Buna hiç laf yetiştirilmez: Haydi cigara- nızı bitirin... Dans etmeyi de canım o kadar istiyordu ki...</p>
<p>Annesini, geç kalmayacaktan hususunda temin etti.</p>
<p>Murat’tan evvel kalkmıştı. Murat, kadınların tekrar ellerini öptü.</p>
<p>— Teşekkür ederim anneciğim, dedi, size bu yaramazı bir saat sonra getiririm.</p>
<p>— Geç kalırsa babası üzülür.</p>
<p>— Kabil mi?</p>
<p>Semt delikanlılarının hasetli bakışları arasından geçtiler. Reçina kapıda sımsıkı koluna girerek:</p>
<p>— Ne tuhaf adamsın, diye fısıldadı, sanki gökten düştün... Patlayacaktım. Bu gece Tepebaşı’nda cazbant var mı?</p>
<p>— Ben seni hiç bahçeye götürür müyüm? Gardenbar’a gidiyoruz.</p>
<p>— Yok canım!.. Hay.sen çok yaşa! Ama dur! Öyleyse mutlak giyinmeliyim..</p>
<p>— O kadar güzelsin ki ayrıca giyinmeye muhtaç değilsin. Bunu pekâlâ da bilirsin!</p>
<p>— Olur mu? Dilenci gibi...</p>
<p>— Olur, işte ben de kravatımı çıkaracağım. “Bunlar herhalde karıkocaymışlar. Evden iddia ile çıkmışlar” derler.</p>
<p>— Sahi! Öyle derler...</p>
<p>Murat, barın antresindeki aynada Reçina'ya, hayatında ilk defa görüyormuş gibi hayretle baktı. Kurşuni bir eteklik üzerine ince yünden alev renginde bir kazak giymişti. Bu kırmızı kazak, dolgun memelerini şiddetle germişti. San saçları rüzgârın dağıttığı haldeydi. Demin- denberi bir erkekle gülerek boğuşmuşa benziyordu. Boyasız yüzü, bu iki renk arasında daha manalı, daha güzel olmuştu. Çorapsız baldır-lannın biraz kalınca, pembe güzelliği ise fevkaladeydi.</p>
<p>Kız, aynadaki delikanlının neler düşündüğünü gözlerinden anlamış gibi hafifçe kızardı. Burun delikleri arzuyla genişledi. Bakışlan süzüldü:</p>
<p>— Haydi canım! diye nazla rica etti, korktum gözlerinden...</p>
<p>— Ben de...</p>
<p>— Yalancı seni!.. Bizim madamın kız kardeşini ben bilmiyor muyum sanki...</p>
<p>— Madam Tamara’yı mı? O benim ablam!</p>
<p>— Yatakta tabi...</p>
<p>— Vallaha değil...</p>
<p>— Sen onu...</p>
<p>Galiba “Safo’ya anlat!&quot; diyecekti. Murat bir felakete mani olmak istiyormuş gibi ağzını kapattı. Koluna girip içeriye doğru itti.</p>
<p>Reçina’nın derbeder kıyafeti bar kızlarının ve pek az olan müşterilerin üzerinde umduklannın aksine iyi tesir yaptı. Herkes, yataktan çıkıp el yordamı ile giyinmiş gibi duran bu güzel kızı beğendi. Hattâ bunda biraz ileriye bile giderek bir müddet kendilerini göz hapsine alanlar da oldu. Başka bir zamanda Murat muhakkak dövüşürdü. Lâkin şimdi zerre kadar umursamıyor, bir taraftan bira içerek, bir taraftan yorgun düşmek için var kuvvetiyle dans ediyordu.</p>
<p>Bir defasında Reçina, göğsüne iyice yaslanmış, ceketinin iç cebinde taşıdığı tabancanın sertliğini merak etmişti.</p>
<ul style="list-style:none;"><li>
<p>— Nedir sevgilim? diye sordu.</p></li></ul>
<p>— &#160;&#160;Hangisi?</p>
<ul style="list-style:none;"><li>
<p>— Bu katı şey!</p></li></ul>
<p>— &#160;&#160;Haa... Tabaka...</p>
<p>— &#160;Tabakan masada duruyor.</p>
<p>— &#160;&#160;Bu ihtiyat tabaka...</p>
<p>Yerlerine oturdukları zaman Reçina, bu ihtiyat tabakayı merak etti. O kadar ısrar etti ki, Murat, elini cebine sokmasına izin verdi. Kızın, parmaklarını dokundurmasıyla yılana sürünmüş gibi çekmesi bir oldu:</p>
<p>— Tabanca! diye hafif bir çığlık kopardı.</p>
<p>— Sahi? İşte gene dalgınlık etmişim! Tabaka yerine şu aldığım şeye ne dersin?</p>
<p>— &#160;Dolu mu sakın?</p>
<p>— &#160;&#160;Bilmem! Çelil Bey’in...</p>
<p>— &#160;Alay ediyor. Ben korkuyorum.</p>
<p>— &#160;Benden mi?</p>
<p>— Senden elbet! Amerikan gangsterlerine benziyorsun. Tevekkeli o kadar cesur değilsin!</p>
<p>— Yanlış sevgilim, insan silah taşıdığından cesur olmaz. Cesur olduğundan silah taşır!</p>
<p>— Dur bakayım... — Biraz düşündü —: Sahi! Mesela ben silah ta- şıyamam. Çünkü korkağım... Evet...</p>
<p>Parmağını ağzına götürmüştü. Sarhoşluk b u güzel yüzde öyle tatlı bir mana almıştı ki Murat içini çekti. Ne yapacağını düşündü. Bu gece, bunu bırakmayacağını gittikçe daha iyi anlıyordu.</p>
<p>Dans dönüşü, boş kaldıktan için canlan sıkılan artistlerden birisi, tam masalarını geçtikleri sırada belki de Murat’a işittirmek için:</p>
<p>— Bunu neden götürüp yatırmaz? diye sordu.</p>
<p>Murat dönüp gülümsedi.</p>
<p>Arkadaşı:</p>
<p>— Belki şeydir... dedi.</p>
<p>— Hiç zannetmem. Nerdeyse çocuğu gözüyle yiyecek... Eğer kız bile olsa... Bu gece, bu havayla hapı yuttu sayılır.</p>
<p>Murat:</p>
<p>— &#160;&#160;&#160;Artık gidelim mi? diye sordu.</p>
<p>— &#160;&#160;&#160;Efendim? Gidelim mi? Peki...</p>
<p>— Sarhoş mu oldun?</p>
<p>— &#160;&#160;&#160;Değil... Bilmem...</p>
<p>— &#160;&#160;Nereye gidelim?</p>
<p>— &#160;&#160;Ben eve gideceğim. Annem merak eder.</p>
<p>— &#160;&#160;Ya, ben?</p>
<p>— &#160;&#160;Madam Tamara’ya gidersin!</p>
<p>— &#160;&#160;Sen Madam Tamara’yla artık canımı sıkmaya başladın...</p>
<ul style="list-style:none;"><li>
<p>— Canınızı sıkmaya başlayan içkidir.</p></li></ul>
<p>— &#160;&#160;&#160;Bilakis gözümde tütüyorsun...</p>
<ul style="list-style:none;"><li>
<p>— Birisi dinlese aramızda okyanus var zannedecek. Bir camlı kapıyı açmaya üşenecek kadar yorgunsun...</p></li>
<li>
<p>— Ben mi yorgunum? Sen görürsün bak... Haydi.</p></li></ul>
<p>— Eve gideceğim. Olmaz. Otele gitmem.</p>
<ul style="list-style:none;"><li>
<p>— Neden?</p></li>
<li>
<p>— Korkarım. Bir de basılırız. İstemiyorum.</p></li>
<li>
<p>— Ne yapacağız?</p></li></ul>
<p>— Hele bize.gidelim. Babam uyuduysa... Taşlıkta... Konuşuruz... Biraz... Anladın mı?</p>
<p>— Anlayamaz mıyım... Haydi...</p>
<p>Murat kızların masasının yanından geçerken:</p>
<p>— Hapı evvelden yutmuş hanımlar, dedi, artık hep ilaç içiyor!</p>
<p>“Kız değil!” diyen, sakin bir sesle:</p>
<p>— Mal meydanda! dedi.</p>
<p>Reçina başım çevirmeden:</p>
<p>— Bir şey mi dedin? diye sordu.</p>
<p>— Tabii... Bu gece öyle güzelsin ki...</p>
<p>Dönüp baktı. Her zaman yaptığı gibi alt dudağını hafifçe ısırarak başını salladı.</p>
<p>Birbirlerine sımsıkı dayanarak tenha caddede hızla yürüdüler. Reçina, zaman zaman ürpermiş gibi delikanlıya bir kat daha sokulmayı deniyor, içini çekiyordu. Bütün isterik kadınlar gibi bir yerden sonra artık kendisini zapt etmesinin imkânı yoktu. Gene birçok isterik kadında olduğu gibi coşkunluğu, karşısındaki erkeğe kolayca geçiyordu.</p>
<p>Murat:</p>
<p>— Kapıyı kim açacak? diye sordu.</p>
<p>— Anahtarı annem pencerenin içine koymuştur.</p>
<p>— Sen nerde yatıyorsun?</p>
<p>— En üst katta. Hizmetçiyle...</p>
<p>— Aynı odada mı?</p>
<p>— Aynı odada olur mu? Daha neler!</p>
<p>— Demek senin odan ayrı!</p>
<p>— Ayrı, evet! N’olmuş?</p>
<p>— Pek merak ediyordum. Bu gece iyi tesadüf! Bir bakayım!</p>
<p>— Odama mı? İmkânı yok!</p>
<p>— Neden?</p>
<p>— Alt katta kiracılar var Sonra babam pek hafif uyur. Benim çıktığımı muhakkak duyar, iki ayak sesini bilir. İmkânsız canım!</p>
<p>— &#160;&#160;Görürüz!</p>
<p>— &#160;&#160;&#160;Odaya çıkamazsın! Taşlıkta bir sedir var.</p>
<ul style="list-style:none;"><li>
<p>— Öyle mi?</p></li></ul>
<p>— Dur, elimi acıttın! Bu gece öyle tuhafsın kı...</p>
<ul style="list-style:none;"><li>
<p>— Nasılım?</p></li></ul>
<p>— Tam istediğim gibi...</p>
<p>Saptıkları sokakta elektrik yanmıyordu. Evlerde çoktan uyumuşlardı.</p>
<p>Reçina, kapının yanındaki pencerenin içinden anahtarı arayıp buldu.</p>
<p>— Yavaş! dedikten sonra kilidi ihtiyatla açtı.</p>
<p>Kapkaranlık bir ev altına girdiler. Kapı kapanınca karanlık büsbütün arttı.</p>
<p>Murat, kızı hışırtılı soluklarından bulup var kuvvetiyle kucakladı.</p>
<p>Reçina:</p>
<p>— &#160;&#160;&#160;Gel bu tarafa!., diye fısıldadı.</p>
<p>— &#160;&#160;&#160;Hayır! Yukarı çıkacağız!</p>
<ul style="list-style:none;"><li>
<p>— &#160;&#160;&#160;imkânı yok... Olsa istemez miyim?</p></li></ul>
<p>— Bak nasıl olur? — Kızı kucağına aldı. Bir şeyler söyleyeceği zaman ağzını öperek susturdu —: işte böyle çıkanz. Baban duyarsa sen çıkıyorsun zanneder.</p>
<p>— &#160;&#160;Olur mu?</p>
<p>— &#160;&#160;Mükemmel olur!</p>
<ul style="list-style:none;"><li>
<p>— Yarın nasıl inersin?</p></li></ul>
<p>— &#160;&#160;Kimse uyanmadan... Gene böyle...</p>
<p>Oyun, sarhoş Reçina’nın hoşuna gitmişti. Kollarını boynuna daha sıkı sardı. Erkeğe eza etmek için mahsustan vücudunu gevşek bırakarak:</p>
<ul style="list-style:none;"><li>
<p>— Öyleyse çabuk! dedi, haydi beni götür...</p></li></ul>
<p>— Elektriği bir kere yak ki... -Yere baktı- bir yak gene kapa!</p>
<p>Reçina düğmeyi çevirdi. Murat, merdiveni hizalayıp yükünü tekrar kucakladı. İkinci katta sofa penceresinden yıldız alacası vurduğu için elektriğe hacet kalmadı. Böylece dördüncü kata çıktıkları zaman Reçina daha fazla yorulmuş gibi Murat’tan sık nefes alıyordu.</p>
<ul style="list-style:none;"><li>
<p>— Bırak artık! dedi.</p></li></ul>
<p>Ayaklarının burnuna basarak yürüyüp bir oda kapısını açtı.</p>
<p>Murat, girdikten sonra elektriği yaktı. İlk sözü:</p>
<p>— Ne kadar kuvvetlisin! demek oldu.</p>
<p>— Kaç kilo geliyorsun ki...</p>
<p>— Mesele kiloda mı? Kuvvetlisin işte...</p>
<p>Burası, basit döşenmiş bir genç kız odasıydı. Köşede, örtüleri bembeyaz küçük bir karyola duruyordu.</p>
<p>Reçina, Murat’ın oraya baktığını görünce:</p>
<p>— Soyun! dedi, çabuk ol! Bayılacağım!</p>
<p>Kendisi hemen soyundu. Çırılçıplak kapıya koştu. Anahtan iki kere şiddetle çevirdi.</p>
<ul style="list-style:none;"><li>
<p>— Haydi tamam! diye âdeta bağırdı.</p></li>
<li>
<p>— Murat! Murat!</p></li></ul>
<p>Murat gözlerini açtı. Güneş çoktan doğmuş, Reçina sokağa çıkacak gibi giyinmişti.</p>
<ul style="list-style:none;"><li>
<p>— Saat kaç?</p></li>
<li>
<p>— Dokuza geliyor!</p></li>
<li>
<p>— N’olacak?</p></li></ul>
<p>— Hiç! Annem kapıyı vurdu. Seni uyandırmaya kıyamadım. Artık inemezsin.</p>
<p>— İnemez miyim?</p>
<p>— Hayır! Şimdi ben merdivende duracağım. Apteste gidersin. Sana öteberi getirdim. Su da var. Akşama kadar yalnız kal da anla!</p>
<p>— Sen de gitme!</p>
<p>— O zaman buraya birisi girer mutlaka. Ben giderim. Sen yorgunsun. Rahat uyumadın... Sakın öksürme... Gürültü etme...</p>
<p>— Uyurum. Sen Hüseyin Ağa’ya söylersin: Patronlara, “Murat hastaymış, haber yolladı!” dersin!..</p>
<p>Akşama sana ne getireyim?</p>
<ul style="list-style:none;"><li>
<p>— Kendini getir...</p></li>
<li>
<p>— Başka?</p></li>
<li>
<p>— Bilmem ki... Rakı mı getirirsin?</p></li>
<li>
<p>— Getiririm, içeriz. Haydi kalk...</p></li></ul>
<p>Reçina, merdiven başında nöbet bekledi. Murat tekrar odaya döndüğü zaman bir daha kucaklaştılar. Kız üzerinden kapıyı kilitleyip anahtarı aldı.</p>
<p>Murat, hiçbir şey düşünmeye vakit bulamadan tekrar uyudu.</p>
<p>Uyumadan evvelki son düşünce parçası... Yatağın pek rahat olduğu, yumuşaklığında Reçina’dan bir şeyler bulunduğu gibi bir şeydi.</p>
<p>O gece ancak sabaha doğru uyuyabilmişler gene Reçina’nın annesi tarafından saat dokuza doğru uyandınlmışlardı. Murat, o günü de mahpusta geçirdi. Üçüncü gün güneş doğarken uyandığı halde bu sefer de Reçinabırakmadı. Safo’nunölümünüyeni duymuştu. Murat’ın bir gün sonra duymasını istiyordu.</p>
<p>Hasılı, bir gece sarhoşlukla girdiği odadan Murat, ancak üçüncü günün akşamı, kızın babası kahveye, annesi komşuya gidince çıkabildi.</p>
<p>Bir tramvaya atlayıp Şehzadebaşı'na indiği zaman kahvede arkadaşlarını telaş içinde buldu.</p>
<p>O gün yazıhaneye uğramışlar, hasta olduğunu işitince büsbütün meraklanmışlardı.</p>
<p>Mazeret olarak Safo’nun öldüğünü söyledi.</p>
<p>Üzüldüler. Nerede kaldığını sormayı bile akıl edemediler.</p>
<p>Murat, utandırıcı azgınlığını saklamak için biçare kızın ölümünden rezilce istifade ettiğini fark bile etmeden, sahici kederini herkes gibi biraz da şımararak taşımaya alıştı.</p>
<p>Dünya ile alakasını kestiği üç gün içinde zaten akıl almaz bir şey olmuş, “Serbest Fırka” ismiyle bir siyasi parti kurulmuştu. Herkes harıl harıl bunu konuşuyor, memleket velveleye düşmüş bulunuyordu.</p>
<p>__Top... Top beyler, lastik top... Yumruğum kadar bir lastik top ama, cami avlusunda oynayan veletler için dünya kadar büyük... Dünya kadar kıymetli... Topu bana valde yeni almış... Üzerinde aslan resmi, kurt resmi olduğu gibi parıl parıl duruyor. Duruyor ya, bu top denilen cenabet ayakla oynanır bir oyuncak! Haydi yeniliğine hürmet, ayakla vurmayalım. Duvara çalacaksınız! Duvar aks-ı şada gibi size iade buyuracak. Yahut, cazibe kanunlarını inkâr eder gibi, avcunuzun bir yüzü arasında zıplayacak... Neden uzatmalı efendiler. Topun ne cins mahluk olduğunu bilirsiniz! Valde topu o gün aldı, ben de derhal Süleymaniye Camii’nin avlusuna koştum. Koştum, söz gelişi... Ayağımı sürüyorum. Köşe başlannda durup topumu tekrar tekrar gözden geçiriyorum. Topum pek de güzel... Canımın içine sokasım geliyor. Keyifle bir ıslık öttürüp, bir büyük çocuk görür de elimden alır mı ola diye etrafa bakıp, yüreğim helecanda, yeniden yola revan oluyorum. Cami avlusuna cümle kapısından azametle girdim, hiç unutmam top cebimde, yumruğum topun üzerinde koşuşan arkadaşlara yaklaştım. Tamam! Bayramdan haberleri yok! O pis bez topun arkasında kana, tere batmışlar seğirtiyorlar. Beni görünce, “Geç, kaleci dur! Haydi!” dediler. Omuzlarımı oynattım. Bizim takımda ihtisas aranmaz!&quot; “Peki, bek dur!&quot; dediler. Gene omuzlarımı oynatınca, çocuk kısmı hassas olur, şüphelenip etrafımı çevirdiler. Topu çıkardım güneşe tuttum... Hepsi bir ağızdan “Aaaa...&quot; dediler. Malum ya dul kadın çocuğuyuz. Bizde çokluk oyuncak bulunmaz. Ne demişler: “Zengine güle güle giy, fakire nereden buldun?&quot; Yere vurunca inandılar. Birisi &quot;Pas ver ulan! Şöyle bir havalandıralım da bak!&quot; dedi. Verir miyim? Üzdüm arkadaşları, canlarından bezdirdim. Neticede beni santrfor oynatmaya razı oldular.</p>
<p>Biz de şimdi olduk bir Zeki Rıza... Kıvırıyoruz. Ofsayt düşüyoruz. Şutu çekip aut yapıyoruz. Arada sırada gol bile atıyoruz. Derken, bilemem nasıl oldu. Benim yepyeni top ayağımın tam üstüne oturdu. Kuş gibi havalandı. Kalecinin üzerinden aştı, nişanlamışım gibi sıra aptesanelerden birisinin kapısından içeri girdi. Arkadaşlardan birisi: “Bak iki gol sayılır!” dedi. Bir başkası: “Neden, bizim kaleci kenefi de mi bekleyecek enayi!” dedi. “Kenefi de ya! Ne sandın?&quot; derken biz, mal canın yongası hesabınca yeni topumuzun arkası sıra koştuk. Girdiği kenefi biliyorum ya... Gözü kapalı mı koşmuşum nedir? Daracık, kokulu yerde, topumu göremeyince beynimden vurulmuşa döndüm. Yan taraftakine baktım, yok... Kalbim küt kül vurarak tekrar gol olan kenefe döndüm. Uzandım, içeriye baktım ki benim yepyeni, dünyalardan kıymetli, dünyalardan güzel lastik topum içerde duruyor. İçerisi şöyle: Tabi ömrünüzde bir kere olsun gir- mişsinizdir! İnsan denilen mahlukun lüzumsuz bulup çıkardığı renk- li-kokulu matahlardan küçüklü büyüklü tepeler peydahlanmış. Aralarından ince bir nehir akıyor. Top bereket bu nehire isabet etmemiş. Yoksa beraber akar, öteki keneflerin altından geçerek, ana lağıma giderdi. Ben mahşere kadar yanardım. Çocuklar da kapıya gelmişler. “Bir değnek bulun şuradan!&quot; dedim. “Nereden?&quot; dediler. “Oynarken iyi miydi? Osuruk ağacından bir sopa koparın hele&quot; dedim. Osuruk ağacından, Kayyum’u kollayarak bir sopa kopardılar. Koparan oğlan “Çekil! Ahvereyim!&quot; dedi. “Olmaz. Alabilir misin? Ver bana!&quot; dedim. “Ben alının gör de bak!&quot; dedi. “Kafamı kızdırma! Zaten senin uğursuzluğun malum. Ben bilmez miyim? Nazarın değdi topuma!&quot; dedim. Değneği bir aralık hiç vermeyecek gibi arkasına götürdü. Sonra ne dü- şündüyse düşündü. O yaşta, hepiniz yaşadınız insan oğlunun aklından bin türlü domuzluk geçer. Herhalde “Şimdi bulaşmayalım! Topun sahibi! Bir de bizi oynatmayıverir!&quot; mi dedi, ne dedi! Değneği elime aldım. Bismillah deyip mahut deliğe yanaştım. Çok şükür osuruk sopası güzel topuma yetişiyor. Yetişiyor ama, o iğne olmalı, elimdeki mıknatıs çubuğu olmalı ki değer değmez şıp diye kapsın da, salıvermeden yukanya çıkarsın! Ben topuma dokunuyorum. Bu da bir mesele. Âdeta bedenimden osuruk dalı vasıtasıyla sevgili topuma bir cereyan geçiyor, topum bana ait oluveriyor. “Bir sopa daha olsa...&quot; dedim. “E, sen artık çok geldin! Ver de bak!&quot; dediler. Veremedim. Sanıyorum ki benden başkası çıkaramaz. Maazallah, birisi sopanın ucuyla dokunmak değil, gözleriyle bakıverse top kaynayıp gidecek. Ayaklan germişim... İki tarafa yaylanıyorum. Top biraz kımıldıyor mu, gömülüyor mu, arada akan mini mini dereye doğru mu kayıyor? Yoksa bunlann hepsi birden mi oluyor? Keskin amonyak kokusu... Diğer çeşit kokular... Ben değneği değdirip değdirip çekmekteyim. Derken aklıma geldi. Bu böyle olmaz. Şunu duvara doğru sürmeli, duvar yüzünden yavaşça yukan almalı... Sonra mı diyeceksiniz. Sonra, kolumu uzatır tutanrn. Ama, o hareketi yaparken topu duvann düz ortasında cambaz muvazenesiyle tutacak olan osuruk dalı nerede bulunacak? Bin türlü ilmi mesele ki, birisinden bile haberim yok! Duvar yosun kaplamış. Top filhakika bazan dört parmak, bazan bir kanş miktan yükseliyor. Bana ümitler veriyor, lâkin bir hata irtikap ediyorum. Tekrar düşüyor. Ben uğraşıyorum. Terlemeye başlamışım... Bir aralık ne göreyim? Taşlann üzerinde diz üzerinde değil miyim? Sıçradım kalktım. Top düştü. Bu sefer, sıçradığımdan olmalı, duvar dibinden orta yere geldi. Hem de ne tehlikeli bir yere... Bu cennet-i âlânın gülsuyu ırmağının tam kenanna... Bir şey olursa... Allah göstermesin akıntıya kapılıp bitişik kenefin altından yallah... O zaman, işin yoksa yan mahşere kadar... Dizlerini çürüt!.. Yahu! Yok mu bir şey! Şuradan bir şey verin! Siz Müslüman değil misiniz? Oynarken iyi idi ya namussuzlar! diyorum. Kimisi gülüyor, kimisi: “Nedir? De ki bilelim!&quot; diyor. Bilir miyim? Ben sadece topumu istiyorum. Bir kere şu berzahtan kurtar- sam, bir daha tövbeler tövbesi... Cami avlusuna ayak mı basanm! Bektaşi’nin hesabı: “Hayvandır bilmeden girmiştir. Bak ben hiç giriyor muyum?” dediği şekil... Topum zıplayıp elime gelmeyi geciktirdikçe, hiç hareketsiz öyle durduğu halde, ben birtakım tehlikeler sezinlemeye başladım. Her iş gibi bu iş de uzarsa fenaya döner! Bir şey olur! Belli mi olur? Olmaz, olmaz! Bir de bakmışsın, ilerden doğru bir sel söker... Öteki helalara giren olur. Koca testilerle geliyorlar. Boca eder testiyi, uslu akan dere coşar topumu toparlar... İşte böylece eşek alıp at satarken birisi arkadan mı teklif etti. Yoksa çaresizlikten zekâma bir işleklik geldi de ben mi akıl ettim! İşın kolayını ossaat buldum.</p>
<ul style="list-style:none;"><li>
<p>— Evden kepçe mi getireceksin?</p></li>
<li>
<p>— Hayır beyim kerem buyur! Cami kenellerınm kubur deliklerini elbet bilirsiniz? Nedense mübareklen geniş-uzun açarlar. Herhal, çoluk çocuk lastik top düşürdü mü kolayca ahversin diye olmalı... Şöyle dirseklerimi ıkı taşa muhkemce istinad ettirip ayaklanmı aşağıya sallasam, iki ayağımla topumu kıstınp kendimi aziz malımla birlikte yukarı çeksem!.. Yaz günü olduğu için ceket yok. Mintanın kollan hazır sıvalı. Ayağımda çorap da bulunmuyor. Bir aralık “Sandal- lan ihtiyaten çıkarayım&quot; dedim. Sonra dedim ki: “Neden dedim, ayağım bir yere sürünmeyecek ki... Usuletle ikisini birleştirip arasına sı- kıştınp...&quot; falan. Ben bir gazete parçasıyla taşlan baştan savma sildim. Birisi, içimizde en aptal onu biliriz: “Ne var, ne yapacaksın?” dedi. “Görürsün!&quot; dedim. “Bir şey olursa ben kanşmam!&quot; dedi, zehir gibi baktım. “Almayayım da, sonra sen gelip kendin için çıkarasın öyle mi tereyağı?&quot; Herhalde, oğlanın aklına bu ihtimal hiç gelmemiş olmalı ki, ben hatırlatınca “Bu da mı olabilir ki?&quot; diye düşünceye vardı. O ilerdeki mal iktisap imkânlarını düşünedursun, ben dirseklerimi kuburun iki yanma sıkıca dayayıp ayaklanmı sarkıttım. Elbette ömrünüzde birkaç kere böyle yapmak zorunda kalmışsınızdır! Oturmaktan rahat gelir. İşte o kadar kolay vaziyette aşağıya bir göz attım, iyi düşünmüşüm! Topumla ayak burunlarım arasında dört parmakçık bir mesafe var. İşte o mesafeyi katedivereyim de iş bitsin dedim. Böyle dirseklere dayanıp vücudu bir boşluğa sarkıtmanın kolaylığı bir muvazene kaidesinden gelir. Bu muvazene milimetre ile mukayyettir. Vücudun muayyen bir kısmı bir milimetre alta düştü mü, dirsekler artık hiçbir şey çekmez. Tepenize gök kubbe yıkılmış gibi kaynar gidersiniz! Ben de işte böyle oldum. Topa ayak burunlarım ya temas etmişti, ya etmek üzereydi ki vücudum bir zincir parçası gibi kolaylığına, o kadar güvendiğim dirsek istinatlanmın haberi bile olmadan kubur deliğinden lağımın içine kaydı.</p></li>
<li>
<p>— Hay Allah belanı versin!</p></li>
<li>
<p>— Değil mi? Bir münasip feryatçık kopardım mı, yoksa buna da mı fırsat bulamadım. Hasılı ilk hamlede omuzlanma kadar gömüldüm. Oldu olacak aklım fikrim topta ya... Dönüp topu aramaya başladım. Nihayet elime de geçirdim ama bu kadarcık bir hareket beni gırtlağıma kadar batırmaya yetti. Anlıyorsunuz ya efendim, alt tarafı teressübat neticesinde biraz katılaşmışmış... Yukarda kıyamet kopuyor... Ben, işin yarısını hallettiğime bir taraftan sevinirken, bir taraftan “Artık çıksam!&quot; demeye başladım. Çocuk zekâsı realisttir. Derhal çeşmeye gidiyorum. Üstümü başımı yıkıyorum. Pirüpak oluyorum. Eve güle oynaya... Bre medet, gözümün önünden koskocaman bir karaltı “Vınnn!&quot; diye geçmez mi?</p></li>
<li>
<p>— Gözlerin mi karardı! Fena gazlardandır... İnsan maazallah boğulur bile...</p></li>
<li>
<p>— Gaz falan değil iki gözüm! Koskocaman bir lağım sıçanı... Şiddet-! seyrinden deryayı dalgalandırdı. Zaten öyleydi ki okyanustan geçse transatlantik gibi dalgaya sebebiyet verir. Bizim ağzımıza tuzluca bir şey kaçmasın mı?</p></li></ul>
<p>— Yeter, rezil! Ne halt ediyorsun?</p>
<p>— Doğruyu söylüyorum. Asıl rezillik geride beyim... Tükürdüm. Can havliyle bir daha kımıldadım, içine kurulduğum cıvık şey alt dudağıma dayandı. Gidiyorum, elveda!.. Narayı basıp, zıpladım. Sen misin zıplayan! Yallah. Bismillah! Bir kere battım mı size!.. Başım kayboldu.</p>
<ul style="list-style:none;"><li>
<p>— Yeter yahu! Nedir bu?</p></li>
<li>
<p>— Macera gözümün bebeği! Dünya güzelini aldatıp yatırsam, geviş getirerek dinlersin. Marifet bunu dinlemeli... Top elimde kendimi duvara doğru atmışım. Boş elimle bir yere tutundum. Oh! Çok şükür! Başımı kurtardım. Derin bir nefes... Dünya varmış. Lâkin bir taraftan da fena kokmuş olacağım ki... Ciyak ciyak bağırıyorum! Feryadım asumanı titretiyor. Oğlanlar çil yavrusu gibi dağılmışlar. Neyse ki birisi akıl edip eve koşmuş. Valdeye serencamı haber vermiş. Valde gayet tedbirli hatundur. “Osmanh kan” derler ya, işte ben, “Osmanlı karı” diye benim valdeme derim!</p></li>
<li>
<p>— Lağımcılara mı haber vermiş?</p></li>
<li>
<p>— Hayır! Daha basit. Çamaşır ipini hamilen, tabii bedduanın binini bir paraya savurarak canından bıktığını, başını alıp gideceğini, Allah’ın neden ruhunu kabzetmedigine şaştığını söyleyerek, yel yepelek, yelken kürek... Çocuklar etrafında, birkaç meraklı komşu kansı da peşinde, cami avlusuna girmişler. Biz aşağıda, yosunlu duvara tu- tanacagız diyerek sol elimizin beş tırnağını da tersine çevirmişiz! Ara-da bir boğulmayalım gayretiyle dudaklarımızı yalayarak feryadı ayyuka çıkarıyoruz. Derken valdenin mübarek sesini “Hay yetişmeyesice ... Emeklerim, emdirdiğim sütler haram olsun ... Ne işin var orada!” derken işittim. Sanki tamamıyla kurtulmuşum gibi asabım bir boşansın<sup>1</sup> Bir ağlama tutturayım...</p></li>
<li>
<p>— Sonra ağlarsın... Çık şuradan be birader!</p></li>
<li>
<p>— Kolay mı? Düşmeyen bilmez... İpi sarkıttılar. Tutuyorum. Hep tek elle... Öteki el topla meşgul...</p></li>
<li>
<p>— Hâlâ mı top?</p></li>
<li>
<p>— Bugün hâlâ top! Ne sandın! Bir iki hamlede ipin o kısmı da mülemma oldu. Kayıyor. Biz tekrardan batıp çıkmaya başladık. Yutkunmanın bini bir paraya...</p></li>
<li>
<p>— E! Çok oluyorsun! Adamın boktan iğreneceği geliyor!</p></li>
<li>
<p>— Vallaha bilmem! Benim o sıra iğrenmek aklımda bile yok... Kurtulmaya çalışıyorum. Nihayet valdem akıl etti. “İpi beline sar!&quot; buyurdu. Türlü meşakkatle belimize doladık. Bizi hayamola yukarı aldılar. Dünya yüzüne çıkar çıkmaz, n’apsam beğenirsiniz?</p></li></ul>
<p>— Kurtulduğun için Rabb’e secde edeceksin!</p>
<p>— Hayır! “Anneciğim” diye hatunun üzerine yürümüşüm! Sarılıp da ağlayacağım. İşte o anda içinde çabaladığım pis dehşetten daha büyük bir dehşete kapıldım.</p>
<p>— Nedir?</p>
<p>Annem, ceylan gibi geri sıçradı. Suratı karmakarışık! Sanki ben birdenbire yılan olmuşum! “Üstüme gelme rezil!” diye nefretle bağırdı, “gelme... Geri dur!” Şakası yok birader, iki adım atsam, bir vuruşta beni sinek gibi ezecek... Ben bu hikâyeyi neyin üzerine getirecektim! Haa... Evet! “Anne şefkati” derler. “Evlat muhabbeti!” derler ya... Bunların hepsi şana muallak şeyler. Bir annenin evladına sarılması için oğlanın lastik top alacağım diye boka batmaması lazım.</p>
<p>Murat, gözlerini telaşla kırpıştırarak:</p>
<p>— Gene anlayamadım! dedi.</p>
<p>Hikâyenin kahramanı Ertuğrul Hikmet, mahsustan yumuşattığı sesiyle:</p>
<p>— Neden iki gözüm? dedi. Ben Mustafa Kemal'i severim. Lâkin partisinin kubura düşmemesi de şart... Kanaatimce çoktan düştü, işte bu sebeple Serbest Fırka'ya taraftarım.</p>
<p>Şahapların evinde mükellef bir rakı sofrası hazırlamışlar, hikâyeci ve gazeteci Kadri Ekrem Bey’i de davet etmişlerdi. İhsan ve şair İbrahim Rıza ile beraber altı kişiydiler. Bir haftadan beri devam eden yarımyırtık münakaşaları, bilhassa muharrir Kadri Ekrem Bey’in hakemliği ile bir neticeye bağlamayı düşünmüşlerdi. Şair İbrahim Rıza: “Biz askeriz, fazladan şairiz, siyasetle uğraşamayız!” diyerek kenara çekiliyor, İhsan, Murat’ı çok sevdiği için pek belli etmek istemeden Ertuğrul Hikmet’le Şahap gibi yeni partiye sessizce taraftar görünüyordu.</p>
<p>içlerinde yalnız Murat, dehşetli Halk Partisi taraftan kesilmişti.</p>
<p>Sebebini kendisi de pek izah edemiyor, sıkıştığı yerde, “Mustafa Kemal ne taraftaysa orası haklıdır” diyerek Ertuğrul Hikmet'i dinden imandan çıkarıyordu.</p>
<p>Sofrayı, denizi gören büyük odaya kurmuşlar, üçüncü kadehleri de yuvarlamışlardı.</p>
<p>Ertuğrul Hikmet’in kaba hikâyesi, Serbest Fırka taraftarlarının hazırlıklı geldiklerini göstennekteydi.</p>
<p>Muharrir Kadri Ekrem Bey, kısacık boylu, güler yüzlü, şişmanlığa yakışmayacak kadar heyecanlı bir insandı. Ertuğrul Hikmet’in dostla- nndandı. Murat’ı da seviyor, bazı hususlarda beğendiğini de saklamıyordu. Lastik top hikâyesine kısa kısa gülerek, sözü bir bakışla Murat’a geçirmişti</p>
<p>Murat, imtihandaymış gibi ihtiyatla konuştu.</p>
<p>— Lastik top nedir? -Yani misaldeki lastik top hakikatte neyi temsil ediyor?</p>
<p>Ertuğrul Hikmet ciddileşti:</p>
<p>— Bu kadar şeyi anlarsın ya, düşünmek için vakit kazanmaya çalışıyorsun. Bir hikâye daha anlatacağım: Şeker Şirketi kurulduğu zaman Ağaoğlu Ahmet Bey’i, hani eski adıyla Agayef Bey’i de meclis-i idare azası tayin etmişler. Ağaoğlu birkaç ay gidip gelmiş. Kanaati şu: Böyle milli şirketler lazım! Asıl istiklal: İktisadi istiklaldir. Bu da milli sermayenin terakümü ile olur. Birisi liberal sistemin başıboş ticarette, sermayedarlann birbirlerini didiklemesi, yemesi, bir kısmının mahvına karşılık birkaçının kodamanlaşması suretiyle, diğer şekli de bu boğuşmanın neticesini beklemeden devletin yardımıyla yani devletçilik ile yürümek. .. Agayefin kanaatine göre Şeker Şirketi, devletçiliğin bir kolu... Müspet iş... Paçaları sıvamış, girişmiş... Ûç ayın sonunda, bir gün meclis-i idare içtimasından çıkarken eline bir zarf tutuşturmuşlar. “Zahir, bize name geldi bir yerden!” diyerek açmış. Bir de ne görsün! Çil çil banknotlar! “Bre bu neyin nesi.&quot;, “Sok cebine Ağazade! Hakk-ı huzur!&quot;, “Anlamadım!&quot;, “Neden yahu! İcat mı çıkaracaksın? Bedava mı çalışacağız?&quot;, “Haa... Şu maslahat!&quot; Ağaoğlu çil banknotları saymış, bakmış ki bini çoktan geçiyor... İki bine dayanıyor. Mebus maaşı da var, profesörlük maaşı da var. Gidiş pupayelken, dünyalık toplamak gidişi... İstikbal parlak! Divane Agaoglu... Salak Agaoğlu! Bizim Agaogullarından olsa... “Bu kadarcık mıydı? Biz ki vatan millet uğruna gecemizi gündüzümüze karışlıyoruz! Helak oluyoruz!&quot; diyerek surat asarlardı. Herif yaban yerin mahsulü... Millet sevgisinden, vatan muhabbetinden ne anlar, bayırın Kafkasyahsı... Eve varınca kâğıdı, kalemi çekmiş. Evvela bir güzel istifaname Şeker Şir- keti’ne... Akçayı da iade ediyor tabi... Sonra bir koca layiha Paşa’ya...</p>
<ul style="list-style:none;"><li>
<p>— Hangisine?</p></li></ul>
<p>— Sahi! Sürüsüne berekettir. Mustafa Kemal Paşa’ya... Macerayı hikâye ediyor. Bu gidişin hayır getirmeyeceğini, inkılap yapmak davasında olan insanların “şahsi servet&quot; denilen beladan korkmaları, nefret etmeleri icap ettiğini, her çeşit inkılabın anasım bu yolun ağlattığını, her bir şeyin başında inkılap rehberlerinin zengin olmamasının birinci madde olarak bulunduğunu bir dili döndüğü kadar sayıyor. Buna çare bulmasını, önünü almasını, ellerini öperek yalvarıyor. Sonra ne cevap verilse beğenirsin?</p>
<p>— Ne?</p>
<ul style="list-style:none;"><li>
<p>— “Haklısın ama&quot; denilmiş, “bizim de bir başka büyük politika düşüncemiz var.</p></li></ul>
<p>Mamafih bu layihanızla sizin Şeker Şirketi meclis-i idare azalıgında gereği gibi faydalı olamayacağınız da anlaşıldı. İstifa etmekle âlâ ettiniz! Profesörlükte memleket irfanına yardım etmeye devam ediniz. Bilmukabele gözlerinizden öperim...”</p>
<p>— O büyük politika düşüncesi neymiş acaba?</p>
<p>— Yeni bir şey değil... Talat Paşa merhumun, Ziya Gökalp Bey’den, Ziya Gökalp Bey’in Dürkhaym’dan, Dürkhaym’ın maaşını peşin ödeyen bilmem hangi milyonerden aldığı akıl... Milli servet, milli zengin demektir. Elbirliğiyle milli zengin üreteceğiz ki... Sosyalizm, Bolşevizm, komünizm memleke girmesin... Girmeye yeltenirse, ürettiğimiz milli zenginler karşı koysun! İşte boka düşen top, bu top! Biz ayaklanmızı salladığımız zaman sırtımızda, yırtık gömlekten başka bir şey yoktu. Öyleyken ilk dalışta omuzlara kadar gömüldük. On- lann ceplerinde çil çil banknot desteleri mevcuttu. İlk sıynlışta gark- nâbedıt oldular. Alt alta duyduğun gurultular, gargaralar bunun neticesidir avukat kâtibi!</p>
<ul style="list-style:none;"><li>
<p>— Peki, yeni fırka bu dertlere çare mi buluyor?</p></li>
<li>
<p>— Yeni fırkaya geçmeden bir noktada mutabık kalacağız! İnkılap hareket demektir. Hareket etmeye söz vermiş insanlar her hususta hareket serbestliğine sahip bulunmaya mecburdurlar. Sen hiç sırtına apartman, çiftlik, altın torbaları sarılmış yüz metre koşucusu gördün mü? Belki görmüşsündür! Birinci geldiğine, rekor kırdığına rastladın mı? Olamaz! Halk Partisi inkılapçı vasfını çoktan kaybetti. Tepedeki ağalar şişmanladılar. Yemişi altın olan filizler salıverdiler. Tekrar icabetse dağa değil, iskemlenin üzerine çıkamazlar. Çıkamayınca da, idareimaslahattan başka çare kalmaz. İdareimaslahat geldi mi inkılap gider, inkılap gitti mi, partinin hikmeti vücudu yok olur. Doğru mu?</p></li>
<li>
<p>— Doğru... Lâkin Halk Partisi’nin böyle olduğunu kabul etmiyorum. içlerinde, evet bazılan zenginleştiler ama... Ben umumiyetle “fikir doğru&quot; dedim.</p></li>
<li>
<p>— Yeter, biraderim, ben Halk Partisi’nin çoktan böyle olduğunu biliyorum. Yeni fırkaya gelince: Beni gözü açılmamış sığırcık yavrusu zannetme! Fırkanın programı nasıl yapıldı bilir misin? Fırka nasıl kuruldu? Paşam, baloda kafayı bir güzel tütsülemiş. Aklına gelmiş. “Yahu! demiş, başka memleketlerde fırkalar var. İntihabatta rekabet yapıyorlar, rey almaya gayret ediyorlar. Oyun oluyor. Millet avunuyor! Biz de hele bir deneyelim!&quot; demiş... Ahmet, Mehmet, Haşan, Hüseyin, Ali, Veli siz şu dakikadan itibaren Halk Partisi’nin prensiplerini inkâr ettiniz, Serbest Fırka’lı oldunuz!&quot; demiş. “Medet, Paşa hazretleri! Estağfurullah!&quot; yani, “Ağız arar...</p></li></ul>
<p>Sarhoşlukla aklından bir şey geçirir... Sonra fena olur!” diyerek tövbenin arasına darı tanesi sığmamış. Nihayet, Paşa’m kendilerini teskin etmiş. “Fethi Bey’i fırka reisi yapsam gerek! Siz de o fırkadan oldunuz, bitti!” buyurmuş. “O fırkadan olduk ya, o fırka neyin nesi? Bre nerede şu Fethi Bey?” diyerek telaşlanmışlar. Fethi Bey apar topar Yalova’ya götürülmüş. “Açtın mı?”, “Ferman Paşa’mın! Açtım gitti'”, “Adı<sup>7</sup>”, “Aynı isabet! Tamam ” Peki diyeceksin, bu serbest, öteki bağlı mı? Yiğitsen sor<sup>1</sup>.. “Peki, fermanın başım gözüm üzerine... Biz bu Serbest’! tek başımıza mı açacağız<sup>7</sup>”, “Yok canım! Nah sana şunu, şunu, şunu ayırdım. Bu dakikadan itibaren hepsi Serbeste geçtiler. Gazeteleri haberdar et<sup>1</sup> Teşkilatı kur. Icabeden parayı Halk Partisi sekreterinden makbuz mukabili alırsın!”</p>
<ul style="list-style:none;"><li>
<p>— Atıyorsun anık!</p></li>
<li>
<p>— Ne bileyim? Bu en hakikate yakın şeklidir. Gazetelere haber verilir. Lâkin mesele ılham-ı kemali ile vuku bulduğundan, henüz Cebrail de nizamname suretini getirmediğinden, iki ayaklan bir pabuca giriyor. Bizde her şey böyle olagelmiştir. Istım kıssası... “Sen varıver, istim arkadan yetişir!” hesabı! Meşrutiyet de öyle olmuş ya... İhtilal vuku bulmuş, kanunu esasi falan... Ortada ittihat ve Terakki hükümeti yok... Gene bunak Kâmil paşa, gene Çürüksulu, gene kenef ibriği, gene Öküz Mehmet Paşa... Falan... Vaziyet bu hal alır da Deli Nizam durur mu?</p></li>
<li>
<p>— Kim?</p></li>
<li>
<p>— Kara Davut muharriri.</p></li></ul>
<p>— Ona ne? O da mı partiye...</p>
<ul style="list-style:none;"><li>
<p>— Yok be canım! Parti olunca muhalif ceride olacak! Arif Oruç’la birlikte, “Yarın&quot; gazetesini Serbest Fırka’ya görünürde pir aşkına peşkeş çekmişler. Deh Nizam başka muharrirlere benzemez. Bir parti oldu mu, nizamnamesi olması icap ettiğini bilir. Herkes bir “Serbest Fırka” lafını duymuş, aradan üç, dört gün geçmiş... Gerisi gelmiyor. “Yann” gazetesi ne yazacak! Delidir, oturmuş, artık günahı boynuna, o “Aklımdan çıkardım” diyor ya, bu Kadri Ekrem Efendi, “Bilmem hangi liberal partinin nizamnamesinden adaptasyon yaptı!” buyuruyor ki, benim de aklım yattı. İşte bu nizamname Deh Nızam’ın gayretiyle arkadan apansız yetişiyor. Yanı Yalova yâranı, ne partisi açtıklarını bir sabah “Yarın” gazetesinde okuyup öğreniyorlar.</p></li>
<li>
<p>— &#160;inanmam! Atıyorsun!</p></li></ul>
<p>— Nah, sor da bak! Deli Nizam’ın bir iyi huyu vardır. Yaptığı ışı saklamaz. Bütün deliler de öyledirler ya...</p>
<p>— Fethi Bey, o kadar mebuslar... Allah Allah!</p>
<p>— Evet, biraz şaşırır gibi olmuşlar. Sebep de bizim deli, bütün deliler gibi bir işe akıllı akıllı başlar, yansından sonra tozutur. Yansından sonra tozutmuş. Nizamnameyi Kara Davut romanına çevirmiş. Şurası, burasını tutmuyor. Buna da cevabı Yalova’da düşünüp bulmuşlar. Demişler ki: “Eldeki nizamname, esas nizamname olmayıp müsveddedir. Asıl nizamname parti kongresi kurulduktan sonra madde madde görüşülüp kararlaştırılacak!”</p>
<p>— Çok tuhaf! Bütün bunlan biliyorsun da, Serbest Fırka’yı ciddiye alıp nasıl taraftarlık ediyorsun?</p>
<p>— Bir kere bunları öğrenir öğrenmez kararım bir kat daha katileşti. Evvelce milletin yürüyüş edişine bakmıştım. Kalabalık her zaman haklı olmaz ama bu sefer haklıydı. Deli Nizam’ın uydurma nizamnamesini benimsemekte değil, Halk Partisi'ne n’olursa olsun muhalefet etmekte... Lâkin içyüzünü duyar duymaz, “Oğlum Ertuğrul! Sıva paçaları!” dedim. Çünkü bir sofrada, “Yarın bir fırka daha açalım. N’ola- caksa...” diyerek hâzırundan bir kısmını yeni fırkaya tayin etmek, önünde oturan bir biçareyi de fırka reisi nasbetmek, en sonunda Deli Nizam’ın uydurduğu nizamnameyi “Bundan âlâ müsvedde olmaz. Aferin!” diye kabul etmeyi bu memleketin, bu milletin ve bizzat kendimin şerefine yediremedim. Diktatörlüğü ben de anlıyorum, millet de anlıyor. Korkuyoruz, seslenemiyoruz. Lâkin hürriyet oyununa gelince, n’olursa olsun diktatöre karşı çıkmaya mecburum. Ama danışıklı dövüşmüş, sonunda bir bok çıkmazmış... Fırsat zuhur etti. Yutmadığımı meydana koyacağım arkadaş! Anladın mı?</p>
<p>— Anladım! Bu senin işin de, nihayet böyle fırka açtırmak işi kadar saçma! Saçma bir şeye, diğer bir saçma şeyle mukabele etmek ciddi olamaz. Asıl düşünülecek ciheti hiç aklına getirmemişsin. Mustafa Kemal Paşa bu ikinci fırkayı açmaya neden lüzum gördü? Sadece eğlenmek için demek manasız ya, demin söylediğim mahzurları o da anladıysa... Yani, zenginleşen kadroyu bertaraf etmek için böyle bir yol tuturduysa...</p>
<p>— Daha iyi söyledin ya... Yeni partiyi kabul etmemekle ben de ona yardım ediyorum. Sen bilakis eski ve kötü şekle sarılıyorsun!</p>
<p>Murat, biraz düşündü:</p>
<p>— Mustafa Kemal Paşa’nın asıl cephesini öğrenmedikçe ben esaslı bir şeye karar veremeyeceğim. Bu sebeple de Halk Panisi’ni tutacağım, dedi. Mustafa Kemal Paşa, bu partinin 1 numaralı azasıdır. Henüz istifa etmediğine göre...</p>
<p>Delikanlıların münakaşasını gülümseyerek dinleyen Kadri Ekrem Bey;</p>
<ul style="list-style:none;"><li>
<p>— Öyleyse Mustafa Kemal Paşa’nın vaziyetini geliniz tayin etmeye çalışalım Murat Bey! dedi.</p></li>
<li>
<p>— Lütfen! Görüyorsunuz ki esas burada...</p></li>
<li>
<p>— Evet, maalesef esas burada... Şimdi adım adım gidelim: Mustafa Kemal Paşa kimdir? Ben soracağım, siz cevap verin<sup>1</sup> Noksan ve yanlış olursa düzeltiriz! Söyleyin bakalım Mustafa Kemal Paşa kim?</p></li>
<li>
<p>— Mustafa Kemal Paşa kurtarıcı... Dâhi... Muzaffer başkumandan...</p></li>
<li>
<p>— Oraya da geleceğiz! Evvela Mustafa Kemal Paşa, Selanikli bir zabit. Evet mi?</p></li>
<li>
<p>— Evet!</p></li></ul>
<p>— Şahsi serveti de yok. Daha doğrusu yoktu.</p>
<ul style="list-style:none;"><li>
<p>— Evet!</p></li></ul>
<p>— Binaenaleyh Mustafa Kemal Paşa şahsi serveti olmayan bir muhacir zabitti. Sonra'</p>
<p>— Anadolu harbini idare etti.</p>
<p>— &#160;&#160;Evet<sup>1</sup> Oldu Muzaffer Başkumandan... Ve nihayet cumhurreisi... Değil mi?</p>
<p>— Evet'</p>
<p>— Aklıma şöyle bir sual geliyor! Bu Muzaffer Başkumandan, daha genç yani daha enerjik olduğu yaşta, fazladan Almanlar da müttefikimiz iken, cihan muharebesinde Muzaffer Başkumandan olmadı da, neden Anadolu harekâtında Muzaffer Başkumandan olabildi.</p>
<ul style="list-style:none;"><li>
<p>— O muharebede, ona böyle bir fırsat verilmedi.</p></li>
<li>
<p>— Yani daha umumi konuşursak, cihan muharebesinde şartlar ona müsait gelmedi mi?</p></li>
<li>
<p>— Evet, tabi!</p></li>
<li>
<p>— Demek, Kuvayı Milliye kavgasında şartlar Mustafa Kemal Pa- şa’ya müsait geldi!..</p></li>
<li>
<p>— Öyle... Öyle ama, yalnız şartlardan bir şey çıkar mı?</p></li>
<li>
<p>— Elbette canım! Müsait şartlardan istifade etmeyi, hattâ şartların müsait olduğunu sezmeyi bilecek. Onu diğerlerinin arasında şef mertebesine çıkaran şahsi hususiyeti budur.</p></li>
<li>
<p>— Şimdi tamam!</p></li>
<li>
<p>— Şimdi tamamsa, müsait şartlan yoklayalım. Yani bir evvelki muharebede, kabacası daha müsait gibi görünen şartlar -Alman ittifakı falan- neden müsait düşmedi de, mağlup olmuş, ordusu dağıtılmış, yer yer işgale uğramış bir memlekette daha yorgun bir millete şartlar müsait düştü?</p></li>
<li>
<p>— Bu seferki mücadele haklı idi. Artık kaçacak yer de kalmamıştı.</p></li>
<li>
<p>— Mükemmel! Yani, millet asker kaçaklarına, müteaddit isyanlara, padişahın işgalcilerle beraber olmasına rağmen, milletin yüzde mühim bir ekseriyeti bu yeni muharebeye taraftar mı oldu?</p></li>
<li>
<p>— Evet! Taraftar oldu. Mustafa Kemal Paşa onları taraftar kılmakta da dehasını gösterdi.</p></li>
<li>
<p>— Şüphesiz! Şimdi hülasa edelim: Fakir bir zabit. Bir evvelki muharebede mensup olduğu orduyla beraber yenilip, vatanı düşmanlara çaresiz teslim ettiği halde, bir müddet sonra son nefesini veriyor zannedilen bir milletten, neticede kati bir zafer kazanacak bir kuvvet çıkarabilmiş. Bunu da müsait şartlardan istifade ederek yani dövüşmek lazım geldiğine milleti ikna ederek, yahut buna kani olmuş milletin kuvvetini müspet teşkilatçılığı sayesinde çıkar yollardan müspet hedefe doğrultmuş... Unutmayalım! Millet deyince, Mustafa Kemal Paşa’ya bazan isteyerek, bazan zor altında yardım edenleri konuşuyoruz. Böylece zafer kazanmış... Yani zaferi milletle beraber olup kazanmış. Milletin bir kısmı tutmasaymış ne olurmuş? Kazanamazmış!.. Öyle mi?</p></li></ul>
<p>— Tabii...</p>
<p>— Şimdi en ehemmiyetli noktaya geldik! Millet dediğimiz topluluk kimlerden müteşekkildir?</p>
<p>— insanlardan... Pardon, ailelerden mi diyeceğiz?</p>
<p>— Hayır! Ben daha ziyade ekonomi politik bahsine geçeceğim: Ana hattâ millet fakirlerden ve zenginlerden müteşekkil oluyor.</p>
<p>— Evet!</p>
<p>— Ben pek kaba bir tasnif yapıyorum. Bir sürü başka unsurlar da var. Lâkin dağıtmamak için kısadan gideceğim! Mustafa Kemal Paşa, milletin mühim bir kısmını arkasına aldığı, yahut milletin mühim bir kısmı Mustafa Kemal’i başına çıkardığı zaman, bu mühim bir kısım milletin zenginiyle fakiri müşterek düşmana karşı müştereken çarpışıyorlardı. Değil mi?</p>
<p>— Evet! Şüphesiz!</p>
<p>— Öyleyse bu müşterek düşman kimdi?</p>
<p>— Yunan!</p>
<p>— Biraz düşünün! Yunan’dan evveli yok mu? Biz öyle perişan bir hale gelmeseydik belki Yunan İzmir’e çıkmazdı.</p>
<p>— İngiliz... Fransız...</p>
<p>— Tabi bunlar da var. Siz de bulursunuz ya, ben kısaca söyleyeyim: Bizim bir tek düşmanımız vardı. Yalnız bizim düşmanımız değil, bizim vaziyetimizde olan bütün geri milletlerin bir tek düşmanı “emperyalizm!” Yani müstemlekecilik. Nitekim biz de bir yarı müstemlekeydik... Mutabık mıyız?</p>
<p>— Evet!</p>
<p>— Emperyalizm, bir memlekete sokulup yerleşmek için birtakım usuller kullanıyor. Bunların en kabası silahlı istiladır. Belki de uzun sürmezse en tehlikesizi de budur. Çünkü düşman üniformalıdır. Karşıdadır. Nitekim Mustafa Kemal de, Çerkez Ethem ve avenesini Yunan cephesine sürünce rahat bir nefes alarak, aynen, “içeridekileri temizledik, sıra dışardakilerde&quot; der. Şu halde empeıyalizmin en tehlikeli şekli, harple girenden ziyade, hulul yoluyla girendir. Yani istismarcı düşman, memleket dahilinde birtakım yerli unsurlardan istifade eder.</p>
<ul style="list-style:none;"><li>
<p>— Mesela padişahtan ettiği gibi mi?</p></li>
<li>
<p>— Evet. Mesela padişahlık müessesesinden istifade ettiği gibi... Birtakım mollalalar, hattâ şeyhülislamlardan yani ilmiye dediğimiz dini zümreden istifade ettiği gibi... Kuvayı İnzibatiye’yi teşkil eden bazı askeri zümreden istifade ettiği gibi, padişahlık etrafına sıkışmış bir sürü vezirlerden, yani yüksek politikacılardan, yani bir memleketin rehber kadrosunun bir kısmından istifade ettiği gibi...</p></li></ul>
<p>— Anladım!</p>
<p>— Şu halde düşman, yalnız müstemlekeci devletler değildi. Onların yerli yardakçılan da vardı. Yani düşman iki başlıydı. Birisi yabancı, birisi yerli... Mustafa Kemal Paşa Nutku’nda gençliğe hitap ederken bu ciheti ehemmiyetle söyler... hatırladınız mı?</p>
<p>— Ezber bilirim!</p>
<p>— Ne iyi! Şimdi, asıl mevzunun kaldığımız yerine dönmeden evvel, bir sapma yapacağız! Bir memleketin yerli ahalisinden demin saydığımız derecede yüksek muhtelif makamlara çıkabilmiş adamlar nasıl olur da yabancı istismarcılarla kendi memleketleri aleyhine birle- şebilirler. Daha fecisi, bu birleşmeyi, hattâ mensup oldukları millet türlü yoksulluk içinde çarpışmayı göze aldığı zaman dahi yapmaktan çekinmezler!</p>
<p>Murat, gözlerini cehtle kırpıştırdı. Bunun cevabını doğru olarak vermeyi ne kadar istediği, bu gayretten anlaşılıyordu. Muharrir Kadri Ekrem Bey sempati ile gülümsedi:</p>
<ul style="list-style:none;"><li>
<p>— Çünkü, dedi, demin Mustafa Kemal bahsinde söylediğimiz müsait şartlan kaybetmişlerdir. Temsil ettikleri müesseseler, kuvvetler çürümüşler, dağılmışlar, milletle milletin esas menfaatiyle alakalarını bir daha yenileyemeyecek şekilde kaybetmişlerdir. Bunu hissederler. Hissettikçe, içerde birtakım müstebit hareketlerle kendilerini nihayet alaşağı edecek kuvvetleri dağıtmaya, sindirmeye, iğfale çalışırlar. Buna güçleri her zaman yetmediği için de, dışardan müttefik ararlar. Bu müttefikler de ancak kendileri gibi haksız cinsten olabilir. Yoksa, dışardan müttefik aramaya lüzum kalmazdı. Milletin yolundan çekilirlerdi. Gayet mühimdir: Yanı müsait şartlan kaybeden mu- teberan, bizzat kendi milletlerine karşı çıkıyorlar. Kendi milletlerinin zaranna düşmanlarla birleşiyorlar... Bu düşmanlar, tekrar edersek, iki türlüdürler: Birisi dahilde, birisi hariçte... Anlaştık mı?</p></li>
<li>
<p>— Evet!</p></li>
<li>
<p>— Şimdi kaldığımız yere dönüyoruz. Mustafa Kemal Paşa, Kuva- yı Milliye hareketinin başında, onu zafere götürürken bu konuşmada kısaca “müsait şart” diye adlandırdığımız şeyle yani milletle beraberdi. “Millet” yani iki esaslı kısma aynlmış insan topluluğu... Yani zengin ve fakirden müteşekkil topluluk... İşte zafere kadar, yani gerek dış düşmanı yurdumuzdan kovup Lozan’ı imzalayıncaya kadar, gerek dış düşmanlarla müştereken hareket eden yerli düşmanlan silahtan tecrit edinceye kadar... Buradaki silah bildiğimiz silah değil, onların istinat ettikleri müesseseleri körletmek, ideolojilerini sindirmek falan... İşte buraya kadar Mustafa Kemal’e zahir olan milletin zenginleriyle fukarası beraber yürüyordu. Yani Mustafa Kemal Paşa’yı Muza- fer Kumandan yapan müsait şartlar devam ediyordu.</p></li></ul>
<p>— Evet!</p>
<p>— Milleti mütaassıp sanırdık. Meğer yobazın iftirasıymış. Şapkayı giydi. Biraz homurdandı ama giydi. Çünkü yüz sene evvel fes için de bilmeden homurdanmıştı. Yeni harfleri kabul etti. Biraz homurdandı. Lâkin kabul etti. Çünkü eski harfleri zaten bilmiyordu. Din kitabı ise zaten Arapça olduğundan, bilse de okuyup anlayamıyordu. Tekkelerin kapanmasını umursamadı. Çünkü tekke denilen müessese çoktan iktisadi-içtimai fonksiyonunu kaybetmişti. Kadının çarşaftan çıkmasını yadırgadı ama isyan da etmedi. Çünkü memleketin yüzde seksen küsuru köylüydü. Köylüde, bizim kasaba esnafının anladığı manada tesettür zaten yoktu. Aşarın kaldırılması, mütegallibe- nin yer yer sindirilmesi köylüye biraz nefes aldırdı. Hasılı, sular akarına bağlanmıştı. Olup biten işler, Mustafa Kemal’in müsait şartını teşkil eden fakir ile zengine aynı zamanda uyuyordu. Bu sebeple Kürt isyanları tutmadı. Bu sebeple halifelik kolayca def edildi. Bu sebeple tepede vaki kısacık çekişme İzmir İstiklal Mahkemesi kararlarıyla bertaraf ediliverdi. Fakat bir başka cihetten de hayat yürüyordu. Zaruretlerini ister istemez kabul ettirecekti. Nihayet asıl mühim meseleye, hayati meseleye vasıl olundu. Zaferin kân nasıl pay edilecek, kimin cebine girecekti. Daha doğrusu yıkılan eski müesseselerın yerini kimler kapacaktı? Yani, Mustafa Kemal Paşa’yı Başkumandan yapan müsait şartlar artık yol ayrımına gelmişlerdi. Zengin-fakir davası meydana çıkıyordu. Yani Mustafa Kemal Paşa fakiri bırakıp, zenginlerle mi beraber olacaktı, yoksa zenginleri bırakıp fakirlerle beraber mi olacaktı?</p>
</body>
</html>