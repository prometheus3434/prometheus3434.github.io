<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p>— Vallaha! Sor da bak! Demin gelirken anlattı.</p>
<p>Başka zaman olsa Murat inkâr ederek Şahap’ı deliye döndürürdü. Şimdi, Hikmete karşı annesi ölmüş arkadaşı tutmak için macerayı kısaca hikâye etti.</p>
<p>Ertuğrul Hikmet’in kurt yüzünde vahşi bir gerilme olmuştu. Murat’a tepeden tırnağa baktı:</p>
<p>— Kaç yaşındaydın?</p>
<p>— Bilmem! Herhal onu doldurmadımdı sanırım... Sade o kadar mı? Bacağımdan büyük işlere girmiştim. Simdi düşünüyorum da... Başıma kasket geçirip bir Bulgar sütçüye yollarlardı. Birtakım kâğıtlar alınır, verilirdi. Sonra Yüksekkaldırım’daki Majestik Sineması yok mu? Oraya giderdik.</p>
<p>— Ne olacak?</p>
<p>— Kâğıtları, M.M. Grubu İstihbarat Servisine orada karanlıkta teslim ederlerdi. İşte öyle bir işten dolayı gene gitmiştik de... Babam, Fransız zabitiyle çarşaflı kadını öldürmüştü. Hâlâ gözümün önündedir. Biz sinemanın antresinde, üç basamak yukarda duruyorduk. Adil Amcam, bir de başkası vardı. O başkasını sonraları yakalamışlar da, işkence ile öldürmüşler. Babam beni arkadaşlara teslim etti. Eli ceketinin dış cebinde bir suya girer gibi Yüksekkaldınm’ın akşam karanlığına kanştı. Mamafih, kıpkırmızı fesini alaca içinde kolayca takip ediyordum. Çeşmenin önüne, dört yol ağzına gelince silahlar patladı. İyi atardı rahmetli... Sonra öğrendim. Zabite iki kurşun, kadına iki kurşun değmiş. Diğer üç kurşunu, ne olur ne olmaz diye atmamış. Fesini başından çıkarıp sola saptı.</p>
<p>— Evet, daima sola... Nur içinde yatsın Mahir Amcam! Sonra...</p>
<p>— Biz sinema gibi seyrettik. Hemen de sinemaya girdik. Kâğıtları teslim ettiler. Oturduk. Hiç unutmam! Bir acayip filmdi. Siyah mantolu bir adam vardı. Şato harabelerinde galiba bir hazine aranıyordu. Hep öyle değil midir? Hâzinenin planını sık sık gösterdiler. Bugünkü gibi aklımda. Bir de okla takip edilecek istikamet işaret ediliyordu.</p>
<p>Gece eve döndük. Adil Amcam bana sık sıkı tembih etti. Anneme bile söylemeyeceğime dair yemin ettirdi. Zaten buna lüzum da yoktu. Hiçbir şey söylememeye alışıktım. Âdeta erkek gibi, “Dışarda olup bitenler kan kısmına anlatılmaz. Ayıptır,” derdim. Fransız zabitini babamın vurduğunu annem ancak zaferden sonra öğrendi sanırım.</p>
<ul style="list-style:none;"><li>
<p>— &#160;Sonra?..</p></li>
<li>
<p>— &#160;&#160;İşte bu kadar. Pardon<sup>1</sup> Sonra anladık ki kadın Müslüman kadını değilmiş. O zamanlar, işgal ordusuna, böyle sahtekârlık yaparlarmış... Yazık oldu ikisine de, derim... Niye güldün.</p></li>
<li>
<p>— &#160;&#160;Ben neye gülerim’ Kunduralarına baksana...</p></li>
<li>
<p>— &#160;&#160;Gene tuttu huysuzluğun Bütün bunların yırtık kunduralarla ne alakası var?</p></li></ul>
<p>— Birisini tanıdım. Şimdi Paris’te okuyor. Biz yaştadır. O kadar zenginler ki... Eskiden de zengin imişler. Aynı tarihlerde... Yani senin Bulgar sütçüden mühim kâğıtlar alıp sinemada Kuvayı Milliyecilere teslim ettiğin sıralarda... Babanın yani marangoz Mahir Efendi’nin film çevirir gibi adam vurduğu zaman ... Pederi biraz yaşlıymış. Bir yerde sefirmiş. Valdesiyle beraber bir aralık bu dediğim arkadaş İstanbul’a gelmişler. Gelir gelmez de konaklarını, işgal ordusu zabitleriyle doldurmuşlar. Günlerden bir gün evin önünden elmaşekerci geçiyormuş. Ne zaman bir elmaşekerci görsem, macera aklıma gelir, gülümserim. Bizim arkadaş, “Anneme gideyim, para isteyeyim de, elmaşekeri alayım! Ne olacaksa!” demiş, yürümüştür... Çocuktur, üst kat odalara acele bakar, merdiveni iner, salonun kapısını açar. Bir de ne görsün? Annesi, birisini arkaüstü divana yatırmış, üzerine çullanmış. Divana yatırılan biçarenin yüzü görülmüyor ama, mavi çuha pantolonu ile parıl parıl rugan çizmeleri görülüyor. Belli ki annesi misafir zabitlerden birisini yatırmış. Meğer bizim arkadaş o sıralarda, hizmetçilerden birisinin kendi yaşında kızıyla güreş edermiş. Bu güreşi yaptıran aşçıbaşı, küçükbey kızı yere yatırdı mı, “Yaşa küçükbey! Sıkı bastır!&quot; diye keyifle bağırırmış. Çocuk kısmı gramofon plağı gibidir. Bakmış ki annesi de güreş oyunu oynuyor, fazladan “Mösyö&quot;lerden birisini iyice yatırmış: “Yaşa anne! Sıkı bastır<sup>1</sup>&quot; diye aşçıbaşı gibi bağırmaz mı?</p>
<p>— Uyduruyorsun? Böyle bir macera belki olmuştur. Lâkin o çocuk sana anlatmaz.</p>
<p>— Esas olması ya... Ben vallaha uydurmuyorum. Vakayı bana gü-</p>
<p>nün serbest güreş mağlubu Fransız zabiti anlattı. Sonralan burada ticaret yapıyordu. Güldü de... “İlk öğrendiğim Türkçe, işte bu sözlerdir” dedi. “Fransızların dilimizi nasıl konuştuklarını bilirsin. Herifin bir, “Yaşa anne! Sıkı bastır!” demesi var ki duymanı isterdim. Gene o Fransız ahbabıma göre, Biz az kalsın medeniyette Fransızları geçiyor- muşuz! Anadolu’dakiler, herhalde Mahir Amcalarım oyunbozanlık etmişler. Zira Fransa'da da böyle işler oluyormuş ama, oradaki çocuklar annelerine gayret vermeyi henüz bilmiyorlarmış: Sadece ayaklarının ucuna basıp edeple geri dönerlermiş.</p>
<p>— Şimdi hatırladım. Klod Farer’in “Les Civilises” isimli romanında var.</p>
<p>— Demek romanını da yazmışlar. Bir de kendimizi AvrupalIlara tanıtamadık diye üzülürüz. Bir de sıkılmadan “Uyduruyorsun” dedin! Nasıl, yalan mıymış?</p>
<p>— Bizdekini değil, Fransa’dakini yazıyor!</p>
<p>— Daha iyi söyledin ya, Fransız kendi marifetini saklamadığına göre demek samimi ... — Suya tükürdü —: Annen asker dikişi dike-cegim derken verem oldu, aslanım, dedi, baban oğlumun yırtık kun-duraları şair Hikmet’e gülme hakkı vermesin diye evini yangından kurtarmak isterken geberdi ... Ayakların şu anda su içindedir. Su kıs-mı da bir muayyen dereceden sonra buz tutar. Aç gezdiğin zamanları bilirim. Arkadaşlar “Mektepler paydos oldu. Kızları seyredelim!” diye tramvay caddesine çıkmak isteyince, sen kılığından utanıp bir iş bahane e derek bizden ayrılırdın ... Bir de sıkılmadan. “Bunun ne alakası var? Tuttu huysuzluğun!” diyorsun. Alakasını hâlâ anlayamadın mı<sup>7</sup> Oyun böyle bitmeyecekti oğlum<sup>1</sup> Ben doğma büyüme Şehzadebaşılıyım. Letafet Apartmanı’nın yanındaki mezbeliliği çok kişi nedir bilmez<sup>1</sup> Arada karpuz sergisi kurarlar. Karpuz sergisini ne bileceksin. Halis oğlan kerhanesidir. İşte orada meşhur karakol vardı. “16 Mart Şehitleri&quot; derler. Her sene ihtifal falan yaparlar da, havaya kurusıkı kubur sıkarlar. Uyurken süngülenmiş Mahir Efendiler, Ahmet Çavuş-lar, bilmem kimler... Koca bir milletin içinde san çizmeli değil, yalınayak,</p>
<p>başıkabak Mehmetçikler<sup>1</sup> .. Ne zaman Feridiye’ye işim düşse Abanoz’a uğrasam, ne kadar sarhoş olursam olayım, altıma yatan kızın arkasında, bir tane 16 Mart şehidi, İnönü şehidi, Sakarya şehidi görür gibi olurum. Höst<sup>1</sup> Canım sıkılıyor. Lafımı kesmeyeceksiniz! Şehitlerin elinden bi bok gelmeyeceğini bilirim. Kızlarını kerhaneye koyanlara, vizitesini verip icabına bakanlara, ne bu dünyada ne de öteki dünyada bir halt edemezler. Binaenaleyh ortada milli hâkimiyete, Mısak-ı Milliye dokunan bir cihet de yoktur. Bunlara da dokunmadıkça her söz beyhude sayılır. Gevezelikten ileri geçemez. Lâkin bir uzak tehlikesi var gibime geliyor. Ben bir daha Barbaros’la beraber batmam. Sen, bir daha üç muharebeye girip karını neticede veremden öldürtmezsin. Oğlunu yalınayak, dilenciden beter dolaştırt- mazsın. O zaman işimiz, o dediğim arkadaşın hanım valdesine kalır. Düşmanlar gene kolayca gelirler. Hanım valde işi yoksa sertliklerini yumuşatmaya uğraşsın! Başa mı çıkar Murat yoldaş!</p>
<p>— Haklısın ama, bunu söylemek sana da bana da düşmüyor!</p>
<p>— &#160;Neden beyim?</p>
<p>— &#160;&#160;Babalanınız bu niyetle dövüşmediler...</p>
<p>— Netice böyle olsun diye mi — Parmağıyla Murat’ı gösterdi —: dövüştüler.</p>
<p>— Biz de çalışacağız! Senin şimdi facia halinde gördüğün şey, elli liranın yokluğu. Elli lira ile keyfin yerine gelir. Ben şehzadeler gibi süslenirim. Rica ederim, rica ederim, ben babamın hatırasını elli bin liraya değişmem!</p>
<p>— Annenin hayatını?</p>
<p>Murat, şaşırarak arkadaşının yüzüne baktı. Ertuğrul Hikmet’in alt dudağı titriyordu.</p>
<p>— Ananı ne kadar severdin biliyorum. O kadar severdin ki, bir şiir yazamadın. Bundan daha büyük ispat istemem... Bir gün içmiştik. Aklında mı? Ne dedindi? “Ölmeden evvel de böyle mi idim bilmem, dedindi, bilhassa şimdi, bu yoksulluk içinde iki dehşetli şey oldu. Bazan hülya kuranın. Milyoner olurum. Bir milyonerin malik olduğu şeylerin hepsine malik olunca. Yüreğim âdeta bir demir duvara çarpar. Bunları anneme götürememek... Ona “İşte al” diyememek duvarına... Elim, ayağım kesilir. Belki de iş bulamayışım da bundan. Bazan da... İnsanların öldükten sonra bir şeyler görüp anlayacaklarına inanmadığım halde, milyonda bir ihtimalle annem beni seyrediyor, üzü- lüyorsa... derim... O anda her şeyi göze aldığım olur,” demedin mi?</p>
<p>— Dedim. Gene de öyledir...</p>
<ul style="list-style:none;"><li>
<p>— Annen halbuki, son günleri ben iyi biliyorum, seni doyasıya öpemedi. Hastalığım geçmesin<sup>1</sup>, diye... Biri, bir kitabında galiba Hizmetkâr Idarehanesi’nde bu verem olmak korkusunu ne güzel anlatıyor. işte bugün sen de o haldesin. Bu tehlikeye maruzsun. Mütemadi gıdasızlık, soğuğa karşı giyinememek, yarın ne yiyeceğim, nerede yatacağım korkusu... Bunlara ilaveten anneni bahtiyar etmek imkânından mutlak surette mahrum kalmak...</p></li></ul>
<p>— Hayır! İşte burada yanılıyorsun! Annemin hatırası için bütün Türk milletini bahtiyar edeceğim. Kayıtsız şartsız bütün Türk milletini... On beş milyon kişi bir tek Canseza Hanım’mış gibi... Bunun içinde bana sataşan namussuz herif de var.</p>
<p>— Kim var? Kim var?</p>
<p>— Sahi! Bu macerayı bilmiyorsunuz! Haydi onu da anlatayım da bitsin! Bu yazdı. Ne perişan bir yaz!.. Bir ay evvel tabancamı satmıştım. Üç gün evvel de o da güzel Laz bıçağımı. Hatırlıyor musun?</p>
<p>— Kemik saplı değil mi? Evet!</p>
<ul style="list-style:none;"><li>
<p>— &#160;&#160;işte onu! Yüz kuruşa sattım. Üç gün sonra tamamıyla bitti. Sabahleyin erkenden Gülhane Parkına gittim. Denize karşı bir sıraya oturdum. İnsan hiçbir şey düşünmeden yapamazmış. Yalan! insan, hiç kafası yokmuş gibi kendisini bile unutarak saatlerce dalıyor. Sana bir şey daha itiraf edeyim: Açlık için birçok şeyler yazılmıştır. Galiba hepsini tok adamlar uydurmuş. Aylardır devam eden yoksulluk neticesinde, yavaş yavaş iliklere işleyen açlık, öğle yemeğinin bir saat gecikmesi sırasında duyulan mide kazıntısına benzemez. Ağız sulanması, midede sızı falan olmuyor. Bir yorgunluk da değil... Bir uyuşukluk... Bir uyumak arzusu... Lâkin sahi zannedip uyumaya niyetlenmemen... Uyku gelmez. Zaten uyku normal iştir. Sen tepeden tırnağa anormalsin... Birisinden işitmiştim. Uzun zaman aç kalan insanlar, zayıflamazlar- mış. Bilakis, şişman görünürlermiş. Deri şişiyor galiba! Sonra, artık vücut kendisini bırakınca... Herhalde kalp hepsinden evvel oyunbozanlık etmeli ki... Koşup dururken yüzünün üstüne devrilirmişsin. Gelip çevirirlermiş ki ölmüşsün. O anda... Ne çırpınmak... Ne bir şey! Yalnız, gözlerinden birisinin altı patlarmış ve oradan bir san su akarmış... — Murat kederle gülümsedi —: Herhalde açlıktan ölen adam bu suretle bahtına ağlıyor olmah... Ben o gün Gülhane Parkında henüz bahtıma ağlayacak halde değildim. Açhgı bir öfke şeklinde hissediyordum. Kendi şahsıma karşı bizzat alçaldığım için hiddetliydim. Sonra yavaş yavaş bir sarhoşluk başladı. Keyifli bir şey... Dünyayı bir umursamamak... Her şeyi adi, değersiz, bayağı</p></li></ul>
<p>görmek. .. işte içimde, beni “Murat” yapan her ne ise, o bir küçücük ışık, yahut, bir mini mini kız çocuğu gibi daracık bir yerde oradan oraya koşarken yanıma birisi oturdu. “Merhaba&quot; dedi. “Merhaba” dedim. Hafif sakalı vardı. Sırtında cübbeye benzeyen bir siyah pardösü... Bilirsiniz... Anadolu’dan mal almaya gelmiş bir kasaba esnafı... Kolay bir tedai ile bana rahmetli Durmuş Hoca Amcamı hatırlattı. Rahatlık hissettim. İstanbullu olup olmadığımı sordu. “Evet” dedim. Memnun olmuş göründü. Yabancılıktan dem vurdu. Beraber dolaşmayı teklif etti. Herhalde pek uysal davranmışım ki... Etrafına baktıktan sonra elini önüme atmaz mı?</p>
<ul style="list-style:none;"><li>
<p>— Eyvah! Karakollara gitmişsindir... Suratını tersine çevirmişsindir!</p></li>
<li>
<p>— Hayır! Ne hale geldiğimi tasavvur edemezsin. Bir kere elimi bıçağıma götürdüm. İç cebime. Orada bulunmayışına, herifin hareketinden daha çok şaştım. Nasıl yerinde olmazmış... — Murat gülümsedi —: Ama olmadığı da isabet... Bir an sürdü sanının. O bir an bu adamı hemen yere devirip artık bıçaklayacak yeri kalmayıncaya kadar bıçaklamak lazım geldiğine kanaat getirdim. Bunu yapamadıktan sonra durmak beyhude olacaktı. Nasıl bakmışsam bakmışım! Öyle bir korku ki... Sakalı titreyerek “Tövbe yiğit! Tövbe koçum! Halt ettim. Tövbe!” diye zıpladı kalktı. Bir ayağı da biraz topalmış. Arkasından kayboluncaya kadar baktım. Sanki o herif duruyordu da, etrafında Gülhane Parkı yaylanıyordu.</p></li></ul>
<p>— Bunu da mı bahtiyar etmek istersin!</p>
<p>— Evet... Bütün Türk milletini diyebilmek için...</p>
<p>— Yanlış seviyorsun arkadaş...</p>
<p>— Nasıl seveyim?</p>
<p>— Bütün dünyanın namuslu insanlarını... Bütün dünyanın... Ve ancak namuslu insanlarını...</p>
<p>— Orospular hudut harici mi demek?</p>
<p>— Her çeşidi... İster, kasaba esnafı kılığında olsunlar, ister Fransız yüzbaşısını, oğlunun “Yaşa anne sıkı bastır!” teşviki önünde beğenenler olsun...</p>
<p>— Dursun Amcam da böyle derdi. Sen ne diyorsun Şahap?</p>
<p>— Ben şaire hak veriyorum. Orospuları sevmek olmaz!</p>
<p>— İyi ama, demin bak bu şair ne dedi? Orospuların içinde 16 Mart şehitlerinin kızlan da varmış.</p>
<p>Ertuğrul Hikmet elini kaldırdı:</p>
<p>— Haşa! Onlar orospu değil! Orospu... biziz!..</p>
<p>*</p>
<p>Murat, o gün akşam üzeri girdiği Şahap’ın evini, o haliyle ne zaman gözünün önüne getirse (Cenap Şahabettin’in) kıraat kitaplarındaki “Eytamı Şüheda’ya&quot; makalesini hatırlamıştır. Bilhassa zabit gittikten sonra arkasında bıraktığı perişanlığın içinde, kadının açık kalmış bir konsol gözünü iade etmesini.</p>
<p>Babayı köşedeki kahveye bırakmışlardı. Eve yaklaşırken, Murat nedense bunun pek müşkül bir iş olacağını, adamcağızın kalmak istemeyeceğini düşünerek nasıl hareket etmesi lazım geldiğini tasarlamış, bir çare de bulamamıştı. Halbuki Tahir Amca, şaşırmış bir çocuk gibi hiç itiraz etmedi.</p>
<p>Kapıda bekleyerek Şahap’ı anahtarı getirmek üzere babasına yolladılar.</p>
<p>Ertuğrul Hikmet:</p>
<p>— Annemi sırtlayıp getirsem nasıl olur? diye söylendi.</p>
<p>— İstemez. Çamaşır yıkayacak değiliz! Meydandaki ufak tefeği bir yerlere doldururuz. Zaten ne yapacağımızı da pek bilmiyorum ya... Hele girelim...</p>
<p>Şahap anahtarsız geldi. Babasında değilmiş. Komşulardan birisinde olmalıydı. İki kapı ötede buldular.</p>
<p>Ev altı rutubet kokuyordu. Karanlıktı. Bu karanlık, ışıksızlıktan ileri gelmiyor, evin canı sönmüş tesiri veriyordu. Murat, “Cenazeyi burada yıkamışlardır” diye düşündü.</p>
<p>— Bir kere paltoları, pardösüleri çıkaracağız... Ne oluyor Şahap?</p>
<p>— Hiç!</p>
<p>— Rica ederim, ağlayacaksan, burada istemem... Sus bakayım!</p>
<p>— Ağlamıyorum, babam perişan... “Anahtarı!” dedim de... Yüzüme bakakaldı. Eminim ki beni tanımamıştır. Biz bu evde iki kişi barınanlayız... Olmaz.</p>
<p>Murat, öfkeyle ayaklannı yere vurdu.</p>
<p>— Kunduraları çıkaralım, dedi, etrafı çamura boğarız. Haydi gelin arkamdan.</p>
<p>— Dur sana terlik vereyim.</p>
<p>— iyi edersin, işte böyle... Akim başına gelsin! Biliyorum, zordur. Lâkin dayanacağız...</p>
<p>— Mevlit ne zaman okutulur?</p>
<p>Ertuğrul Hikmet patladı:</p>
<p>— Başlatma mevlitingeyik masalına şimdi... Yeter... Mezarın başındaki herifleri görmedin mi? İstemiyorum.</p>
<p>— Âdettir de... Kırkında galiba...</p>
<ul style="list-style:none;"><li>
<p>— &#160;&#160;iyi bir şey olsa, saklamazdık... Kes... Canımı sıkıyorsun!</p></li></ul>
<p>Odaları dolaştılar. Ölü yatağı olduğu gibi duruyordu. Murat, havayı değiştirmek gayretiyle bunu evvela üstündekilerle beraber katladı. Bardak, tas, mendil gibi şeyleri bir dolaba soktular.</p>
<p>Şahap, acele katlanan şilteyi tekrar sererek içindekileri dikkatli dikkatli devşirdi. Yorganı, sanki birazdan kullanacakmış gibi katladı. Hepsi de bu işler pek uzun sürecek zannetmişlerdi. Kendilerini pek şaşırtan kısacık bir müddet içinde her şey yerli yerine geçti. Evde ölümden hiçbir iz kalmadı.</p>
<p>Murat:</p>
<p>— Öyleyse yemek hazırlayalım! diye elleri belinde teklif etti.</p>
<p>Şahap:</p>
<ul style="list-style:none;"><li>
<p>— istemez, dedi, anahtan aldığım Bedri Beyler göndereceklermiş... Oturalım da birer cigara içelim.</p></li></ul>
<p>— Dur canım! Aklımda bir şey var diyorum. Sobayı yakmadık! Haydi Hikmet sen odun getir. Sen de Şahap bana biraz çıra bul... Çıradan evvel bir şey getir de sobanın külünü alalım.</p>
<p>Bunu acele yaptılar. Odanın akşam loşluğu içinde de, sobanın horultusu ve kırmızı oynak ışığı, ölüm hissini büsbütün uzaklaştırdı.</p>
<p>— Artık Tahir Amcam gelsin!</p>
<p>— Ben gidemem. Hikmet getirsin!</p>
<p>— Daha iyi... Sen de geceliğini hazırla!</p>
<p>Yalnız kaldıkları zaman, sobada ellerini ısıtarak, Şahap’ın yüzüne bakmadan konuştu:</p>
<p>— İki kişiden birisi, ötekinden daha metin olmaya mecburdur. Birbirinizi beyhude yere üzmekten bir şey çıkmaz! Ne kadar acı duyduğunu bilirim. Lâkin, bazı yerde, evlatlar babayı geçecek. Bilirsin zaten ağlamak hiçbir şeyi halletmiyor. İlk anlarda insanı biraz ferahlandırır gibi olsa da, uzayınca faydasızlaşır. Sen Kuran okumasını bilir misin?</p>
<p>— Biraz. . Senin kadar... işte canım... Yasin’i yanlışsız okurum.</p>
<p>— Senin kadar dedin de ödüm koptu. İyi öyleyse... Bir şeyler yemeye çalışınz. Sonra ben teklif ederim. Abdest alınz. Birer parça Kuran okuruz. Zaten Tahir Amcam bitap bir haldedir. Yatırırız. Sen de aynı odada kal bu gece Ben yann sabah erken gelirim. Babanı işe gönderirim.</p>
<p>— Gider mi?</p>
<p>— Hiç itiraz etmez... Bu akşam anladım.</p>
<p>— Nereden anladın?</p>
<p>— Kahveye oturmasından... Sen haydi, bir büyük kapla abdest suyu getir. Sobanın üzerine koyalım...</p>
<p>Kendisi annesine Yasin okumayı hiç düşünmemişti. Şimdi, bunu nereden çıkardığını araştırınca, ölüm karşısında kederli bir insanı teselli için başka çare olmadığını anlıyordu. Kederli bir insan ama... Kendisi gibi değil... Tahir Amca gibi...</p>
<p>Hikmet, Tahir Efendi’yi yukan çıkardığı zaman, komşunun yolladığı yemekler de gelmişti.</p>
<p>Tahir Efendi, büyük bir suç işlemiş gibi hep yere bakıyordu. Oğlunun getirdiği entariyi görünce hiç ses çıkarmadan soyundu. Sedirde, her zamanki yerine oturdu. Sofrayı önüne getirdiler. Birkaç lokma aldı. Murat'ın pişirdiği kahveyi, verdiği cigarayla beraber içti.</p>
<p>Mescitte yatsı ezanı okunurken Murat:</p>
<p>— Haydi amca, abdest alacaksınız! dedi.</p>
<p>Eline su döktü. Sonra da kendisi ağzını, burnunu çalkaladı, yüzünü kollarını baştan savma yıkadı. Ayaklarını yıkamayı da unutmuş oldu. Zaten kimsede dikkat edecek hal yoktu. Şahap'tan sonra Erıugrul Hikmet’e:</p>
<p>— Haydi! dedi.</p>
<p>Şair, başını “Ne olur?” manasına salladı:</p>
<p>— Abdest al. Sıra ile Kuran okuyacağız!</p>
<p>— Ben beceremem!</p>
<p>— Biliyorum. Sen Kulhüvallah’ı okuyacaksın...</p>
<p>— Tövbe estağfurullah...</p>
<p>Ertugrul Hikmet’in aldığı abdest de, pek abdeste benzememişti.</p>
<p>Murat, duvarda asılı kitabı indirdi. Tahir Efendi'nin karşısına oturup, bir güzel besmele çekti. Elham’dan başladı “Elif, lâm, mim&quot;in çerçeve içindeki kadarını okuyup, Tahir Efendiye uzattı.</p>
<p>Ayınmim’den iki sure de siz okuyacaksınız. -Sayfalan süratle aradı.- İşte şunları...Tahir Efendinin sesi, uzaktan geliyor gibiydi. Dolgun ve pürüzlüydü. Murat onu dinlerken, Kuran'ın burada bir itiyattan ibaret olduğunu, ne kalbe, ne de akla mahsus hiçbir his uyandırmadığını fark etti. Buna rağmen gene de insana pek tabii geliyordu. Ölülerin arkasından niçin hatim indirildiğini, mevlut okutturduğunu ilk defa bu kadar sarih anladı. Başka bir şey, verilemez olduğundan...</p>
<p>Ertuğrul Hikmet Kulhüvallah’ta bile üç fahiş hata yapmış, kitabı Murat’a verirken:</p>
<p>— Ne kadar zormuş! diye mırıldanmıştı.</p>
<p>Şahap’ın sesi güzeldi. Kuran’ı da iyi okuyordu. Sanki öğretilmiş gibi acele de etmedi.</p>
<p>Yasin Sûresi’nin devamı müddetince, Murat, bir kelimesini bile anlamadığı cümlelerin kafiyelerine dikkat ederek, eskiden, babasıyla beraber gittikleri teravih namazlarını hatırlayarak, ölümü ve ölüyü unuttu. Zaten umduğu da buydu.</p>
<p>Şahap susar susmaz, elini kaldırarak dua okur gibi bir şeyler mırıldandı, acele:</p>
<p>— Artık yatalım! dedi, yarın sabah ben erken geleceğim... Cigara- nız var mı Tahir Amca?</p>
<p>— Var.</p>
<p>— Yoksa bırakayım!</p>
<p>— istemez.</p>
<p>— Öyleyse bize müsaade. Siz biraz dinlenin! Şahap, yataktan yaparsınız değil mi?</p>
<p>— Yaparım evet...</p>
<p>Tahir Efendi’nin elini öpüp Hikmet'le beraber çıktılar.</p>
<p>Hava poyrazdan lodosa çevirmiş, kuru soğuk, yapışkan bir ıslaklığa dönmüştü.</p>
<p>Hikmet, neden sonra:</p>
<p>— Kuran okumayı iyi akıl ettin, dedi, başka hiçbir şey de yapılamazdı.</p>
<p>— &#160;&#160;Ne hazindir...</p>
<p>— &#160;&#160;Hangisi?</p>
<p>— &#160;&#160;Hiçbir akıllı iş yapılamayacak yerde işe yaramak...</p>
<ul style="list-style:none;"><li>
<p>— Ben sana her zaman demez miyim?</p></li>
<li>
<p>— Hazin ama...</p></li>
<li>
<p>— Yook... itiraz istemem...</p></li>
<li>
<p>— Ben dindar olduğum için itiraz etmiyorum. Bizim memlekette henüz sosyal fonksiyonu var...</p></li>
<li>
<p>— Ne biliyorsun? Senin “bizim memleket” dediğin yer neresi? Bu memleketin hangi mıntıkalarını iyi tanırsın?.. Hangi zümrelerini... Her memlekette, köylü sınıfı ananelere sadık olur. Dine bahusus! Bizim memleket bakalım böyle mi?</p></li>
<li>
<p>— Nasıl?</p></li>
<li>
<p>— Ben iki sene Anadolu’yu karış karış dolaştım. İstanbul çocuk- lanna orasını güzelce göstermeli ki... Vallaha, dinle alakadar kimseye rastlamadık. En mütehassıbı kasaba esnafıdır; bizim kumpanyanın kızlan için az daha birbirlerini kıracaklardı. Yoksa, Islamiyette artık zina etmek haram değil mi?</p></li>
<li>
<p>— Öyle olmuyor ki... Devir meselesi... Hem zina ediyor, hem Müslümanlığı sapasağlam kalıyor.</p></li>
<li>
<p>— Tamam! Ben de bu kanaatteyim.</p></li></ul>
<p>— Ne gibi?</p>
<p>— Benim Müslümanlıkla hiçbir alakam kalmamalı... Sen dilersen beni gene Mekke şerifi kadar Müslüman saymalısın!</p>
<p>— Hep söylerim. Bugün iyi Müslüman yok diye. İslam kaidelerini neden kötüleyim! Hiçbir din, hiçbir peygamber ümmetine kötü yol göstermez!</p>
<p>— En iyisi de Islamiyettir. Esareti ilgayı aklına getirmemiş... Bizim Allah İngiliz Lord’undan daha mı gaddar yahu?..</p>
<p>— Eskimiş ahkâmı yok demiyorum...</p>
<p>— Gene geldik, eski münakaşaya... Bu gece Kuran’ın bir faydasını görür gibi oldum. Belki yalnız bu geceki faydası kalmıştır.</p>
<p>— Belki mi?</p>
<p>— Tabii belki... Yarına kadar düşüneceğim. Aklım iyice yatmazsa bir bilene danışacağım.</p>
<ul style="list-style:none;"><li>
<p>— Neticeyi bana da bildir unutma!</p></li>
<li>
<p>— Hiç unutur muyum? Ben bu geceki faydasının da saçmalığına eminim! Soruşturacaksam senin hatırın için soruşturacağım.</p></li>
<li>
<p>— Bir duyan olsa, beni ham sofu zannedecek! Ben annemin canına Kuran okumuyorum... Aklında bulunsun! Hem Durmuş Efendi Amcam da, hoca olduğu halde Kur’an okumazdı.</p></li>
<li>
<p>— Şahap’a da söyledim de... Şu Durmuş Efendi Amcanı görmek için ömrümden beş senesini severek verirdim. Nerdeyse adını anarken “Celle Celalehu&quot; diyeceksin.</p></li>
<li>
<p>— Adil Amcamı sana göstereceğim. Onu görünce Durmuş Efendi Amcamı görmüş gibi olursun! Bak o zaman bana nasıl hak vereceksin! Hem sen Adil Amcamla öyle güzel anlaşırsın ki...</p></li>
<li>
<p>— Neden?</p></li>
<li>
<p>— O da senin gibi komünist de ondan...</p></li></ul>
<p>Köşebaşında Hikmet:</p>
<p>— Sana güle güle, dedi, ben şuradan bizim kıza bir görüneyim. Günde iki kere penceresinin önünden geçmezsem kavga ediyoruz.</p>
<p>— &#160;&#160;Bu gece olsun...</p>
<p>— &#160;&#160;Ne olmuş bu geceye?</p>
<p>— &#160;&#160;Şahap’ın annesi...</p>
<p>— &#160;&#160;Anladık be birader... Şu anda Şahap bile bu meseleyi istismar ederek</p>
<p>muhallebici güzeline kendisini nasıl açındıracağını düşünüyordur.</p>
<p>— Artık gaddarlık ediyorsun!</p>
<p>— Ölüm öyle tuhaf bir şey ki... Hayatla iç içe bulunduğu halde, aynı zamanda hayatla hiçbir alakası da yok... Tasavvur bile edemiyoruz. Bugün anlattığın akrep hikâyesinde bana feci gelen neydi bilir misin?</p>
<p>— Neydi?</p>
<p>— Akrep’in senin gözünü oyması değil... Senin elini kaldırıp onu def etmeyişin... Haydi allahaısmarladık Fakir-i Pürtaksir!</p>
<p>— &#160;&#160;Güle güle Şair-boksör-gazeteci. ..</p>
<p>— &#160;&#160;Yeter... Hakaret oluyor...</p>
<ul style="list-style:none;"><li>
<p>— Kahveye uğrar mısın?</p></li>
<li>
<p>— Bu gece mi? Hayır! Erken yatalım!</p></li>
<li>
<p>— İnanmam. Paran varsa içersin.</p></li>
<li>
<p>— Vallaha içmem! işte abdestimle sana bir de Müslüman yemini!</p></li></ul>
<p>Hikmet, arkadaşının elini sıktı. Her zaman böyle ayrılırlarken kendi şiirlerinden bir mısra söylerdi:</p>
<ul style="list-style:none;"><li>
<p>— Yolda ateş bulursam yakanm cigaramı!</p></li></ul>
<p>Murat düşünerek yürüdü. Birçok hususlarda, Hikmetle fikirleri taban tabana zıttı. Öyle olduğu halde, aynı şeyleri nasıl seviyorlardı, aynı şeylere nasıl kederleniyorlardı? Buna esasta ayrılıp teferruatta birleşmek mi demeli, yoksa teferruatta ayrılıp esasta birleşmek mi?</p>
<p>Esasta birleşiliyorsa, teferruat insanı nasıl oluyor da bu kadar ayırabiliyor; teferruatta birleşip esasta aynlıyorlarsa, esasta ayrılanları teferruat böylece nasıl birleştirir?</p>
<p>Bir cigara yaktı ve yüreğinin âdeta sevinçli oluşuna evvela şaştı, sonra üzüldü. Hüsniye Teyzeye dehşetli acıdığını biliyordu. Öyleyse?.. Saadete benzeyen bu gönül ferahlığı bir arkadaşa karşı vazifesini yapmaktan geliyor olmalıydı!</p>
<p>Ne kadar hazin olursa olsun, vazife iyi şeydi.</p>
<p>Bu düşünce, gönül ferahlığını bir misli daha artırdı.</p>
<p>Çünkü aynı zamanda Murat, kendisinin tembel bir insan olmadığını da bir daha ispat ediyordu.</p>
<p>Nerdeyse ıslık çalmaya başlayacaktı ki, lodosun yapışkan rutubetini yırtık pabuçlarının içinde, taban derilerinde iğrenerek hissetti.</p>
<p>“Hay Allah belasını versin,” diye söylendi.</p>
<p>Garson Ihsan, iyice merak etmişti. Sabahtan beri nerede olduğunu sordu. Şahap’ın felaketine çok acıdı. Büyük bir fincanla şekeri az bir kahve getirdi:</p>
<ul style="list-style:none;"><li>
<p>— Seni iki kere aradılar! dedi.</p></li>
<li>
<p>— Kim?</p></li>
<li>
<p>— Adını söyledi ya... Unuttum. Dur bakayım... Necdet mi? Necip mi?</p></li>
<li>
<p>— Necip olmalı... Defterden falan bahsetti mi?</p></li>
<li>
<p>— Tamam! Defteri sordu. “Yazdıysa alayım!&quot; dedi. “Haberim yok!” dedim, iyi demiş miyim?</p></li></ul>
<p>— Keşki verseydin?</p>
<p>— Veremem. Tanımıyorum. Huyunu bilmiyorum. Şakalaşmaya kalkar... Bir de ona mı öfkeleneceksin! Demek böyle ha... Şahap iyi arkadaştır. Yazık, sabahleyin ondan mı gelmiş demek? Az kalsın, “Yok” diye siktir edecektim.</p>
<p>— Ondan gelmiş. Eyüp Sultan’a gittik. Mezar kazdırdık. Şahap kederli ama, babası büsbütün berbat...</p>
<p>— Aldırma... Yarın yeni bir kan alır. Yeni karı bütün dertlerini avutur. Bizde bir laf ederler. Derler ki: “Makbul karı iki senede ölür de yiğidi yeni baştan kız alır! Ölene dua eder.”</p>
<p>— Öyle değil!.. Tahir Amcam fena!..</p>
<p><span style="font-weight:bold;font-style:italic;">'J'Cenul</span><span style="font-weight:bold;"> TİJıir</span></p>
<ul style="list-style:none;"><li>
<p>— Ben Şahap’a acırım, insan altmış yaşına gelse, anne, annedir. Hiç değil, gider de şımarırsın! Ben de bir iş mi buldu dedim? Yoksa başına bir bela mı geldi? Senin boktan işlerin çoktur. Hem de bir kârı olsa canım yanmaz. Onun bunun meselesi...</p></li>
<li>
<p>— Şimdi kılık kıyafet perişan da kimseler çağırmıyor. O cihetten rahatım... Üzülme.</p></li>
<li>
<p>— Nesine üzüleyim? Söz dinlemiyorsun ki... Bizde laf ederler: “Akıl veren çok olur da, ekmek veren bulunmaz!”</p></li>
<li>
<p>— Ekmek... Biz de kimseden şimdilik ekmek istemiyoruz ya, Ihsan Efendi.</p></li>
<li>
<p>— Istesen de veren nerde? Sahi unutuyordum. Bu gece bakara var. Patron geldi Seni sordu. Selam bıraktı.</p></li>
<li>
<p>— Getiren gönderen sağolsun... Bu gece mi? Bir de yorgunum ki...</p></li>
<li>
<p>— Yarın akşama kadar yatarsın. Gene Şahap’ın anası ölecek değil ya... Bu sefer Mustafa Kemal gelse yukarı bırakmam... Gazinonun yarısı bizim. Ne de olsa üç beş lira alırız.</p></li>
<li>
<p>— Çare yok! Bekleyeceğiz! Kimler gelecek acaba<sup>7</sup>.</p></li>
<li>
<p>— Eskiler tamam... Adana’dan iki tüccar gelmiş. Paralı heriflermiş...</p></li>
<li>
<p>— iyi. Pekâlâ!</p></li></ul>
<p>Bakaraya saat on birde oturdular. Üç seyirciyle Murat’tan başka dokuz oyuncu vardı. Murat hem fiş veriyor, mano topluyor, hem de kâğıt dağıtıyordu.</p>
<p>Oyun büyüktü. Büyük olduğu için de seyirci heyecanlıydı.</p>
<p>Bir meşhur operet bestekârı, bir doktor, Beşiktaşlı Adnan, Darül- fünun’a gittiği söylenen zengin bir delikanlı, iki mirasyedi, iki yüksek rütbeli zabit, iki de Adanalı tüccar... Oyun sessiz ve terbiyeli devam ediyor, kazananlar da, kaybedenler de efendice davranıyorlardı. İkiye doğru Murat’tan rakı rica ettiler. İhsan bir şeyler uydurdu. Arkadaşının yorgunluğunu hesaplayarak, -Kendi yorgunluğuna aldırmadan- yardıma geldi. Kâğıt dağıtmayı Murat’tan aldı. Bu suretle, Murat’a kumarbazları seyir imkânı da vermiş oldu.</p>
<p>Birisi mi söylemişti. Bir yerde mi okumuştu, “insanın ahlakını yaptığı iş tayin eder&quot; diye bir söz aklına geldi. İyi tanıdığı insanlar masaya oturup kâğıda el sürer sürmez tamamıyla başka adam oluvermişlerdi. Kâğıtlar da, paralar da, artık kâğıt ve para değillerdi. İnsanoğlunun eğlenmek için icat ettiği bu resimli ve renkli kartonlar dönüp kendisini icat edene nasıl dehşetle hükmediyorlardı. Esası şüphesiz, kaybetmemek, mütemadiyen kazanmak olduğu halde, paranın nasıl da hiçbir değeri kalmıyor, esasta değersiz olması lazım geldiği halde, birdenbire hayati bir kıymet iktisap etmiş sayılan iskambillerin dönüp dolaşmasına basıl bir vasıtadan ibadet kalıyordu.</p>
<p>Terliyorlar, sararıp kızarıyorlar, korkup seviniyorlar, birbirlerine gözetleyip kollayarak, tereddüt içinde veyahut gözünü kapayıp bir yere atlar gibi, çoluk çocuklarını, işlerini, sevgi ve nefretlerini unutmuş olarak görünüyorlardı.</p>
<ul style="list-style:none;"><li>
<p>— Banko!</p></li>
<li>
<p>— Kart!</p></li>
<li>
<p>— Elli liralık fiş verir misiniz?</p></li>
<li>
<p>— Bana da...</p></li>
<li>
<p>— Evet, gene dokuz buldunuz...</p></li>
<li>
<p>— Ne şans...</p></li>
<li>
<p>— &#160;&#160;Mersi...</p></li>
<li>
<p>— Rica ederim...</p></li></ul>
<p>Ve arada, meşhur operet bestekârının güzel kahkahası...</p>
<p>Oyun sabaha karşı dağıldı.</p>
<p>Mano, -yani kumar evinin hakkı- kırk lira tutmuştu. Yansını patrona ayırdılar. Yirmi lirayı da, birisi ocakçıya mahsus olmak üzere üç pay yaptılar. Aynca kazananlar Ihsan’a birkaç lira bahşiş bırakmışlardı.</p>
<p>Ihsan, elinin tersini ağzına kapatarak esnedi:</p>
<p>— Yorulduk ama, değdi, ne dersin?</p>
<p>— Bu hafta da dehşetli şansım var. Böyle giderse ahlakım bozulacak.</p>
<p>— &#160;&#160;&#160;&#160;Hiç bozulmaz. Aklı başında bir insan devamlı olmayan kazanca</p>
<p>güvenmez... Bak unuttum. Hamdi Bey uğradı. Sen gelmeden biraz evvel... Seni sordu, ona kalırsa iş hazır diyor. Ne düşündüm bilir misin?</p>
<ul style="list-style:none;"><li>
<p>— Ne düşündün?</p></li></ul>
<p>— Sana elden düşme bir elbise uydursak... Hamdi Bey “Avukat yanına koyacağız” diyor. Bu kılıkla gidemezsin.</p>
<p>— Nasıl uyduracağız<sup>7</sup> Yedi liraya elbise vermezler kı... Zaten yalnız elbiseyle de olmaz. Kundura, gömlek, şapka ister... Dur bakalım... Ben bir şeyler düşünüyorum. Bir çaresine bakacağım...</p>
<p>— Ben de biliyorum. Kundura lazım... Öteberi lazım. Dedim ki patrondan biraz avans alırız. Otuz lira şimdilik işimizi görür. Sen işe girince birlikte öderiz. Ne kadar maaş verirlermiş?</p>
<p>— Hamdi Bey’in sözü: Yirmi beş lira...</p>
<p>— Pek d e az kardeş!</p>
<p>— Üst üste on, on beş lira da çıkarı varmış.</p>
<p>— Ne gibi?</p>
<p>— Bilmem, öyle söylüyor. Bahşiş falan olmalı... Bu da bir çeşit uşaklık... Uşaklık demeyelim, garsonluk gibi... Lâkin adı: Kâtip...</p>
<p>— Iş olsun da... Böyle sürünmek daha mı iyi? Aklıma kaç kere geldi de nedense söylemedim.</p>
<p>— Nedir?</p>
<p>— Bu yaz münasip bir iş bulunmazsa, garsonluğu denesek diyecektim.</p>
<p>— Neden diyemedin? Böyle işler bizde ayıp sayılıyor. Bizde dedimse, büyük şehirlerin bazı muhitlerinde... Halbuki İstanbul’da öyle garsonlar var ki, günde beş liraya para demez. Bunu düşünmeyiz de, ille adı kâtiplik olsun diye zorlarız. Kendimiz de pek uydurmuyoruz. Muhit yadırgıyor. Takdir edecek yerde...</p>
<p>— Haydi artık yat'. Böyle söylemenin ne faydası var. Bildiğin halde, sen bile yapamazsın. Peki buna ne diyelim. Vallaha ilk on beş öldüm, öldüm dirildim. Hele birisi ilk defa paranın üstünü almadı. “Kalsın&quot; dedi. Sırtımı ter kaplamasın mı? Bir ayıp geldi bana, hiç sorma! Sonra düşündüm. Düşündüm de, “Oğlum İhsan! Iş senin bildiğin gibi değil,” dedim, Garson kısmını müşteriler bir vakit insan ye-rine koymazlar,&quot; dedim.</p>
<p>— Halt etmişsin!</p>
<p>— Fena manada söylemiyorum ki birader! Yanı garson, garsondur. Ihsan, Mehmet, Ahmet, değil... Yüzüne dikkatli bakmazlar. Bir beyaz önlük... Bu beyaz önlük her tıkırdıya kendiliğinden koşar. Emirleri alır, yerine getirir. Ben de öyleydim... Bu aklıma gelince cesaretlendim. Sonra da insan alışıyor. Simdi artık kırk senelik garson gibiyim.</p>
<p>— Amerika’da, birçok büyük adamlar küçüklüklerinde garsonluk, tezgâhtarlık, çıraklık ederlermiş.</p>
<p>— İşte bu iyi bir âdet! Onlar garsonun halinden anlarlar. — İhsan biraz düşündü —: Anlarlar, dedim ya, insan böyle şeylere hem kolay alışır hem de kolay onu tur. Kulak verme... Hem garson kalmalı, hem de büyük adam olmalı ki garsonları unutmasın!</p>
<p>— Aferin Ihsan! ne doğru söyledin...</p>
<p>— Yat! Gevezeliğim tuttu. Bir yorgunum ki...</p>
<p>Murat, odasına girdi. Girer girmez, sabahleyin yatağım düzeltmeden çıktığına her zamanki gibi pişman oldu. Yorganı katlasaydı, üzerine delik deşik battaniyeyi çekseydi sefalet bu derece dehşetli görünmezdi. $imdi ayaklan çoktan kuruduğu halde sabahki ıslaklığın ızdırabım da yeniden çekmeye başlamışlardı. Cebinde on liraya yakın para olduğu halde, on kuruş bulunmadığı zamanların azabını bilmesine rağmen hiç sevinmiyordu. “Devamlı olmayınca bir işe yaramaz...” insanın, sahici insan olabilmesi için ekmek parası, giyecek derdi, başını sokacak yer bulamama korkusundan kurtulması lazımdı. Buğdayın kilosu iki kuruşa, bir metre yerli kumaş iki buçuk lira, bir yerli kundura üç lira, basmanın arşını on beş kuruş ve bir odanın ayhk kirası da üç lira olduğu halde, bunu temin edememek, bunun yokluğunu çekenlere temin etmeyi aklına bile getirmemek şaşılacak bir şey değil mi?</p>
<p>Kitaplarına kederle gülümseyerek baktı. Anket defteri hepsinden ayrı, daha yeni, daha temiz duruyordu. “Halbuki ötekilere nazaran ne kadar feci derecede saçma!&quot; diye düşündü. Yorgunluktan sırtı ağrıyordu. Panait Istirati’nin bir romanındaki verem olma korkusunu hatırladı. Yatarsa tehlike geçermiş gibi, acele soyundu.</p>
<p>Sirano’yu aldı. Kaldığı yerden iki sayfa okudu.</p>
<p>Elektriği söndürüp uyudu.</p>
<p>Ertesi sabah erkenden Şahaplara gideceğini tamamıyla unutmuştu.</p>
<p>Necip, anket defterini almak için ancak iki gün sonra uğradı. Ve ilk sözü:</p>
<ul style="list-style:none;"><li>
<p>— &#160;&#160;Hazır mı<sup>7</sup> diye sormak oldu.</p></li>
<li>
<p>— &#160;&#160;Hazır! Bir kere “Merhaba&quot; derler. Sonra oturup bir kahve içerler...</p></li>
<li>
<p>— &#160;&#160;Bilmem ki, bekliyorlar da...</p></li></ul>
<p>Mektepten beri bu tereddütlü halini insanın yüreğine merhamet veren bir sevimlilikle taşıyordu. Öyle ki, iki kere ikinin dört ettiğinde bile hâlâ mütereddit gibi bir hali vardı.</p>
<p>Bir şey unutmuş, yahut, şuracığa bir şey düşürmüş de bulamamış gibi can sıkıntısı ile kapıya baktı. Nihayet içini çekerek oturdu.</p>
<ul style="list-style:none;"><li>
<p>— &#160;Hazır demek<sup>7</sup></p></li>
<li>
<p>— &#160;&#160;Hazır canım! Ne kadar ehemmiyet veriyorsun! Huyunu bilmesem sahi zannedeceğim.</p></li></ul>
<p>— Defter mi? Kardeşim, başımın etini yiyorlar. O kadar merak ediyorlar ki... Daha bir sürü yazacak adam varmış.</p>
<ul style="list-style:none;"><li>
<p>— &#160;Sen?</p></li>
<li>
<p>— &#160;&#160;Ben beceremem ki... Şaka edeyim diyorum olmuyor, ciddi davranayım diyorum olmuyor. Bana yazdırmak da istemiyorlar. Zaten “Haydi” deseler, ben kendime münasip bir namı müstear bile bulamam... Aylar geçer...</p></li></ul>
<p>— Kimler yazacakmış<sup>7</sup> Bak Necip, İnci Hanım her kimse, nca ederim beni insafsız insafsız tenkit ettirmesin...</p>
<ul style="list-style:none;"><li>
<p>— &#160;&#160;İnci mi<sup>7</sup> Kuzinim .. Seni dünyada tenkit ettirmez. “Defterimin şaheseri!&quot; diyor. Hem sana bir şey söyleyeyim mi? Ben usandım. Daha dört defter hazırlanıyormuş. Dördünü de sana getirmeye mecburum. Ne yapacağım bilmem ki...</p></li>
<li>
<p>— Bunu benim için sorsan daha iyi edersin. Hem ben galiba bir küçük Anadolu seyahatine çıkıyorum. Artık geldikten sonra inşallah...</p></li>
<li>
<p>— Dur bakayım! “Anadolu&quot; dedin de aklıma geldi. Senin annenin adı Canseza Hanım mı?</p></li>
<li>
<p>— Evet, ne olmuş?</p></li>
<li>
<p>— Öyleyse babanın adı da Mahir Bey...</p></li>
<li>
<p>— Canım ne olmuş?</p></li>
<li>
<p>— Ben bilmiyorum, dedim, gülüştüler. Mehmet Paşanın torunu Fatma Hanım'ı tanıyorsun öyleyse...</p></li></ul>
<p>Murat, telaşla gözlerini kırpıştırdı... Yutkundu.</p>
<ul style="list-style:none;"><li>
<p>— Fatma Hanım mı? Hayır! Zannetmem!</p></li>
<li>
<p>— İyi vallaha! Bu “zannetmem&quot; bana mahsus bir söz değil mi? O seni işte pekâlâ tanıyor. Bir defterde Fakir-i Pünaksir’i okuyorlardı. “Kim bu kuzum?&quot; diye sordu. Bizim kuzin, “Benim defterime de yazıyor. Necip'in arkadaşı Murat Bey!&quot; dedi. O zaman &quot;Murat mı?&quot; diye düşündü. Bir Murat tanıyorlarmış. Lâkin seni Anadolu’da biliyor. “Valdesinin adı Canseza Hanım, pederi de Mahir Bey... Pederleri bir yangında kazaya uğradılar&quot; dedi. Doğru mu?</p></li>
<li>
<p>— Doğru, lâkin ben hatırlayamadım.</p></li>
<li>
<p>— &#160;&#160;O seni hatırlıyor ya, sen ona bak... Lâkin azizim dehşetli kız! Hem akıllı, hem de güzel... Ben o kadar tatlı esmer görmedim. — içini çekti —: Öyleyse hazır ol, kahveleri içince gideriz!</p></li></ul>
<p>— Nereye?</p>
<ul style="list-style:none;"><li>
<p>— &#160;&#160;“Eğer o Murat Bey’se mutlaka getirin&quot; dedi. Şimdi beni bekliyorlar. Kapıdan çıkarken bizim kuzin, “O Murat Bey değil de Fakir-i Pürtaksir ise, siz gene getirin!” emrini verdi. Sen daha şimdiden birçok evlerde meşhursun.</p></li></ul>
<p>— Yok canım!</p>
<ul style="list-style:none;"><li>
<p>— Ben zaten mektepten biliyordum. Tahrir vazifelerini hepimizden iyi yapardın. Çok da okurdun... Seni belki yirmi kız sordu. Ben de birisini anlatmayı hiç beceremem. Nasıl da akıllarında tutuyorlar. Bir sürü yanlışımı çıkardılar. Ben tashih etmeye baktıkça büsbütün karıştırdım. Hasılı senin yüzünden berbat bir haldeyim azizim. Yürü gidiyoruz!</p></li></ul>
<p>Murat, gülümsedi. Necip mi o kadar dalgındı. Kendisi, âdeti olduğu üzere kahvenin en kuytu köşesine oturduğundan mı, kılığı kıyafeti insanları dehşete düşürmüyordu. Yoksa, erkekler sahiden teferruatı böyle görmezler miydi?</p>
<ul style="list-style:none;"><li>
<p>— Çok müteessirim kardeşim, dedi, gayet mühim bir randevum var. Defteri al götür. Hanımlara gıyabi hürmetlerimi söyle. — Bir an düşündü —: Fatma Hanım’a ayrıca selam ederim. Evet, şimdi, hatırladım. Tanışıyoruz. “Anadolu’dan gelmiş!&quot; dersin işleri yüzünden val- deleri hanımefendiyi henüz ziyaret edemediğine pek mahcup dersin. İlk fırsatta Saide Hanım Teyzemin ellerini öpmeye geleceğim. Nasıllar? Görüşmeyeli iki sene oluyor. Fatma... Pardon Fatma Hanım, büyümüştür değil mi?</p></li></ul>
<p>— Ben küçüklüğünü bilmiyorum ki... Kocaman kız... Uzun boylu... Ne endam? Ben pek anlamam, bilirsin. Lâkin kızlar bile kendisini beğeniyorlar!</p>
<ul style="list-style:none;"><li>
<p>— Onun anket defteri yok mu?</p></li>
<li>
<p>— Bilmem. Biraz kibirlice... Herkes, “Fakir-i Pürtaksir! Fakir-i Pürtaksir!&quot; deyip dururken hiç lakırdıya karışmamıştı. “Murat&quot; denilince alakadar oldu. Ben doğrusu beğendim. Neden gelmek istemiyorsun anlayamıyorum. Bazan bir eğleniyoruz... Teyzem de hoş kadındır. Edebiyattan, musikiden öyle güzel bahseder ki... Derhal anlaşacağımıza eminim! Benimle hep alay ederler. Ben de aldırmam!</p></li></ul>
<p>— İyi ediyorsun! Bir gün elbet gideriz. Teyzeniz hanımefendiye hürmetlerimi takdim ederim. Lâkin hanım arkadaşlarınıza rica ederim, beni lüzümundan fazla şımartmasınlar!</p>
<ul style="list-style:none;"><li>
<p>— Seni pek beğenirler. Hep yüzünü, kalıbını, kıyafetini soruyorlar. Anlatıyorum. Onların hoşuna giden sözleri nereden bulursun ya- rabbi!</p></li></ul>
<p>Murat, defteri Ihsan’dan istedi. Necip’in önüne doğru sürdü:</p>
<ul style="list-style:none;"><li>
<p>— İşte! Dalgınsındır. Kaybedersen mesuliyet kabul etmem!</p></li>
<li>
<p>— Doğru eve gideceğim. — Deftere biraz korkarak, birçok da üşenerek bakıyordu — : Ev şuracıkta, Laleli’de... Beraber geliversen... Çok iyi olurdu. Sevinirlerdi, Dans da ediyoruz. Ben bir başıma haklarından gelemiyorum. Bazan kapıyı üzerime kilitleyip, bir odaya saklanıyorum. Bilirsin, saat makineleriyle meşgulüm. Lâkin rahat bırakmazlar... Biri gider, biri gelir... Sen olsaydın... Biraz başımı dinlerdim.</p></li>
<li>
<p>— Fatma Hanım da dans ediyor mu?</p></li>
<li>
<p>— Şahane! Vücudu pek müsait... Bir endam! Hüner rakkaseleri gibi... Demek gelmiyorsun! Ne diyecektim?</p></li>
<li>
<p>— Acele bir randevusu varmış. Zaten böyle bir davetle şerefleneceğini bilmediğinden...</p></li>
<li>
<p>— İşte bir sürü laf!.. Beni tekrar buraya gönderirler zannederim... Usandım canımdan!..</p></li></ul>
<p>Ayaklarını sürükleyerek, birisine şımarır gibi, ağır ağır çıktı. Murat arkasından gülümseyerek baktı. Bazı hareketlerini taklit etmek arzulan duyardı. Rus romanlanndaki acayip prenslere benzeyen bir tarafı vardı. Büyük bir çocuk...</p>
<p>Sonra Fatma’yı düşündü. Son gördüğü zaman 14-15 yaşında olmalı... Gene de, güzeldi. Lâkin boyu o kadar uzun görünmemişti. Demek serpilmiş... Bu yaşlar kızların çocukluktan genç kadınlığa geçtikleri çağlar... Kalbi sıcak sıcak vuruyordu. Ne uzak seneler... iki sene halbuki... iki sene ama dehşetli iki sene... Ölümle, azapla, yoksullukla ağzına kadar dolu... Gurbet... Falan... Elini tıraşlı yüzünden geçirdi. Yüreğinde yorgunluk -daha doğrusu- ihtiyarlık duyuyordu.</p>
<p>Boş fincalanlan almaya gelen İhsan:</p>
<p>— &#160;&#160;Defter gitti mi demek? diye güldü.</p>
<p>— &#160;&#160;Gitti, evet!</p>
<p>— Gitsin selametle... Yenisi ne zaman gelecek?</p>
<ul style="list-style:none;"><li>
<p>— Çoook... Bir sürü hazırlıyorlarmış. Biz bunu para ile yazsak, epi kâr edecekmişiz.</p></li>
<li>
<p>— O zaman da yazdıran olmaz. Yağma yok! — Kapıya baktı. Eline aldığı fincanları acele masaya koydu —: Şahap geliyor... Ne diyeyim?</p></li>
<li>
<p>— Bana mı soruyorsun? Geçmiş olsun diyeceksin!</p></li></ul>
<p>İhsan elini uzattı.</p>
<ul style="list-style:none;"><li>
<p>— Geçmiş olsun Şahap Efendi... Duydum da, çok üzüldüm.</p></li>
<li>
<p>— Sagol İhsan Efendi! Ne yapalım... — Murat'a döndü —: Hani ertesi sabah gelecektin?</p></li></ul>
<p>— Sorma! Uyandım ki öğle olmuş... Gece bir türlü uyuyamadım- dı. Ihsan’la oturduk, dertleştik değil mi?</p>
<p>İhsan:</p>
<p>— Öyle! diyerek tasdik etti.</p>
<p>Murat:</p>
<p>— Bizim pehlivana bir kahve yap! dedi. Otur... Nereden geliyorsun? Tahir Amcam nasıl?</p>
<p>— Bugün işe gitti. Arkadaşlan, “İstersen birkaç gün biz idare ederiz” demişler. Lâkin bir yerlerde vakit geçiremiyor.</p>
<p>— Otur. Sen nerelerdeydin?</p>
<p>— Ben mi? Serseri olduk birader... Hâlâ inanamıyorum. Sana da böyle mi getirdi?</p>
<p>— Herkese... Bu inanamamak iyidir. İnanamaya inanamaya alışıyoruz.</p>
<p>— Çarşıya uğradın mı?</p>
<p>Şahap bir an söyleyip söylememeyi hesapladı.</p>
<ul style="list-style:none;"><li>
<p>— Uğradım. Halimden o saat anladı. Gitti geldi, sordu. Babası içerde bir işle meşgulmüş bereket versin... Söyledim de ağlamasın mı?</p></li></ul>
<p>— İyi kız! Eksik olmasın!</p>
<p>— Şaşırmışım... Duramadım. Tavukgögsünü olduğu gibi bıraktım, çıktım. Ertesi gün uğrayınca babası: “Sizin tavukgögsünü kaldırdık!&quot; dedi. “Bekledik dönersin diye, baktık ki gelmediniz<sup>1</sup>” İyi insanlar değil mi?</p>
<ul style="list-style:none;"><li>
<p>— Herkes iyi... Kötüler pek az. Lâkin hepimize yetiyorlar...</p></li>
<li>
<p>— Ertuğrul Hikmet nerede?</p></li>
<li>
<p>— O da iki gündür görünmüyor! Bilmez misin! Dertli olduğu zaman bir yere kapanır. Kafayı çeker.</p></li>
<li>
<p>— İçki başına felaket getirecek diye korkuyorum.</p></li>
<li>
<p>— Aldırma! Hikmet’in parası ona, felaket getirecek kadar çok içki temin edemez.</p></li>
<li>
<p>— Orası da öyle ya... Babam her gece seni söylüyor. Ben onu serserinin biri sanırdım! içinizde en yüreklisi, akıllısı oymuş! diyor. Eskiden bunu latife olsun diye söylerlerdi. Şimdi böyle konuşmak istemediği halde, gene de böyle konuşuyor.</p></li>
<li>
<p>— Alışmış!</p></li>
<li>
<p>— Alışmış ama, eskiden beni güldürürdü, şimdi ağlayasım geliyor! işsizliğini söyledim. Ahbaplarına bakacak! Öyle dedi ama, hiç ummam! Şuraya gidince unutur. Dünden beri tutturmuş, “ille seni evlendirelim!” diyor. Canım sıkıldı.</p></li>
<li>
<p>— Canım! Ölenle ölünür mü? Er, geç...</p></li></ul>
<p>Şahap, açık kestane renkli gözlerini hayretle kırpıştırdı:</p>
<ul style="list-style:none;"><li>
<p>— Sen mi söylüyorsun? Annemin ölümünden üç gün sonra.</p></li>
<li>
<p>— O başka... Size bir kadın lazım be birader... istersen muhallebici güzelinden Tahir Amcama bahsedeyim!</p></li>
<li>
<p>— Hâlâ konuşuyor. Ben istemiyorum.</p></li></ul>
<p>— Peki, peki! Ne zaman istersen haber ver! Kulübe gittin mi?</p>
<p>— Ne kulübü? Fakülteye bile uğramadım. Hem ben sana bir şey söyleyeyim mi? Ben hukuktan vazgeçtim.</p>
<p>— Bir sene sonra iyi akıl! Ne yapacaksın?</p>
<p>— Kaptan olacağım. Bu sene Ticaret-i Bahriye’ye talebe alacaklarmış.</p>
<p>— Avukatlık, hâkimlik hiçbir şey bilmeden pekâlâ başarılır. Kaptanlığa gelince, mutlaka bir serdümenin bildiğini bilmeye mecbursun. Bak sonra karışmam!</p>
<p>— Deniz iyidir. İnsanın derdini avutur. Sen Hikmet’e kulak verme...</p>
<p>— Her sanat iyidir. Hakkından gelmeli...</p>
<p>— Sen de artık beni büsbütün...</p>
<p>İkisi de duydukları hakiki kedere rağmen ölümün süratle uzaklaşmış olduğunu fark ederek şaşırdılar. Eskisi gibi latife etmemek için kendilerini zorladıkları meydandaydı. Gene somurtmaya çalıştılar. Murat, “Ölenle ölünmüyor! Doğru!&quot; diye düşündü.</p>
<p>Bu esnada Necip'in tekrar içeri girmesi mevzuyu büsbütün değiştirmiş oldu.</p>
<p>Necip, şapkasını ensesine atmıştı. Murat, uzun boylu olduğu için, somurtmak ona yaraşıyor! diye aklından geçirdi.</p>
<p>— Hayır ola?</p>
<p>— Kalk birader! Ben sana demedim mi? — Şahap'ı belki de sahiden görmemişti —: Kalk haydi!</p>
<p>— Ne var?</p>
<p>— Seni bekliyoruz. Pastalar ısmarlandı. Sen Fatma Hanım’ın nişanlısı imişsin de neden söylemedin?</p>
<p>— Kimin nişanlısı imiş?</p>
<p>Bunu tehditkâr bir ifadeyle Şahap sormuştu.</p>
<p>Murat kendisini toplamak için iki delikanlıyı tanıştırdı. Necip bir an, bir müttefik bulduğuna memnun gülümsedi. Ellerini masaya dayadı:</p>
<p>— &#160;&#160;Haydi!</p>
<p>— &#160;&#160;Hele otur. İmkânı yok! Değil mi Şahap?</p>
<p>— &#160;&#160;Neyin imkânı yok! Nişanlı olmanın mı? İyi vallaha!</p>
<p>— O latife canım... işimiz var ya... Limana gideceğiz... Gayet mühim...</p>
<p>— &#160;&#160;Ne limanı, anlayamadım?</p>
<p>Necip:</p>
<p>— Olmaz, diye yalvardı, hepsi geleceklerdi de, ben bırakmadım. Burası Paris değil hanımlar. Şehzadebaşı Kıraathanesi’ne genç kızlar henüz devam etmiyor, dedim. İyi demiş miyim?</p>
<p>— Pek iyi söylemişsin!</p>
<ul style="list-style:none;"><li>
<p>— Fatma Hanım mutlaka getirmemi tembih etti. Derdest edip götüreceğim!</p></li>
<li>
<p>— Kim bu Fatma Hanım?</p></li></ul>
<p>Gene Şahap soruyordu.</p>
<ul style="list-style:none;"><li>
<p>— Mehmet Paşa’mn torunu! Murat'ın nişanlısıymış!</p></li>
<li>
<p>— Ne demek?</p></li></ul>
<p>Murat gülümsedi:</p>
<ul style="list-style:none;"><li>
<p>— Bir çocukluk latif esi... Fatma Hanım’ın pederi Selim Bey, Sakarya Harbi’nde şehit düştü. Babamla aynı bölükteymişler. Orada, cephede, boş vakitlerinde konuşurlarken, kızı bana vermiş oluyor. Sonra biz tanıştığımız zaman... Küçüktük. Bana öğretirlerdi. Ben Fatma’ya... Fatma Hanım’a “nişanlım” derdim. O kızardı, ağlardı. Ben de “Çatlasan da, patlaşan da sen benim nişanhmsın. Seni bana Selim Amcam vermiş!&quot; derdim. Annelerimiz gülüşürlerdi. Demek ki bunu hatırlamışlar.</p></li></ul>
<p>— Evet! Kendilerine sinema oynatırmışsın! Filmi bile hatırlıyor. Renkli bir inek filmi imiş, inek başını salladıkça bir sevinirmişsiniz kı...</p>
<p>— Sahi öyle bir film vardı. Galiba da, ancak beş metre idi. Tekrar tekrar çevirirdik...</p>
<p>— İşte gördün mü? Tamam! Yürü gidelim... Öteki kızlar inanmıyorlar. Ötekiler inanmadıkları için Fatma Hanım ısrar etti.</p>
<p>— &#160;&#160;Neye inanmıyorlar?</p>
<p>— &#160;&#160;Fakir-i Pürtaksir’in Fatma Hanım’ın nişanlısı olabileceğine...</p>
<p>— &#160;Neden?</p>
<p>— &#160;&#160;Fatma’yı sana layık görmüyorlar galiba... Kanaatlannca sen Balzak’tan daha büyük bir edipsin!</p>
<p>— İşte asıl bu sebeple gitmemek lazım. Hanımları inkisar-ı hayale uğratmayalım! Şimdi beni iyi dinle Necip! Yorulduğun için özür dilerim. Hemen git! “Kahvede yok!” dersin.</p>
<p>Şahap ihtiyatla sordu:</p>
<p>— Neden gitmiyoruz?</p>
<ul style="list-style:none;"><li>
<p>— Gitmiyor muyuz? — Murat bir kaşım kaldırarak yüzüne baktı —: Anlamadım!</p></li></ul>
<p>Şahap bu bakışın manasını biliyordu:</p>
<ul style="list-style:none;"><li>
<p>— Yani... İşimiz var da... Beyefendiye onu demek istiyorum. Biz mutlaka limana inmeye mecburuz.</p></li>
<li>
<p>— Kardeşim! Vallaha bilmem ki... Ben de “İşi vardır” dedim. Buraya kadar gelmeye üşendiğimden... 1 nanmadılar. “Bizi kırmaz&quot; dediler. “Bu kadar kabalığı ummayız” dediler. “Homongolos mu bu?&quot; dediler. Sonra yolda aklıma geldi. Şuradan döneyim de &quot;Kahvede bulamadım” diyeyim dedim. Lâkin işte Murat bilir. Ben doğruyu gidip söylemeyi beceremem. Yalan hiç olmaz... Yüzüme gözüme bulaştırırım... Gelse iyi olur. Hep beraber gideriz. N’olacak? Beş dakka sonra limana gidiverin... Kıyamet kopmaz ya...</p></li></ul>
<p>Şahap, bu kadar makul bir teklif karşısında tekrar ümitlendi:</p>
<ul style="list-style:none;"><li>
<p>— Sana söylüyoruz hemşeri!</p></li>
<li>
<p>— Bana mı? Ne? Evet “Kahveden kalkmış” diyeceksiniz... Bir başka gün vaat ediniz. Mesela, bir hafta sonra... Olur mu?</p></li>
<li>
<p>— Ne yapalım? Olacak! Lâkin pek üzülecekler. Bu kız milletini bilirsin... Nuh der, peygamber demez! Şu halde burada yoksun!..</p></li>
<li>
<p>— Yokum!</p></li>
<li>
<p>— İyi... Bir şey daha alacaktım. Haa sahi! Sen ne cigarası içiyorsun?</p></li>
<li>
<p>— Ne yapacaksın?</p></li></ul>
<p>— O cins cigaradan da ısmarladılar. Ben cigara içmediğim için ad- lannı bilmem. Sana sezdirmeden öğrenip alacaktım. Söylesene...</p>
<ul style="list-style:none;"><li>
<p>— &#160;&#160;iyi ama, ben gitmediğime göre artık hacet kalmadı!</p></li>
<li>
<p>— Sahi! Sen çok yaşa e mi? Ben döneyim! Selam götüreyim mi?</p></li></ul>
<p>— Sapıttın mı Necip? Hanı ben burada bulunmuyordum.</p>
<ul style="list-style:none;"><li>
<p>— Öyle ya... iyi ki hatırlattın birader!..</p></li></ul>
<p>Eliyle selama benzeyen müphem bir işaret yaptı.</p>
<p>Yalnız kaldıkları zaman Şahap sordu:</p>
<p>— Neden gitmedik?</p>
<p>— Bir kere “Gitmedik?” değil “Gitmedin<sup>7</sup>&quot;. Kendim hemen araya sokuşturma... Sonra tövbe yarabbi! Şu kılığıma, kıyafetime baksana...</p>
<p>— Hiç aklıma gelmemişti. Öyle ya... Lâkin bu nişanlılık bahsinden ben kuşkulanıyorum.</p>
<ul style="list-style:none;"><li>
<p>— Neden? Eski hatıra... Annemin günlerinden...</p></li></ul>
<p>Hemen sustu.</p>
<p>Şahap bir şey düşünerek gene somurttu ve neden sonra:</p>
<p>— Amma da arsız bir kızmış, dedi, elin adamına nasıl oluyor da “Nişanlım&quot; diyor. Bu söz Murat’ı sinirli sinirli güldürdü.</p>
<p>*</p>
<p>Ihsan’la Murat akşam yemeğinde kendilerine bazı bazı yaptıkları gibi mükemmel bir ziyafet çektiler. Ziyafet, tanesi yüzer paradan dörder köfte, beş kuruşluk yarımşar piyaz, bir de yüz dirhemlik rakıdan ibaretti.</p>
<p>Kahve, akşam ezanıyla yatsı arasında, bir saat kadar tenha oluyordu. Bu tenhalıktan istifade ederek, ocakta kurdukları sofranın karşısına geçerler, ekseriya, hiçbir şey konuşmadan, bazan da tek tek, rabıtasız gibi görünen mevzuları dolaşarak, ziyafetin tadını çıkarırlardı.</p>
<p>İhsan:</p>
<p>— Çok paran olsa her akşam içer miydin? diye sordu.</p>
<p>Bunu ikinci kadehten sonra mutlaka sorardı. Murat, elini salladı:</p>
<p>— Bilir misin? Sofra muntazam olmalı. Ahmet Rasim Bey, “mezeler göz içindir&quot; dermiş. Öyle, göz için bir sofra!.. Kar gibi tertemiz örtüler, en halisinden kristal kadehler... iki de aklı başında arkadaş... İki de küçük hanım... Sesleri güzel olacak... Zannederim ki, böyle olursa her akşam içilir.</p>
<p>— Sahi! Kaç kere karar verdim. Bir izinli günümde Beyoglu’na çıksak diyorum. Olmuyor. Köfteciden sonra Naşit’e giriyoruz. Bir de bakmışsın kı izin tükenmiş...</p>
<p>— Beyoğlu, kırk yılda bir kere gidersen, seni eğlendirmez...</p>
<p>— Ya?</p>
<ul style="list-style:none;"><li>
<p>— Oraya yerleşmeli... Herkesi tanımalı, diyeceğim... Bu sefer de usanmak başlar. Hasılı boş!</p></li>
<li>
<p>— Boş moş! Bir gece davranalım kardeşim! Şöyle Beyoğlu’na bir görünelim!</p></li></ul>
<p>Ertuğrul Hikmet Bey ne güzel söyler: “Görsün bizi görmeyenler” diyelim.</p>
<ul style="list-style:none;"><li>
<p>— Olur. Hayhay! İş bulayım da sonra...</p></li>
<li>
<p>— Evet! İş bulmadan olmaz... Bir küçük şişe daha gelsin mi?</p></li>
<li>
<p>— Yok! Faydasız bir şey! Oturup birer kilo içsek sarhoş olmayız! Yahu, bazen canım ne ister bilir misin? Kendimi kaybedecek gibi içeyim, derim. Hani bazısı efelenir... Bir hal gelir üzerine... Nara aıar, yalpalar...</p></li>
<li>
<p>— Mahsus yapar rezil! Ona mı imrendin?</p></li></ul>
<p>— Bazı imreniyorum. Ben de aksine çok içtim mi, olduğumdan daha ağır davranıyorum. Sarhoşluktan utanmış gibi... Halbuki insan neden içer? Sarhoş olmak için içer...</p>
<p>— Yok! Sarhoş olmak için içilmez. Birbirinin lafından daha çok lezzet almak için içilir. Sonra türküler de insana, birkaç kadehten sonra, daha yanık geliyor.</p>
<p>— Ertuğrul Hikmet’le sarhoşlanmaz. Yatar sızar da, sızdığı ana kadar aklı başındadır.</p>
<p>— Ekseriya, ayıklığında iyi dövüşenler böyle oluyorlar. Ayıklığında yumuşak adamların sarhoşluğu fena... Zembereği boşanmış saat gibi... Durduramazsın. Gürültüsünden kafan kazana döner! Köfteleri biraz ısıtayım mı?</p>
<p>— &#160;İstemez, bitirelim! Doydun mu?</p>
<p>— &#160;&#160;Çoktan...</p>
<p>Ocakçı Veli Dayı yemekten geldi.</p>
<p>— &#160;&#160;Keyfinize bakın Allaseniz, dedi, haber verseydiniz kalırdım.</p>
<p>Onun âdetiydi, böyle üzerine geldiği zaman delikanlıları mahcup etmemek için böyle söylerdi ve ekseriya dikkat etmiyor gibi davrandığı halde, son lokmalardan hemen sonra, sade kahveleri dayardı. Gene de öyle yaptı.</p>
<ul style="list-style:none;"><li>
<p>— Zahmet ettin dayı!</p></li>
<li>
<p>— Zahmet mi olurmuş Murat Bey’ım! Allah şahit, seni çok severim. Hele bizim Ihsan, sana tutkun âdeta. Biraz görünmesen somurtur. Arar...</p></li>
<li>
<p>— Eksik olmasın! Ben de sizi seviyorum. Kardeş gibi geçindik...</p></li>
<li>
<p>— N’olacak yavrum! Ölümlü dünya bunun burası... Bir tatlı dil, güler yüz kalır.</p></li></ul>
<p>Murat dışarı çıktı. Her zamanki köşeye kuruldu. Midesi sıpsıcak- tı. Başında keyifli bir duman vardı. Bir iki gazete almıştı. Takip ettiği romanları ekseriya bu sıralar okuyordu.</p>
<p>Daldığı için Ertuğrul Hikmet'in başucuna dikildiğini fark etmedi:</p>
<ul style="list-style:none;"><li>
<p>— Dalmışsın ceride ummanına...</p></li>
<li>
<p>— Yok... Nerdesin hakikatsiz!</p></li>
<li>
<p>— Kurdun, kuşun yuvası var, insanoğlunun yuvası yok...</p></li>
<li>
<p>— Hay Allah belasını versin sana İncil hediye eden Amerikan misyonerinin. Ben usandım.</p></li>
<li>
<p>— Hiç usanma! Öyle acayip üslubu var ki... Bayılıyorum. İki bin sayfalık bir koca kitabı, inadına da küçük harflerle dizmişler... Bu iki bin küsur sayfada topu topu üç, dört tane esaslı yalan var. Bu üç, dört yalanı bıkmadan, usanmadan ve en tuhafı zerre kadar utanmadan tekrar etmişler... Bayılıyorum dedim ya... Hele Davut Peygamberin bir marifetini gördüm.</p></li>
<li>
<p>— Neymiş?</p></li>
<li>
<p>— Davut Peygamber’dir, bir gün can sıkıntısı ile pencereden komşu evlerin avlularına bakar. Gayet güzel bir hatun görür. Akıl başından gider. Tahkik ettirir. Bir yaman zabitin kansı olduğunu anlar. Sen Peygamber Davut olsan ne halt ederdin?</p></li>
<li>
<p>— &#160;“Tövbe” derim! Malum ya bir uygunsuzluk yaptığımız zaman “Ben peygamber değilim ya birader&quot; deriz.</p></li></ul>
<p>— Davut Peygamber de, “Tövbe&quot; diyeceğine &quot;Bre medet!&quot; diye bağırmış.</p>
<p>— Ne istiyor?</p>
<p>— Dinle iki gözüm’. Hemen bir kâğıt yazmış. O sıralar Davut Pey- gamber’in orduları bir şehri muhasara ile meşgul imişler. O zabite bu kâğıdı verip doğruca kumandana yollamış.</p>
<p>— N’olacak?</p>
<p>— Kumandan, zabiti en tehlikeli yere hücum ettirip, civardaki askerleri birdenbire geri çekecek.</p>
<p>— Anlayamadım.</p>
<p>— Neden nur-u aynım! Zabiti geberteceğiz ki karısı bize kala! Bunda anlaşılmayacak ne var<sup>7</sup></p>
<p>— &#160;Bunu Davut Peygamber mi yapıyor?</p>
<p>— &#160;Davut Peygamber, ne sandın?</p>
<p>— Kitaba neden yazmışlar? Allah Allah! Uyduruyorsun!</p>
<p>— Uyduruyorsun, dedin mi, demedin mi, yarın Incil-i Şerif geliyor. Bir oku da, daha ne marifetler var, anla! Kardeşinin karısıyla çiftleşen mi istersin, öz babalarıyla yatan iki hemşire mi dilersin, can kaygısıyla nikâhlı karısını kız kardeşim diye takdim edip ellere ettiren mi ararsın?</p>
<p>— Bu namussuzlukları ne demeye yazıyorlar? Hıristiyan milleti de böyle işlere gayret versin, diye mi?</p>
<p>— Vay beyim vay! Davut Peygamber’in kıssasını diler misin?</p>
<p>— &#160;Tabı!</p>
<p>— &#160;&#160;Karının kocası ölür. Davut Peygamber dul karıyı çekip alır.</p>
<p>— &#160;Sonra!</p>
<p>— &#160;&#160;Onlar ermiş muradına... Sonrası daha acayip... Kitabın belki yüz sayfasında,</p>
<p>yüzlerce Davut neslinden melek geliyor. Hepsinin maceraları kısaca anlatılırken bir de mühim kayıt var: “Bu melek, Davut Peygamber’in Allah’a hoş gelen yolundan ayrıldı. Milletini gazaba uğratmaya sebep oldu!” deniyor. Yani, komşusunu öldürüp karısını almadığından besbelli...</p>
<p>— &#160;Uyduruyorsun?</p>
<p>— &#160;&#160;&#160;Incil-i Şerif yarın geliyor...</p>
<p>— &#160;İstemem!</p>
<p>— Hayır! Gelecek... Dursana, ne sırıtıyorsun? “Hoh!” de! “Hoh!” de bakayım! Vallaha sen içmişsin namert!</p>
<p>— Yok canım! Dişim ağrıyordu da, bir kadeh bulup gargara ettim.</p>
<p>— inanırsam, asıl ben gargara etmiş olacağım... Hele dur...</p>
<p>— İstemez! Vallaha istemez... Bak, içmem!..</p>
<p>— Dur, dedim.</p>
<p>Ertuğrul Hikmet, kendi tabiriyle “Kuş gibi uçup&quot; gitti. Beş dakika sonra arka cebi şişkin olduğu halde geri geldi. Ocakçıya seslendi:</p>
<p>— Veli Dayı mısın, ne karınağnsı namussuzsun<sup>1</sup> Birer çay gönder! Şekeri sakın içine atma!</p>
<p>— Bir namussuz sesi geliyor! Yavrum İhsan! Sese bak<sup>1</sup> Bizden mi?</p>
<p>Çaylar gelince birer yudum aldılar. Sonra her yudumun boşluğunu konyakla tamamlayarak, derin bir keyif içinde ağır ağır demlendiler.</p>
<p>Ertuğrul Hikmet büyük bir ustalıkla Şahap’tan, annesinin ölümünden hiç laf açmadı. Gene kızı vasfediyordu:</p>
<p>— Bir hoş ki... Kız kısmını insan oyuncak niyetine seviyor. Bir türlü ciddiye almıyor. Onlar halbuki bizi dehşetli ciddiye alıyorlar. Düşünüyorum, sebep şu olsa gerek: Bizim onlar uğruna yaptığımız şeyler, erkek olmamız haysiyeti ile pek sudan işler. Mesela, gece vakti tenha sokaklarda dolaşmayı ele alalım! Bu iş bir delikanlı için kalabalık sokaklarda dolaşmaktan daha tehlikesiz. Yani her zamanki hayatından daha basit! Fakat bir de genç kıza sor... O seninle beraber, iki adım atmayı büyük bir fedakârlık, kahramanlık sayar! Bundan ürkekliğine rağmen bir de budalaca güvenmesi vardır ki...</p>
<p>— Evet! Anlıyorum.</p>
<p>— Nereden anlayacaksın? Öyle bir soğuk herifsin ki... Kaç kere söyledim. Bizimkinin bir çıtıpıtı arkadaşı var. Mebruke... Görmeli! Yeme de, yanında yat! Ben bile arada sırada, “Şunu bıraksam da, berikine mi başlasam!” diyorum. Bir cuma sinemaya gidelim... Karanlıkta kolay anlaşırsınız...</p>
<p>— Konyak kafana vurdu. Tam âşıkdaşhk edecek sıram ya benim?</p>
<p>— &#160;&#160;&#160;&#160;Başkalarının düşünmesi lazım gelen şeyleri, hiç üstüne elzem olmadığı</p>
<p>halde, neden düşünürsün? Kılık kıyafetine bu kadar ehemmiyet verişini bir türlü anlayamıyorum.</p>
<p>— Neden be yahu? Geçen gün Eyüp Sudan’dan gelirken, bu kılık kıyafet bahsini nerelere götürdündü? Bir sözün bir sözünü tutmuyor ki...</p>
<p>— O zaman konyak içmemiştim. Aklım başımda değildi. Ben içmediğim zaman söylediğim sözlerden mesuliyet kabul etmem! Şimdiki sözüm doğru! Bırak, Mebruke Hanım, “Ben bu kılıksız herifi ne yapayım?&quot; desin! Belki demez!</p>
<p>— Ben haysiyetimi bir kız çocuğunun “Belki demez&quot; ihtimaline teslim edecek adam mıyım?</p>
<p>— Haysiyet mi? Haysiyetin bu işle münasebetini kavrayamadım! Ayıp değil ya...</p>
<p>— Senin şiir!</p>
<p>— Yere batsın yahu! Keşke yazmaz olaydım. Bir daha sana şiir okumayalım öyleyse... O lafın gelişi... Haddine mi düşmüş! Kunduram yırtık diye benimle alay edecek ha! . Ağzını yırtarım, ağzını... Hem sen bana baksana kuzum! Ben Ertuğrul Hikmet olduğum halde, kılıksızlığını bana karşı izzet-i nefis meselesi yapmıyorsun da, elin biçare budalasına karşı nasıl böyle düşünüyorsun?</p>
<p>— Sen beni seversin!</p>
<p>— Belki Mebruke de sever!</p>
<p>— Aradaki “Belki&quot;ye hiç mi dikkat etmezsin be şair!</p>
<p>iki arkadaş daha geldi. Cimdallı oynamayı teklif ettiler. Murat’la Hikmet ortak olarak karşı karşıya oturdular. Hikmet suret-i haktan görünerek sordu:</p>
<p>— &#160;&#160;Cigara falan var mı?</p>
<p>— &#160;Vay açıkgöz vay!</p>
<p>— &#160;&#160;N’olmuş? Mutlaka kazanacağımız ne belli?</p>
<p>— Hem Murat’la ortak olmuş, hem de “Mutlaka kazanacağımız ne belli?” diyor. Sen bizi gözü açılmamış sığırcık yavrusu mu sandın? Birer çay içeriz!</p>
<ul style="list-style:none;"><li>
<p>— Peki canım! Var mı, yok mu diye sorduk! Günah mı?</p></li>
<li>
<p>— Hem de günah-ı kebâir... Dolandırıcı...</p></li></ul>
<p>Murat büyük bir süratle oynuyordu. En küçük kâğıda kadar hesaplamakla ve asla kaput olmamakla meşhurdu. Altıok iskambilde ustalığına da diyecek yoktu. Çok zaman bir kahve halkı, işini gücünü bırakır, Murat’ın ustalık ettiği partiyi seyrederdi.</p>
<p>Ertuğrul Hikmet de Fena oynamıyordu. Birinci partiyi kolayca kazandılar.</p>
<p>Kahve kalabalıklaşmış, domino, tavla gürültüleri artmıştı. Seyirciler de etraflarına toplanıyorlardı.</p>
<p>Murat, hep önüne baktığı halde, söylenmeden yapamazdı:</p>
<ul style="list-style:none;"><li>
<p>— Onlu geldi!</p></li>
<li>
<p>— Haydi oyununa bak!</p></li></ul>
<p>— Niçin telaşlandınız? Ben sizin yerinizde olsam. Onludan evvel bacağı oynardım.</p>
<p>— Çok beklersin!</p>
<p>— Teşekkür ederim. Benzinin sararması, hakikati haykırıyor! Bre ortak! Demindenberi “bacak” diyorum. Bizi mahvettin!</p>
<p>Ertuğrul Hikmet somurttu:</p>
<p>— &#160;&#160;Cebime mi sokaydım? Ben onu oynamaya mecbur değil miyim?</p>
<p>— &#160;&#160;Cebine elbette... Manfet cebine sokmaktadır. Dünya cebine sokmak</p>
<p>üzerine kurulmuş...</p>
<p>— Bir daha rica ederim bacak macak deme! Herifi kuşkulandırıyorsun. Onludan evvel oynardı.</p>
<p>— Hiç sana benziyor mu? Bu arkadaş âdeta akıllı! Yani kendi aklı kendisine elverir. Vücudunu bir yere çarpmadan gezdirmeye yeter!</p>
<p>— Bizimki?</p>
<p>— Ne diyeyim? Yar var, ağyar var! Allah selamet versin!</p>
<p>Hamdi Bey nedense bu akşam erken gelmişti. Murat’ın sözlerine fıkır fıkır gülerek yanında oturuyordu.</p>
<p>İkinci partiden sonra, Hikmetle tavlaya geçtiler, ikisi de oyunu yanlışsız oynarlar, birbirlerine zar da tutmazlardı.</p>
<p>Murat da onları seyretmekten zevk alıyordu.</p>
<p>Hamdi Bey.</p>
<ul style="list-style:none;"><li>
<p>— Vursana manzumeci! dedi.</p></li>
<li>
<p>— Kimi vurayım? Seni mi? Neden?</p></li>
<li>
<p>— Pulu... Beşi ben olsam vururdum.</p></li>
<li>
<p>— İşte ondan yeniliyorsun ya...</p></li></ul>
<p>— Kim yeniliyor? Aman garson efendi birader! Lütfen tebeşir yetiştir. inkâr edecek!</p>
<p>— Bilakis, inkâr etme diyerek sana üç oyun verdik!</p>
<p>— Şuna üç oyun der! Sinirime dokunuyor. Bir mars bir oyun...</p>
<p>— Üç yetmez mi? Yoksa, üç buçuk mu sayılıyor?</p>
<p>— Marsın bir başka halâveti vardır. Gele mi? Neden gele atıyorsunuz? Bu suretle bir hamle kaybetmiş oldunuz?</p>
<p>— Sus! Zar duymasın! Zar bunun böyle olduğunu bilmiyordu. Bilse hiç gele gelir mi? Dört oldu.</p>
<p>— Biraz daha devam edelim. Bir düşeş atarsam!</p>
<p>— Elbette devam edeceğiz. Ben seni denemek için söyledim.</p>
<p>— Neyi deniyorsun?</p>
<p>— Tavla bilip bilmediğini!</p>
<p>— Netice?</p>
<p>— Bilmediğin meydanda! Zira tavlada mars diye bir şey yoktur. Bir oyun almaya çalışacaksın! Mars olur, kadere... işte şeşbeş bir açık verdi. Gel Hamdi Bey, ne sana, ne bana!</p>
<p>— &#160;&#160;At da kazan!</p>
<p>— &#160;&#160;Sonra “Eyvah” dersin! Son pişmanlık fayda vermez!</p>
<p>— &#160;&#160;At uzatma!</p>
<p>— &#160;&#160;&#160;Bir daha teklif ediyorum. Ne sana, ne bana! — Zarlan yuvarladı —: işte</p>
<p>gördün mü? Vuruldun! Deminki sözünü yerine getiriyorum. Demin “Vur&quot; demeseydin, vallaha vurmazdım!</p>
<p>— Oyna... Ben o kemiğin bıyığına tüküreyim! Gelmemeliydi ki...</p>
<p>— Bu da üç olur!</p>
<ul style="list-style:none;"><li>
<p>— Oyna! Yağma yok!</p></li>
<li>
<p>— Üç olur. Bir tavla bilen gelsin!</p></li>
<li>
<p>— Oyna! Saçmalıyorsun! Ben işte bu sebepten bununla oynamayı istemem. Şiir yazar gibi oynar...</p></li>
<li>
<p>— &#160;&#160;“Beş attım da şeş oynadım. Gene Felek yendi beni!&quot; hesabı he mi?</p></li></ul>
<p>— &#160;&#160;&#160;Duydunuz ya Müslümanlar! Sahtekârlık ettiğini ağzıyla söyledi. Saymam!</p>
<ul style="list-style:none;"><li>
<p>— Sana kalsa çoktan savuşacaksın ama... Bereket versin, şahit çok... istersen şeşyek kapısını vereyim... Kızma!</p></li></ul>
<p>— Aman şeşyek kapısını da öğrenmiş. Tevekkeli değil.. Ne oluyor diyorum. Murat Bey siz mi öğrettiniz?</p>
<p>— Yardımcı sayılmaz. Tavlada yekyekedir.</p>
<p>Bu esnada, “Türk Salonu’nun garsonlarından birisi, Murat'ın yanma geldi. Kulağına eğildi:</p>
<p>— &#160;&#160;&#160;Bizde bir arkadaşınız var. Sizi çağınyor! dedi.</p>
<p>— &#160;&#160;Kim?</p>
<p>— &#160;&#160;&#160;Ben tanımıyorum. Buralı değil.</p>
<p>— &#160;&#160;Kendisi neden gelmiyor?</p>
<p>— Yanında bir hanım var. “Mutlaka gelsin&quot; dedi. “Beş dakika gelsin de gitsin!” Murat duvardaki saate baktı. On birdi.</p>
<p>— &#160;&#160;Nasıl bir adam?</p>
<p>— &#160;&#160;Esmer!</p>
<p>— &#160;&#160;Çok mu?</p>
<p>— &#160;&#160;Çok!</p>
<p>— &#160;&#160;&#160;Bildim. Zahmet ettiniz. Mehmet Efendi, lütfen kendisine “İşi var!” deyiniz</p>
<p>olmaz mı?</p>
<ul style="list-style:none;"><li>
<p>— &#160;&#160;Baş üstüne!</p></li></ul>
<p>Garson gidince Ertuğrul Hikmet sordu:</p>
<ul style="list-style:none;"><li>
<p>— &#160;&#160;Neymiş?</p></li>
<li>
<p>— &#160;&#160;&#160;Bir şey yok!</p></li>
<li>
<p>— &#160;&#160;Neymiş Allasen?</p></li></ul>
<p>— Bir şey yok dedim ya... Dans müsabakası varmış “Girecekse buyursun.<sup>1</sup>” demişler.</p>
<p>— Girelim n’olacaksa... Bir de namımız danslara yürüsün! Hep tavlada yenecek değiliz ya...</p>
<p>— Kim yenilmiş Dörde dört!..</p>
<p>— Hah! Bunu itiraf için söylemiştim. Durunuz. Düşeş öyle mi? Oyunu biraz bilseniz, &quot;Beş” diye bırakırdınız!</p>
<p>— Zehir gibi atıyor bu gece... Bu gece buna güç yetmez! Sana gelen zarın yarısı bana gelmeli de...</p>
<p>— Tam yarısı gelirse, ben beş yapıncaya kadar, siz iki buçuk yapabilirsiniz... Bu da bir muvaffakiyettir. Benden iki buçuk oyun almak... Hey yarabbı! İşte bir düsse, daha... Bende pul kalmadı gözümün bebeği! Başka paran var mı?</p>
<p>Hamdi Bey, kıpkırmızı olmuştu. Ne zaman yenilse, beş dakika kadar dehşetli üzülürdü. Lâkin seyirciler de hak verdiler Hikmet’e yenilmek, başkasına yenilmeye benzemezdi. Sanki karşısındakine tavlayı muhakkak öğretmeye yeminliydi.</p>
<p>Şimdi gene meşhur hikâyesini, büyük bir ciddiyetle anlatmaya başladı:</p>
<p>— Herif hamama gitmiş! Bakmış ki bir delikanlı, göbek taşında oturuyor ve de kara kara düşünüyor. Herif sormuş: “Ne var oğlum! Yoksa senin ırzına mı geçtiler?” Delikanlı başını sallayarak cevap vermiş: “Keşke ırzıma geçseydiler dayı, beni yendiler!&quot; Zordur, Allah göstermesin! Düşmanlar başına... Pek müşküldür... Ulan kemik!.. Senin kırk paralık namusun olsa Hamdi Bey’e merhamet ederdin...</p>
<p>— Yann akşam!</p>
<p>Bu söz, Hamdi Bey’in öfkesini alt ettiğine.delaletti. Yanaklarını çukurlaştırarak sevimli tebessümüyle gülümsedi. Tavla bahsi de burada bitti.</p>
<p>Üç arkadaş bir müddet susunca, seyir için toplananlar, kibarlık ederek uzaklaştılar.</p>
<p>Hamdi Bey Murat’a:</p>
<ul style="list-style:none;"><li>
<p>— Bugün gene senin avukatla beraberdik, dedi. Kâtip galiba zannettiğimizden daha çabuk ayrılacak. Sevkıyattan evvel Ankara’ya gitmek istiyormuş. Erkân-ı Harbiye’de bir akrabası varmış. Onu görüp bir yere yerleşecekmiş. Bu sebeple hazır ol!</p></li>
<li>
<p>— Ben hazinin!</p></li>
<li>
<p>— Oğlan yarın giderse, ben yarın seni gelir alırım! Öbür gün giderse öbür gün...</p></li>
<li>
<p>— Baş üstüne!</p></li></ul>
<p>Ertuğrul Hikmet:</p>
<ul style="list-style:none;"><li>
<p>— Hay Allah razı olsun Hamdi Bey, dedi, korkuyorum, giderek ahlakı bozulacak!</p></li></ul>
<p>— Ne gibi?</p>
<p>— Şey oluyor. Âdeta ürkek oluyor. Ben, halbuki bilhassa Murat gibi adamlar işsiz kalınca yırtıcı olurlar sanırdım. Hanı teşbihte hata olmaz, “Aç köpek fınn yıkar!” hesabı!</p>
<p>Hamdi Bey bir an düşündü:</p>
<p>— Değil, dedi, bilakis... Açlık insanı sünepe eder. Ne demişler? &quot;Yiğitlik atla, silahla, parayla olur.”</p>
<p>Murat tane tane konuştu:</p>
<p>— Sünepelik bildiğimiz halde gelse, insan belki onu aklıyla def e- der. Lâkin öyle gelmiyor. Bir başka türlü! Dünya birdenbire değersiz- leşiyor. Bu değersizleşmek biraz fazla sürerse, öyle sanırım ki, aç adam, şerefini dahi korumaya üşenir! Zaten her çeşit ahlak düşkünlüğü de birdenbire başlamıyor ki... Yavaş yavaş, o kadar derinlere düşeceğini havsala almaya almaya... Nihayet bir daha yeryüzüne çıkmanın imkânsızlaştığı bir yere kadar indiğini şaşırarak fark edince... Değil mi?</p>
<p>— Herkes için değil... Yalnız sefalet her zaman bu neticeyi vermez. Başka yardımcı unsurlar da ister. Mesela içki, mesela ailede mütemadi geçimsizlik...</p>
<p>Ertuğrul Hikmet, Hamdi Bey’in arada sırada, böyle konuşmasına her zaman şaşardı. Hiç görüşmediği halde, uzun senelerdir devam eden yalnız hayat, bu acayip yankesiciye demek felsefe yapmak, içtimai şartları tahlil etmek imkânını vermişti. Zaten pis sanatına rağmen, diğer emsali gibi kalkmamak üzere düşmemiş olması da belki bundandı. Kitap okumayı sevdiğini, bir büyük ve kalın deftere beğendiği şiirleri kaydettiğini biliyordu. “İnsanı düşürecek unsurlar var ama, bereket versin büsbütün düşmesine mani olan unsurlar da var!&quot; diye düşündü.</p>
<p>“Türk Salonu”nun garsonu tekrar geldi. Gene Murat’ın kulağına eğildi:</p>
<p>— Afedersiniz! diye fısıldadı, arkadaşınızın adı Kara Cemalmiş. Çok müşkül vaziyette olduğunu söylüyor. “Bir dakika için gelsin de gitsin!&quot; diye rica etti.</p>
<p>— &#160;Neymiş?</p>
<p>— &#160;&#160;Vallaha bilmem!</p>
<p>— &#160;&#160;Parası mı yok? Ama zannetmem! Sarhoş mu?</p>
<p>— &#160;&#160;Değil!</p>
<p>— &#160;Ya?</p>
<p>— &#160;&#160;Galiba bir belaya çattı. Masasında Zifos Şükrü oturuyor.</p>
<p>— &#160;&#160;Kız var dedinizdi?</p>
<p>— &#160;&#160;Kız da var.</p>
<p>— Zifos ne istiyormuş?</p>
<p>— Bilmem. Akşamdan beri beraber içiyorlar... Zifos’u bilmez değilsiniz. Adı üzerinde...</p>
<p>Ertuğrul Hikmet daha fazla sabredemedi. Garsona:</p>
<p>— N’oluyor Mehmet? diye çıkıştı.</p>
<p>— Bir şey yok Hikmet Bey... Murat Ağabeyi bir arkadaşı istiyor da...</p>
<p>— Ne biçim arkadaşmış. Biz burada ağaç gölgesinde oturmuyoruz. işi olan herif kendisi gelir. İyi vallaha!</p>
<p>Murat bıyıklannı çekiştirerek düşünüyordu. Hikmet’in ceketini ocaktan alsa da bir an gitse mi? Pantolonu da berbat... Hele kunduraları da berbat...</p>
<p>Kara Cemal’in yaza çıkmaz işleri çoktu. “Bre serseri!” denilse... “Şehzadebaşı’nın Türk Salonu’nda ne işin var? Beyoğlu dar mı geldi?</p>
<p>Sözü uzatmamak için:</p>
<p>— Peki, hemen geliyorum! dedi.</p>
<p>Garsonun arkasından düşünerek baktı.</p>
<p>— Neymiş canım?</p>
<p>— Bizim Kara Cemal...</p>
<p>— E?</p>
<p>— Sarhoş galiba! “ille gelsin&quot; diye tutturmuş.</p>
<p>— Gidecek misin?</p>
<p>— Bir bakayım. Şimdi gelirim!</p>
<p>— Dur evvela ben sana bakayım? Otur oturduğun yerde... Ben o züppeyi hiç sevmiyorum.</p>
<p>— Arkadaştır.</p>
<p>— Arkadaş olsa semte gelince evvela buraya uğrardı.</p>
<p>— Yanında kız varmış.</p>
<p>— Vay beyim vay! Dans salonunda fink atan kızın hatırı için mi sana uğramamış. Peki uğramadıysa şimdi ne demeye çağırıyor? Demin “İşim var&quot; dedin ya...</p>
<p>— Yapışkandır. Ben gider gelirim... Sız savuşmayın!</p>
<p>Hiç olmazsa Ihsan’ın ceketini almak için, bir de sustalıyı açıp hazırlamak fikriyle kahve ocağına doğru gitti. Zifos bulaşık herifti. Hele sarhoşluğu bütün İstanbul’a illallah çektirmişti. “Zifos&quot; adı da zaten bundan geliyordu. Ayıkken şeker gibidir. Lâkin bir de içti mi? Hele bugünlerde bahriye askeri de olmuş...</p>
<p>Ocakta, Veli Dayı’ya göstermeden sustalıyı açtı. Ceketinin dış cebine soktu. Bu esnada, ceket değiştirmekten vazgeçmiş, orada birisi vasıtasıyla ya Kara Cemal’i yahut Zifos’u dışarı çağırmayı tasarlamıştı.</p>
<p>Gülümseyerek caddeye çıktı. Kara Cemal iyi boks yapardı. Bilhassa sol yumrukları pek kuvvetliydi. Zifos’u saniyede tepeleyecek iktidarda olduğu halde... Başını salladı.</p>
<p>Arkasında hızlı hızlı ayak sesleri duyarak döndü. Ertuğrul Hikmet, başı açık geliyordu:</p>
<p>— Hayır ola!</p>
<p>— Ben de geliyorum.</p>
<p>— Olmaz.</p>
<p>— Neden birader?</p>
<p>— Kız varmış... Misafirin misafiri icap eder mi?</p>
<p>— Uzatma, ben de geliyorum. “Zifos” diye bir laf duydum. Zifos ne oluyor?</p>
<p>— Zifos falan yok! Sen kahvede bekle... Şimdi geleceğim...</p>
<p>— Palton da yok... Dişlerin birbirine vuruyor haydi yürü!..</p>
<p>— Öyleyse rica ederim, işime kanşma!</p>
<p>— Vay, iş de mi var?</p>
<p>— Karışma, dedim ya...</p>
<p>Dans salonunda cazbant sesi dışarıya vuruyordu. Müsteciri Asım Bey, uzun boylu yakışıklı bir delikanlı, yağlı güreşte olduğu kadar, dansta da ustaydı. Murat’ı gülerek karşıladı. Ağır bir sesle:</p>
<p>— İşin farkına vardım ama, hele ortalık biraz daha tenhalaşsın dedim, diye gülümsedi, lâkin Kara Cemal, ille sizi çağırdı.</p>
<p>— Daha iyi... Siz lütfen birisini yollayın da, “Zifos’u&quot; bana çağınn!</p>
<p>— Gelmez. Çok sarhoş! Yahut da numara yapıyor. Kaç kere adam gönderdik. Bir kere dışarı alsak... Ben hesabımı biliyorum.</p>
<p>— Bir de benim için çağınn!</p>
<p>— Ne diyelim?</p>
<p>— Murat geldi! Seni istiyor! deyiverin bakalım!</p>
<p>Asım Bey, garsonlardan birisini yolladı. Kendileri de kapının aralığından gözlediler. Herkes dans ettiği halde, Kara Cemal'le kızı oturuyorlardı. Zifos, âdeti olduğu üzre üç iskemleyi birden işgal etmiş, birisine oturmuş, birisine kolunu, diğerine ayağını dayayarak yayılmıştı.</p>
<p>Garsonu, başı ağır sarhoş gibi göğse düşmüş olarak dinledi. Sonra hatırlamaya çalışır gibi gözlerini zorla açtı:</p>
<p>— Buyursun yahu! dedi. Murat Bey gelsin! Pekâlâ!</p>
<p>Bunu kapı aralığından duymuşlardı. İyi bir tesadüf eseri olarak Kara Cemal kapıya yakın bir yerde oturuyordu. Burasını salondan alçak bir bölme ayırmaktaydı. Yani, içen girilir de, bu bölmeye sapılır- sa, diğer müşteriler hiç olmazsa Murat’ın pantolonu ile kunduralarını göremezlerdi.</p>
<p>Ertuğrul Hikmet’e âdeta yalvardı:</p>
<ul style="list-style:none;"><li>
<p>— Sen girme! Ayıp olur! Bak ne kolay halledeceğim. Söz ver! Asım Bey’le burada duracaksınız!</p></li>
<li>
<p>— Vuruşursanız?</p></li>
<li>
<p>— O zaman girersiniz!</p></li>
<li>
<p>— İyi öyleyse...</p></li></ul>
<p>Murat, süratle yürüdü. Bölmeye girerek, sarhoş Zifos’un başına dikildi. Daha yaklaşırken ellerini kollamış, ikisini de meydanda, çıplak görmüştü.</p>
<ul style="list-style:none;"><li>
<p>— Merhaba arkadaşlar! diye gülümsedi.</p></li></ul>
<p>Kara Cemal, büyük bir yükten kurtulmuş gibi sıçradı:</p>
<ul style="list-style:none;"><li>
<p>— Buyur. Neredesin yahu?</p></li>
<li>
<p>— Merhaba... Murat Bey!..</p></li></ul>
<p>— Vay Zifos da buradaymış! Alem yaparsınız da haber vermezsiniz öyle mi? — Kıza döndü —: Safa geldiniz efendim! Bunlar pek hakikatsiz olmuşlar ama, sizi görünce mazaretlerini anladım. Siz bir arkadaşı ihmal etmeye fazlasıyla değersiniz. Beni takdim etsenize...</p>
<p>— Nadire Hanım... En sevgili arkadaşım, canım ciğerim, kardeşim Murat Bey...</p>
<p>Murat kızın elini sıkıp, Zifos’un ayağını dayadığı iskemleyi çekti oturdu.</p>
<p>— &#160;&#160;Canınız sıkılmıyor ya?., dedi, neden dans etmiyorsunuz?</p>
<p>Kara Cemal kekeledi:</p>
<p>— &#160;&#160;Ediyoruz.</p>
<p>— Hani nerde? Tango boşa gidiyor. Ben epidir senin dansını seyretmedim. Kalkın bakalım!</p>
<p>Kız, büsbütün korkmuştu, hakkı da vardı. Çünkü yeni gelen, Zi- fos’tan daha serseri idi. Kıyafetinden belli. Üç günlük sakalı da cabası...</p>
<p>Kara Cemal sözü ikiletmedi. Kızı piste koşturdu. Kalabalığa dalıverdi.</p>
<p>Murat, gözlerini kısarak, bir müddet oynayanlara baktı. Sonra yavaşça sordu:</p>
<ul style="list-style:none;"><li>
<p>— N'oluyor Zifos!</p></li>
<li>
<p>— Bırak ağabey! Hemen dansa kalkın dersin. Biz burada akşarn- danberi... Sen ne bileceksin!</p></li>
<li>
<p>— N’olmuş?</p></li>
<li>
<p>— Bu kız... Bu orospu! Tövbe estağfurullah, yahu bizim başımızı belaya sokacak! Sen bunun yediği naneleri duysan kulağını kesersin namussuzum!</p></li>
<li>
<p>— &#160;&#160;Seninle bir alakası mı vardı<sup>7</sup></p></li>
<li>
<p>— &#160;&#160;Benimle alakası olsa, şu da laf mı Allasen, kara oğlanı çoktan tepelerdim.</p></li>
<li>
<p>— Öyleyse...</p></li>
<li>
<p>— Bu kız, senin anlayacağın bizim Mülazım'ın dostu!</p></li>
<li>
<p>— Hangi Mülazım’ın?</p></li>
<li>
<p>— Bizim Talim Taburu’nda...</p></li></ul>
<p>— &#160;E?</p>
<ul style="list-style:none;"><li>
<p>— &#160;&#160;Bölük zabiti...</p></li></ul>
<p>— &#160;&#160;Peki!</p>
<p>— &#160;&#160;Bir de baktım, burada oturuyoruz. Beyoglu’ndan buraya neden atlamışlar.</p>
<p>Mülazım’ın korkusuna... Bizim Mülazım yiğit delikanlı... Biz de bugüne bugün muteber sayılırız. Dostunu ellerle görünce can başıma sıçradı, lâkin dur bakalım dedim.</p>
<p>— Evvela rakı içelim de dedin öyle mi?</p>
<p>— Evvela bir anlayalım, dedim, bizim Mülazım Allah selamet versin, yiğit delikanlı ama orospu pozlarını, hovardalık numaralannı pek bilmez. Olur ya, belki bu oğlan arkadaşıdır. “Şunu götür de biraz dolaştır, ben de arkanızdan gelirim!” demiştir. Külhanbeylikte bilmez değilsin, kan, silah yabancıya teslim edilmez ama, Mülazım bu!</p>
<ul style="list-style:none;"><li>
<p>— &#160;&#160;Sonra baktın ki öyle değil...</p></li></ul>
<p>— Değil. Cinler tepeme toplandı. “Dans etmeyeceksiniz.&quot; dedim.</p>
<p>— Bak Zifos! Sana bu işi hiç yakıştırmadım.</p>
<p>— Hangi işi?</p>
<p>— Bana anlattın, başkasına sakın anlatma!</p>
<p>— Neyi yahu?</p>
<p>— Bu kadarcık işi sen bilirsin... Lâkin sarhoşluk aklını karıştırmış</p>
<p>— Nedir?</p>
<p>— Bu senin yaptığına düpedüz “pezevenklik&quot; derler. Ulan sen elin zabitinin dostunu kollayacak delikanlı mısın? Tuuu ervahına...</p>
<p>— Aman!</p>
<p>— Amanı, ben duydum, başkası duymasın! Haydi yavaşça savuş!</p>
<p>— İyi ama, zabitin...</p>
<p>— Başlarım zabitin sırmalarından... Def ol diyorum. Bir de Zifos kodoşluk ediyormuş mu desinler? Eller bahriye ocağına girince hiç yoktan yiğitlenir! Şuna bakın! Kalk savuş! Ben oğlanla kıza bir şey belli etmem.</p>
<p>Zifos, bu laflara kanacak kadar sarhoş değildi. Buraya otururken “Anafordan birkaç kadeh yuvarlanın.” demişti. Birkaç kadeh de yuvarlayınca, &quot;Şu kız, -Sahiden zabitin dostu olan Nadire'yi- bu gece de bizim zanmıza baksın!&quot; diyerek fikri bozmuştu. Murat’tan başkası olsaydı, -Merkez memuru Laz Fehmi Bey bile olsa- bu niyetini dayak yemeden değiştirmezdi. Kendisine Zifos lakabı, bıçak atmasından ziyade, dayak yeme kabiliyetinden dolayı verilmişti.</p>
<p>Lâkin Murat'ı tanıyordu. Görür görmez, işin içinden “maraza olmadan&quot; nasıl çıkacağını düşünmeye başlamış, hemen de ayılmıştı. Murat'ın kendinden taraf olması hoşuna gittiğinden cilveleniyordu.</p>
<p>Bunu Murat da gözlerinden anladı. Çünkü Zif os kavga etmeye karar verse, öyle hain bakardı ki...</p>
<p>— &#160;&#160;Yuvarla şunu da, bas! dedi.</p>
<p>— &#160;&#160;Gelseler de “Eyvallah!&quot; desem...</p>
<p>— &#160;&#160;Bas diyorum. Canımı sıkıyorsun...</p>
<p>— Kız fena değil de Murat Bey... Gel bu gece...</p>
<p>— Hâlâ söylüyor... Kızıyorum ama...</p>
<p>Zifos rakıyı dikip kalktı. Yumruğunu efece ağzına sürdü. Bir kere dans eden kalabalığa baktı.</p>
<p>— Bu gece sana bağışladım, dedi, lâkin bunları başka yerde bastırırsam, Allah kerimdir.</p>
<p>— Ona sözüm yok! Eğer başka yerde bastırır da, kızın iman tahtasına çökmezsen namertsin!</p>
<p>— Hem fırsatı elimden alırsın! Hem de şu söylediğin söze bak!</p>
<p>— Geliyorlar. Def ol!</p>
<p>Zifos kollarını kabartarak çıkıp gitti</p>
<p>Murat arkasına dayandı. Kara Cemalle kız, ta yanına gelinceye kadar fark etmemiş göründü. Sonra kibarca gülümsedi:</p>
<p>— Afedersiniz, Şükrü Efendinin acele bir işi varmış. Gitti. Selam bıraktı.</p>
<p>— Gelecek mi?</p>
<p>— Bu gece mi? Yok canım! Gitti gider, dahi gider. Siz daha kalacak mısınız<sup>7</sup></p>
<p>— Hayır, hayır! Sunu içelim de biz de gidelim değil mi cicim!</p>
<p>Kız, omuzlarını silkti Murat’a dikkatle bakıyordu. Henüz beladan tamamıyla kurtulduklarına emin değildi.</p>
<p>Murat garsona seslendi:</p>
<p>— Mehmet Efendi hesap! Sonra da arkadaşa bir otomobil bulunuz... Bana müsaade hanımefendi!</p>
<p>— Güle güle efendim.</p>
<p>Kara Cemal atıldı:</p>
<p>— Olmaz. $unu bitirelim. Sen de bizimle beraber geleceksin!</p>
<p>— İçmiyorum. Doktor yasak etti. Sonra arkadaşlar bekliyor. A, baksanıza buraya kadar gelmişler. — Kapı aralığından bakan Hik- met’e elini salladı —: Geliyorum. — Kalktı —: Allahaısmarladık.</p>
<p>— Yarın bana yazıhaneye mutlaka uğra!</p>
<p>Kara Cemal, komisyonculuk ederdi. Tehlikeden kurtulunca sanatına çok iyi giden yüksekten konuşma âdetini gene ele almıştı.</p>
<p>Murat ona mazur gören bir gülümsemeyle baktı.</p>
<p>Nadire’nin elini sıktı.</p>
<p>— Siz, dedi, Cemal’in şimdiye kadar tanıdığı en güzel hanımsınız. Bunu biliyor muydunuz?</p>
<p>— Pek çok hanım tanır mı?</p>
<p>— Bu da nasıl sual? O kadar iyi dans etmeyi benimle öğrenmedi ya...</p>
<p>— Kız kardeşiyle öğrenmiş...</p>
<p>— Ellinci kız kardeşiyledir. Ama siz de iyi dans ediyorsunuz.</p>
<p>— Nerden bildiniz?</p>
<p>— Şimdi seyrettim ya...</p>
<p>— Hayır seyretmediniz! Konuşuyordunuz!</p>
<p>— Mümkün mü? — Aynayı gösterdi —: Siz buradan bakıyordunuz, ben buradan... Bütün yollar Roma’ya çıkar, demişler. Bütün gözler, güzele bakar, efendim., iyi geceler...</p>
<p>Ancak üç adım aynlmıştı ki, kızın merakla sorduğunu duydu:</p>
<p>— Kim bu?</p>
<p>— Bir arkadaş!</p>
<p>— Ne tuhaf adam!</p>
<p>— • Tuhaftır...</p>
<p>— N e i ş yapar?</p>
<p>Kara Cemal’in cevabını artık işitmedi.</p>
<p>Hikmet:</p>
<p>— &#160;&#160;Bu kadar mı? diye somurtarak sordu.</p>
<p>— Bu kadar.</p>
<p>— &#160;&#160;Neymiş?</p>
<p>— &#160;&#160;&#160;Anlatınm. Üşüdüm. Hızlı yürü!..</p>
<p>— Şaştım doğrusu. Benim bildiğim Zifos eşek sudan gelinceye kadar dayak yemeden söz anlamazdı! Ne dedin?</p>
<p>— Anlatınm!</p>
<p>Kahveye girince, kahve-çay söylemek bahanesiyle gene ocaklığa gidip sustalıyı kapattı, pantolonunun sag cebine soktu.</p>
<p>— Bize üç çay! dedi.</p>
<p>Hikmet, Hamdi Bey’e kapı aralığından seyrettiğini naklediyordu. Zifos’u Hamdi Bey de iyi tanıdığı için işin böyle kolayca halledilmesine şaşmıştı.</p>
<p>Murat anlatmak zorunda kaldı ve sözü şöyle bitirdi:</p>
<p>— Herkesin iyi anladığı bir konuşma şekli vardır. Ben Zifos'la nasıl görüşüleceğini bilirim. Başkası olsa, aslanı öfkelendirirdi. Ben ona, “Ulan, sen pezevenklik etmeye utanmıyor musun?” dedim. Erkekliğine dokundu.</p>
<p>— İyi vallaha!..</p>
<p>— Duydun mu? Erkekliğine dokunmuş...</p>
<p>— Sen bu martavalları bize mi yutturacaksın!..</p>
<p>Hikmet de, Hamdi Bey de kahkahalarla gülmeye başlamışlardı. Önce kendisini Hikmet topladı:</p>
<p>— Allah aşkına şunun doğrusunu söyle, dedi, geçerken yatmamışsa, komiser Fehmi Bey’e anlatayım da, önce bir bahse gireyim... rakısına... Sonra anlatayım... Asker olunca sakın Zifos’un huyu mu bozulmuş! Hele anlat!</p>
<p>— Fehmi Bey meseleyi biliyor. Bahse girmez. Girse de sonunda benim olduğumu bilince kendisini kaybetmiş saymaz. Ben bu Zifos’un adını duyardım. Kendisini görmek nasip olmamıştı. Malum ya Şehzade’de pek görünmez. Mekânı Aksaray’dır.</p>
<p>— Evet!</p>
<p>— iki sene evveldi. Bir akşam rahmetli Durmuş Efendi amcamı görmeye gittim. Kahveye çıkmış. Kahveye gittim. Baktım ki dama oynuyor. Damayı iyi oynardı rahmetli. Meraklıydı. Elini öptüm. Kenara olurdum. Seyre başladım. Ne zevkli adamdı. Ne kibardı. Bir an bırakmak istedi. Razı olmadım. “Öyleyse bu gece bizdesin yeğen!” dedi. Annemin hastalığı sıralan... Uzatmayalım, seyredip dururken içeriye yalpalayarak birisi girdi. Evvela hiç umursamadım. Burası mahallenin ihtiyarlarına mahsus sessiz bir kahveydi. Böyleleri ancak birisine bakmak için gelir; hemen de çıkarlardı. Bu yavru, doğruca dama oynayanların yanına yaklaştı. Durmuş Amcamın karşısında durdu. “Hoca! Sana geldim!&quot; dedi. Durmuş amcam başını kaldırdı. Derhal canının sıkıldığını anladım. “Ne baktın hoca? Sana geldim diyorum.&quot;, “Neye geldin Şükrü?&quot;, “iki lira daha vereceksiniz &quot;, “Vermem dedim ya, vermem!&quot;, “Vermez misin? Allah Allah! Burası dag başı mı? Sen adamı soyuyorsun!&quot;, “Tövbe estağfurullah!&quot;, “Bir de tövbe çekiyor, Müslümanlık taslıyor! Ulan ben adamın sangını boğazına dolarım da it leşi gibi sürürüm, sen beni bilir misin?&quot;, “Oğlum ayıptır. Biz seninle pazarlık ettik. İki çerçeveye beş lira verdim. İşte kahveci Haşan aga da içinde. Sonra iki lira daha istedin verdim. Ben sana her gün iki lira mı vereceğim?&quot;, “Elbet vereceksin! Pazarlık sarhoşluğa rastladı. Dolandırdın!&quot;, “Haydi işine git Şükrü! Ben senin akranın değilim! Ayıptır!&quot;, “Vay! Sen bana ayıp mı dedin? Ulan biz ayıbı senin gibi yobazlardan mı öğreneceğiz! Sen beni bilir misin? Bana kim derler. Uçlan paraları... Şan olsun bak! Sakalına dedirtme... Evinin tekmil camını çerçevesini aşağı ahum! Evini orospu evine çeviririm... Ben...&quot; galiba daha da söyleyecekti. Fırladım. Tam ağzının ortasına bir yumruk... Birden kan fışkırdı. “N’oluyor?&quot; demeye kalmadan, iki de çeneye... Düşmedi namussuz, ne dersin! Geri geri gitti! Sıçradım bir de şakağına çektim. Bu sefer yanının üstüne yıkıldı. Birisi, “Aman elinde bıçak var!&quot; diye bağırmasın mı? Durmuş amcamın üzerine bıçağını hazırlayıp gelmiş. Baktım sahi! Kolunun içinde sustalı açık. Bileğini büktüm. Derhal bıraktı. Bıçağı alınca kıçına bir de tekme yapıştırdım. “Kalk namussuz!&quot; dedim. Sarhoşluk falan kalmadı. Beni tanımaya çalışıyor. Süıüdüm. Kapıdan dışarı attım. Kahveci, “Eyvah şimdi camı çerçeveyi indirir!&quot; dedi. “Sesini duyayım, bağırsaklarını deşerim. Sen beni bilir misin?&quot; diye kükredim. Savuştu, ihtiyarlar, “Berhudar ol! Ellerin dert görmesin!” dediler. Durmuş Amcam, “Neden çattın elin itine?&quot; diyecek oldu. Pek öfkelenmişim. “Daha çatmak geride... Bu mahalleden def olmadıkça yakasını bırakacak değilim!&quot; dedim. Lâkin dama partisinin de tadı kaçmıştı. Yarım saat kadar oturup kalktık. Yolda Durmuş Amcam, “Oğlanın kabahati yok, dedi, şımartan var. Ötekinin berikinin üzerine salıyorlar. Bir güzel içiriyorlar da...&quot; dedi. “Kim<sup>7</sup>&quot; dedim. “Manavın damadı, diyorlar, birisi var, o!&quot; dedi. Bizim Rızayı söylüyor. “Ben onu görürüm!&quot; dedim. “İtlerle başın derde girecek! Teyzen duymasın!&quot; dedi. Hava sıcak. Ceketi çıkanp koluma almıştım. Bir taraftan da “Hergelenin bıçağını olsun, peşi sıra atmalıydım. Delikanlılıkta ayıp!&quot; falan diye düşünüyordum ki bir nara ortalığı velveleye verdi. Meğer, neredense bir kocaman saldırma peydahlamış, yolumuzu kesmiş. Nara da bilirsiniz korku alameti! Durmuş Amcam, “Dur gitme&quot; demeğe kalmadan fırladım. Ceketimi başına atmamla bileğini kavramam bir oldu. Japon oyunu vardır. Ne güzeldir. Sag elini alttan sokarsın ulak bir tazyik, ya bıçağı bırakacak, yahut kolu kırılacak! Pala, yere düştü. Bizim Şükrü Efe, “Vay kolum!&quot; diye haykırdı. Bu sefer daha fazla öfkelenmiş olmalıyım kı palayı aldım. Sırtı hilafsız bir parmak kalınlığında kepenk demin gibi bir alamet. Boynuna, sırtına, omuzlanna, bacaklarına vurarak önüme kattım. Kaçsa kaçamıyor. Dursa duramıyor. Feryadı gökyüzüne çıkıyor! Ben sade “Yürümezsen Vallaha öldüreceğim!&quot; diyorum. Durmuş Amcam yalvarır... Mahalleli pencereleri, kafesleri sürdü. Çoluk çocuk toplandı. Kan kulağından sicim gibi sızıyor. Kemiklerine kemiklerine vurarak, oğlanı bir güzel yumuşatarak karakola soktum. Tesadüfen bizim Fehmi Bey orada serkomıser değil mi?</p>
<p>— Bu Fehmi Bey mi? Bizim şimdiki merkez memuru?</p>
<p>—işte bu! Tanışmam oradandır. Şükrü, “imdat! Beybaba beni öldürüyor!&quot; diye feryadı bastırınca, odadan fırladı. Ne iyidir bazan, hiçbir şey sormadan Şükrü’ye iki tokat çekti. Vallaha ben de beğendim. Sonra öğrendim ki âdeti böyleymiş. Haklı da olsa mutlak dayağı yermiş. Serkomiser adamını iyi bildiğinden bizim hikâyeyi, “Malum! Malum! Kaç para eder. Gebertmeliydiniz ki...&quot; diye dinledi. Bu sırada manavın damadı koşarak geldi. İtini kurtaracak! Beni görünce şaşırdı İyidir bilmez mısın? ’Hayrola sen burada ne arıyorsun?&quot; dedi. Meğer bir oynak gelin yüzünden Durmuş Efendi Amcam hatırını kırmış da intikamını Şükrü’ye aldıracak olmuş. Konuştuk. Tanıştık, özür diledi. Sal-</p>
<p>dırmayı geri verdim. Lâkin sustalıyı alıkoydum. Hâlâ onu taşırım. Güzel bir Ingiliz sustalısı... Yazın karpuz falan kesmeye lazım oluyor.</p>
<ul style="list-style:none;"><li>
<p>— Sonra?</p></li></ul>
<p>— Sonra Şükrü ile birkaç kere Yenikapı’da karşılaştık. İçiyordum. Geldi. Masaya çağırdım. Rakı ısmarladım. Hep sopa çekilecek değil ya... Biraz da ziyafet çekilecek... O zamandan beri aramız iyidir.</p>
<ul style="list-style:none;"><li>
<p>— iyi olduğu belli! Yoksa vallaha bir araba odun yemeden, yakanızdan düşmezdi...</p></li></ul>
<p>Ertuğrul Hikmet birden Hamdi Bey’e döndü:</p>
<p>— Sen neden gelmedin? Gel diye işaret ettim ya!..</p>
<p>— Böyle oyunlarda beni bir kalem geçeceksiniz!</p>
<p>— Hele korkak!</p>
<p>— İstersen korkak de! Ben size şaşıyorum. Zifos Şükrü ile insan ne yapabilir. Vursan sana yazık! Vurulsan gene sana yazık! Bunlar cins adamlardır ki bırakmalı kendi cinsiyle vunışsun!</p>
<p>Murat içini çekti:</p>
<p>— Ben de o kanaatteyim. Lâkin bırakıyorlar mı? Bir de bu kıyafetle dans salonuna girdik... Beş dakika evvel, birisi benimle iddiaya girseydi, demek kaybedecekmişim! — Güldü —: Kıyafet dedim de aklıma geldi bakın Hamdi Bey, beni avukata götüreceğiniz günden bir gün evvel haber vereceksiniz.</p>
<p>— Neden?</p>
<p>— Benim de kendime mahsus bir hesabım var. Rica ederim. Olmaz mı?</p>
<p>— Hay hay!</p>
<p>— Ben burada yoksam, Ihsan’a, yahut ocakçı Veli Dayı’ya söyleyin! Daha iyisi bir tezkere yazıverin...</p>
<p>— Olur. Sen şimdi pikete var mısın?</p>
<p>— Demek tavlanın acısını benden çıkaracaksınız! Varım. Evet!</p>
<p>Hamdi Bey, Murat’ı pikette kolayca yendi.</p>
<p>— Geçen akşamdan bir çay alacağım vardı, dedi, bedavacılığı hiç sevmem! Haydi ağzınızla söyleyiniz.</p>
<p>Bize üç çay!</p>
<p>Üçüncüsü Hikmete mi?</p>
<p>Evet!</p>
<ul style="list-style:none;"><li>
<p>— &#160;&#160;Neden?</p></li>
<li>
<p>— &#160;&#160;&#160;Kupaları atacağım zaman iki kere ayağıma bastı da yüzden kurtuldum...</p></li>
<li>
<p>— &#160;&#160;Vay! İşaret memurluğu da mı var beyim?</p></li></ul>
<p>Hikmet filozofça başını salladı:</p>
<ul style="list-style:none;"><li>
<p>— &#160;&#160;&#160;Her marifet var ama, neyleyim ki kâğıt şeylik etti. Anlarsın ya!..</p></li>
<li>
<p>— &#160;&#160;&#160;Bir daha elimi göstermem! Sizi çay ağaçlan sizi!..</p></li>
<li>
<p>— &#160;&#160;&#160;Ağaçta olmaz. Ottur... Nebatat öğren..</p></li>
<li>
<p>— &#160;&#160;&#160;Ben piket öğrenirim daha iyi...</p></li></ul>
<p>İhsan çaylan getirdi.</p>
<ul style="list-style:none;"><li>
<p>— Murat Bey!</p></li>
<li>
<p>— Efendim!</p></li>
<li>
<p>— Haydi! Saat dokuz buçuk!</p></li>
<li>
<p>— Dokuz buçuk mu? Hani dokuzda uyandıracaktınız?</p></li></ul>
<p>İhsan muzip muzip güldü:</p>
<ul style="list-style:none;"><li>
<p>— Öyle tatlı uyuyordun ki kıyamadım.</p></li>
<li>
<p>— Geç uyudum da... Bir türlü...</p></li></ul>
<p>“Uyku tutmadı” diyecekti. Gözlerini ovuşturarak sustu.</p>
<ul style="list-style:none;"><li>
<p>— Hava öyle güzel ki, pencereyi açayım mı?</p></li>
<li>
<p>— Fena olmaz!</p></li></ul>
<p>— Saat dokuzda bir yere mi gidecektin? Keşke uyandırsaydım!</p>
<p>— Fark etmez. Dokuzda uyansam dokuz buçukta giderim, demiştim. Şimdi onda giderim.</p>
<p>— &#160;&#160;Çayı buraya getireyim mi? Bir de simit?</p>
<p>— &#160;&#160;Yok. Ben aşağı inerim. Sen keyfine bak!</p>
<p>İhsan çıktıktan sonra, Murat, tavana bakarak öylece kaldı. Dışarda güneş vardı. Işık, eski tavanı daha perişan gösteriyordu. Hafif bahar rüzgârı bir kâğıt parçasını hışırdatmaktaydı. Murat: “Yılan sürünür gibi!&quot; diye düşündü. Gece bir intihar kararı verir gibi sıkıntı içinde uzun müddet uyanık kalmıştı. Böyle tereddüde düştüğü sıralarda, herhangi bir kararın kati safhasını, sabaha bırakmak âdetiydi. Gün ışığı, hülya- lan tartaklayarak, hakikate benzer hale getiriyor, karanlığın büyük facialar şekline soktuğu şeylerin böyle olmadıklarını kolayca meydana çıkarıyordu. Mamafih bu sefer, parıl parıl bahar sabahı, havasındaki tatlılık, rüzgârındaki serinlik, güneşindeki sıhhat ve neşe unsuruna rağmen gecenin tereddütünü büsbütün bertaraf edememişti.</p>
<p>Bir an Ertuğrul Hikmet'i aradı. Şimdi tesadüfen gelmiş olsa ne kadar faydası dokunacaktı. Şair olduğu halde, bazan, bazan değil her zaman, ne bitmez tükenmez bir nikbinliği, manasızlıktan def edişi vardı.</p>
<p>Gözlerini kırpıştırarak dinler ve derhal kararını bastırırdı.</p>
<p>Murat, biraz kımıldadı. Kendisini bir fenalıktan alıkoymak istiyor gibi ağır hareketlerle bir cigara yaktı. Kibritini fırlattıktan sonra arkasından baktı. Şeker sandığının tam önüne düşmüştü.</p>
<p>— İşaret tamam! diye kederle gülümsedi.</p>
<p>Cigarayı bitirinceye kadar sabredemedi. Sanki biraz vakit geçerse kararından cayacak, kararından cayınca da her şeye yeniden başlamak icap edecekti.</p>
<p>Dün gece, Hamdi Bey uğramış, “Yarın değil öbürgün... Yani çarşamba günü gidiyoruz,” demişti. Tembih ettiği üzre, bir gün evvel haber vermiş oluyordu.</p>
<p>“Bugün salı... Sah bir millete uğurluymuş... Bir millete uğursuz; bir de biz deneyeceğiz bakalım!&quot;</p>
<p>Cigarayı da kibrit çöpünün yanına fırlattı. Sıçrayıp kalktı. Bütün kış soğukta kalınca, kollarını hızlı hızlı açıp kapardı. Hava ılık olduğu halde gene aynı hareketi yaptı.</p>
<p>Acele giyindi. Ve giyinirken verdiği karardan başka çare olamayacağını bir daha anladı. Bu gömlek, bu ceket, bu pantolonla değil bir avukat yazıhanesine, bir kömür ocağına bile girilemezdi.</p>
<p>Mamafih, şeker sandığına yaklaşmaya bir türlü cesaret edemeden pencereye gitti. Alçak damların ötesinde Laleli, yangın yerinden bir kısım ve daha ilerde Marmara Denizi’nden gökyüzüne benzeyen el kadar bir parça görünüyordu. Derin derin nefes aldı.</p>
<p>Koridorda bir ses duyarak telaşlandı. İhsan gelirse bütün tasavvurları bozulacakmış gibi sandığa koştu. Kapağını açtı. Paramparça olmuş birkaç ıç çamaşırının altında bir kırmızı bohça duruyordu. Bunu çıkardı. Bir an elinde, ağırlığını belki yüz misli fazla hissederek öyle tuttu. Sonra yatağa getirip yavaşça koydu.</p>
<p>Yüzünün kızardığını hissediyordu. Uzaktan uzağa saçmaladığının da farkındaydı.</p>
<p>Eli belli belirsiz titreyerek kırmızı bohçayı açtı. Bu hareketinde bir çeşit ibadet ağırlığı vardı. Açık bal rengi ipek göründü. Murat o zamana kadar bunlara doyasıya bakmadığını hatırladı. Demek ki iki seneden beri sandığında durduğu halde, bir gün ayrılacaklarını sezmişti. Bunlara ebediyen hasret kalacak, bu hasreti, sonraları hiçbir eşya telafi edemeyecekti.</p>
<p>Hoyrat, hattâ hain hareketlerle katlannı açtı. Ahmet Haşim’in şiirlerinde görülen kadar güzel, kırmızı karanfiller... Ve bunların bir eski çini yeşilliğinde yapraklan...</p>
<p>Elini yavaşça üzerlerinde gezdirdi. Bu temasta ipek yumuşaklığından daha başka bir yumuşaklık hissediliyordu. Annesinin gelinlik yatak takımı... Bütün sefaletlere, bazen açlıklara, ev kirası verilmediği aybaşlannda mal sahibi kadının insanı yerin dibine geçiren sözlerine rağmen asla satılmayan, bir bunlardı. Çünkü Mahir Efendi, bir gün kansına: “Bunlan Murat’ın düğününe saklarız,” demişti. Canseza Ha- nım'ın vasiyeti vardı: &quot;Baban istemişti Düğününde bunları kullanacağız! Ben göremezsem, sen gene öyle yaparsın!&quot;</p>
<p>Gözlerini biraz kıstı. Dünyada, bundan daha güzel bir şey ne görmüştü, ne de artık görebilirdi. Kan rengi karanfiller... Yemyeşil yapraklar. Hem de kabarık işlenmiş... Annesinin gelinliğinde Fatma Sul- tan’ın hususi yaptırıp gönderdiği takım...</p>
<p>“Peki, şimdi kim yatacak bunda acaba?&quot; Bunu düşünür düşünmez, birdenbire ferahladığım anladı. Bu ferahlık, ebediyen bu pis odada, bu pis yatağın üzerine koyduğu ve birazdan mutlaka satmaya mecbur bulunduğu mukaddes, cici ve temiz şeylere böyle bakamayacağından geldiği kadar, gece kendisine azap olan fena düşüncenin birdenbire değişmesinden gelmişti.</p>
<p>&quot;Kim yatarsa yatsın... Birisi yatacak ya... Herhangi bir Türk delikanlısı...&quot; Gözlerine yaş toplanmıştı.</p>
<p>&quot;Hayvanlık bu bizim yaptığımız!&quot; diye kendisine mahsustan çıkıştı ve şakalaşan bir çocuk gibi somurttu.</p>
<p>“Peki anneciğim! Müsaadenizle satıyoruz! Özür dilerim sizden... Başka çare yok ki...’&quot;</p>
<p>Hemen bohçayı kapattı. Kolunun altına aldı. Açık duran sandığa baktı. Artık bunlar gittikten sonra sandığa da ihtiyacı yok gibiydi. Kapatmak da beyhude... Bir an gözü paltosuna ilişti. Ceketi mi, yoksa paltosu mu daha berbattı? Bunu kaç gündür bir türlü kestiremiyor- du.</p>
<p>Böylece gitmeyi daha münasip buldu.</p>
<p>Kapıyı, burasını bir daha gelmemek üzere terk ediyormuş gibi olduğu halde bırakarak çekti. Kilidi takmaya da üşendi. Kendisine cesaret vermek istediği zaman yaptığı üzre, gözlerinin içiyle gülerek aşağı indi.</p>
<p>— Geldin mi? Az daha tekrar uyudun diye...</p>
<p>İhsan bohçayı gördü Bir an sustu. İşi sezmişe benziyordu. l_akin bir şey sormadan sözünü bitirdi:</p>
<p>— Yukan çıkacaktım. Otur. Çay bir... Demli olsun!</p>
<p>— Hazır yavrum!</p>
<p>Murat, oturmadan ayakta çay içti. Büyük lokmalarla simiti acele bitirdi. Bu şimdi içinde bulunduğu anı çok evvelden bir daha yaşamış gibi bir şey hissediyor, kahvenin bomboş masa ve iskemle kalabalığında, yeşil çuhalı bilardolarına şaşarak bakıyordu.</p>
<p>Ihsan’m bir şey sormamak kibarlığını daha ilk sözünden anlamıştı.</p>
<p>Bir şey söylemeden çıkıp gitmeyi çok istediği halde:</p>
<p>— Şunu satacağım! dedi.</p>
<p>— Sen bilirsin! Bir ay benim ceketi alsan diyorum. Belki bir de pantolon uydururduk.</p>
<p>— Olmaz. Satacağım. — Nedir? diye sormasını bekledi Böyle bir sual gelmeyince minnetle gülümsedi —: Eyvallah!..</p>
<ul style="list-style:none;"><li>
<p>— &#160;&#160;Hacı İsa Efendiye git... Bizim hocaya.. Ziya’nın babası...</p></li>
<li>
<p>— &#160;&#160;Hay Allah senden razı olsun<sup>1</sup></p></li>
<li>
<p>— &#160;Neden<sup>7</sup> Düşünmemiş miydin<sup>7</sup></p></li>
<li>
<p>— &#160;&#160;Bilakis... Nereye götüreyim diye hep düşünmüştüm de, aklıma gelmemişti... Eyvallah!</p></li></ul>
<p>— Uğurlar ola! Değerini bulamazsan... Biz Veli Dayı ile görüştük ... Yirmi, otuz lira denkleştirecektik.</p>
<p>— Eksik olmayın... Bir bakayım da...</p>
<p>— Sen bilirsin...</p>
<p>Dışarda kendisini umduğundan daha kuvvetli hissetti. Demek ki Ihsan’la Veli Dayı dün, yahut daha evvelleri kendisini düşünmüşler... Böyle, diğer insanlar tarafından düşünülmek ne tath, ne güvenilecek bir haldi. Aynca Ertuğrul Hikmet’in, Şahap’ın, Hamdi Bey’in düşündüklerini, üzüldüklerini de biliyordu. Bu paha biçilmez alakayı hak etmek için bu insanlara hiç hizmette bulunmamıştı.</p>
<p>— İyiliklerinin asıl kıymeti de burada işte!., diye gülümsedi.</p>
<p>Sahaflar Çarşısı’ndan çıkıp Kapahçarşı’nm siyah kapısını görünceye kadar asıl mühim olanı hiç hatırlamadığını bilememişti. Daha ilk adımda koltukçular:</p>
<p>— Satılık mı? Bir görelim! diye yolunu kesmeye başlar başlamaz, şaşırdı. “Kaça verecek? Ne eder? Piyasa...” falan...</p>
<p>Hem gülümseyerek alıcılan geçiyor, hem de şiddetle düşünüyordu. Nihayet bohçayı, asla geri götüremeyecegini, tekrar sandığın dibine yerleştiremeyecegini, bunun şimdi hiçbir faydası ve kıymeti kalmadığını kederle anladı. Annesinin gelinlik yatak takımı bir kere satılmaya karar verildikten, yani gözden çıkarıldıktan sonra bütün hususiyetini kaybetmiş sayılırdı. Her kaç kuruş verirlerse, verecekti. “Cebimde yedi yüz küsur kuruş var... Bizim işimizi şimdilik otuz lira görür... Eksik kalırsa kahveden doğrulturuz. Artık işsiz olmadığımızdan borcun zararı yok...&quot; diye düşündü.</p>
<p>Kapahçarşı’nm rutubetli loşluğu kendisine pek rahat geldi. Örücüler kapısına giden yola saptı.</p>
<p>Ziya’nın babası Hacı İsa Efendi, burada yazmacılık yapıyordu.</p>
<p>Uzun boylu, zayıf her zaman hiddetli bir adamdı. Şapka Kanu- nu'ndan sonra İlahiyat Fakültesi’nden istifa etmiş, burada yazmacılığa başlamıştı. Kapahçarşı’nm aklını başından alan divane herif! Pazarlıksız mal satmaya kalktığı halde, dört beş senedir batmayışına herkesin şaşıp kaldığı Hacı İsa Efendi. .</p>
<p>Gene çekmecenin önünde, kalın bir kitap okuyordu. Gözlüklerinin üzerinden Murat’a baktı. Murat’ı kendisine göre severdi. Eski terbiye iktizası, küçük bir hareketle gelmesine sevindiğini, yer vermek istediğini belli etti. Murat eline davranınca, daima temiz, daima hafif elini, delikanlının avcuna kibarca vurup çekti.</p>
<p>Oğluna:</p>
<p>— İskemle! dedi.</p>
<p>— Hayır! Oturmayacağım ef endim! Bir ricam var.</p>
<p>— Buyrun. Baş üstüne... Ama gene de oturun... — Oğluna, her zamanki öfkesiyle âdeta çıkıştı —: Kahve!</p>
<p>— Zahmet etmeyin! Okuyordunuz...</p>
<p>— Bakıyordum. — Kitabı dizlerinin üzerinde -dik tutuyordu —: Buyrun!</p>
<p>— Bir iş bulmak ihtimali varmış. Bir avukatın yanında kâtiplik gibi bir şey! Bu kıyafetle olmayacak. Valdeden kalmış bir parça vardı. Satmak istiyorum. Delaletinizi rica edecektim.</p>
<p>İsa Efendi’nin, her zaman sert bakan yeşil gözlerinden süratle bir merhamet geçti. Hangi dine mensup olursa olsun sahici dindarlarda rastlanan bir kuvvetle — Bu herhalde, dünyayı, dünya işlerini sahiden umursamamaktan geliyordu —: kendisini topladı:</p>
<p>— Açınız! dedi.</p>
<p>Daha yorgan yüzünün bir parçasını görmemişti ki:</p>
<p>— Peki! Peki! diye telaşlandı. — Namahrem karşısında gibi gözlerini çevirdi. Oğluna, her zamankinden daha büyük bir öfkeyle —: Bana Kevork Aga’yı çağırın! dedi.</p>
<p>Kevork Ağa, dükkânın tezgâhtanydı. Sabah tenhalığından bilistı- fade, diğer dükkânlarda çene yarıştırıyor, çok sevdiği Hacı İsa Efen- di’nin pazarlık düşmanlığını çekiştiriyordu.</p>
<p>— He! Ne varmış? diye telaşla yaklaştı.</p>
<p>— Şunlan alınız! Onnik Efendi’ye benden selam ediniz. Derhal satmak istiyoruz. Mümkünse lütfen kendisi gelsinler...</p>
<p>— Olur... Elbette gelsinler...</p>
<p>Kevork Ağa bohçayı alıp gitti.</p>
<p>Hacı İsa Efendi, saklamaya çalıştığı sinirli bir hareketle, kitabı bir yere koydu derhal yerini değiştirdi.</p>
<p>— Mehmet Akif Beyefendi’den mektup aldım, dedi, bir de güzel kıta ilave etmişler... Ziya!</p>
<p>— Efendim?</p>
<p>— Mektup. Dün gelen mektup!</p>
<p>— Dedim ya, efendi baba, evde bıraktınız...</p>
<p>— Evde bırakmışım... Okumanızı isterdim...</p>
<p>Gözleri daldı. Türk Salonu’nu işleten Asım, büyük oğluydu. Mehmet Akif, Asım isimli kitabı biraz da, bu eski dostunun oğlunun adıyla yazmıştı. Hacı İsa Efendi’nin en büyük kederi, oğullannın ikisinin de okumayı sevmemeleriydi. Murat şiirle uğraştığı için gizlice takdir ediyor, şu anda kendisine müracaat ettiğinden dolayı memnun oluyordu.</p>
<p>— Gurbetten şikâyetçi mi üstat?</p>
<p>— Öyle bir şey seziliyor. Daüssıla zordur. Siyasete karışmayacak bir adamdı.</p>
<p>Karışmamalıydı.</p>
<p>— Hep aynı söze geliyoruz efendim? Karışmak mevzubahis değil ki... Her şey evvela siyasettir, sonra her neyse o...</p>
<p>— Bunlar Ertuğrul Hikmet Bey’in fikirleri... Siz de mi böyle düşünüyordunuz?</p>
<p>— Evvelce bilmiyordum. Sonra kabul ettim. Size de haklı gelmiyor mu?</p>
<p>— Bilmem. Ben bunda haklı olmayı istemiyorum. Lâkin tarihe bakarsak, hep aynı şey olmuş. $air, edip, sanatkâr, hasılı nerede kalem işlemişse...</p>
<p>— Fırça da...</p>
<p>— Her şey, siyasete doğru gitmiş... Hazin... Kahvenizi soğutmayın!..</p>
<p>Sessiz beklediler.</p>
<p>Ziya babasına sezdirmemeye çalışarak bazı işaretler yapıyor, “Akşam buluşalım!” demek istiyordu.</p>
<p>Kevork Ağa eli boş döndü:</p>
<p>— Gelecek! dedi.</p>
<p>Murat: &quot;Beğendi mi? Alacak mı?&quot; diye sormak istediği halde, Hacı İsa Efendinin konuşmasını merak içinde bekledi.</p>
<p>Hoca, duymamış gibi ak dudağını çiğniyordu. Neden sonra:</p>
<p>— Mısır’ı hatırlıyorum, dedi, şehirlerini değil... Arabistan kalbini... Bilhassa çöl, Islamiyete uygun gibi geliyor. Alâyişsiz tabiat. . Is- lamiyetin aslında fakr var... Hazreti Ömer, muharebelerden getirilen ganimetleri görmüş de: “Islamın arasına kervan yükleriyle nifak giriyor,&quot; buyurmuş...</p>
<p>Ayıplar gibi ileriye baktı. Beyaz sakalının arasından mahcup mahcup gülümsedi:</p>
<p>— Biz de, baksanıza dünya malının mahşerine düştük. Peder merhum görse aklını oynatırdı. Bundan on sene evvel bana da birisi söylemiş olsaydı, bastonuma davranırdım...</p>
<p>— Peygamberimiz, alışverişi hayırlı görmüşler...</p>
<p>— Burada soygun yapılıyor. Alışveriş değil...</p>
<p>— Her koyun kendi bacağından asılacak.</p>
<p>— Hayır Islamiyette kötülüğe göz yummak yok!</p>
<p>— Bir kişi düzeltemez ki...</p>
<p>— Bir kişi bozuyor. Bir kişi bozuyorsa bir kişi düzeltir... Hiç değilse düzeltmeye çalışır. Biz gözümüzü yumuyoruz. — Ümitsizlikle omuzlarını silkti —: İşte böyle...</p>
<p>Murat, pek a z insana karşı duyduğu bir hürmetle İsa Efendi’ye bakıyordu.</p>
<p>Durmuş Efendi Amcasıyla ne güzel konuşurlardı.</p>
<p>İkisi de aynı şeyi aynı zamanda hatırlamış olmalıdır ki, Hacı İsa Efendi:</p>
<ul style="list-style:none;"><li>
<p>— &#160;Rahmetliye giderek hak veriyorum, dedi. Birçok sözlerini saygısızlık zannederdim. Meğer dünya işine derinden vakıfmış... Akif Hoca'dan çok derin...</p></li>
<li>
<p>— Durmuş Amcam mı? Nur içinde yatsın! Başkaydı! Geçenlerde bir arkadaşın valdesini defnetmekten dönüyorduk. Gene lakırdıyı Durmuş Amcamdan açtım. Bizim, şair ne dedi bilir misiniz? “Nerdey- se adından sonra “Celle celale&quot; diyeceksin!&quot; dedi.</p></li>
<li>
<p>— &#160;&#160;insansız yerde Allah da yoktur. — Başını kaldırdı —: Buyrun, diye toplandı, sizi rahatsız ettik Onnik Efendi...</p></li>
<li>
<p>— Estağfurullah hocam!.. — Kolunda bohça, hiç açılmamış gibiydi. Murat korkuyla yutkundu —: Mal sahibi burada mı?</p></li>
<li>
<p>— Mal sahibi benim!</p></li>
<li>
<p>— Daha iyi... — Onnik Efendi çokbilmiş bir gülümsemeyle Murat’a baktı —: Gayet ince iş. Saray işlerinden... Erbabına rastlarsa iyi para eder.</p></li>
<li>
<p>— Biz erbabını bekleyemeyiz! Kabilse siz bekleyeceksiniz!</p></li>
<li>
<p>— İşte orasını arz edeceğim... Bugün moda başka türlü... Erbabını beklemek için alan, tabi ona göre fiyat verir. Lâkin ben başka bir şey teklif edeceğim... Bohçayı derhal ahnz!</p></li>
<li>
<p>— Neyi alırsınız?</p></li></ul>
<p>— İçine sarılan bohçayı!..</p>
<ul style="list-style:none;"><li>
<p>— Anlayamadım.</p></li></ul>
<p>Onnik Efendi, bohçayı İsa Efendinin önüne koydu. Murat da ömründe ilk defa görüyormuş gibi hayretle inanamayarak bakıyordu. Bu, kırmızı atlastan eski bir şey! İpekleri akmış, altında tüylü pazene benzeyen bir sarı astar, bir bir meydana çıkmıştı. Üzerinde sarı sırmadan Arap harfleriyle yazılmış birtakım yazılar vardı. Bu sırmalar da eskilikten bazı yerlerde ayrılmışlar, bu suretle altındaki astara karışmışlardı. Murat, annesinin bunu eskiden beri hamam bohçası olarak kullandığını hatırladı.</p>
<p>Antikacı Onnik Efendi, iç tarafını çevirdi. O zaman bohçanın üç</p>
<p>kadı asıl astarının kurşuni renk ipekten olduğu, arasına bir de san bez koyulduğu görüldü.</p>
<ul style="list-style:none;"><li>
<p>— Halis Berberi işi... Vaktiyle... Yani yüz sene evveline gelinceye kadar Cezayir'de yapılırmış. Bu çok daha eski bir mal... Şimdiki halde, yatak takımından iki misli para eder Düşündüm kı, eğer ihtiyacı def ederse, yatak takımı kalsın... — Murat yutkundu —: Bir münasip müşteri zuhurunda ben size haber veririm. Getirir, baktınrız.</p></li></ul>
<p>Hacı İsa Efendi, Murat orada yokmuş gibi yere bakarak biraz düşündü:</p>
<ul style="list-style:none;"><li>
<p>— Bohça ne eder? diye sordu.</p></li>
<li>
<p>— Sizden saklamam. Yüz lira eder. Lâkin beklemek lazım. Ben seksen liraya alırım.</p></li></ul>
<p>— Peki yatak takımı?</p>
<ul style="list-style:none;"><li>
<p>— Biliyorsunuz. Aynını yaptırmak istesek hem ustası yoktur, hem de iki yüz liraya çıkmaz. Lâkin şu anda 30-40 lira ancak verirler. Demodedir.</p></li></ul>
<p>— Peki bohçayı satıyorum! Seksen beş lira vereceksin... Dur! Ben bu beş lirayı senden açıktan alacağım! Ziya!</p>
<p>Son heceyi gene öfkeyle uzatmıştı:</p>
<ul style="list-style:none;"><li>
<p>— Efendi baba!</p></li></ul>
<p>— Bir kâğıt getirsenize... Hayır, iki kâğıt demek istiyorum. Birisine bohçayı, diğerine yatak takımını sarınız... — Önündeki çekmenin gözünü çekti —. On beş lira vereyim mi? Bozuk var mı?</p>
<ul style="list-style:none;"><li>
<p>— Veriniz!</p></li></ul>
<p>Hacı Isa efendi on beş lira verip iki tane elli lira aldı.</p>
<p>Bunlan çekmecenin üzerine kırılacak bir şey itinasıyla bıraktı.</p>
<p>Ziya, alışverişin her çeşidinden zevk alan bir çarşılı keyfiyle evve la bohçayı paketledi, kıvrak bir hareketle Onnik Efendi’ye takdim etti. Sonra usta parmaklarıyla yatak takımının ipeğini zevkle okşayarak onları da sardı.</p>
<p>Murat, bu esnada, Kapalıçarşı’nın yedi, sekiz asırlık tavanı uçmuş da çiğ bir güneş ışığı içinde kalmış gibi gözlerini kırpıştırıyordu. Sevinçten yüreği kamaşmıştı. Daha garibi, artık annesinin gelinlik yatak takımı, elden ele dolaştığı ve bohçasını kaybettiği halde, kirlenmiş değildi. Bilakis, pahalı bohça def edilince, olduğundan da daha temiz bir hale gelmişti.</p>
<p>Son bir senedir, bir de para bulmak hülyasına kapıldığı zamanlar bile en büyük rakam olarak 50 liradan yukarıya çıkamadığı için, şimdi çekmecenin üzerinde duran banknotlara korkunç şeylermiş gibi gizlice bakıyordu.</p>
<p>Hacı İsa Efendi, oğlunun işini bitirerek yerine gitmesini bekledi. Ve kendilerini yalnız kalmış sayarak sordu;</p>
<ul style="list-style:none;"><li>
<p>— Çarşıda bir şey lazım mı?</p></li>
<li>
<p>— Her şey lazım!.. — Murat kekeledi —: Her şey... Bir elden düşme elbise alalım demiştim... Biraz kullanılmış cinsten bir çift kundura... Gömlek, iç çamaşırı!..</p></li>
<li>
<p>— Pekâlâ! Kevork Ağa!</p></li>
<li>
<p>— Buyur!</p></li>
<li>
<p>— Koltukçu Hacı’yı çağırır mısınız?</p></li>
<li>
<p>— Can baş üstüne...</p></li></ul>
<p>Murat atıldı:</p>
<ul style="list-style:none;"><li>
<p>— Zahmet oluyor. Sizi meşgul ediyorum. Çok teşekkür ederim...</p></li>
<li>
<p>— Gelsinler de bakalım... — Bir an düşündü —: Ben satmaya bir türlü</p></li></ul>
<p>alışamadım, dedi, dükkâncılık bile garip geliyor. Yatak takımını satsaydınız üzülecektiniz değil mi? — Cevap beklemeden devam etti —: Bu kadar zaman satmadığınıza göre... — Oğluna dargın baktı —: Müşkülatınızı söylemişlerdi. Lâkin artık kimse kimseye yardım edemiyor.</p>
<p>— Hiç böyle düşünmeyin. Siz olmasaydınız ben büsbütün beceremezdim.</p>
<p>— Buraya geldim geleli hep aklımdadır. Neler öğrendik... Evvelce çok şey biliyoruz sanırdık. Meğer hiçbir şey bilmezmişiz!</p>
<p>— Estağfurullah.</p>
<p>— &#160;&#160;&#160;&#160;Hayat hakkında... Hayattan dışarıda rahatça yaşamışız. Burada çok</p>
<p>gördük... Biz, asıl değeri, degenni kaybetmişin üstüne sarıyoruz. Değersizi muhafaza etmek için değerliyi feda etmek... — Kısa kısa, sinirli sinirli güldü —: Bilmediğimizden... Eski bir memleket.. Uzun zaman talanla yaşamış... Her evde kimbilır ne kıymetler beyhude yere mahvoluyor. Mesela bohça! Pek eski, işe yaramaz gibi durduğu halde... Böyle kitaplar da vardır... içine yüz liralık bir tapu senedi yahut bir nişan beratı koymuşlardır da bir yere sokuvermişlerdir...</p>
<p>Kevork Ağa, şişman çember sakallı, kırmızı yanaklı bir adamla beraber döndü.</p>
<ul style="list-style:none;"><li>
<p>— İşte, dedi, n’olacaksa... Getirdik...</p></li>
<li>
<p>— Hele gâvur! Buyrun hoca efendi!</p></li></ul>
<p>Bu seferki, antikacı Onnik Efendi’den başka türlü birisiydi. Hacı İsa Efendi suratını astı:</p>
<ul style="list-style:none;"><li>
<p>— Bir işimiz düştü size, bize bir kat elbiseyle bir çift kundura lazım.</p></li>
<li>
<p>— Elbise İngiliz kumaşı mı olsun?</p></li></ul>
<p>Hacı İsa Efendi, hakaretle baktı:</p>
<ul style="list-style:none;"><li>
<p>— Elbise dedim, tezgâhtarlık istemem. Tersyüz edilmemiş, az kullanılmış...</p></li></ul>
<p>— Beden?</p>
<ul style="list-style:none;"><li>
<p>— İşte Murat Bey oğluma...</p></li></ul>
<p>Eskici Hacı, Murat’a tepeden tırnağa baktı:</p>
<p>— İyi geldiniz, dedi, tam sırası... Dün bir elbise aldım. Bey oğlumuza biçilmiş kaftan!</p>
<p>Hacı İsa Efendi:</p>
<p>— Rengi? diye sordu. “Kahverengi” cevabı üzerine Murat’a döndü:</p>
<p>— Olur efendim. Bir beis yok...</p>
<p>Hacı:</p>
<p>— Halis İngiliz, diye gülümsedi, herif Londra’da yaptırmış. Son moda... Bir iddia üzerine gözünden çıkarmış... Astan ipek... Lâkin biz biraz pahalıya aldık.</p>
<p>— &#160;&#160;&#160;&#160;Vah vah! Bu sefer öyleyse zarar edeceksiniz. Pahalı alıp ucuza satmak</p>
<p>aksatada iyilik getirmez diyorlar. Hiç denemedim ama...</p>
<p>Hacı İsa çok nadiren şakalaşırdı. Kevork Ağa, fırsatı kaçırmadan kahkaha ile güldü:</p>
<ul style="list-style:none;"><li>
<p>— Anladın mı ciğerim? diye Hacı’ya döndü.</p></li></ul>
<p>Hacı, felakete uğramış gibi iki tarafına medet arayarak bakınmaya başlamıştı. Isa Efendi:</p>
<ul style="list-style:none;"><li>
<p>— Siz bize ihtiyaten birkaç kat getirin, dedi, ayakkabılardan da birkaç çift isteriz. Haydi bakalım!</p></li></ul>
<p>Biraz sonra üç kat elbise ile iki çift kundura getirildi. Kahverengi kostüm, herifin methettiği kadar vardı. Henüz hiç giyilmemiş gibi duruyordu. Yüksek bir terzide itina ile diktirildiği, giyime meraklı bir adama ait olduğu belliydi.</p>
<p>Murat’a da pek uydu. Kunduralardan da siyahı tamam geliyordu.</p>
<p>Hacı İsa Efendi, elbiseye de, kunduralara da baştan savma bakmış, yüzünü ekşitmişti.</p>
<ul style="list-style:none;"><li>
<p>— Ne vereceğiz, diye sordu.</p></li>
<li>
<p>— Bunlara mı? Şimdi bunlar beğenildi demek?</p></li>
<li>
<p>— Aklından kurnazlık geçiyor. Ben görüyorum. Ne vereceğiz?</p></li>
<li>
<p>— Kurnazlık dersin hocam! Pekâlâ! Sen münasibini söyle... Ben razıyım! Haydi<sup>1 </sup>Eskici Hacı, bunu kurnazlık ederek böyle söylemişti. Hacı İsa</p></li></ul>
<p>Efendi zerre kadar tereddüt etmeden:</p>
<ul style="list-style:none;"><li>
<p>— Pekâlâ! dedi, yirmi lira veriyorum... Ziya!</p></li>
<li>
<p>— Efendi baba!</p></li>
<li>
<p>— Sar...</p></li>
<li>
<p>— Dur hocam! Ayaklarını öpeyim. Yirmi dört liraya alınmışı bunun. Ingiliz kumaşı... Biz dükkânı kapatalım mı yahu?</p></li></ul>
<p>Ziya, elbiseleri sarmak için katlamaya çoktan girişmişti. Hacı çaresizlikle Kevork Ağa’ya döndü:</p>
<ul style="list-style:none;"><li>
<p>— Söylesene gâvur! iki laf da sen de!</p></li>
<li>
<p>— Çok verdi. Benim paramla on beş bile etmez. Bizim efendi pazarlıktan ne anlar ciğerim?</p></li></ul>
<p>— Peki, neden gülüyorsun? Gülmenden belli... Ben batıyorum yahu! Bak hocam, yirmi beşten bir kuruş aşağı olmaz... Yirmi dört lira doksan dokuz dedin mı, mallar bende kalır.</p>
<p>Murat, bugün ikinci defa sevindi. Kendisi de verilen fiyatı pek az bulmuş, elbiseyle ayakkabılara kırk lira paha biçmişti. Herifin daha şimdiden yirmi beş liraya razı olması akıl alır şey değildi.</p>
<p>Lakın Hacı İsa Efendi başka bir hesap tutturdu:</p>
<p>— Üç liradan metresi... İki buçuk metre ne eder? Kevork Ağa?</p>
<p>— Efendim! Üç liradan mı dedin? Yedi buçuk lira eder.</p>
<p>— On lira da dikiş parası.</p>
<p>— On yedi buçuk lira...</p>
<p>— Dün bizim Nedim Efendi’ye kunduralan kaça alındı. Yeni kunduraları<sup>7</sup></p>
<p>— İki buçuk liraya...</p>
<p>— Ne etti?</p>
<p>— Hepsi mi? Yirmi lira!</p>
<p>— Evvelce neden söylemediniz? Biz yepyeni eşyaların bedelini, kullanılmış hurda şeylere vermişiz... — Gözlüğünün üzerinden Ha- cı’ya baktı —: Yirmi lirayı alıyor musunuz? Yoksa sayayım mı?</p>
<p>— Pek zarar ederiz. Batmakla birdir... Ortağım duyarsa... — Ortağı yoktu, olmadığını Hacı Isa Efendi’nin bildiğini de biliyordu —: Bizim ortak fenadır. Huysuz bir herif...</p>
<p>Hacı İsa 'Efendi gülümsedi. Kevork Ağa’ya bir elli liralık uzattı:</p>
<p>— Şunu komşulardan bozdurunuz!</p>
<p>Para bozulmaya gidince herif tekrar yalvarmaya girişti. Dört lira, sonra üç lira, sonra iki lira, daha sonra bir lira, daha sonra, hele Kevork Ağa hızlı hızlı yaklaşırken bir tek cigara parası fazla almaya çalıştı. Yüzünü ağlayacak gibi buruşturuyor, “Batarız yahu! Biz iflah olmayız!&quot; diye çırpınıyordu. Lâkin Hacı İsa Efendi yirmi lirayı verince, gözleri parladı. Dişsiz ağzını kapkara açarak güldü:</p>
<p>— Hak bereket versin! diye fazladan bankanotları birkaç kere de çenesine sürüp sevinerek yürüdü.</p>
<p><span style="font-weight:bold;font-style:italic;">Jiür</span><span style="font-weight:bold;"> &lt;$elvin </span><span style="font-weight:bold;font-style:italic;">jnsaaLırı</span></p>
<p>Kevork Ağa arkasından:</p>
<p>— Bizi yere çaldın ya, gülersin namen! diye bağırdı.</p>
<p>Sonra yepyeni üç kar iç çamaşırı, üç gömlek, bir şapka, bir süveter, bir kravat, üç çift çorapla birkaç mendile de topyekün on altı küsur lira verdiler. Bu suretle Murat, insan içine çıkarmayan korkunç bir sefaletten otuz altı lira ile kurtulmuş oldu. Kendi yedi lirasıyla beraber cebinde elli dokuz lira kalıyordu ki gireceği işin iki aylık maaşı demekti.</p>
<p>Çamaşırlardan bir katını, bir gömlek, bir çift çorapla beraber ayırdı.</p>
<p>— Ötekiler burada kalsın, diye yüzü sevinçten kıpkırmızı, rica etti, ben bir kere hamama gideyim... Yıkanayım... Olur mu?</p>
<p>— Öyleyse, Kevork Ağa! Murat Bey’le beraber lütfen gidin. Eski elbiselerini de getirin bakalım!</p>
<p>— N’olacak?</p>
<p>— Bakalım!</p>
<p>Murat hamamda acele soyundu. Sırtından çıkardıklarını Kevork Ağa’ya teslim etti. Kendisini tellaklara temizce yıkattı. Çıkıp giyindiği zaman aynadaki delikanlıyı az kalsın tanımayacaktı. Bu, annesi öldükten sonra şaşkınlıkla sefalete düşüp orada kaybettiği, bir daha da bulunmaz sandığı Murat’tı.</p>
<p>Gözlerine hücum eden yaşları kimseye göstermemek için şapkasıyla meşgulmüş gibi biraz durdu.</p>
<p>Cebinde elli dokuz lira... Sırtında insana layık elbise... Ve yann iş...</p>
<p>Dükkâna döndüğü zaman, dört lira kendisini bekliyordu. Sırtındaki partallar da kimbilir neye yaramak için bu kadar etmişlerdi.</p>
<p>Hacı Efendi’nin elini öptü. Kevork Ağa’ya, teşekkür etti. Paketleri yüklendi.</p>
<p>Artık caddelerden geçmesine bir mahzur kalmamıştı.</p>
<p>“İhsan ne kadar sevinecekti! Çocuklar bir sevinecekler ki...&quot; Sırlındakilerin çarşı hesabıyla yirmi beş, otuz lira tutmasına bir türlü akıl erdiremiyordu. Çıkardıklar dört lira ettiğine göre, demek aradaki fark ancak otuz liraymış... Otuz lira, nasıl oluyor da bir insanı birçok şeylerden, muazzam, havsalaya sığmaz, mühim, zevkli, haysiyetli şeylerden mahrum edebiliyordu? Kendisi, asıl kıymetinden zerre kadar kaybetmediği, bu kıymete bir zerre de ilave etmediği halde... Bu akıl almaz fark nerden çıkıyordu!</p>
<p>“Bir tıraş olmalı! diye gülümsedi. “Evvela tıraş olmalı da, kahveye sonra gitmeli!”</p>
<p>Bir seneye yakındır çektiği azap aklına geldi. Ne kadar budalalık etmişti. O sefaleti ne kadar beyhude çekmiş meğer... Annesinin vasiyetini tutacağım diyerek... Açlıktan, soğuktan geberip gitseydi, sanki vasiyet yerine gelecek miydi?</p>
<p>Bir an durakladı. Annesinin hatırasına karşı hürmetsizlik edip etmediğini düşündü. Hürmet, içinde hâlâ aynı kuvvetle mevcuttu ama, bu hürmetin kuvvetinde, artık buruşmasından endişe bile etmediği yatak takımının kıl kadar alakası kalmamıştı. O pis bohçanın nedense, seksen beş lira ettiği bir çarşıda, yatak takımlarını, bir çeşit hakarete uğradıktan muhakkak olmakla beraber artık hiç tereddütsüz kırk, otuz hattâ yirmi liraya satar, zerre kadar da üzüntü duymazdı.</p>
<p>“Sefalet, adamı sersem ediyor!&quot; diye dişlerini sıktı</p>
<p>Beyazıt Meydanı’nı, güzel bir bahar güneşi tertemiz doldurmuştu. İnsanlar yürüyorlar, şık kadınlar tramvay bekliyorlardı.</p>
<p>“Neden “Fakir-i Pürtaksir” imiş, dedi, hayır! “Bolşevik Murat” da değil. Bolşeviklikte zenginlik yokmuş... “Murat Bey!” Ihsan benim hakkımda, benden bile doğru düşünmüş...”</p>
<p>Bugünün zaferi şerefine bir paket Yaka cigarası almaya karar vererek yolunu değiştirdi. Sıra kahvelerin köşesinde tütüncüye yaklaştı.</p>
<p>“Altmış üç lira yemekle mi tükenir!..”</p>
<p>Acayip şey!.. Artık canı hiçbir şey de istemiyordu. Sevmediği yemekleri bile hatırladıkça, ağzı oburca sulanan adam sanki o değildi.</p>
<p>“Tamam! işte böyle birader!” diye gülümsedi.</p>
<p>— Lütfen bir Yaka verir misiniz.</p>
<p>— Kibrit?</p>
<p>— Çvet. Bir de kibrit lütfen!</p>
<p>Bir seneden beri ilk defa kibrit alıyordu. Bir seneden beri cigara- sını hep başkalarından yakmıştı. Altmış para veremeyecek halde olduğu için...</p>
<p>Paketi oracıkta açtı Siyah kâğıtlı ve ucu yaldızlı cigaralardan bir tanesini ağzına koydu. Tutuşturdu.</p>
<p>Paketlerini topladı. Dükkân camekânlarında şapkasına, ceketine, pantolonuna bakarak ve kunduralarını görmeye çalışarak, saadet içinde yürüdü.</p>
<p><span style="font-weight:bold;">İkinci Bölüm</span></p>
</body>
</html>