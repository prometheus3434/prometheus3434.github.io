<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3><a id="bookmark0"></a>Mazi rüyalarla dolu bir âlem!</h3>
<h3>Ancak, bu âlemde bahtiyar gölgem! -Nasıl<sup>7</sup></h3>
<p>— Çok güzel! Bu kadar olur bu!</p>
<p>— N’apalım? işe doğrudan doğruya aşkı getiremiyoruz. Ayıp düşer! Benim sevgilim olsaydılar, yüz kere daha ateşli yazardım.</p>
<p>— Tabi...</p>
<p>— Şimdi bir de ötekine bak!</p>
<p>Akrostiş:</p>
<p><span style="font-weight:bold;">Sükûn gözlerinde bir bakış gibi derin.</span></p>
<p><span style="font-weight:bold;">Ümit bir gülüş gibi doğar dünyaya sizden Her gün bize bir bakış ve bir tek gülüş verin! Erisin bütün eski kederler kalbimizden!</span></p>
<p><span style="font-weight:bold;">Yepyeni bir dünyanın geçip bahçelerini Leyla’yı bulan Mecnun gibi ölmek isterim.</span></p>
<p><span style="font-weight:bold;">Aşkın sanat yolunda en büyük zaferini Rab’be giden bu yolda taşısın alın terini!</span></p>
<p>— Kızın ismi yedi harfli olduğundan, kıtayı tamamlamak için sonuna kendi adımın ilk harfini koymaya mecbur kaldım. Biçimsiz olmadı ya...</p>
<p>— Fevkalade! Ne yapabilirdin ki?.. Ben kızlan merak ediyorum. Doğrusu ben onların yerinde olsam, zor tahammül ederim.</p>
<p>— Ne demek?</p>
<p>— Yani derhal âşık falan olurum!</p>
<p>— Rica ederim... Baksana Safo hemşire! Bu senin adamın hep böyle edepsizdir. El birliğiyle şunu tashih etsek...</p>
<p>— Fena mı diyor?</p>
<p>— Şu sebepten fena diyor<sup>7</sup> Ben matemdeyim! Benim kadın kişi yüzüne bakacak zamanım <span style="font-style:italic;">değil.</span> . Uğradığım felaket yüz sene aşka tövbe ettirdi. Tövbe! Hayır<sup>1</sup> Sen, rica ederim, bir münasip sırada, hanımlara felaketimi anlatıver. Akıllarına böyle bir şey gelmesin<sup>1</sup>..</p>
<ul style="list-style:none;"><li>
<p>— Ne diyeyim?</p></li>
<li>
<p>— Karısıyla boşanıyorlar. Şiir bile yazamıyordu ama, söz verdiği için mecbur kaldı, dersin!</p></li>
<li>
<p>— Peki, onlara yazdınız da bana neden yazmadınız?</p></li></ul>
<p>Ibrahim Rıza, saf bakışıyla Safo’nun yüzüne baktı. Çok müşkül vazıyete düşürülmüş bir çocuk gibi boynunu büktü:</p>
<ul style="list-style:none;"><li>
<p>— Sen bu adamı daha bilmiyorsun! Neye kızar, neye kızmaz, belli değil!.. — İçini çekti —: Sana da bu yazsın, iyi bir şey yazıversin!</p></li></ul>
<p>Safo, Murat’ın koluna sıkıca girdi.</p>
<ul style="list-style:none;"><li>
<p>— Bir şey söyleyeceğim, diye şımardı, Fatma Hanım’dan seni öyle kıskandım ki... bana eşarp hediye edinceye kadar.</p></li>
<li>
<p>— Eşarp hediye edince tehlike geçti mi?</p></li></ul>
<p>— Geçti elbette... Aynada kendime baktım. Eşarp bana pek yakışmış. Müslüman kızına benzemişim. Aklında fenalık olsa bile beni güzelleştirir miydi. Değil mi?</p>
<p>— Benim budala sevgilim! Hani sen beni hiç kıskanmayacaktın?</p>
<p>— &#160;&#160;Gene de, Şarlot’tan, Reçina’dan kıskanmam! Onlar başka!</p>
<p>— &#160;&#160;Hangiler?</p>
<p>— Fatma Hanım’la Süheyla Hanım! Bizimkileri ben bilirim... Marifetlerini falan hep bilirim. Onlarla boğuşurum. Kendime güveniyorum. Lâkin sizin kızlardan hiç haberim yok. Tünel’de, nişanlım deyince az kalsın ölecektim. Senin ne haberin olacak!</p>
<p>Yavaş söyle... Bunları bu şair duyarsa bizi şiire koyar ki... Tefe koyulmaktan beterdir.</p>
<p>— Koysun! Böyle dedim ama ben gene de korkuyorum! Birçok kız olursa... Güzel kızlar... Ben kara-kuru birisiyim! Beni artık beğenmezsen... Ne yapsak bilmem ki... Şurada inip geri mi dönsek...</p>
<p>— &#160;&#160;Böyle boynunu bükme! Vallaha seni elâlemin içinde öperim!</p>
<p>— &#160;&#160;Hani keşke...</p>
<p>— &#160;&#160;Bizi karakola götürürler...</p>
<p>— Orada bir araya mı hapsederler?</p>
<p>— Galiba!</p>
<p>— Haydi öp! Haydi rica ederim!.. Biliyorum, yalvardıkları zaman nazlanırsın... Ne katı kalplı insan! Ah şimdi Ertuğrul Ağabeyim olmalı ki... Sana haddini o bildirir!</p>
<p>— Halt etmişsin. . Ben Ertuğrul Ağabeyinden korkar mıyım?</p>
<p>— Öyle korkarsın ki... Sana bir bakıyor! Kurt gibi... Ben bile korkuyorum. Halbuki Ertuğrul Ağabeyim beni seviyor. Bana hep “bacı&quot; diyor! Ne güzel!</p>
<p>İbrahim Rıza, ağır bir silahmış gibi, ayrı kâğıtlara itina ile yazılmış akrostişleri tekrar kaldırdı.</p>
<p>— Hele bir dinle yahu diye yalvardı. Şurayı bir kere daha dinle de kafiyeye dikkat et...</p>
<p>— Bırak birader! “Olmadı” dersem geri dönüp tekrar makineden mi geçireceğiz! Pekâlâ!</p>
<p>— Sanat uğruna niçin dönmeyelim! Otomobille bir solukta gider geliriz!</p>
<p>— Sen artık çok oluyorsun. Benim canım sıkıldı. O hanımlara ben Fakir-i Pürtaksir namına ne saçma sapan şeyler yutturdum...</p>
<p>— Sen yutturursun kardeşim, şanslı bir adamsın... Bakalım bizim talih nerelerde geziniyor!</p>
<p>Şair bunu gayet ciddi söylüyordu ve böyle ciddi ciddi konuşurken gayri tabii bir surette büyüyüvenniş beş yaşında bir çocuğa benziyordu.</p>
<p>Fatma’nın annesi Aliye Hanımefendi, bilhassa Safo’yu -Murat’ın sebebini çok sonraları anlayabildiği- umulmaz bir sevgiyle karşıladı.</p>
<p>Murat’a elini öptürdükten sonra şahane gözlerini biraz kısarak bakmış:</p>
<p>— Pek değişmişsiniz! demişti. Mamafih, yüzünüzün hatları gene öyle kalmış... Değişen bu değil... işte Çerkeş elmacık kemikleri... Türk çenesi... Melez gözler...</p>
<p>Sonra derhal Safo’ya geçti:</p>
<p>— Bu küçüğü nerede buldunuz, kuzum, diye güldü, Fatma met- hede ede bitiremiyordu. Sahi güzel! Biraz daha toplamıyor mu?</p>
<p>— Bilmem ki...</p>
<p>— İyi yemelisiniz! Bilhassa kahvaltılarda kuvvetli şeyler alınız... Sonra d a a z dans ediniz...</p>
<p>Fatma söze karıştı:</p>
<p>— Anne! Murat Ağabeyim onunla hiç dans etmezmiş!</p>
<p>— Sen de hemen inandın mı? — Artık şaire döndü —: Geliniz bakalım oğlum! Siz, bizim kızlan uykusuz bıraktınız... Hani defteriniz?</p>
<p>— Yanımda efendim! Vaat ettiğim akrostişleri de getirdim!</p>
<p>— Bilmem ki bu yaşta bunlar böyle ciddi iltifatlara layık mıdırlar? Şımarırlarsa, size beddua edenler olur.</p>
<p>İbrahim Rıza, her zamankinden daha beter bir ciddiyetle defterini uzattı. Akrostişleri aynca öteki elinde tutuyordu.</p>
<p>Murat, manzarayı zihnine iyice nakşetmek için dikkat kesilmişti. Gayet pahalı döşenmiş bu salonda, — Eskiden beri burada bu hissi duyardı —: gayet iyi giyinmiş Aliye Hanım’ın karşısında, siyah elbiseli, dökük kravatlı şair, 18. asrın mutlaka bir salona yamanan meşhur sanatkârlarından acaba hangisini andırıyordu?</p>
<p>Murat, bir taraftan böyle düşünürken, bir taraftan Aliye Hanımefendi Teyzesinin ellerine dikkat etmekten kendini alamadı. Bu eller, yalnız bu eller değil, bu balık etinden biraz daha şişman, son derece beyaz, ve şahane denilen cinsten güzel kadın kendisine daima çok eskiden annesiyle beraber ziyarete gittikleri Naile Sultan’ı hatırlatıyordu.</p>
<p>Yan gözle Fatma'ya baktı. Bu parıl parıl, kar gibi annenin yanında bu kız, nasıl olmuştu da bu kadar esmer kalmıştı. İkisini bir arada her görüşte, rahmetli Selim Amcasının pek esmer mı olduğunu sormaya karar verirdi, işte resmi!.. O kadar esmer görünmüyor ama, resme güvenilir mi? Rötuş falan...</p>
<p>Bir genç Rum hizmetçisi kahveleri getirdi.</p>
<p>Fatma:</p>
<p>— Bizim salon hazır mı Kalyopi? diye sordu.</p>
<p>— Hazır küçük hanım!</p>
<ul style="list-style:none;"><li>
<p>— Mersi!</p></li></ul>
<p>Murat, Safo’yu gizlice tetkik etti. Hiç de rahatsız, sıkılmış görünmüyordu. Bu sakin görünüşüne rağmen çekindiğini ve bu hissi saklamak için ne büyük ceht sarf ettiğini bildiği için “Çok yaşa benim kahraman sevgilim!&quot; diye gülümsedi.</p>
<p>Aliye Hanım defteri, hareketleri daima ölçülü bir salon hanımefendisi gibi ne fazla merakla, ne de ehemmiyet vermemiş görünmeden biraz çevirdi.</p>
<ul style="list-style:none;"><li>
<p>— Mesela, şunu şairden dinlesek! diye sayfaların üzerinden baktı!</p></li>
<li>
<p>— Baş üstüne efendim! Murat Bey benden iyi okuyorlar. Müsaade ederseniz...</p></li></ul>
<p>Aliye Hanım, gülümsedi. Şairinden dinlemek istemişti. Yeni gençlerin şairleri bile sözlerin manasına artık dikkat etmiyorlardı.</p>
<p>Defteri Murat’a verdi.</p>
<p>Gözlerini yere indirerek sonuna kadar öyle tuttu.</p>
<ul style="list-style:none;"><li>
<p>— Pek hoş, dedi, tebrik ederim. Şimdi bir de bizim Fatma’ya yazdıklarınıza baksak!</p></li></ul>
<p>Murat, onu da okudu. Aliye Hanım, şairin bir genç kıza karşı azami hürmet ve itinayla hareket ettiğini derhal anlayarak büsbütün memnun oldu.</p>
<p>Murat’a teşekkür eden bakışlarla baktı:</p>
<ul style="list-style:none;"><li>
<p>— &#160;Bu kadar iyi bir şairle... Bir de bu kadar güzel bir gelinle beraber gelmeseydiniz, sizi dünyada affetmezdim, dedi, insan böyle degi- şinceye kadar bekler mi? Sokakta görsem tanımazdım.</p></li></ul>
<p>— &#160;&#160;Ben sizi tanırdım!</p>
<p>— Sahi mi? Halbuki Fatma beni çok ihtiyarlamış buluyor!</p>
<p>— &#160;&#160;Hayır! Babamla ilk geldiğim zamanki gibisiniz!</p>
<p>— İşte şimdi inandım. Fatma sizin de şiirle uğraştığınızı söylemişti. Bu mübalağa ancak şairlerde bulunur. Sahi! Onu soracaktım. Neredesiniz? Darülfünun’a gidiyor musunuz?</p>
<p>— Hayır! Liseyi bitiremedim. Avukat kâtipliği yapıyorum.</p>
<p>— &#160;&#160;&#160;&#160;Avukat kâipligi mi?.. — Bir an düşündü. Yüzünden bir memnuniyetsizlik</p>
<p>geçti. Murat, Aliye Hanımefendi Teyzesinde bunu çok görmüştü —: Biraz daha rabıtalı bir iş bulabilirdiniz! Neden bana gelmediniz?</p>
<ul style="list-style:none;"><li>
<p>— Fena değil. Geçiniyorum.</p></li>
<li>
<p>— Geçinmek başka, istikbal başka... Fikrinizi değiştirince bir kere bana uğrayın!</p></li>
<li>
<p>— Olur...</p></li>
<li>
<p>— Haydi, artık, sizi daha fazla sıkmayayım... Bir ihtiyar kadınla beraber bulunmak, gençleri her zaman usandırır...</p></li></ul>
<p>Kalktılar. Kapıdan çıkacaktan vakit Aliye Hanımefendi seslendi:</p>
<ul style="list-style:none;"><li>
<p>— Gelin hanım, sakın bu sözümden başka mana çıkarmayın! Bu ihtiyar kadın gürültünüzden rahatsız olmaz. Bilakis hoşlanır!.. Kabil olduğu kadar fazla gürültü etmeye çalışınız!</p></li></ul>
<p>Safo, dışarda, Fatma’ya bir daha sarıldı:</p>
<p>— Ne güzel anneniz var, dedi, insan seyrine doyamıyor...</p>
<ul style="list-style:none;"><li>
<p>— Evet! Ailemizdeki kadınlann bütün güzelliğini annem almıştır.</p></li></ul>
<p>Bize hiçbir şey kalmadı.</p>
<ul style="list-style:none;"><li>
<p>— Siz ne diyorsunuz? Eminim, anneniz de sizin için böyle konuşur! — Sonra uzanıp bir sır verir gibi kulağına —: Asıl güzel otan faizleriz, dedi, esmerler... Beyazlara kulak asmayın!</p></li></ul>
<p>— Bunu Murat mı söyledi?</p>
<ul style="list-style:none;"><li>
<p>— Murat söyledi, evet! Murat hiçbir zaman yatan söylemez!</p></li></ul>
<p>— Demek sizden sonra huyunu da değiştirmiş. Eskiden pek yalancıydı.</p>
<p>— Bunu Murat’a söyleyebilir miyim?</p>
<p>Halbuki artık yüksek sesle görüşüyorlardı. Murat:</p>
<p>— Gördüğünden başka şeye sakın inanma! Peygamber bile söylese!.. diye kendi kendine söylendi.</p>
<p>Fatma:</p>
<p>— &#160;&#160;&#160;Ben Fakir-i Pürtaksir için söyledim, dedi.</p>
<p>Safo, merakta sordu:</p>
<p>— &#160;&#160;Nedir o?</p>
<p>— Fakir-i Pürtaksir mi? Hele sorun beyinize bakalım!</p>
<p>Murat durdu. Parmağını havaya kaldırdı:</p>
<p>— Günahı çok... Günaha batmış bir fakir! demektir.</p>
<p>— Sen misin bu fakir?</p>
<p>— Benim!</p>
<p>— Neymiş günahın?</p>
<p>— Canım Safo! Bir de Ertuğrul Hikmet Ağabeyini sevdiğinden bahsedersin! Ne diyordu, unuttun mu?</p>
<p>— Sahi! “Fakir adamın kudreti nedir İd günahı olsun!” demişti. Haklı benim Ertuğrul Ağabeyim!.. Sonra Fatma’ya, suratı kurda benzediği halde gene de pek iyi adam olan Ertuğrul Ağabeysini methe başladı.</p>
<p>*</p>
<p>Necip, kız kardeşi Mualla ile onun arkadaşı Leyla’yı getirmişti. Biraz sonra da son davetli göründü.</p>
<p>Bu, gayet sade giyinmiş, belki de gayet sade giyindiği için gayet güzel görünen kumral bir kızdı.</p>
<p>Fatma:</p>
<p>— Doktor Lûtfi Bey’in kızı Ayşe! diye takdim etti.</p>
<p>Ayşe, &quot;Safo&quot; isminde bir an duraklamaktan başka bir fevkaladelik göstermedi. Hattâ &quot;şair&quot; sözüyle de pek alakadar olmamıştı. Necip’i evvelden tanıyordu.</p>
<p>Süheyla:</p>
<p>— İşte bizim meşhur Fakir-i Pürtaksir'imiz! deyince, akıllı gözleriyle Murat’a bir baktı, gülümsedi:</p>
<p>— Siz muhalefeti temsil ediyorsunuz, dedi, bizim bir riyaziye hocamız vardı. Derdi ki: &quot;Bizde muhalefetin en yaman şekli şiir halindeki hiciv yahut humordur. Nasrettin Hoca bile işte bu tarafıyla yazar.&quot; Öyle mi?</p>
<p>— Muhalefetin şekli hususu, hattâ üzerinde hiç düşünmedim ama, hocanın muhalifliği belki doğrudur; bana gelince, ben asla muhalif değilim. Ben Mustafa Kemal Paşaya taparım. Öyle ki, gözümün önünde bilerek hata yapsa da, &quot;Bu hatadır&quot; dese, ben &quot;Hayır! Senden hata sadr olmaz,&quot; derim.</p>
<ul style="list-style:none;"><li>
<p>— Neden?</p></li>
<li>
<p>— İşte burası canımı sıkıyor! Neden olduğunu pek de bilmiyorum. Yahut pek eski bir tesir... Çocukluğumu alakadar eden hatıralardan...</p></li>
<li>
<p>— Ne gibi?</p></li></ul>
<p>— Ben babamı çok severdim efendim, her zaman da babamdan ayn yaşadım. Son ayrılıkta, biraz daha aklım eriyor olmalı ki, babamın bana tekrar geri gelmesiyle bu Mustafa Kemal adı pek birbirine kanştı. Giderek mantıksızlığını anlamadım değil. Lâkin öyle düşünmek hâlâ hoşuma gider. Arkadaşlar... hele bir tanesi, beni ayıplıyor. Diyor ki: &quot;Bugün Mustafa Kemal Paşa’nın senin yardakçılığına -Af buyrun kelime, onun burada pek sevdiği bir kelimedir - hiç ihtiyacı yok. Arabası maşallah güzelce gidiyor. Sen beyhude koşuluyorsun. Farkında bile olmadığını da biliyorsun. Eğer arabası bir sebepten dolayı böyle güzelce gidemez olursa, o zaman sen ve senin gibiler o arabayı, paşanın arzu ettiği gibi süremezsiniz. Bu muvafıklıktan bir kârın da yok! Anlamıyorum!&quot; diyor.</p>
<p>— &#160;Kim bu?</p>
<p>— &#160;&#160;Bir arkadaş. Ertuğrul Hikmet... Şairdir.</p>
<p>— Bir kere son derece fena bir şair olmalıdır. Çünkü bu kadar kötü düşünen, ahlaksız bir adam iyi şair olamaz.</p>
<p>Safo, Murat’ı şaşırtan bir öfkeyle atıldı:</p>
<p>— Görseniz böyle demezsiniz... Öyle iyi bir adamdır ki... —Fatma’ya döndü —: Demin size anlattığım Ertuğrul Ağabeyim...</p>
<p>Ayşe, evvela Rum kızının Türkçeyi bu kadar güzel söylemesine şaşmış gibi kaşlarını çattı. Delidolu fikirleriyle kendilerini güldüren Fakir-i Pürtaksir’in bir Rum kızını sevdiğini Süheyla’dan haber almış, buraya sanki kavga etmeye gelmişti. Mektepte tok sözlü olmasıyla ve Mustafa Kemal’i deli gibi sevmesiyle meşhurdu. Her şeye bir kulp takan Fakir-i Pürtaksir ile ilk ağızda takışacağını beklerken, Murat’ın Mustafa Kemal sevgisinde, Ayşe’den bile ileri gitmesi keyiflerini tam kaçırıyordu ki, Safo imdada yetişmiş oldu.</p>
<p>Ayşe gayet dik bir sesle:</p>
<p>— Siz kumsunuz değil mi? diye sordu.</p>
<p>— Evet!</p>
<p>— Biz Rumları yendik! Nasıl oluyor da bir Türk delikanlısı ile sevişiyorsunuz<sup>7</sup></p>
<p>Murat, böyle bir milliyet münakaşasının bilhassa Safo’ya karşı açılacağını zerre kadar ummadığı için gafil avlanmıştı. Kendisini toplamaya çalıştı. Kıza fena fena baktı. Bereket versin; bir tesadüf olmuş, sual aynen bir başka yerde, fakat tamamıyla şaka tarzında Safo’ya bir daha sorulmuştu. O zaman orada bulunan Ertuğrul Hikmet’in verdiği cevabı kız aklında tutmuş olmalı ki, gayet sakin cevap verdi:</p>
<p>— Bir kere siz fena Rumlan yendiniz! İki taraf dövüşürken bir taraf haksız olur. Türkler yenilmişlerdi, silahsızdılar. Bizim fena Rurn- lanmız bu fırsattan istifade etmek istediler. Size saldırdılar. Buna iyi, namuslu Rumlar razı olamazlardı. Haklı taraf kazandı. Her zaman haklı taraf kazanmaz ama, bu haklı olmadığım da göstermez! Ben iyi kumlardanım!</p>
<p>— Anlayamadım! Sizin için “millet” diye bir şey yok mu?</p>
<p>— Her milletin iyisi var, kötüsü var. Kötüler bir tek millet, iyiler de bir tek millet...</p>
<p>Başka türlü olur mu?</p>
<p>Süheyla:</p>
<p>— Aferin cici gelin! diye ellerini çırptı, oh olsun Ayşe!..</p>
<p>Ayşe, dediği dedik bir inatla sakin sakin cevap verdi:</p>
<p>— Bir de Murat Bey’i dinlesek!</p>
<p>— Ben mı? Hiçbirimiz, Rumları şu tarafa bırakalım, Yunanlılara Mustafa Kemal kadar kızamayız! Bugün Venizelos’la dosttur...</p>
<p>— O siyaset meselesi...</p>
<p>— Siyaset olur mu? Hakikat!</p>
<p>— Ben tek başına Mustafa Kemal sevgisini pek anlayamıyorum. Mustafa Kemal demek Kuvayı Milliye demek, Kuvayı Milliye demek, cephede ölenler demek... Cephede ölenler demek, haksız bir taarruza kurban gidenler demek... İşte bir tanesi bizim Fatma... Babası Sakarya muharebesinde şehit düşmüş... Ben onun yerinde olsam, Mustafa Kemal-Venizelos dostluğundan hiçbir şey anlayamam...</p>
<p>İbrahim Rıza, ekseriya dalgın olur, şiirlerini düşünürdü. Bugün nasılsa vaziyeti birden iyi gördü. Ayşe’nin yalnızlığını hissederek, pek büyük tesir yapan bir sadelikte:</p>
<ul style="list-style:none;"><li>
<p>— &#160;&#160;işte pek haklı bir söz! dedi.</p></li></ul>
<p>Murat, nasıl olup da bu kadar haklı olduğu halde, kendisini ve kendisiyle beraber Safo’yu lazım geldiği gibi müdafaa edemediğine şaştı.</p>
<p>Ayşe:</p>
<p>— Milletlerin birbirleriyle böyle sevişmeleri için çok zaman ister, diye aynı zamanda yeni bir şey düşünüyormuş gibi tane tane konuştu, bugün İngilizlerle mesela Mustafa Kemal’le Venizelos’un dost olduktan gibi dost değiliz. Bir delikanlımız da karşımıza bir Ingiliz yengeyle çıksa, yahut daha fecisi var, mesela ben size Londralı bir enişte getirmeye kalksam...</p>
<p>Murat, yüreğine vurmuşlar gibi nefesini kesti, ilk defa Ertuğrul Hikmet’in yokluğunu hissetti. Yapmakta olduğu işle düşündüğü, inandığı şey birbirini tutmuyordu. Kendisine Safo’yu sevme hakkını veren her ne ise, Ayşe’ye bir İngiliz delikanlısını sevme hakkını nasıl vermez?</p>
<p>Bereket şair imdada yetişti. Mantıkla zerre kadar alakası olmayan bir katiyetle:</p>
<p>— Olmaz! Ne münasebet! O başka bir hal... Razı gelmeyiz efendim! dedi.</p>
<ul style="list-style:none;"><li>
<p>— &#160;işte bunu anlayamıyorum! — Safo’ya gülümsedi —: Sakın matmazel, sizi sevmedim, beğenmedim zannetmeyin. Murat Bey’in size galip gelmesi gururumu bile okşuyor. Biz umumiyetle konuşuruz. Bizim erkeklerimiz bir tuhaf... Rica ederim beni ayıplamayın!</p></li></ul>
<p>— Hayır! Neden ayıplayacağım! Ben fena bir iş yapmıyorum. Murat’ı sevmeye hakkım var. Bunu yaparken hiç kimseye zararımız do- kurunuyor. Siz bir şeyler düşünüyorsunuz! Belki de haklısınız! Doğrudur. Ama, ben severken düşünmeyi beceremem... Bu işte tecrübem var zannetmeyin. Bunu övünmek için de söylemiyorum. Severken düşünülmüyor. Yeni denedim! Siz de severseniz belki düşünmezsiniz! İngiliz delikanlısı severseniz demek istedim.</p>
<ul style="list-style:none;"><li>
<p>— Allah göstermesin! Bana da düşünmeden sevmek olmaz gibi geliyor. Şuursuz hiçbir şey doğru gitmez. Doğru olup olmadığını ner- den anlarız, değil mi efendim?</p></li></ul>
<p>Murat yavaş yavaş kendisini topladı. Bu toplanışta Ertuğrul Hik- met’le yaptıkları uçsuz bucaksız münakaşaların şimdi tesiri olduğunu anlıyordu. Bu, “ukala dümbeleği” -bunu iki kere aklından geçirmiş, hem beğenmemiş, hem de kendisini Ayşe’ye karşı da aciz, pek haksız bulmuştu- kıza karşı, kendi fikirleriyle değil, her zaman kifayetsizliğini bile bile itiraz ettiği, Ertuğrul Hikmet’in fikirleriyle çıkmaktan başka çare yoktu. Öfkelendiği zaman kullandığı yorgun çocuk gülümsemesiyle, gülerek:</p>
<ul style="list-style:none;"><li>
<p>— Şuur buyurdunuz, dedi, şuur işe karışınca his kalmaz. His kalmayınca anlaşmak daha kolay olur. Çünkü ben böyle hissediyorum, n'apayım, denemez! Siz haklı gibi görünen bir milliyet ölçüsü ileri sürdünüz.</p></li>
<li>
<p>— Haklı gibi görünen değil... Haklı!</p></li>
<li>
<p>— Bakacağız!.. Misal olarak bir İngiliz delikanlısı ile evlenmiş bir Türk kızı var. Bu bizim şairi... -Yalnız şairi değil, şu anda münakaşaya karışamamak vaziyetinde olan beni- telaşlandırdı. Acayip bir hodkâmlıkla bunu asla kabul edemiyoruz. Siz bir Ingiliz delikanlısından bahsedecek yerde mesela, bir Arap, yahut Arnavut, yahut Çerkeş delikanlısından bahsetseydiniz!</p></li>
<li>
<p>— Anlayamadım. Ne münasebeti var?</p></li>
<li>
<p>— Niçin efendim? — Kızı sıkıştırmaya başladığını sezdiği halde, bu zaferinden bir kat daha utanıyordu. Çünkü getirdiği misal, Ertuğrul Hikmet’e aitti. Kaç zamandır buna karşı ikna edici bir cevap araşmıyordu —: Biz Türk milletindeniz! Bunlar başka milletten...</p></li>
<li>
<p>— Bir kere Müslüman...</p></li>
<li>
<p>— Din ayn şey! Ben hem Türk olurum. Hem de Hıristiyan olurum. Bu benim</p></li></ul>
<p>Türklüğüme zarar verir mı?</p>
<ul style="list-style:none;"><li>
<p>— Sonra biz bunları kendi kültürümüzle, ananelerimizle, harsımızla eritmişiz!..</p></li>
<li>
<p>— Bir İngiliz tüccarının oğlu da burada doğsa, bizim mekteplerimizde okusa... Hiç İngiliz’e benzemese, sizin bütün facia gene bir anda ortadan kalkacak mı?</p></li></ul>
<p>Ayşe, sahiden üzüldü. Bunu Murat anladı ve büyük bir vicdan azabı hissetti.</p>
<p>Kız yavaşça:</p>
<ul style="list-style:none;"><li>
<p>— Benim ne demek istediğimi pekâlâ, anlıyorsunuz, diye âdeta yalvardı, olmayacağını biliyorsunuz! Bu kadar haklı gibi görünen bir başka haksız daha olamaz... Bizzat “hak” buna tahammül edememeli... Cehaletimize şu anda üzüldüğüm kadar hiçbir zaman üzülmeyeceğim!</p></li></ul>
<p>Murat, bu açık yürekli kızın saçlarını okşamak, onu kız kardeşiymiş gibi şımartıp ferahlandırıncaya kadar teselli etmek arzuları duydu. Fakat bir kere açmaza düşmüştü. Kendisini ve bilhassa Safo’yu şiddetle müdafaa etmek mecburiyetindeydi. Kederli bir sesle:</p>
<ul style="list-style:none;"><li>
<p>— Bir Petkof Amca tamdım, dedi, Bulgardı. O zaman da ben galiba 8-9 yaşımdaydım. Bazı meseleler için dükkânına giderdim. Annem namazda bu Petkof Amcama da dua ederdi.</p></li></ul>
<p>— Artık alay ediyorsunuz rica ederim!</p>
<p>—' Hayır! Vallaha değil... Petkof Amcam Kuvayı Milliye’ye çalışırdı.</p>
<p>— Yoksa siz de, yedi yaşınızdayken bu işlere kanştığınızı mı iddia edeceksiniz?</p>
<p>— Bunu elbette ben bilerek yapmadım. Öyle icap etmiş. Babam, Adil Amcam, Durmuş Efendi Amcam... Süleyman Amcam.... Daha bir sürü amcalar... Bazan bir küçük çocuğa da ihtiyaç oluyor.</p>
<p>Ayşe, güzel gözlerini var kuvvetiyle açarak, söylenen sözlerin hakikat mı, yalan mı olduğunu anlamak sanki kabil olurmuş gibi Murat’ın yüzüne baktı.</p>
<p>— Bulgar da mı Kuvayı Milliye’ye çalışıyordu? diye yavaşça sordu.</p>
<p>— Evet! Hint Müslümanlanndan Mustafa Sagir'in asıldığı, Çerkeş Ethem’in isyan ettiği, iki taraflı on göbek sülalesinin bütün kanları yüzde yüz Türk olan Çapanoğullan ayaklandıktan zaman, en asil Türk ailesi olması lazım gelen Osmanoğullannın son padişahı Vahdettin düşmanla beraberken, Afyon’da bazı Yunan tabyalanna Yunan komünistleri, yarmanın en tehlikeli gününde Türk bayraklan çekmişler... Aynı gün Ali Kemal burada neler yazıyormuş, neler... — Elini uzatıp Ayşe’nin elini tutmamak için kendisini zorlukla zapt etti —: Ama, bir şey daha itiraf etmeliyim Ayşe Bacı, diye kederle gülümsedi, deminden beri size karşı değil, bizzat kendime karşı konuşuyorum. Safo’yu sevdiğim günden beri, hakikatte hata ettiğimi anladığım halde, şimdi bile aynen sizin gibi düşünmekteyim. Beni affetmenizi rica ederim... Durunuz, Safo’yu sevdiğim için değil, haşa! Sizi, daha doğrusu ikimizi tatmin edecek hakikati henüz bulamadığım için... Amerikan hükümetinin resmi niyeti Türkiye’yi bir manada parçalamak iken, burada Amerikan mandasından bahsolunurken, bazı Amerikalılar, iki Türk insanı vasıtasıyla, Anadolu hükümetinde o zaman pek büyük bir para sayılan elli bin dolar iane vermişler. Tayfasının yansı ve kaptanı Rus olan ve bir Fransız kumpanyasına ait bulunan bir şilep... Bizzat Türk- lerin dolandıncılık ithamlanna rağmen Anadolu’ya cephane götürmüş... Ben bu şilep işine de bir aralık kanşmıştım. Herhangi bir çarşaflı teyzeyle beraber. Bu işler bizim kesip attığımız kadar basit olmasa gerek... Kuvayı İnzibatiye taburlan Geyve üzerine yürürken benim Safo’m, iki, üç yaşındaydı. Büyük babam, öz büyük babam, öz dayımla aynı Geyve Boğazı’nda birbirlerine sahiden kurşun attılar! Ben bunu Reşat Nuri'nin piyesinden okumuyorum. Hakikat bu!</p>
<p>— Ama, bir kaide bulmaya mecburuz değil mi? Bu böyle olamaz ki...</p>
<p>— Şaştığım nokta bunu akıllı olanlar neden hâlâ bulamadılar? Bizi tatmin edecek şekilde demek istiyorum. Adil Amcam söylerdi. Şahıs geçimsizliğinden dolayı en tehlikeli sırada Rafet Paşa, Mustafa Kemal’e küsmüş de, Aydın ormanlarında istirahate çekilmiş. Aynı günlerde Sovyet generali Frunze yeni teşkil edilmekte olan Kuvayı Milliye ordusunun en küçük birliklerini teftiş, teşçi etmekten bıkıp usanmamış... Şaşılacak işler!..</p>
<p>Ayşe bir an düşündü. Gene kederle güldü:</p>
<p>— Neden şaşıyoruz? dedi, hepimiz bir ucundan kendimize göre tefsire giriştik. Nerdeyse, dövüşüp ölenlere “aptal” diyeceğiz! — Sert bir hareketle başını kaldırdı —: Pederiniz Anadolu’da dövüşmüş. Fatma söylemişti. Fatma’nın pederiyle cephede tanışmışlar öyle mi?</p>
<p>— Evet!</p>
<p>— Bir şey sorayım! Lâkin rica ederim deminki gibi, kendinize rağmen cevap vermeyin. Kılıcı, apoletleri, istiklâl madalyası şu anda ner- dedir?</p>
<p>— Nesi? istiklâl madalyası mı?</p>
<p>— Evet! Mesela, Fatma’nın babasının istiklâl madalyasını bir gün tesadüfen gördüm. Bir çekmecenin dibine atılmıştı. Üzerinde Fatma’nın artık hiçbir değeri kalmayan birkaç mektep defleri ile terzi faturaları duruyordu. Az kalsın ağlayacaktım. O kadar rica ettim, hâlâ da rica ederim, bir basit çerçeveye koyup şuraya! — Parmağıyla duvarda bir yeri gösterdi —: Şu suluboya pis Venedik manzarasının altına olsun astıramadım, sizinki de öyle mi durur.</p>
<p>Murat, “Ne hoş kız bu!&quot; diye sevgiyle düşündü. Sonra ciddiyetle cevap verdi:</p>
<p>— Apoletleri zaten yoktu. Kuvayı Milliye ordusu apoletli bir ordu değilmiş. Bit içindeymişler. Kıçlarına yama vuracak el kadar bir şey bulamazlarmış. Üstü ayetlerle dolu, bir yaman kılıcı vardı. Maalesef muharebe kılıcı değil, yaverlik kılıcıydı. Mahir Efendi’nin, yani evladı bulunmakla şeref duyduğum adamın yenisini almaya parası da yokmuş. Üç muharebede onu sürüklemiş. Sonra... — keyiflenmiş gibi gülümsedi — : Parasız kalınca sattık. Abdülhamit’in verdiği bir sürü nişanla beraber... Sattık gitti. Şimdi, o kılıç, belki de av meraklısı bir beyefendinin armasında boynuz saplı bir av bıçağı halinde durur.</p>
<p>Ayşe, alt dudağını ısırdı. Aglamamaya çalıştığı belliydi. Gözlerini kaçırmaya çalışarak, Murat’a öfkelenmiş gibi:</p>
<p>— Peki! İstiklâl madalyası? diye yavaşça sordu.</p>
<p>— O mu? O mevcut efendim? Bakınız anlatayım: Evvela, gene kendimden bahsetmek zorunda kaldığım için sizden -bunu yalnız ondan olduğunu anlatacak surette söylemişti- özür dilenm. Bir aralık bu istiklâl madalyası meselesi beni de şiddetle alakadar etmişti. Adil Amcama söyledim, dedi ki: “Aklına geliyor mu? dedi, hani Durmuş Efendi Amcan hastalanmıştı da, sen bir müddet bir mescitte kara sakallı amcayla beraber bulunmuştun?&quot; “Evet!” dedim. Bunu zaten iyi hatırlıyordum. Durmuş Amcamın hastalığı dolayısıyla mekteplerin tatil bulunmasından istifade ederek beni götürmüşlerdi. Basit bir mahalle mescidiydi, içinde bir kara sakallı hoca amca oturuyordu. Buraya bazı bazı diğer amcalar gelirdi. Bilhassa bir kokucu amca gelirdi. Böyle birisi geldi mi, ben lastik topumu elime ahr, etrafı kollardım. Avluya giren olursa bu lastik topu mescidin içine fırlatacaktım. Onlar da üstlerinde eğer mühim evrak varsa evvelce hazırlanmış olan bir yere saklayacaklardı. Adil Amcam: “Orada bir tüfek ahm satımı meselesi geçti. Aklında mı?” diye sordu. Burasını pek hayal meyal hatırlıyorum, yahut hiç hatırlamıyorum da, sonra yanımda birkaç kere konuşulduğu için bundan teferruatını sanki o yaşta aklımda tutabilirmiş gibi hatırlıyorum sanıyorum. Bir Ingiliz müteahhidi Vrangel Or- dusu’na elli bin Ingiliz mavzeri götürüyordu. Gemi İstanbul'a gelince Vrangel Ordusu’nun yenildiği haber alınmıştı. İngiliz müteahhidi ne yapsın? El altından bu silahları Kuvayı Milliye’ye satmak istedi. Araya bir Yahudi ile bir Türk bahriye zabitini koydu. Tüfekler on liradan yarım milyon lira tutuyordu. Yahudi ile Türk zabiti bu bedel üzerinden yüzde yirmi komisyon alacaklardı. O zaman Anadolu’da nerdey- se tahtadan tüfek yapılıyor, askerin yansı silahsız dövüşüyordu. Teklif mescitteki kara sakallı amcaya geldiği zaman, kara sakallı hoca amca, az kalsın sevinçten şıkır şıkır oynayacaktı. O anda o kadar parası bulunsaydı çıkarıp verirdi. Buna eminim! Lâkin bir yerlere yazmak, para istemek lazım geliyordu. İki üç gün geçti. Haber getiren kokucu amca, Terkos tahsildarı amca, az kalsın telaştan, aceleden hastalana- caklardı. Biz bu tarafta öyle uğraşırken, ötede Yahudi'nin komisyon ortağı olan Türk zabiti de karısını talak-ı selase ile boşamış, hazırlık yapıyormuş!</p>
<ul style="list-style:none;"><li>
<p>— Ne hazırlığı?</p></li>
<li>
<p>— Macar kapatmasıyla Avrupa’ya atlayacak. Orada yaşayacak! Bu sıralarda, &quot;çek hazır’’ deniliyordu ki, kara sakallı amca, “hele biraz duracağız!” deyiverdi. Gelip gidenler, deliye döndüler. Yahudi komisyoncu saçını başını yolmaya başladı. Tüfeklerin fiyatı onar liradan ikişer liraya kadar indirildi. Nihayet benim kara sakallı amcam, hiç unutmam, kokucu amcanın telaşına gülerek “Bir liraya da işimize gelmez! dedi, çünkü bedava tüfek bulduk!&quot; Akılları varsa denize döksünler! Meğer, Vrangel Ordusunu yenen Bolşevikler, bize silah yardımına başlamışlar. O Bahriye zabiti, iş sürüncemeye binince intihardan bahsetmiş, aile saadetinden bahsetmiş... İhanetten bahsetmiş...</p></li>
<li>
<p>— Nasıl ihanet?</p></li>
<li>
<p>— Yani benim kara sakallı amcalarım Anadolu’ya ihanet ediyorlarmış. Nihayet Adil Amcamı bulup yalvarmış. Karısını talak-ı selase ile boşadığından, tekrar alabilmesi için hülleci yazmış. Bunu bilmem ki bilir misiniz? O zamanlar bir erkeğin ağzından “Üçten dokuza boşadım&quot; lafı çıktı mı, kadın bir başkasıyla evlendirilmedikçe tekrar eski kocasına nikâh kıyılamazmış. Bu aralıktaki marifer kocaya “hülle- ci&quot; derlermiş. Bu zenaatla geçinen insanlar bile varmış. Hasılı bizim zabit efendi, böyle birisini bulmuş, neye uğradığını hâlâ anlayamayan iki çocuklu karısını bu zata nikahlamış, ikisini kendi eliyle gerdeğe koymuş. Ertesi sabah hülleci kadını boşamış, bizimki tekrardan Ha- lile’sine kavuşmuş. Sonra da parasızlıktan Anadolu’ya geçmiş...</p></li>
<li>
<p>— Ne diyorsunuz?</p></li></ul>
<p>— Bir de istiklal madalyası kazanmış. Adil Amcam bunu bana böylece söyledi. “Onda var oğlum! dedi, lazımsa, kolay, bir de sana alalım! Lâkin ne yapacağım merak ediyorum! Sen biraz düşünsen, istiklâl madalyasını bulursun... Sizde bu madalyadan, birkaç tane olacak! Hele bir düşün de gel!&quot; Gittim, düşündüm, sahiden istiklâl madalyasını da buldum. Gene o günlerdeydi. Yani benim mescit avlusunda lastik top yuvarlayarak nöbet beklediğim günlerde... Son gün. Artık ertesi sabah Durmuş Amcam işinin başına gelecekti. Bana ihtiyaç kalmamıştı Silah işini kökten hallettiğimiz için kara sakallı amcam keyifliydi. Bana birtakım sualler sordu. Dışarda olup bitenleri evde anlatıyor muydum? Annem, benim böyle sabahleyin çıkıp akşam gelişime ne diyordu? Meraklanmıyor muydu? Kendilerine öfkeleniyor mu, beddua ediyor muydu? Ben de olduğu gibi cevap verdim. Annem, evet ağlıyordu, fakat beni korkutmamak için, ağladığını bana göstermiyor, Adil Amcamı, Süleyman Amcamı, Durmuş Efendi Amcamı üzmemek için de zerre kadar şikâyet etmiyordu. Beni her zaman pencerede beklemekteydi: Koşup kapıyı kendisi açıyor, beni sımsıkı kucaklıyordu. — Murat, burada kederle gülümsedi, yutkundu —: Sonraları anlattı. Bana bir korkunç mahlukmuşum gibi bakarmış. Büyümüş de küçülmüşüm gibi... İçine karıştığım işleri bilmiyordu. Hiçbirimiz söyleyemezdik! “Kadın kısmının böyle şeylere akh ermezi Erkek kısmı dışarda olup bitenleri evde söylemez!” İşte bunlar benim ilk öğrendiğim erkeklik kaideleriydi. Fakat seziyordu. Bunlar, 8-9 yaşında bir çocuğun ağırlığı altında sinek gibi ezilmemesine ihtimal verilemeyecek kadar büyük işlerdi ki ben her dönüşte sanki birkaç yaş birden büyür, âdeta korkunç derecede akıllı, korkunç derecede tecrübeli bir çocuk haline gelirmişim! Bunlar annemin düşünceleriydi. Bana gelince: Ben tabi işi oyun halinde görüyordum. İşte bunları kara sakallı Amcaya anlattım. Annemin beddua değil,dua ettiğini, Petkof amcaya bile dua ettiğini söyledim.</p>
<p>Hiç unutmam! Kara sakallı amcam oturuyordu. Ben önünde ayak-ta duruyordum. Ellerimi tutmuştu. Gözleri bir tuhaf oldu. Çocukken insan her şeyi bir başka türlü kolay anlıyor... “Dinle beni Murat! dedi, eve gidince annene benden selam söyle oğlum! Annene ellerini öptüğümü söyle&quot; Bu sözdeki dehşeti şimdi size anlatamam! Kara sakallı amcam, kocaman bir adamdı. Yani boylu bosluydu. Sonra uçan kuşa hükmediyor, kokucu amcam, şemsiyeli amcam, öteki amcalar gelip ellerini öpüyorlar, bazan da emirber neferi gibi karşısında hazı- r ol vaziyetinde duruyorlardı. O da onlara: “N’apıyorsunuz! Rahat!&quot; diye gülerdi. Ben kara sakallı amcamın annemin elini öptüğünü anneme bir türlü söyleyemedim. Lâkin o günden sonra ufak tefek, genç bir kadın olan annemin ellerine ne zaman baksam, kara sakallı amcamın sözleri çocukluğum için aynı korkunç, ihata edilmez manasıyla aklıma gelir. Kara sakallı amcam kimdi bilir mısınız? M.M. şeflerinden bir erkânı harp miralayı... O zamanlar, böyle erkeklerin bugünkü gibi, kadın eli yalamalan henüz âdet olmamıştı. Annemin elleri, çok sonra beni okutabilmek için asker dikişi dikmekten, parça parça oldulardı. İşte o parça parça olan ellere, Kuvayı Milliye kavgasının en mühim mevkilerinden birisinde bulunan sahici dövüşçü ve sahici kahraman kara sakallı amcamın gönderdiği öpüş, benim istiklâl ma- dalyamdır. Hangi çerçeveye koymamı emrediyorsunuz?</p>
<p>Ayşe’ye gülümseyerek, şakalaşıyor gibi bakıyordu. Safo, elini tutmuştu. Ayşe, bir an gözlerini kırpıştırdı. Elini ağzına götürdü.</p>
<p>— Peki, dedi, &#160;“Fakir-i &#160;&#160;Pürtaksir” imzasıyla o maskaralıkları nasıl</p>
<p>yapabiliyorsunuz?</p>
<p>— N’apahm? Bana istiklâl madalyasını sormuyorlar ki... Herkes “Fala inanır mısınız?” diye soruyor. Herkesin de cebinde Mustafa Kemal’in resmi yerine, Polâ Negri’nin fotoğrafı var...</p>
<p>Ayşe, yere bakarak gülümsedi. Sonra Safo’ya döndü:</p>
<p>— Şimdi anlıyorum matmazel, dedi, Murat Ağabeyim sizi sevmekte hakh... Ama benim, İngiliz delikanlısını sevmeye hakkım yok... Herkes haddini bilmeli... Sahici istiklâl madalyası olmayanlar bilhassa... Sizi yordum Murat Ağabey, anneniz sag mı?</p>
<p>— Hayır.</p>
<p>— Mezarına giderken bir gün beni de götürür müsünüz? — Sa- fo'ya güldü —: Haydi beni davet edin yenge<sup>1</sup></p>
<p>Murat annesinin mezarını bilmediğini söyleyemedi. Anlattığı hikâye ile herkesin kederlendiğini anlayarak derhal mevzuyu başka cephesinden aldı. Babasının muharebede değil, evi yangından kurtarırken öldüğünü söyledi. Hakiki kahraman olan Selim Amcasının, Fatma'nın muharebede ölen babasının istiklâl madalyalarının şimdilik olduğu yerde kalmasının doğru olacağını ilave etti. Bir ara da Fatma’nın konuşulanlardan diğerlerine nazaran az müteessir olduğunu hayretle anladı.</p>
<p>Sonra piyano çaldılar. Dans ettiler. Şiirler okundu. Necip bütün dalgınlığına, patavatsızlığına rağmen bazı salon oyunlarını biliyordu. Ayrılırken, herkes, Ayşe bile neşeliydiler. Gelecek cuma Süheylalarda buluşacaklardı.</p>
<p>Gece Safo'yu evine bırakırken, sokağın köşesindeki karanlıkta son defa öpüştüler, Safo boynuna sarılmış olduğu halde:</p>
<p>— En çok o Ayşe Hanım'ı beğendim haberin var mı? dedi, beni evvela korkuttu... Hem bana eşarp da hediye etmedi ama, o yürekli kız... Ben de annenin ellerini öperim. Rüyanda görürsen söyle, e mi?</p>
<p>Murat sevgilisini, nefesini kesinceye kadar öptü. Safo âdeti olduğu üzere ağzını inleyerek kurtardı. Ve âdeti olduğu üzere:</p>
<p>— Oh! Bittim! Ne güzel! dedi.</p>
<p>Telefonla şakalaşmaya devam eden hanım, Murat’ın artık canını sıkmaya başlamıştı. Konuşma gittikçe samimileşiyor, ancak yatakta cereyan edebilir bir hal alıyordu. Murat, meçhul sevgilisinin bir müddet, günlerden bir gün “İşte ben geldim!&quot; diyerek kapıdan girmesini bekledi. Hesabına göre bir kadının bu kadar uzun zaman sabredeme- mesi, ya usanıp bırakması, yahut gelip görünmesi lazımdı. Telefondaki muzip hanımın Kadriye olduğundan artık şüphesi kalmamıştı. Bu kati kanaat iki üç sebepten ileri geliyordu. Fransız'la da buna yakın şekilde konuşması... Muhaveredeki açık saçıklık... Ve en mühimi, içinde bulunduğu vaziyet dolayısıyla erkek ihtiyacı duymaması...</p>
<p>Merakı arttıkça bir çare aramış, nihayet Adalet Hanım'ın adresini öğrenerek bir gece uğramayı kararlaştırmıştı. Kızla iki dakika konuşsa, işi anlayacağına emindi.</p>
<p>Sıcak bir ikindi üzeri yazıhanede bomboş oturuyordu ki kapı açıldı. Kadriye, ablası Adalet Hanım'la beraber içeri girdi.</p>
<p>Gene birörnek giyinmişlerdi. Gene insan hangisini beğeneceğini şaşırıyordu.</p>
<p>Adalet Hanım:</p>
<p>— iyi! Kimseler yok! diye somurtarak söylendi. Sonra Murat'a bir tuhaf bakarak:</p>
<p>Gene bir icat çıkarmayın rica ederim, dedi, başka müşteri yok diye söyledim! Bonjur!</p>
<ul style="list-style:none;"><li>
<p>— Buyrun efendim!</p></li></ul>
<p>Kadriye gidip elini sıktı. Sonra ablasına:</p>
<ul style="list-style:none;"><li>
<p>— Biz Murat Bey’Ie arkadaş olduk, haberin var mı? dedi.</p></li>
<li>
<p>— Sen hemen arkadaş olursun... Bakıp anlamadan... Nerede arkadaşlık, kahve bile söylemiyor!</p></li></ul>
<p>Murat zile bastı.</p>
<ul style="list-style:none;"><li>
<p>— Yalnız kahve ile kurtulacağınızı sanıyorsanız hayal olur, dedi, zorla dondurma yiyeceksiniz!</p></li>
<li>
<p>— Nerede Çelil Bey... Erken gelmezse hiç beklemeyelim. Ben telefonla sormayı düşünmüştüm. Kadriye “İlle çıkalım!” dedi. Sonra sizinle de bir küçük hesabımız vardı...</p></li>
<li>
<p>— Nasıl hesap?</p></li>
<li>
<p>— Şu Fransızca meselesi... Ben her zaman geveze değilim. O gün nasıl da boş bulundum. Bunları, size zannettiğim adam olmadığınıza iyice kanaat getirdiğim için söylüyorum. Kusura bakmayacağınızı da Kadriye temin ediyor.</p></li>
<li>
<p>— Estağfurullah... Sayesinde Fransızca öğreniyorum. Kadriye Hanım beni Silaber’den imtihan etti de ümitli buldu!</p></li></ul>
<p>— Haydi! Saçmalıyorsunuz!</p>
<p>Murat, çırağa dondurma söyledi.</p>
<p>Adalet Hanım, ayak ayak üstüne attı. Cigara çıkardı. Murat koşup kibrit yaktı. Kadın bir taraftan ateşe uzanırken, bir taraftan:</p>
<p>— Beyhude yavrum, dedi, beyhude zahmet! Şarlot isminde bir kız tanıyor musunuz?</p>
<p>— Şarlot mu? Evet! Bir arkadaşın arkadaşıdır.</p>
<p>— Geçenlerde bize gelmişti. Onun bu handa bir hovardası varmış. Kadriye oradan laf açarak sözü size getirdi. Ben de kulak verdim. Hikâyesi inanılır şey değil... Meslek iktizası bazı hususları bilmeye mecburum. Hele bu benim salak kızım, arkadaş peydahlamak sevdasına kapılırsa değil mi?</p>
<p>— &#160;&#160;&#160;&#160;&#160;Bana güvenebilirsiniz! Hiç de tehlikeli bir adam değilim... Bir fukara</p>
<p>avukat kâtibi... Haddini bilir bir adamcağız...</p>
<ul style="list-style:none;"><li>
<p>— Beyhude demedim mi canım’. Bir de biz anlatalım; Halen Ga- lata’nın en güzel kızının -dikkat edin, “karısının” değil- dostu imişsiniz! Akıntıburnu’nda meşhur Kör Ömer, size rakı ısmarlamış. Çolak Feyzi, Şarlot’u, bir o gece, herhalde hatırınız için, Kasap’a kaldırmamış... Galatahlar, Siyah Gül’de sizi görmeye, tanışmaya gelmişler. Safo’yu baştan çıkarmanıza...</p></li>
<li>
<p>— Hayır! Yanlış...</p></li>
<li>
<p>— Biliyorum canım laf gelişi!.. Seslenmemişler. Çolak Feyzi’ye laf arasında sordum. “Ben tanımıyorum! Bulaşık bir herifmiş...&quot; dedi. Baktım, sizden konuşmayı sevmiyor. Şehzadebaşılılardan sordum. “Allah kimseyi onunla tabanca, bıçak, yumruk oyununa düşürmesin!&quot; dediler: “İyidir ya zıddına basmayacaksın!&quot; dediler.</p></li></ul>
<p>— Düşmanlarım... Bütün iftira!.. Ben yumuşacık bir adamım... İnanmazsanız Kadriye Hanım’a sorunuz!</p>
<p>— Kadriye ne bilecekmiş! İkide bir, “Kadriye! Kadriye!&quot; demeyin. Sinirime dokunuyorsunuz! İşte asıl bu sebeple sizinle konuşmak istiyorum. İşte ikinizin de yüzü. Ben sizin arkadaş olmanıza taraftar değilim... Durunuz bitireyim. Bildiğimiz külhanbeylerinden olsanız ehemmiyeti yok. Yahut bildiğimiz züppelerden olsanız gene aldırmam... Siz aklımın ermediği bir adamsınız!.. Kadriye’yi rahat bırakacaksınız! Buna karşılık sizi bir gece bize davet ediyorum. Beni her zaman bu tavda bulamazsınız!</p>
<p>— Davetinize teşekkür... Acaba sizinle arkadaş olmaya kalksam, Kadriye Hanım da aynı şeyleri mi söyler?</p>
<p>Deminden beri bir kız anası gibi davranan Adalet Hanım, hayretle gözlerini açtı. Kadriye kahkahalarla gülmeye başladı:</p>
<p>— Gördün mü abla<sup>1</sup> diyordu, ben sana “Ağzının tadını pek biliyor&quot; demedim mi?</p>
<p>— Bu nasıl söz<sup>7</sup> Her ağzının tadını bilenin ben yoğurt kaşığı mıyım? Pek açıkgözsün delikanlı...</p>
<p>— &#160;&#160;&#160;&#160;O kadar güzelsiniz ki, fazla açıkgöz olmaya hacet bile yok... Rica ederim...</p>
<p>Benimki basit bir merak... Bütün şartlarınızı, bunlar benim için ne kadar azaplı olurlarsa olsunlar, peşinen kabul ediyorum. Çoktan beri erkeklerin sizden hiçbir şey esirgemeyeceklerini tabii denediniz! Bu sözüme hayret etmezsiniz...</p>
<p>Kalkıp garsondan dondurma tepsisini aldı. Bizzat takdim etti.</p>
<p>Adalet Hanım:</p>
<ul style="list-style:none;"><li>
<p>— Siz Fransız zamparası cinsindensiniz, dedi, biz o çeşit zamparaya şerbetliyiz oğlum! AksaraylIlar pek şaşırırlar... Bir de benim aptal kızım aldanmaz ama, aldanmış gibi davranmaktan hoşlanır. Size bir ceza tertip edeceğim. Evin adresini Çelil Bey’den öğrenin. Bir miktar terlersiniz...</p></li>
<li>
<p>— &#160;Hangi evin efendim? Tarlabaşı’nda 12 numaranın mı? Yoksa Gümüşsuyu’ndaki apartmanın üçüncü dairesinde...</p></li>
<li>
<p>— Zannettiğimden daha tehlikeliymişsiniz delikanlı... Bitti. Kadriye bir daha buraya ayak basamaz!</p></li></ul>
<p>Kadriye, dondurmayı, şehvetli bir hareketle ağzında eriterek peltek peltek konuştu:</p>
<p>— Beni niye karıştırıyorsunuz? Son “pey&quot; size sürüldü. — Murat’a göz kırptı —: Hep böyledir bu benim ablam! Suçu bir türlü kabul etmek istemez!</p>
<p>Bu esnada telefon çaldı. Murat, müsaade isteyip dinleyiciyi aldı. Daha ilk kelimeyi duyar duymaz, gayri ihtiyari: “Hay Allah kahretsin!” diye yüksek sesle söylendi.</p>
<p>Meçhul şakacı konuşuyordu.</p>
<p>— &#160;&#160;Alo! Murat, sevgilim!</p>
<p>— &#160;&#160;Evet... Alo... Kimsiniz?</p>
<p>— Yeniden mi başlıyoruz ruhum! Pekâlâ biliyorsunuz. Gene yapayalnız mısınız? Allah gibi...</p>
<p>— Ben mi? Evet!..</p>
<p>— Durunuz bakayım! işte bu olmadı sevgilim!.. Bu “Evet&quot; her zamankine benzemiyor. Sakın yalan söylemiş olmayın...</p>
<p>— Neden yalan söyleyecekmişim? Yalnızım, tamamıyla...</p>
<p><span style="font-weight:bold;">CKenuıl TcJıir</span></p>
<ul style="list-style:none;"><li>
<p>— Tuhaftır. “Aşk insanları kör eder” derler. Ben de aksine... Pek açıkgöz olurum. Kilometrelerce uzakta, duvarların arkasında olup bitenleri görürüm... Doğruyu söyleyin, gözümden düşmek üzeresiniz!</p></li></ul>
<p>Murat &quot;Lahavle...&quot; diye başını salladı:</p>
<ul style="list-style:none;"><li>
<p>— Peki! Doğruyu söylüyorum, dedi, iki tane müşteri var!</p></li>
<li>
<p>— Nasıl bakayım? Erkek mi, kadın mı?</p></li>
<li>
<p>— Erkek...</p></li>
<li>
<p>— &#160;&#160;ikisi de mi?</p></li>
<li>
<p>— Evet!..</p></li>
<li>
<p>— Olmuyor efendim! Bu “Evet” gene... Şey... Deminki “Evet”ten... Darılırım ama...</p></li>
<li>
<p>— Pardon, yanılmışım! Kadın diyecektim.</p></li>
<li>
<p>— Olur. Dil sürçmesi... Nasıl kadınlar... İhtiyar mı?</p></li>
<li>
<p>— İkisi de ihtiyar!</p></li></ul>
<p>Adalet Hanımla Kadriye de alakadar olmaya başlamışlardı. Murat onlara göz kırptı.</p>
<ul style="list-style:none;"><li>
<p>— Pek ihtiyarlar...</p></li>
<li>
<p>— Peki! Neden böyle tekrarladınız! Az kalsın inanacaktım. Siz yalan söylemesini hiç beceremiyorsunuz! Kannız, eğer biraz akıllıysa, sizinle pek mesut olur. Yahut da pek bedbaht... Yalan beyhude azizim, ben görüyorum.</p></li></ul>
<p>— Sizi belki böylesi daha memnun eder diye...</p>
<p>— Benim hangisinden memnun olacağımı sonra anlarsınız! Misafirlerinizin yaşlarını söyleyin!</p>
<p>— Yaşları. Bir tanesi on altı yaşında... Öteki de, yirmi...</p>
<p>Adalet Hanım: “otuz beş&quot; diye sufle etti...</p>
<p>— Yirmi sekizindeymiş... -Adalet Hanım tekrarladı: otuz beş diyorum-</p>
<p>Pardon! Yirmi sekiz sene yedi ay... — Telefonu eliyle kapattı, Adalet Hanım’a cevap verdi —: İşte gene bir otuz beş rakamı elde ettik. Bana ait bir kadın olsaydınız kendinize böyle gaddarca iftira ettiğiniz için kulaklarınızı çekerdim... — Telefona döndü —: Hayır buradayım! Yirmi sekiz...</p>
<ul style="list-style:none;"><li>
<p>— Güzeller mi bari?</p></li></ul>
<p>— Güzelliklerini nasıl tarif etmeli meleğim! İkisi de mesela sizin sesiniz kadar güzel... İkisi de galiba en az sizin kadar insafsız...</p>
<p>Adalet Hanım, dondurma tabağını bırakıp hızla kalktı:</p>
<p>— Bizimle eğleniyor bu musibet! — diye telefona geldi. Dinleyiciyi çekip aldı. Fransızca sordu —: Alo! Kim var orda... Polis müdüriyeti mi?</p>
<p>— Hayır madam! Bir meraklı kadın!</p>
<p>— Tahkikat yapıyordunuz da... — Murat'a sordu —: Safo mu bu?</p>
<p>— Hayır! Ben de bilmiyorum. Bu böyle bir aydır devam ediyor! Bütün tanıdıklarımın günahını birer kere aldım. O kadar yalvardığım halde adını söylemiyor!</p>
<p>— Ses sahiden güzel! Size küçük bir yardım: Bu henüz yirmi yaşma girmemiş bir kadın... Buyrun! Hayrını görün!</p>
<p>— Amin!</p>
<p>Telin öbür tarafından:</p>
<p>— Orada neler oluyor? diye soruldu.</p>
<p>— Beni öpüyorlar sevgilim! İmdat!</p>
<p>— Siz onları öpmezseniz yalnız öpülmenin hiçbir zararı yoktur. Metin olunuz!</p>
<p>— Metanet para etmeyecek... Yardıma gelmezseniz, iş işten geçiyor...</p>
<p>Murat, bunları öyle tuhaf, öyle yalvararak söylüyordu ki Adalet Hanım da artık zoraki somurtkanlığını bıraktı, gülen Kadriye’ye uydu. Ikı kahkaha arasında:</p>
<p>— Numara canım! diyordu, böylece tuluata çıkarmalı...</p>
<p>Meçhul sevgili:</p>
<p>— Gelemem! dedi, Allah muininiz olsun! Mamafih bu imdat isteği pek de gönülden değil... Teşekkür ederim... Yann bir arkadaş da ben bulayım da, burada, kulağınız duya duya kendimi öptürüp mahsustan imdat isteyeyim! Bir de bu çeşidini tadınız! Nasılmış?</p>
<p>— Sakın haa... Hiç lezzeti yok... Hiç...</p>
<p>Telefon kapandı.</p>
<p>Murat, dinleyiciyi öylece tutarak, hâlâ gülümseyen kadınlara baktı:</p>
<ul style="list-style:none;"><li>
<p>— İşte bu bir aydan beri böyle hanımlar! dedi, af buyrun, birkaç dakika evveline gelinceye kadar Kadriye Hamından şüpheleniyordum.</p></li>
<li>
<p>— Ne diye?</p></li>
<li>
<p>— Benimle eğleniyorsunuz diye...</p></li>
<li>
<p>— Ne münasebet?</p></li>
<li>
<p>— Şaşırmışım! Anlayın artık... Peki, ben şimdi ne yapayım?</p></li>
<li>
<p>— Santrala sormadınız mı?</p></li>
<li>
<p>— Santraldakilere de ayrıca eğlence olmuşum. Muhabereyi dinliyorlar da, “Kim telefon etti?” diye sorarsam, gülüveriyorlar. Sakın santralda çalışan matmazellerden birisi olmasın?</p></li>
<li>
<p>— Böyle bir tanıdığım yok... Ben dedelerimizi, konforsuz sıkıntı çekerler sanırdım. Meğer asıl bahtiyarlıkları konforsuzlukmuş...</p></li></ul>
<p>— Televizyon diye bir şeyden bahsolunuyor. Sizin düştüğünüz bu şekle benzer bir hale maruz kalmış biçarenin biri icat etse gerek...</p>
<p>— Biçare! İşte bu anda bana “Murat'tan daha uygun düşen isim budur.</p>
<p>Adalet Hanım, deminden beri düşünüyordu. Makyajına rağmen düşünmek bu kadına yaraşıyor, ona akıllı bir yüz veriyordu:</p>
<ul style="list-style:none;"><li>
<p>— Telefon eden burasını görüyor, diye ağır ağır konuştu, görmesi kabil değil... Şu karşı binalardan birisinde arayınız!</p></li></ul>
<p>— &#160;&#160;Karşı binalarda mı? Hay Allah razı olsun! Sahi!</p>
<p>— &#160;Nedir?</p>
<p>— Her zaman beni yalnızken yakalıyor. Daha doğrusu patronlar burada değilken. .. Bir aydan beri bu kadar tesadüf olamaz! İşte bu kadar budala olduğumu artık anladınız! Sizin bir dakida keşfettiğinizden, ben bir aydan beri hattâ şüphelenemedim bile... Artık Kadriye Hanım'a arkadaşlığıma da bir tehlike görmemeniz lazım... Budala bir kuzudan böyle bir ceylana nasıl zarar gelebilir, değil mi efendim?</p>
<p>— Peki, bir dakikada bir şey keşfetmek kabiliyetimi n'apahm? İşte ben o kabiliyetle sizinle arkadaş olmasını men ediyorum. Kuzuluk bahsine gelince: Koçların her çeşidi kuzulardan azmadır. — Pek kızmış gibi Kadriye'ye dönüp çıkıştı —: Deminden beri gülüyorsun! İki lakırdı da sen söylesene aşifte!</p>
<p>Kız, masum bir tavırla boynunu büktü:</p>
<p>— Murat Bey'le sizin arkadaş olmanızda ben hiçbir tehlike göremiyorum. Deminden beri hep ikinize baka baka hayal ettim. Ömürdünüz doğrusu.</p>
<p>Murat, elinin tersini masaya hafifçe vurdu:</p>
<p>— Ben arkadaş diye işte bu Kadriye Hanım gibi davrananlara derim, dedi, ne yapsam, bir dondurma daha mı söylesem... Yoksa, Melek Sineması’nda &quot;Sensiz ölürüm!” filmi oynuyormuş. Saat üç matinesine davet mi etsem!</p>
<p>Adalet Hanım:</p>
<p>— Dur kızım, hemen zıplama! dedi, saat üçe epey vakit var. O zamana kadar ayakta durursan helak olursun! — Murat’a döndü —: “Sensiz ölürüm&quot; filmi bizi açmaz evladım, dedi, sonra ben meseleyi Safo ile konuşmak mecburiyetinde kahrım. Derim ki: “Bir film varmış. “Sensiz ölürüm!&quot; diyormuş. Geçen gün Murat Bey’e uğradık da... O haber verdi!&quot; derim. Sonra bu acayip telefondan da bahsederim. “Bizim iki evin adresini de daha şimdiden ezberlediğini biliyor musun?&quot; diye soranın... Galata’mn kızlan, telefon makinesini adamın başında parçalarlar...</p>
<p>— Halbuki ne kadar yanhş... Şimdi bunları söylerken aynada kendinizi seyretmenizi isterdim. Harikuladeliğinizden ne çok kaybediyorsunuz... Ve böyle gülümserken nasıl da başka türlüsünüz? Değil mi Kadriye Hanım?</p>
<p>Adalet Hanım kalktı:</p>
<p>— Gidelim biz, dedi, bu gevezeyi nerdeyse merak etmeye başlayacağım. Haydi düş önüme... Mutlaka el sıkmak lazım mıydı? Peki — Elini uzattı —: Bir gece buyrun! dedi, eğleniriz!</p>
<p>— Teşekkür ederim! Çelil Bey’e bir şey mi diyecektiniz?</p>
<p>— Evet... Lâkin sizin söylemeniz icap etmez! Buraya gelen hanımlara dikkat etmesini tavsiye edecektim!.. En iyisi size yol vermesidir. Lâkin ağzını aradım. Pek memnun! Erkekler mutlaka boynuzlanmak arzusuna kapılmışlarsa, onları bundan vazgeçirmek imkânsızdır. Hoşçakalın!</p>
<p>Murat kapıya kadar arkalarından gitti. Sonra zevkle gerindi. &quot;Bu gevezeyi merak etmeye başlayacağım!&quot; demişti. Ne olgun kadın! Ne hoş!.. Birdenbire telefondaki meçhul kızı hatırladı. Bir aydır yaptığı hesaplar altüst olmuştu.</p>
<p>“Yahu! Bu nasıl bela!&quot; diye gülümsedi.</p>
<p>Şarlot’un Adalet Hanımlarda ne işi olabileceğini düşündü. Bu düşüncenin ortasındayken... “Tamam! dedi, telefon eden kaltak Matmazel Şarlot! Zaten gözlerini beğenmiştim! Tamam!&quot;</p>
<p>İyi ama! Bunların burda olduklarını nerden biliyor? “Hay Allah kahretsin!&quot; diye âdeta bağırdı. Koşarak dışan çıktı. Yordanidis’in odasına kapıyı vurmadan girdi. Hademe Koço Efendi, bir Makedonya havası söyleyerek pencereden bakıyordu.</p>
<p>Murat, ihtiyatla sordu:</p>
<p>— &#160;&#160;Matmazel Şarlot gene gelecek mi?</p>
<p>— Kim?</p>
<p>— &#160;&#160;Matmazel Şarlot!</p>
<p>— Anlamadım...</p>
<p>— Şimdi buradaydı da... Eğer gelecekse, istediği kitabı aldım.</p>
<p>— Matmazel Şarlot burada değildi. Ûç günden beri de gelmiyor. Kim söyledi?</p>
<p>— Hiç kimse... Bugün için “Uğrarım” demişti de... Yordanidis nerede?</p>
<p>— Beyoğlu’na çıktı, işi var. Bre hey Murat Bey!.. Bizim oralan hatırladım bre Murat Bey... Bizim oraları hatırlayınca türkü söylemeden edemiyoruz!..</p>
<p>— Yamandır sizin türküler... Ben severim...</p>
<p>— Gayda olmalı ki... Kızlar oynamalı ki...</p>
<p>İhtiyar Karadağlı kederle içini çekti.</p>
<p>Murat düşünerek yazıhaneye döndü. Pencerenin önünde durup karşı binalan gözden geçirmeye başladı. Herhalde bunlardan birisinde Şarlot’un bir arkadaşı bulunmalıydı. Öyle ya! İşsiz güçsüz, serseri bir kız... Şakacı da... Birdenbire “Tuu Allah kahretsin!&quot; diye elini yanağına götürdü. “İnsan gözündeki çöpü görmezmiş de... Hay çok yaşa Adalet Hanım!&quot; Bu sefer telefon edeni yüzde yüz bulmuştu. “Alacağın olsun Matmazel Reçina!&quot; diye parmağını salladı. Aynı binanın aynı katında bitişik yazıhanelerde oturuyorlardı.</p>
<p>Telefon makinesine öfkeyle baktı. Ve ilk defa bu makinenin insana nedense uzaklık hissi verdiğini anladı.</p>
<p>Bir an oraya gidip kızı kontrol etmeyi düşündü. Sonra tekrar telefon etmesini beklemeye karar verdi.</p>
<p>Reçina güzel kızdı. Onu bu kadar ihmal etmek pek kaba bir hareket olmuştu. “Budalalığımızla eğlenmeye hakkı var!&quot; dedi. Alt dudağını dişleriyle bastırarak başını salladı.</p>
<p>* •</p>
<p>İki gün daha geçti. Bu müddet içinde Murat, Reçina’ya dikkat etti. Kızda hiçbir fevkaladelik göremedi. Her zamanki gibi, karşılaştıkları zaman saf bir tebessümle başını eğerek selam veriyor, bir an duraklarsa Safo’nun sıhhatini soruyordu. Murat tahmininde hata ettiğini sanmaya başlamış, şüphelerini gene Şarlot’a çevirmişti.</p>
<p>Cuma günüydü. Öğleden sonra dün gece üşenip makineden çıkarmadığı bir cevap layihasını bitirmek üzere yazıhaneye geldi.</p>
<p>Yordanidis’le biraz çene çaldılar. Gâvur’un — Murat yüzüne karşı da böyle söylüyor, o da “Türk” diye cevap veriyordu —: gene tembelliği üzerindeydi. Plajlardan falan bahis açıyor, Murat’ı da sürüklemeye çalışıyordu. “Şöyle erkek erkeğe bir dolaşıp başlarını dinleseler, hiç de fena olmayacaktı.” Bazı bazı canından bile usanan insanoğlu velev ki gâvur, yahut T ürk olsun kızdan da pekâlâ bıkardı.</p>
<p>— Otomobil parası benden. Var mı bir diyeceğin? dedi.</p>
<ul style="list-style:none;"><li>
<p>— Tayyare parası olsa, bana bakma!</p></li>
<li>
<p>— Safo istese gidersin!</p></li>
<li>
<p>— Sen de Şarlot istemese gitmezsin!</p></li>
<li>
<p>— İkimizin de aklı var mı? Denize girerdik...</p></li>
<li>
<p>— Sana o kadar rica ettim. Dün gece beni erken çıkarmasaydm, bugün istediğin yere giderdik.</p></li>
<li>
<p>— Birader anlamıyorum, bizim patronlar gâvur oldukları halde cuma günü işte çalışmıyorlar... Eskiden babam söylerdi, sizler de Ya- hudilere benzermişsiniz! Cuma günleri hiç iş görmezmişsiniz!</p></li>
<li>
<p>— Eskiden bir Türk’ün başında senin gibi püsküllü bela yokmuş. Dün gece...</p></li>
<li>
<p>— Dün gece, dersin! Fena mı oldu? Eğlenmedik mi?</p></li>
<li>
<p>— Gene de eğlenebilirdik. Sekize kadar sabredemedin! Atlı kovalıyor gibi...</p></li></ul>
<p>— Aklıma bir şey koydum mu, yapmadan yapamıyorum. Mesela bugün mutlaka plaja gideceğim, inşallah bir Haraşo yakalanın da, “Keşke gideydim!” diye saçlannı yolarsın!</p>
<p>— Ben yolmam. Şarlot duyarsa, saç yolmak nasıl olurmuş, bana senin kafanda gösterir!</p>
<p>— Telefon ederse bak ne diyeceksin. Beni burada bulamazsa belki sende arar... “Patron götürdü. Bir mühim işleri varmış. Sana da söylemiş!”</p>
<p>— Bu kadar yalanı söyleyeceğime... “Bir otomobile atla! Florya plajına git!” desem...</p>
<p>— Umanın ki bu iyiliği de yaparsın! Lâkin bana bir şey olmaz. Eğer Haraşo bulamadımsa, sana bir de dua ederim...</p>
<p>— Sahi! Biz “Şeytan azapta gerek” deriz. Var git! O kaynar kumlarda sürün! Haraşalar akıllarını kayıp mı ettiler ki sana razı olacaklar. Hepsi de çoktan birer delikanlı bulmuşlardır.</p>
<p>— Kumda mı? Hiç zannetmem... Şansımı bilirsin!</p>
<p>— Bre gâvur! Cuma günü gâvurda şans mı olurmuş?</p>
<p>— &#160;&#160;&#160;&#160;Yazıhanede layiha yazan Türk’e bakıyorum da, biçare Türk, şansları</p>
<p>Florya’da benim gibi akıllı gâvur bekler, diyorum!</p>
<p>Böyle dedi ve güldü ama, Yordanidis gene de keyifsiz gitti.</p>
<p>Hava pek sıcaktı. Murat kapıyı ardına dayadı. Makineye kâğıdı koydu. Cevap layihası pek de uzundu. Efer Safo’nun gelmesi ihtimali olmasa, bu sıcak günde bunu bir türlü göze alamayacağını anlıyordu. Kız gelirse... Her zaman yaptığı gibi kapıyı arkadan sürmeler... Giderek, ne ateşli bir kadın olmuştu. Rumlarda bu hal bir başka tabiat gibi dediklerini hatırlıyordu. Yalnız Rumlarda mı? Bizim kadınlar da öyle... Aynı cins... Akdeniz milletleri...</p>
<p>Çalışmaya gönülsüz başlamıştı ama yavaş yavaş hızlanmıştı. İkinci sayfayı tamamladığı zaman sırtının ağrıdığını, hafifçe terlediğini hissetti. Zile basıp kahve söylemeye bile üşeniyordu.</p>
<p>Bir cigara yakarak arkasına dayandı. Şimdi gelse... Merdivenden başını görecek... Bir tuhaf gülümser... Kabahat yaparken yakalanmış gibi “Canım sevgilim!” diye içini çekti.</p>
<p>Bu esnada hafif bir kadın çığlığı duyarak, dikildi. Hanın sessizliğini dinledi. Çığlık işittiği muhakkak mı? Yoksa birisi mi gülmüştü.</p>
<p>Odabaşı Hüseyin’in baldızı, çocukla şakalaşırken bazan böyle garip sesler çıkarıyordu.</p>
<p>Kaldığı yerden başlayacağı sırada, bir kapı hızla açıldı. Sonra camlan kıracak gibi şiddetle örtüldü. Reçina’nın patronu, bir felaketten kaçıyor gibi başını ileri doğru uzatmış olduğu halde, merdivenleri süratle indi.</p>
<p>Murat, kısa bir müddet sonra, bu firara benzeyen gidişle deminki çığlığı birbirine ekledi. İçi bir tuhaf... Kalktı. Gürültü etmemeye çalışarak kapıya yaklaştı. Kulak verdi. Bir kadın hıçkırıyordu. Hıçkırıyor, âdeta boğuluyor... N’apacagını bir an düşündü. Kapıya parmağıyla hafif hafif vurdu. Cevap alamayınca yavaşça araladı. Buradan gene buzlu camla örtülü küçük bir antreye giriliyordu. Asıl büroya geçilen kapı aralıktı. Murat, dış kapıyı açık bırakarak buna yaklaştı.</p>
<p>Reçina, yere çömelmiş, başını kanepeye dayamış ağlıyordu. Bu ağlayışta garip olan taraf, kızın perişan kıyafetiydi. Bu perişanlık hissinin nereden geldiğini Murat evvela kati olarak bilemedi. Galiba beyaz kollanna dökülmüş dalgalı saçlar bu tesiri</p>
<p>veriyordu.</p>
<p>içeri girdi.</p>
<p>— N'oluyor Matmazel? diye sakin bir sesle sordu.</p>
<p>Ses sakin olduğu halde Reçma, dehşetle döndü. Murat’ı görünce yüzünü tekrar kollanna sakladı. Yüzü yaş içindeydi.</p>
<p>Murat, yanma yaklaşarak sualini tekrarladı. Kız, gene sarsıla sarsıla ağlıyordu. Yalnız diz çöktü.</p>
<p>— N’oluyor?</p>
<p>— Bu Rus!.. Bu haydut! Bu canavar!..</p>
<p>— Size ne yaptı? Bir terbiyesizlik mi?</p>
<p>— Haydut... Namussuz!..</p>
<p>Murat teselli için güzel sarı saçları okşadı.</p>
<p>— Bakınız bakayım Reçina! Ne var canım?</p>
<p>— Beni öldürüyor Murat Bey... Baksanıza...</p>
<p>Hızla döndü, sol omzu entarisinden dışanya çıkmıştı. Hafifçe kanıyordu. Murat evvela hiçbir şey anlayamadı.</p>
<p>— Yaralanmışsınız... Ne demek?</p>
<p>Biraz dikkat edince bunların diş yerleri olduğunu âdeta dehşetle gördü:</p>
<p>— Ne yaptı bu yamyam söylesenize...</p>
<p>— işte böyle... İşte...</p>
<p>Tekrar başını çevirmişti. Tekrar hıçkırıyordu. Murat, bu ağlamada bir miktar isteri fark ederek yutkundu.</p>
<p>— Hele kalkın! diye belinden tuttu. Şöyle oturun da anlatın!..</p>
<p>— Hayvan herif... Barbar...</p>
<p>— Durun canım... Bir bakayım... Bakayım diyorum... — Bütün vücudunu bırakan kızı kolaylıkla kaldırdı. Kanepeye yatırdı —: Durunuz... Allah Allah! Sizi ısırmış...</p>
<p>— &#160;&#160;Evet!</p>
<p>— &#160;&#160;&#160;Demin siz mi bağırdınızdı?</p>
<p>— &#160;&#160;Evet!</p>
<p>Murat, Reçina’nın sıhhatli yüzünde zorla tecavüze uğramış bir kızın heyecan sarılığını göremeyince, “N’oluyor kuzum?&quot; diye düşündü. Saçlarını topladı.</p>
<ul style="list-style:none;"><li>
<p>— Bakayım! diye boğuk bir sesle konuştu, pek mi acıyor canım!</p></li>
<li>
<p>— Pek... Etimi yedi!</p></li>
<li>
<p>— O kadar değil... Durunuz... — Bembeyaz omzu yavaşça, okşar gibi öptü. Arada</p></li>
<li>
<p>— : Bunun ilacı budur! diyordu.</p></li>
<li>
<p>— Yapmayın Murat Bey!.. Rica ederim...</p></li>
<li>
<p>— Bir şey yapmıyorum ki sevgilim... Şimdi geçecek...</p></li>
<li>
<p>— Yapmayın içim bir tuhaf oluyor, bayılacağım...</p></li>
<li>
<p>— Sakın haa... Yahut, hele kalkınız... Bizim yazıhaneye gidelim... Bayılacaksanız da orada bayılırsınız...</p></li>
<li>
<p>— &#160;&#160;Neden<sup>7</sup></p></li>
<li>
<p>— &#160;&#160;Patronunuz gene gelir...</p></li>
<li>
<p>— &#160;&#160;Artık gelmez . Hiç gelir mi?</p></li>
<li>
<p>— &#160;&#160;Öyleyse daha iyi... — Kapıya baktı —: Siz bir dakika durunuz!</p></li></ul>
<p>Ben şimdi ilaç getireceğim!</p>
<p>Süratle yürüdü. Evvela dış kapıyı, sonra aralığın kapısını sürme- ledi.</p>
<p>Bu müddet zarfında Reçina, başını kanepenin koltuğuna dayamış, öylece beklemişti. Murat yutkunarak yaklaştı. Yüzünü, gözlerini kapatıp sık sık nefes alan kızın yüzüne yaklaştırdı Ağzını yavaşça öptü. Reçina başını yavaş yavaş iki yanma salladı. Sonra birdenbire Murat’ı boğacak gibi kucakladı. Ağlamakla gülmek arası sesler çıkarıyordu.</p>
<p>— Safo’ya söyleyeceğim<sup>1</sup> Bana neler yaptı diyeceğim! Sen görürsün!.. Senin gözlerini çıkarır Safo!</p>
<p>— Ben de söylerim<sup>1</sup> “Beni az kaldı öldürüyordu bu Reçina!&quot; derim.</p>
<p>— &#160;&#160;Neden öldürüyormuşum<sup>7</sup></p>
<p>— &#160;&#160;Telefondan...</p>
<p>— &#160;&#160;A, biliyor muydun?</p>
<p>— &#160;&#160;Tabii biliyordum. Sen beni o kadar budala mı zannettin?</p>
<ul style="list-style:none;"><li>
<p>— Biliyordun da neden gelmiyordun vicdansız. Ben burada kaç kere öldüm...</p></li>
<li>
<p>— İnadıma gelmiyordum. Sen neden gelmedin?</p></li>
<li>
<p>— Ben iki kere geldim. Belki tutar öpersin diye... Telefonu bırakır bırakmaz, aklında mı?</p></li>
<li>
<p>— Hiç öper miyim?</p></li>
<li>
<p>— Ya n’olacaktı. Ben ölsem daha mı iyi?..</p></li>
<li>
<p>— O kadar yalvardım. Neden ismini söylemedin? Oh olsun...</p></li>
<li>
<p>— Bazan ne tatlı görüşüyordun<sup>1</sup>... Hakçası Murat, sen benim sayılırsın, Safo’yu</p></li></ul>
<p>Şarlot araya soktu. Ne orospudur o Şarlot...</p>
<ul style="list-style:none;"><li>
<p>— Aldırma... Ben seni dünyalardan çok seviyorum!</p></li>
<li>
<p>— Yalancı, Safo’yu otele götürmüşsün. Bir de bana nispet verir gibi anlattılar. O gece hep ağladım... Safo’yu artık sevmeyeceksin değil mi?</p></li></ul>
<p>— &#160;&#160;Sever miyim budala!..</p>
<p>— &#160;&#160;Def et!</p>
<p>— &#160;&#160;Kolay... Tabı... Sen de patronunu def edersin!</p>
<p>— &#160;&#160;Nasıl def ederim. O patron!</p>
<p>— Öyleyse biraz sabrederiz. Söyle bakayım! Patron sana her zaman böyle mi yapar?</p>
<p>— Her zaman!</p>
<ul style="list-style:none;"><li>
<p>— Vay alçak herif vay! Peki, alacağı olsun... Ben ona gösteririm... — Murat omzundaki sızıyı tekrar hissederek “ikisi de birbirlerini bulmuşlar, insan yemekten zevk alıyorlar” diye düşündü —: Ben ona bak ne yapacağım...</p></li></ul>
<p>— Hiçbir şey yapma!.. Deli herif!.. Vallaha deli... Erkek değil ki!</p>
<ul style="list-style:none;"><li>
<p>— Ya ne?</p></li>
<li>
<p>— Deli! Evvela yavaş yavaş, insan gibi sever. Sen de bir şey sanırsın. Sonra gittikçe kudurur. Böyle her tarafımı kanatır... Sonra ne yapar bilir misin? Kendi işini kendi kendine bitirir... Eliyle... Anladın mı?</p></li></ul>
<p>— Ne demek?</p>
<ul style="list-style:none;"><li>
<p>— &#160;&#160;işte öyle... Hastalıktan korkuyormuş. Sonra da gördüğün gibi hamama koşar.</p></li></ul>
<p>— Karısıyla...</p>
<p>— Karısıyla da öyleymiş...</p>
<p>— Kadın n’apıyormuş bunca sene?</p>
<p>— Kadın bu, İstanbul’da köpeklerle bile yatıyor. Artık bilmem! Kocası böyle olduğu için mi öyle yapıyor, o öyle yaptığı için mi kocası gene hastalıktan korkarak böyle yapıyor? Anlayamadım.</p>
<p>— Şarlot’a da böyle mi yaparmış?</p>
<p>— Herkese... Şarlot ısırmayı sevmez de... İstemedi...</p>
<p>Murat: “Anlaşıldı! Sen seviyorsun!&quot; diyecekti. Onun yerine:</p>
<p>— Halbuki senin gibi bir kızda hastalık değil ölüm olsa... dedi, ölüm olsa insan perva etmez... Aklına bile getirmez...</p>
<p>— Değil mi?</p>
<p>Gene gözlerine o çakmak çakmak ateş gelmişti. Murat’ı kendisine doğru çekti. Sahiden güzeldi. Bir tatlı şey kokuyordu. Uzaktan uzağa kan kokusunu da hatırlatan bir şey ki... Dayanılmaz...</p>
<p>Murat, Reçina meselesini, Safo meselesine bir an bile karıştırmadı. Ufacık bir vicdan azabı da hissetmedi. Safo’yu muhakkak evleneceği bir genç kız sayıyordu. Reçina, tesadüfen bulunmuş, tesadüfen bulunmuş bile değil, bizzat isteyerek önüne gelmiş bir avdı. Hem de bir başka avcının yaraladığı bir av... Hem biraz da kocalı kadına benziyordu. Patronu -Ayda elli lirayı herhalde, bazı bazı omzunu ısırmak için veren anormal herif- pekâlâ kocası sayılırdı. Bu da, kıskançlık numaralarına mani olur, aynı yerde çalışmanın vereceği can sıkıntısını giderirdi. Safo ile tanışmaları da işleri bir başka manada kolaylaştırıyordu. icap ederse arada bir, ikisini beraber yemeğe götürmek münasebetsiz düşmeyecekti.</p>
<p>Bu tarafları düşünerek, yüreğine ferahlık veren Murat, işin asıl mühim cephesini, şimdiye kadar hiçbir kadın münasebetinde aklına getirmediği iktisadi cepheyi unutuyordu. Halbuki mesele, hiç ummadığı bir şekilde gelip buna dayandı.</p>
<p>Murat’ın kısaca “Bir kaza” dediği vakadan birkaç gün sonra, o zamana kadar merdivende rastladıkça, baştan savma selâmlaştıkları Rus’la ilk defa konuştular.</p>
<p>Reçina, kapıdan uzanıp:</p>
<ul style="list-style:none;"><li>
<p>— Bir dakika gelir misiniz? diye çağırmıştı.</p></li></ul>
<p>Murat’ı koridorda bir kere öptü.</p>
<ul style="list-style:none;"><li>
<p>— Budala sizi istiyor! diye fısıldadı.</p></li>
<li>
<p>— Nasıl budala?</p></li>
<li>
<p>— Benim patron!</p></li>
<li>
<p>— Ne yapacak?</p></li>
<li>
<p>— Görürsünüz...</p></li></ul>
<p>Herif sırtına ipekliye benzeyen bir önlük giymişti. Bu önlükle bir daktilo makineleri acentesi ve tamir atölyesi sahibinden ziyade, bir dişçiye yahut eczacı kalfasına benzemişti. Kısa boylu, şişmanca, kırmızı yüzlü bir adamdı. İlk bakışta geniş omuzlarına çenesinden itibaren yapışmış hali göze çarpıyor, nefes almaktan müşkülat çekiyor hissini veriyordu. Fransızcayı pek fena, insanı üzecek kadar berbat konuşmaktaydı. Daima kuşkulu, karşısındakinden kim olursa olsun şüpheli bir bakışı vardı. Terbiyesiz denecek kadar kabaydı:</p>
<p>— Borjur! dedi ama elini de uzatmadı, bir iş yapacağız!</p>
<p>— Buyrun!</p>
<p>— Bazı teklif mektuptan tape edeceksiniz. Matmazel sizin becereceğinizi söyledi. Olur mu? Türkçe mektuplar.</p>
<ul style="list-style:none;"><li>
<p>— &#160;&#160;Müsveddeler hazır mı?</p></li>
<li>
<p>— &#160;&#160;Fransızcaları var. Tercüme edeceksiniz’</p></li>
<li>
<p>— &#160;&#160;Olur.</p></li>
<li>
<p>— &#160;&#160;Ne vereceğim<sup>7</sup></p></li>
<li>
<p>— &#160;&#160;Kolay<sup>1</sup> Bir kere başlayalım.</p></li>
<li>
<p>— &#160;&#160;&#160;Olmaz. Ben Türklerin huyunu bilirim. Siz hepiniz, fena işçisiniz. İnsan sizinle beraberken dolandırılmayacagına emin değildir.</p></li></ul>
<p>— Doğru! Bu sebeple ücret takdirini ben size bırakıyorum. &#160;Kavga</p>
<p>etmeyeceğim. Ne dersiniz...</p>
<p>Herif gözlerini emniyetsiz emniyetsiz kırpıştırdı. Reçina’ya bu teklifi beğenmemiş gibi baktı. Kız, somurtarak âdeta emretti:</p>
<ul style="list-style:none;"><li>
<p>— Daha ne istiyorsunuz? Mösyö, karşıdaki büro için de çalışıyor. Mösyö Yordanidis kendisinden pek memnunmuş!</p></li>
<li>
<p>— Mösyö Yordanidis... Dünyada bir başka sersem kalmadı mı? iyi şahit doğrusu... Mektup başına otuz kuruş vereceğim. Bir defada ancak beş kopya çıkaracaksınız. Karbon kâğıdı bana ait. iki yüz mektup...</p></li>
<li>
<p>— Olur...</p></li>
<li>
<p>— Pardon! Zarflan unuttum. Zarflan ben temin edeceğim. Üzerlerini yazmak bu paranın içinde...</p></li>
<li>
<p>— Olur...</p></li>
<li>
<p>— Adreslerde hata olursa, mektuplarda hata olursa fazla harcanan kâğıt ve zarf paralarını ücretinizden keserim.</p></li>
<li>
<p>— Pekâlâ!</p></li>
<li>
<p>— Şuraya oturun... Matmazel, mektubun Fransızca suretini veriniz...</p></li></ul>
<p>Murat, on dakikada tercümeyi bitirdi. Herif yeni makineleri kontrol etmekle meşguldü.</p>
<ul style="list-style:none;"><li>
<p>— Bunu makinede bir nüsha olarak yazayım, isterseniz bir mütercime kontrol ettiriniz.</p></li>
<li>
<p>— Matmazel kontrol eder. Alelhesap bir şey ister misiniz?</p></li>
<li>
<p>— Hele işi bitirelim de... Kaç güne kadar bitmiş olması lazım!</p></li>
<li>
<p>— Şimdi lazım... Yann lazım... Ne kadar acele olursa o kadar iyi...</p></li>
<li>
<p>— Peki!</p></li>
<li>
<p>— Hemen başlar mısınız?</p></li></ul>
<p>— &#160;&#160;Bu akşam!</p>
<p>— Makinemi dışarıya veremem. Burada sizi bekleyecek bir adamım da yok...</p>
<p>— &#160;&#160;Ben bizim makinede yazarım.</p>
<p>— Çelil Bey’in şeridini ne hakla kullanacaksınız. Makinesinin aşınma payı için kendisine münasip bir şey vermeyi mi düşünüyorsunuz?</p>
<p>— Şeridi ben alırım... Aşınma payı için Çelil Bey’Ie uyuşurum. Meraklanmayın.</p>
<p>— Kimseye zarar vermek istemem...</p>
<p>Murat, Reçina’nın kanayan omzunu hatırlayarak yüzünü buruşturdu. Herif pek kuvvetli görünüyordu ama, şu anda midesine bir direkt indirse de, herif iki kat olurken çeneye bir de aparkat yapıştınr- sa, tabanlarını gökyüzüne dikeceğine de güveniyordu. Bunun yerine gülümseyerek selam verdi:</p>
<p>— Müsterih olun. Kimseye zarar verecek değilsiniz!</p>
<p>Iş, ellişer mektup, ellişer zarf yazmak şartıyla dört gece sürdü. Reçina, yeni sevgilisine mutlaka yardım etmek istediği için, pek de zevkli geçti.</p>
<p>Akşam olup handa el-ayak çekilince bir şişe rakı ve yiyecek şeyler aldırmışlar, karşılıklı içtikten sonra, birbirlerine yardım ederek keyifle çalışmışlardı. Her yirmi beş mektupta, Murat, kıza Çelil Bey’in güzel müvekkillerini bitişik odada nasıl kabul ettiğini, orada onların dertlerini nasıl dinleyip nasıl teselli verdiğini göstermişti.</p>
<p>Son gece, kızı evine bırakırken:</p>
<p>— Yarın paralan alıyoruz, sevgili ortağım, demişti, bakalım bana ne hediye vereceksiniz!</p>
<p>— Hem siz kazanıyorsunuz! Hem beni bedava çalışmıyorsunuz... Hem de bir hediye... Aman yarabbi!</p>
<p>— Olur mu? Parayı yan yarıya bölüşeceğiz.</p>
<p>— Sen deli misin? Danlının... Sus bakayım!..</p>
<p>— Hayır! Üçte ikisini alınız desem kızmaya belki hakkınız olur. Yan yarıya diyorum.</p>
<p>— On para almam! Ben para canlısı kız da değilim... — Elini ceketinin altına sokup Murat’ın etini tuttu —: Ben seni istiyorum.</p>
<p>— Ben başka... Bizde kadınlar böyle şeylere karışmazlar. Haydi şimdi yat da...</p>
<p>Ertesi gün patronun hizmetten memnun olup olmadığını Murat bir türlü anlayamadı. Gene aynı emniyetsiz bakışlar, somurtkan yüz...</p>
<p>— Kontrol ettiniz mi matmazel?</p>
<p>— Evet canım! Veriniz mösyönün hakkını...</p>
<p>— Bir yanlışlık olursa sizin ücretinizden keserim.</p>
<p>Veriniz dedim ya... Olur.</p>
<p>Herif pantolonunun cebinden bir deste banknot çıkardı. Altmış lira ayırdı. İki kere saydı:</p>
<p>— Sayınız! diye Murat’a uzattı.</p>
<p>Murat, desteyi cebine sokarak:</p>
<p>— Üçüncü defa saymak uğursuzluk olurmuş, diye güldü, teşekkür ederim.</p>
<p>— Sayınız! Sonra eksiklik kabul etmem...</p>
<p>— Öyleyse fazlası da bana kalır... Bütün öfkeli görünüşünüze rağmen sizi beğendim Mösyö! Allahaısmarladık...</p>
<p>Herif bakakaldı ve Murat çıkarken Rusça bir şeyler homurdandı.</p>
<p>Murat koridorda, daha fazla güldü:</p>
<p>— Amma da tip haa, dedi, bunları Bolşevikler tevekkeli siktiret- memişler...</p>
<p>Öğle tenhalığında Reçina’yı var kuvvetiyle zorladı. Yahudi kızı, şaşılacak şey, ciddiyetle para almak istemiyordu. Murat çaresiz kalınca:</p>
<p>— Öyleyse bu akşam sizi davet ediyorum, dedi, beraber gezeriz!</p>
<p>— Bir şartla... İkimiz... Safo gelirse ben gelmem!</p>
<p>— Peki!</p>
<p>Murat adliye dönüşü bir manifatura mağazasına uğradı. Bir kombinezon, bir iç pantolonu, bir sutyenden ibaret iki takım ipekli çamaşır aldı. Birisini geçerken nişancı dükkânına uğrayıp Safo’ya verdi. O akşam bir işi çıktığı için saat on birde gelemeyeceğini söyledi. Kız, paketi yoklayarak:</p>
<p>— Nedir? diye sorunca, sıkı sıkı tembih etti:</p>
<p>— &#160;&#160;Sakın burada, açma! Evde bakarsın! Ayıp olur. Karışmam!</p>
<p>— &#160;&#160;Nedir?</p>
<p>— Evde bakarsın. Yarın da bunları lütfen giy... Olur mu?</p>
<p>Patronlar gittikten sonra Reçina’yı yazıhaneye aldı. Kapıyı içerden sürmeledi, soyup hediyelerini giydirdi. Bu pembe iç çamaşırlarıyla kız o kadar cici bir şey olmuştu ki, Murat, bir an âşık olmaktan korkarak gözlerini yumdu. Yerdeki çamaşırları acele toplayıp:</p>
<ul style="list-style:none;"><li>
<p>— Haydi sevgilim, diye boğuk bir sesle rica etti, açlıktan ölüyorum.</p></li>
<li>
<p>— Ben de...</p></li>
<li>
<p>— Evvela eve uğrarız. Bu gece gelmeyeceğini söylersin... Seni bu gece annene bile bırakmam... Haydi...</p></li>
<li>
<p>— Bilmem ki... Kızarlarsa... Hayır! Hayır! Gideriz!</p></li></ul>
<p>Novotni’de ağaçların altında bira içtiler.</p>
<p>Murat, bu geceyi nerede geçireceklerini düşünürken, Tarabya’da- ki oteli hatırladı. Bir aralık rehberde adresi buldu. Telefon ederek denize bakan balkonlu odayı hazırlamalarım emretti.</p>
<p>İlk aylarda olduğu gibi artık para artıramıyordu. Açıktan kazandığı bu altmış lira kendisini o pis kahvehane odasından kurtarmaya pekâlâ yardım edebilirdi. Fakat Reçina’mn sayesinde kazandığı para ile, içinde her zaman oturacağı -Belki Safo’yu da götürüp oturtacağı- bir yeri döşemek istemiyordu. Safo’yla ilk defa kaldıkları bir otele ondan gizli bir başka kadın götürürken zerre kadar hicap duymadığı halde, para hususunda böyle garip hesaplar yapmayı hiç yadırgamıyor, hattâ pek ciddi, pek erkekçe buluyordu.</p>
<p>Otomobilden otelin önünde inince Reçina burasım hemen tanıdı. İşin tuhafı:</p>
<ul style="list-style:none;"><li>
<p>— Yordanidis’in oteli! dedi.</p></li></ul>
<p>Buraya Rum delikanlısı ile beraber geldiklerini, bu suretle anlatmış oldu. Murat, buna kızacağına ayrıca sevindi. Reçina, Safo’ya ihanet ediyor bile sayılmayacak bir basit eğlence arkadaşı olduğunu, böylece her fırsatta hatırlatmakla Murat’ın yüreğini rahatlaştırıyordu.</p>
<p>Gene balkona küçük bir sofra kurdurdular. Bu sefer gramofona falan ihtiyaçları yoktu. Kapıyı daha içmeye başlamadan sürmelemiş- ler, dünya üzerinde baş başa kalmışlardı.</p>
<p>Reçina, böyle sıralarda yarın sabahı düşünmeyen, manasız mev- zularla insanı yormayan nefis bir körpe kadındı. Hele biraz daha yumuşak olsa... İlle canının yakılmasını istiyor, bunu düpedüz söyleyeceğine, arkadaşının canını hiç insaf etmeden acıtarak mukabele mecburiyetinde bırakıyordu.</p>
<p>Mamafih, bu tadı didişmeler arasında Murat, birçok acayip şeyler de öğrenmedi değil...</p>
<p>Bir kere, kendi yazıhanesiyle Reçina’nın yazıhanesi arasında tahmin edilmez bir akrabalık vardı. Patronun karısının küçük kız kardeşi iki sene evvel, bir müddet Çelil Bey’in metresliğini yapmıştı. Reçina bu metres hayatının maddi şartlarına vakıftı. Evvela, bin lira peşin, sonra her ay üç yüz lira...</p>
<ul style="list-style:none;"><li>
<p>— Bu kadar güzel mi?</p></li></ul>
<p>— Sen ne diyorsun şerik. Ben bile sevdalanıyorum... Öyle güzel kadın olmaz... Hem güzel, hem akılh...</p>
<p>— Şu halde bizim patron, senin patronun bacanağı oluyor.</p>
<p>— Bacanağı mı dersiniz... Durun bakayım! Evet. Sizde, kardeşinden sonra ablasına nikâh düşer mi?</p>
<p>— Hayır...</p>
<p>— Düşer... Düşmese Çelil Bey bizim madama şey eder miydi?</p>
<p>— Hay Allah müstahakınızı versin... Bunu da nerden biliyorsunuz.</p>
<p>— &#160;&#160;Vekâlet ücretini böyle ödemişler...</p>
<p>— &#160;&#160;Hangi vekâlet ücretini...</p>
<p>— Bizim madamın hususi işleri vardır. Patronun işlerinden başka, patronun işlerine de yardım eder. Eğer madam yardım etmese, biz üç tane bankanın daktilo tamiri ve daktilo temini konturatolarını nasıl elde ederdik... Ama madamın işleri daha sağlam...</p>
<p>Reçina’nın anlattığına göre madamın fikri icadı vardı. Piyasayı her gün yoklar, uzun vadeli hesaplar yapar, mevzuyu tayin ettikten sonra, etrafındaki müşkülatı bertaraf edecek, işin seyrini kolaylaştıracak vasıtaları hazırlar, sonra girişirmiş. Halen, sermayesi az fakat kân çok, iki tane fabrikası varmış. Birisi makara, diğeri kürek kazma fabrikası. Şimdi de bir başka işin peşindeymiş.</p>
<p>Reçina:</p>
<ul style="list-style:none;"><li>
<p>— Madam yamandır, diyordu, o kadar çok erkekle yatıyor. Başka kadın olsa, parmaklarını saymayı şaşırır. Bu sanki akıllan yatakta buluyor. Her erkeğin aklından biraz alıyor. Zevkini bilir. Lâkin aklını hiç kaybetmez... Şimdi bir Bulgar mühendis peydahladı. Güzel adam... Lâkin biraz saf... Tam bizim madamın istediği tip...</p></li></ul>
<p>— Kız kardeşi?</p>
<p>— Kız kardeşi madama hiç benzemez. Hovarda kadındır. Madamla eğlenir.</p>
<p>“Ablam donunu çıkardıkça akıllanır. Ben tersine aklımı kaybederim...&quot; diye güler.</p>
<p>— Patronun haberi yok mu?</p>
<p>— Olmaz mı hiç? Lâkin madam beni kıskanmaz, Mösyö de madamın işine kanşmaz... Geçiniyorlar.</p>
<p>— Fena değilmiş... Madamın kız kardeşi beraber mi oturuyor?</p>
<p>— Hayır... Ayrı... Nasıl bilmiyorsun? Şişli’nin en meşhur parçası... Geceliği iki yüz lira...</p>
<p>— İşte ondan bilmiyorum şekerim... Seni buraya Şarlot mu yerleştirdi...</p>
<p>— &#160;&#160;&#160;Evet...</p>
<p>— &#160;&#160;Şarlot’u nerden tanıyorsun?</p>
<p>— &#160;&#160;Adalet Hanım’ın evinden...</p>
<p>— &#160;&#160;Haa, şu mesele... Şarlot hâlâ devam ediyormuş.</p>
<p>— &#160;&#160;Ediyor.</p>
<p>— &#160;Sen?</p>
<p>— &#160;&#160;Ben çoktan beri bıraktım.</p>
<p>— Öyleyse patron aylıktan başka bir şey de veriyor. Doğru söyle... Fazla mesai yaptığın zaman...</p>
<p>— İnanmıyorsun ki... Ben para canlısı değilim.</p>
<p>— Patron için de mi?</p>
<p>— Patron başka... Lâkin o huyu olmasa kibar adamdır. Eli açık...</p>
<ul style="list-style:none;"><li>
<p>— Anlıyorum... Sizin madamı doğrusu merak ettim.</p></li>
<li>
<p>— Geçenlerde gelmişti. Yanında mühendis... Bir evrak tetkik ettiler. Bir şeyler yazdılar.</p></li>
<li>
<p>— Senden gizli mi?</p></li>
<li>
<p>— Gizli değil... Madam beni sever...</p></li>
<li>
<p>— Kardeşi bize gelmiyor mu?</p></li>
<li>
<p>— Bu yakınlarda gelmiyor. Bir işi olursa uğrar... Ama görmelisin.</p></li></ul>
<p>Biz onun kestiği tırnak olamayız...</p>
<ul style="list-style:none;"><li>
<p>— Hele yalancı... Senden güzel kadın mı olurmuş?</p></li></ul>
<p>Reçina, sarhoşlukla daha baygınlaşan gözlerini kibirle süzdü.</p>
<p>Murat, ertesi gece vücudundaki muharebe izlerini Safo’dan saklayabilmek için akla karayı seçti.</p>
<p>Tesadüf, Murat’ı daha fazla merakta bırakmadı. Bir hafta sonra Reçina’nın patronunun karısıyla tanıştılar. Kadın, Reçina'ya göre kırk yaşındaydı ama en insafsız bir insan bile otuzdan fazla tahmin edemezdi. Gözleri ilk bakışta siyah gibiydiler. Halbuki bu siyahlık uzun, kıvırcık kirpiklerinin gölge oyunuydu. Hakikatte kadının gözleri koyu çini yeşili renkteydiler. İnsan, onlara bakarken sırtında korkuyla karışık bir lezzet ürpermesi duyuyordu. Güneşte hafifçe yanmış gibi esmerdi. Fakat en dehşetli tarafı, ciddiyetle bir kaşını kaldırıp konuşması, bir sualden sonra aynı ciddiyetle cevap beklemesiydi. Murat, ilk his olarak: “Bu kadında zaaf namına hiçbir şey yok mutlaka...” diye düşündü.</p>
<p>Yanında, Reçina’nın “Bulgar mühendisi&quot; dediği uzun boylu, biraz kamburumsu bir delikanlı vardı. Delikanlı o kadar pısırık, yorgun görünüyordu ki bu kadın, biçareyi bir kerecik arzu ile öpse canını alı- verir dememek elden gelmiyordu.</p>
<p>Murat, bu fırsattan istifade ederek kocasını, kansının yanında bir daha tetkik etti. Mösyö Aleksi Petro Karazof, henüz rötuş edilmemiş kabataslak bir heykel gibi oturuyordu. Kendisine ait olması lazım gelen bu harikulade kadının mevcudiyetinden bile haberdar değil denilebilirdi.</p>
<p>Yalnız iki kere lafa kanştı. ikisinde de acayip Fransızcasıyla, Murat’a sonuna kadar güvenebileceklerini temin etti.</p>
<p>Reçina’nm sonradan söylediğine inanmak lazımsa bu tezkiyede, mektup işinin memnuniyetinden ziyade, daktilocunun sinirlerini teskin etmesinin teşekkür borcu varmış.</p>
<p>Madam Karazof, Murat’a bakmıyor yahut görmüyor gibi, birkaç kere baktı.</p>
<ul style="list-style:none;"><li>
<p>— İki ayn iş var mösyö... dedi, birisi bir tescil muamelesi... Diğeri bir borç senedi...</p></li>
<li>
<p>— Evet madam...</p></li></ul>
<p>Madam Fransızcayı herhangi bir Fransız kadınından, hem de yüksek tahsilli bir Fransız kadınından daha iyi konuşuyordu:</p>
<p>— Bir küçük imalathane açıyoruz. Mühendis efendiyle ortak... Her şey tamam. Mukavele de tamam... Her şey... Mahkemede tescil ettireceksiniz. Ticaret odası gazetesiyle ilan ettireceksiniz. Masraflar bize ait, ne istiyorsunuz?</p>
<p>— Usulü, Mösyö Karazof biliyor...</p>
<p>— Bırakınız Mösyö Karazofu... O hiçbir şey bilmez...</p>
<p>Mösyö Karazof homurdandı.</p>
<p>— Ne dersiniz?..</p>
<p>— Bu fena bir usul... Şark usulü... Pekâlâ... Geçen sefer, bir başka efendiye bu iş için kırk lira vermiştim. İşinize gelir mi?</p>
<p>— Ben otuz diyecektim...</p>
<p>— Yanlış... Bilmiyorsunuz. Ben de fazla verdiğim on liraya üzülecek insan değilim. Başlarken karşısındakini üzmemeye uğraşmak, iyi tezgâhtarlık sayılmaz, işte size bu da bir ders ...</p>
<p>— Mersi madam...</p>
<p>— Senet için de aynca yirmi lira veriyoruz. Noterde hazırlanmış bir borç senedini noter kâtibi ile, vereceğimiz bir adrese götürüp imzalatacaksınız... Bir hanıma... Olur mu?</p>
<p>— &#160;&#160;Olur.</p>
<p>— &#160;&#160;Pekâlâ, yarın saat kaçta serbest olabilirsiniz?</p>
<p>Murat, not defterini çıkardı.</p>
<ul style="list-style:none;"><li>
<p>— Üçten sonra... Üç, nihayet üç buçuktan sonra...</p></li>
<li>
<p>— &#160;&#160;icap ederse Çelil Bey’e benim işimi görmek üzere ayrılacağınızı söyleyebilirsiniz. Ahbabımdır.</p></li>
<li>
<p>— Lüzum yok. Üç buçukta serbest olacağım.</p></li>
<li>
<p>— Notere gidiniz. Üç buçuk için randevu alınız... — Çantasını açtı. Evvelce hazırladığı pek belli olan bir miktar para çıkardı —:</p></li>
<li>
<p>— Buyrun... Masraf için...</p></li>
<li>
<p>— &#160;&#160;istemem madam... Ben öderim. Sonra hesaplaşırız...</p></li></ul>
<p>Madam Karazof, ilk defa Murat’ı tepeden tırnağa süzdü. Bu söze inanmış olduğunu belli eden bir hareketle başını salladı:</p>
<ul style="list-style:none;"><li>
<p>— Mamafih alınız, dedi, prensip meselesi... Benim işime benim param... Masrafları yazarsınız. Gene de hesaplaşırız.</p></li>
<li>
<p>— Peki...</p></li>
<li>
<p>— Şimdilik bu kadar. Senet işi olduktan sonra tescil işine geçeceğiz. Mersi mösyö. Fransızcayı güzel konuşuyorsunuz...</p></li></ul>
<p>— &#160;&#160;Ya, siz madam?..</p>
<p>— &#160;&#160;Evet... Bende iyi konuşurum... Orvar mösyö...</p>
<p>Ölçülü bir gülümsemeyle görüşmenin bittiğini anlattı ve derhal mühendise dönüp galiba Rusça bir şeyler söylemeye başladı.</p>
<p>Murat: “Dehşet mi dehşet... diye mırıldanarak dışarı çıktı, Bolşe- vikler bunu siktiretmekle sahiden iyi yapmışlar... Bir kere insana düşman oldu mu vallaha bitirir...”</p>
<p>Ertesi gün saat üçte, noter kâtibi ile beraber Kuruçeşme’ye gittiler. Ellerindeki adresle aradıkları köşkü bulmak kolay oldu.</p>
<p>Kapıyı sümüklü bir ahretlik açtı. Ziyaretçileri uzun uzadıya şüpheli şüpheli süzdü.</p>
<p>— Beyefendiye haber vereyim de... deyip kanadı suratlarına çarptı.</p>
<p>Murat, pısırık Bulgar mühendis ve dehşetli beyaz Rus kadını ile ahretliğin beyefendiden bahsettiğine bakılırsa, evli bulunması icap eden bir Türk hanımının ne münasebeti olabileceğini düşündü.</p>
<p>Biraz sonra kapı tekrar açıldı. Alt katta bir bekleme odasına alındılar. Oda pek fakir döşenmişti. Burada, fakirlikten ziyade bir pasaklılık, savrukluk, hattâ pislik göze çarpıyordu. Nihayet içeriye:</p>
<ul style="list-style:none;"><li>
<p>— Safa geldiniz... diyerek bir kıranta adam girdi.</p></li></ul>
<p>Sırtında kirlice bir pijama vardı. Matruştu. Kırçıl saçlannı alabros kestirdiği için insana bir zabit yahut asker mütekaidi hissini veriyordu.</p>
<ul style="list-style:none;"><li>
<p>— Senet hazır mı? diye sordu.</p></li>
<li>
<p>— Evet...</p></li>
<li>
<p>— Verseniz de imzalarsam...</p></li>
<li>
<p>— Buraya teşrif edemezler mi? Yahut biz yanlarına gitsek...</p></li></ul>
<p>Binbaşı Rıfkı Bey -Murat sonra öğrendi- bir an düşündü. Noter kâtibine şakalaşıyor gibi:</p>
<ul style="list-style:none;"><li>
<p>— Vallaha birader... Peki... diye manasız bir surette gülümsedi.</p></li></ul>
<p>Biraz sonra, içeriye bir kadın değil devanası, bir devanası değil, esans dengi girdi. Murat’ın pek de alışık olmayan burnuna aynı zamanda birkaç çeşit baygın koku çarpmıştı. Kadın o kadar uzun boylu, o kadar şişman, o kadar azametliydi ki, bu vücut ve bu azametle hiçbir erkekle yatmaya razı olamaz gibi geliyordu.</p>
<ul style="list-style:none;"><li>
<p>— Veriniz bakalım... diye hışımla kâğıtlara saldırdı.</p></li></ul>
<p>Her adımda, tahta evi zangır zangır sarsıyordu. Pencereye gidip okumaya başladı. Aşın şişmanlığı, okuma bilmesine imkân yokmuş zannını uyandınyor, seyircilere kâğıdı çekip almak arzulan veriyordu.</p>
<p>Murat’a görünen sag elinde kocaman taşlı iki yüzük vardı. Okumayı bitirince bahçeye bakarak, kâğıdı sol eline hafif hafif vurarak bir an düşündü:</p>
<p>— Kanşık bir iş... diye söylendi.</p>
<p>— Rica ederim Semra... Bunu görüşmedik mi?</p>
<p>— Hiçbir şey görüşmedik... Ciddi değil bu...</p>
<p>— Rica ederim!.. Anlattım ki...</p>
<p>— Ne anlattın? Sanki aklın erermiş gibi... — Kocasına döndü. Öyle bir bakışla baktı ki, Murat, bu kadınla evli olan her erkeğin, o erkek Koca Yusuf pehlivan bile olsa böyle üç bakışa dayanamayıp eriyeceğini korkarak düşündü —: Kadın çok güzel... İşi karıştıran da budur...</p>
<ul style="list-style:none;"><li>
<p>— Canım kadının güzelliğinden bize ne?</p></li>
<li>
<p>— Kadının güzelliğinden mi? Budala... Bütün güzel kadınlar ahmak olurlar... Hepsi...</p></li>
<li>
<p>— Rica ederim...</p></li>
<li>
<p>— Peki... İmzalıyorum. Lakın sonra ziyan gelirse karışmam... Zarar senin olur.</p></li>
<li>
<p>— Hesapladık ya... Sen karar vermiştin...</p></li>
<li>
<p>— Ben karar verdim. Evet... Kadının o kadar güzel olması hesapta yoktu. Neden orospuluk etmiyor anlamıyorum.</p></li>
<li>
<p>— Rica ederim... Rica ederim Semra...</p></li>
<li>
<p>— Peki, peki... — Ortadaki masaya yaklaştı —: Neresi imzalanacak?</p></li></ul>
<p>Gayet güzel, gayet işlek bir banka direktörü kadar alışık hareketlerle imzaladı. Halbuki Murat, böyle kuşkulu insanların asıl imza atarken tereddüt geçirdiklerini görmüştü. “Bu kadın bir kere “Peki&quot; dedi mi, demek bitti...”</p>
<p>— &#160;&#160;Efendilere kahve içirelim.</p>
<p>— &#160;&#160;Teşekkür ederiz. Hemen gideceğiz...</p>
<p>— Kahve... Şimdi... Olmaz... — Kocasına herhalde bir Balkan lisanıyla bir şeyler söyledi —: Anladın mı?</p>
<p>Murat’la koca da şahit olarak imzaladılar.</p>
<p>Kadın:</p>
<p>— Bana müsaade efendiler, diye gülümsedi. Pasyans açıyordum yarım kaldı. Ciddi bir mazeret sayılmasa da, hiç olmazsa yalan değil...</p>
<p>Döşemeleri inleterek çıktı. Murat, fal açmak için kullandığı iskambil kâğıtlarına acıyarak, rahatsız rahatsız içini çekti.</p>
<p>Kahvelerden sonra evin efendisine (!) veda ettiler. Adamda bir tereddüt, bir telaş seziliyordu. Nihayet canını dişine takarak Murat’a yaklaştı. Kulağına bir şey söyleyecek gibi uzanarak, gizlice iki zarf uzattı.</p>
<p>— &#160;&#160;Nedir?</p>
<p>— &#160;&#160;Alınız rica ederim... Kusura bakmayınız... Madam'ı görecek misiniz?</p>
<p>— Zannederim...</p>
<p>— Hürmetlerimi lütfen söylersiniz. Lütfen...</p>
<p>Bu hürmetleri söylemekle, gizlice verilen zarfların ne münasebeti olabileceğini düşünerek Murat, aldı.</p>
<p>Erkânıharp binbaşısı Rıfkı Bey, yalvarır gibi:</p>
<p>— Kusura bakmayın, dedi, birisi size, diğeri efendi kardeşime...</p>
<p>— Niye zahmet ettiniz... Biz ücretimizi almıştık...</p>
<p>— Biliyorum... Lâkin hanım öyle istiyor... Güle güle... — Sonra birden dikildi, galiba mutfağa doğru bağırdı —: Veli... Nerdesin eş- şoglueşşek...</p>
<p>Sesi artık sert ve dikti. Belli ki emirbere hitap ediyordu.</p>
<p>Murat’ın gülmesi tuttu.</p>
<p>Tramvay caddesinde zarfların ikisini de çıkardı:</p>
<p>— İçlerinde ne olduğunu ben de bilmiyorum arkadaş, dedi, beğen bakalım...</p>
<p>Noter kâtibi gözüyle kararlayıp daha şişman gibi duranı aldı.</p>
<p>— Bahse var mısın? diye sordu.</p>
<p>— Neye?</p>
<p>Bahse...</p>
<p>Ne bahsi?</p>
<p>— Bunların ikisinde de aynı miktar para var. Hangimiz tam adedi, yahut en yakını söylersek ikisi de onun olsun...</p>
<p>— Teşekkür ederim kardeşim... Ben hisseme razıyım... Şeninkini alamam...</p>
<p>— Efendim? Alacağın ne malum?</p>
<p>— Şans meselesi...</p>
<p>— Ben de güvenirim...</p>
<p>— Daha iyi söylediniz ya... On lira var. Beşer duble birasına...</p>
<p>— Beşer lira vermişlerdir... Biz noterciyiz... Böyle neler gördük. Kabul... Beşer dublesine...</p>
<p>Onar lira vardı. Noterci, zarftaki bütün parayı değil, cebindekıle- ri de beraber kaybetmiş olsaydı bu kadar üzülmezdi.</p>
<p>— Ben üç duble içeceğim, diye tövbe eder gibi konuştu, siz sekiz duble içiniz...</p>
<p>— Neden canım?</p>
<p>— Bu kafa... — Şakağına sert sert vurdu —: Beş duble içmeye layık değil... Bu kafa eşek kafası... Haşa huzurunuzdan... Eşek... — Murat’ın koluna dostça girdi —. Lâkin ne kadın kardeş, dedi, kocasıyla yatarken hovardasını öteki tarafına alsa heriflerin birbirlerinden on sene haberi olmaz...</p>
<p>— Karyolada mı?</p>
<p>— Döşemelerin çekeceği şüpheli... Bunun somya tellerini henüz haddehaneden çekmemişlerdir. Böyle mahluk olduğunu bilmezler de... Lâkin Madam Karazof için söylediğine bayıldım. Sahi o kadın niçin? Değil mi?</p>
<p>— Bunlar on iki bin lira borç mu almış oluyorlar?</p>
<p>— Bir on iki bin lira var... Ne bileyim...</p>
<p>Karaköy’de tramvaydan inince Tokatlıya girdiler. Noter kâtibi sözüne sadık olduğunu ispat etti. Murat’a sekiz duble bira içirdi.</p>
<p>Mesele, Murat’ın, zannettiği kadar karışık değildi. Bir papye karbon, makine şeridi, ıstampa atölyesi açılıyordu. Atölye esasta üç ortaktı. Bulgar mühendis, Madam Karazof, bir de erkânıharp binbaşısı Rıfkı Bey... Binbaşı Rıfkı Bey, binbaşı olduğu için kendi tabiriyle açığa soyunamı- yordu. Bir senetle kansı -Çok zengin olduğunu Murat sonradan öğrenmişti- on iki bin lira borçlanıyor, diğer bir senetle Rıfkı Bey, atölyenin on iki bin liralık hissesine ortak oluyordu. Bu atölye, Erkânıharbiyeyi Umumiye’de levazım müdürü olan Rıfkı Bey’in yardımıyla ordunun bilcümle papye karbon, makine şeridi, ıstampa ihtiyacını karşılayacaktı.</p>
<p>Reçina'nın kanaatine göre madam, koyduğu sermayenin muayyen bir müddet zarfında tasarladığı kârını alır almaz, bir hissesini diğer ortaklara satacak yahut diğer ortakların hissesini alacaktı. İşte bu ikinci alışverişte, Semra Hamının niçin kullanmadığına şaştığı, asıl tatlı sanatını ortaya koyuyordu. Kadınlığı sayesinde alacağını ucuz almakta, satacağını pahalı satmaktaydı.</p>
<p>Murat, sicil-i ticaret muamelesini kısa zamanda ikmal edip sicil-i ticaret gazetesinin ilanlarını ihtiva eden sayılarını getirdiği akşam, madamla hesaplaşırlar. Masraf parasından Murat’ın zimmetinde yedi yüz seksen kuruş görünüyordu.</p>
<p>Madam buna hem şaştı, hem de güldü:</p>
<ul style="list-style:none;"><li>
<p>— Masrafları biraz şişirebilirdiniz, dedi, bunu eritip farkına vardırmamak için bizi beş on lira borçlu çıkarabilirdiniz... Acemisiniz!</p></li>
<li>
<p>— Dolandırıcılık mı? Ölünceye kadar da acemi kalacağımdan korkuyorum madam...</p></li>
<li>
<p>— Pek şirinsiniz! Değil mi Matmazel Reçina?</p></li></ul>
<p>Bunu sorar sormaz kıza, ela gözleriyle dikkatli dikkatli baktı. Reçina da budala gibi hem kızardı, hem de gözlerini kaçırdı.</p>
<ul style="list-style:none;"><li>
<p>— Tasdikine teşekkür ederim matmazel... — Çantasını açtı —: İşte size vaat ettiğim elli lira mösyö.</p></li>
<li>
<p>— Kırk...</p></li>
<li>
<p>— Rica ederim. Bir kadını nasıl oluyor da yalancı çıkarabilirsiniz... Ben dün söylediğimi bugün unutacak kadar bunamadım.</p></li>
<li>
<p>— Pardon... Dediniz ki...</p></li></ul>
<p>— Elli dedim, işte size elli lira...</p>
<ul style="list-style:none;"><li>
<p>— Yedi yüz seksen kuruş...</p></li>
<li>
<p>— Onunla da bizim matmazele bir küçük hediye alırsınız. Bunu söylediğim için ayıplamayın. Erkeklerin fazla şirinleri böyle küçük itinaları bilmezler...</p></li></ul>
<p>Ve çapkın bir hareketle Murat'ın çenesine parmağını vurdu. İçini çekerek:</p>
<p>— Ah, her zaman böyle bakabilseniz yavrum, dedi.</p>
<p>Mösyö Karazof, bu söze kahkahayla güldü. Murat, Mösyö Kara- zofun güldüğünü bu suretle ilk ve son defa görmüş oldu.</p>
<p>Madam KarazoPun işinin neticelenmesi perşembe gününe rastlamıştı. Reçina akşama doğru bir aralık Murat'ı koridorda tuttu:</p>
<p>— Bu gece gene o otele gidiyoruz... dedi.</p>
<p>— Bu gece mi? İmkânı yok...</p>
<p><span style="font-weight:bold;font-style:italic;">'Jienuıl Tiıkir</span></p>
<ul style="list-style:none;"><li>
<p><span style="font-style:italic;">—</span> Neden?</p></li>
<li>
<p>— Safo gelecek?</p></li></ul>
<p>— Perşembe gecesi mi?</p>
<p>— Hastayım, diye bugün dükkâna gitmiyor.</p>
<p>— Peki, ben...</p>
<p>— Sen de yarın gece şekerim.</p>
<p>— Hayır... istemiyorum... Öyleyse... Bak n’aparız. Ben şimdi izin alının. Savuşuruz.</p>
<p>— İyi ama, böyle bir şeyi sana yapsam ne dersin...</p>
<p>— Bana mı? Bana yapmazsın ki... Değil mi?</p>
<p>— Sana yapmamak için başkasına yapmamalıyım. Zaten biliyorsun... Söz verdim. Safo’yu yakında def edeceğim.</p>
<ul style="list-style:none;"><li>
<p>— Hani nerede?</p></li>
<li>
<p>— Yakında... Canımı sıkıyor...</p></li></ul>
<p>Bu söz doğruydu ama, Safo için değil, Reçina için... Murat hakikaten sıkılıyordu. Ne yapacağını da bilmiyordu. Eskilerin “Komşuda zamparalık olmaz” sözüyle neler demek istediklerini ancak bu haftalarda anlamıştı. Kız pek sırnaşıktı. Belki esasında bu kadar sırnaşık değildi ama, patronun gayn tabii hareketleri zavallıyı çığırından çıkarıyor, kurulmuş bir bomba gibi Murat’ın tepesine musallat ediyordu. Bu gidişle münasebetlerini Safo’dan saklamanın imkânı kalmayacaktı. Hele yırtıcılığı büsbütün tahammül edilmez bir hal almıştı. Öyle ki Murat, bu sıcak havalarda, yakası mümkün olduğu kadar kapalı, uzun kollu fanilalar giymek mecburiyetini hissetmişti.</p>
<p>Gece, Safo’yu Nesibelere götürdü. Ibrahim Rıza boşanma davasını henüz bitirmeden yeniden yeniye evlenme projeleri kuruyordu.</p>
<p>Esasına bakılırsa oğlanın pek kabahati de yok gibiydi. Vaktiyle bir müddet beraber yaşadığı ve adına kısaca “Sarı Kadın&quot; dediği bir hanımın ilk mi, üçüncü mü, kaçıncı kocasından olan kızı artık büyümüş, evlenme çağına gelmişti. Kadın bu kızı İbrahim Rıza’ya vermeye razı görünüyordu.</p>
<p>Nesibe Ablayı:</p>
<p>— Daha neler? Sen Kızılbaş mısın kâfir? diye sahiden ürküten bu kusur, kocası Nuri’yi bilakis fıkır fıkır güldürüyordu.</p>
<p>— işte akıllı anne diye ben buna derim diyordu, öyle ya, ciğerparesini gözü kapalı vermiyor. Herifi bir güzel denemiş. Kusurunu, ma-rifetini öğrenmiş...</p>
<p>İbrahim Rıza, evvelce ballandıra ballandıra anlattıklarını çoktan unutmuş, yüzü kıpkırmızı itiraz etmekteydi:</p>
<p>— Yahu... Sen Müslüman değil misin? Kadınla aramızda bir şey yok diyorum. Yemin ediyorum.</p>
<p>— Canım... Ben var mı diyorum... Kılıbık olduğum için kanma karşı gelemiyorum da...</p>
<p>— Abla... Vallah billahi, bizimki arkadaşlık...</p>
<p>— Haydi oradan... Hüseyin’in düğününde ben görmedim mi? Ne güzel arkadaşlık... Kadını yiyecektin neredeyse...</p>
<p>— O beni... Tövbe yarabbi... Arkadaşlık diyorum size...</p>
<p>— Kız kaç yaşında?</p>
<p>— On üç...</p>
<p>Nuri atıldı:</p>
<p>— Bir de mürebbiye tutacağız... Fransız mürebbiyesi... Bilmem, Murat’a sorarsan “Sütnine ister...” diyor.</p>
<p>— Sen tanıdığın zaman kız kaç yaşındaydı?</p>
<p>— &#160;&#160;Ben mi abla?</p>
<p>— Sen elbet... Nuri Efendi değil ya... Allah göstermesin...</p>
<p>— &#160;&#160;&#160;Bilmem ki... Şu kadarcıktı.</p>
<p>— O nasıl ölçü... Yaşı yok mu bunun?</p>
<p>— İşte küçüktü. Bir gün “Annemi boğacaksın&quot; diye ağlamaya başlamıştı .</p>
<ul style="list-style:none;"><li>
<p>- &#160;&#160;Hay Allah müstahakını versin... Utanmaz...</p></li>
<li>
<p>- &#160;&#160;Çanını... Şakalaşıyorduk biz ...</p></li>
<li>
<p>- &#160;&#160;Bırakın... Ben kızıyorum... Siz hep delirmişsiniz...</p></li></ul>
<p>Murat'la Safa, dönüşte ekseriya kaldıkları Galata otellerinden birisine gittiler.</p>
<p><span style="font-weight:bold;">fKemol Tâ/ıir</span></p>
<p>Otelci artık onları tanıyor, her gelişlerinde yatak çarşaflarını değiştiriyor, Safo’ya Rumca takılıyordu.</p>
<p>Salo, bu gece pek neşeliydi. Neşe ona yaraşıyor, olduğundan daha körpe, âdeta küçük bir kız haline getiriyordu.</p>
<p>Üvey babası artık iyiden iyiye şüpheleniyormuş.</p>
<ul style="list-style:none;"><li>
<p>— Neden? Benimle konuştuğundan mı?</p></li>
<li>
<p>— Seninle konuştuğumu biliyor...</p></li>
<li>
<p>— Öyleyse...</p></li>
<li>
<p>— Başka mesele... Geçen gün sarhoştu. “Kız, dur bakayım... Senin başına bir iş geldi mutlaka...” dedi.</p></li>
<li>
<p>— Nerden anlamış?</p></li>
<li>
<p>— Gözlerimden.</p></li></ul>
<p>— Ne varmış gözlerinde...</p>
<p>— Baksana altları simsiyah... O başka türlü söylüyor. “Gözlerin deli gözüne dönmüş orospu...&quot; diyor.</p>
<p>— &#160;&#160;Annen...</p>
<p>— &#160;&#160;Annem, böyle şeylere aldırmaz... Annem kocasından ihtiyar... Kocasının</p>
<p>dayağını yer... Hizmetini görür... Sonra da sabaha kadar durmadan...</p>
<ul style="list-style:none;"><li>
<p>— Hele edepsiz... Yoksa gözetliyor musun?</p></li>
<li>
<p>— Nesini gözetleyeceğim. Bilmediğim bir şey değil ki... Odalarımız yan yana... Duvar da ince... Hiç de çekinmezler... Komşular bile duyarlar da sabahleyin anneme takılırlar...</p></li></ul>
<p>— Pekâlâ... Demek böyle... Olsun aldırma sevgilim... Biraz daha sabredeceğiz. Şu oda meselesini halledemedim. Eşya alacağım. Pek fenasını ben beğenmiyorum. Pek iyisine de gücüm yetmiyor.</p>
<ul style="list-style:none;"><li>
<p>— Hiç üzülme... Ne dedim? Gebe kalıncaya kadar böyle yaşayacağız. Gebe kalırsam o başka...</p></li></ul>
<p>— Haydi gebe kal artık...</p>
<p>— Şuna bak... Benim elimde mi?</p>
<ul style="list-style:none;"><li>
<p>— Ne bileyim?..</p></li>
<li>
<p>— Kalmadığım iyi... Beni götürsen orada artık çalıştırmazsın.</p></li></ul>
<p>— Tabi...</p>
<p>— O zaman da otuz beş lira bizi zor geçindirir...</p>
<p>— Ben üst üste elli liradan fazla kazanıyorum.</p>
<p>— Maaştan başkası hesaba katılmaz. Ben sana baş belası olmak istemiyorum ki... Ben sana zevk vermek istiyorum. Benden usandığım Allah bana göstermesin...</p>
<p>— Ben senden ölünceye kadar usanabilir miyim?</p>
<p>— Usanma sakın... Erkeğin kadından usanması berbat şey... Ben üvey babamdan biliyorum... Annemi aldığı zaman, annem daha gençti. Bir sözünü iki etmezdi. Şimdi nasıl dövüyor... Ben anlıyorum. “Ölsün...” diye öyle dövüyor. Hem de kıskançlık numaralarına getiriyor da vuruyor sopayı!.. Annem eskiden Galata’nın en güzel karısıydı. Bütün Galata peşindeymiş. Babam kıskançlıktan verem olmuş da ölmüş. Annem arada sırada ağlar... “Babana yaptığımı çekiyorum...&quot; der. Herifin kendisinden usandığını bilmez mi? Bilir. Kıskançlık numaralarına getirip dövmesinin “ölsün&quot; diye olduğunu bilmez mi? Bilir. l.akin bunu açık açığa söyleyemiyor. “Erkektir kıskanınca döver kızım...&quot; diye hem beni, hem de kendisini aldatmaya çalışıyor. Sen sakın benden bıkma olur mu?</p>
<p>— Senden mi?</p>
<p>— Hem benden bıkma, hem de beni kendini hasta edecek kadar kıskanma... Zaten ben seni kıskandıracak bir şey yapmam ki...</p>
<p>Murat, bir an Reçina’yı hatırladı. İlk defa vicdan azabına benzer bir şey hissetti.</p>
<p>Tıpkı Safo’nun biçare annesi gibi hem Safo’yu, hem de kendisini aldatmak için kıza sımsıkı sarıldı. Ve oda işini bir an evvel halledip bu sadece aşktan, samimiyetten ibaretmiş gibi insana biraz da korku veren küçük kızı karanlık Galata'dan çekip götürmeyi, aynı zamanda kendisini de Reçina denilen o sarı saçlı budala beladan kurtarmayı tekrar kararlaştırdı.</p>
<p>“Bir def etsem... Tövbe... Bir daha başkasına da bakmak yasak... Madam Karazof kadar güzel bile olsa... Yasak...&quot;</p>
<p>Ancak sabaha karşı uyumuşlardı. On birde kalktılar. On ikide yemek yediler. Birde Safo dükkâna gitmeye mecburdu. Murat onu Galata Caddesi’nde, camekânı da olmadığı için kendisine pek müdafaasız gibi gelen nişan dükkânına bıraktı. Adet ettiği üzere, patronuna:</p>
<p>— İşte sana bir tamam teslim... dedi, akşam parmaklarım sayıp geri alacağım... Noksan çıkarsa keyfine...</p>
<p>— Bunlar parmaklarından noksanlanmaz eminim...</p>
<p>Ayaklarını sürükleyerek, yorgun, uykusuz döndü.</p>
<p>Bir müddet nereye gideceğini tasarlamaya çalıştı. Gene en iyisi yazıhaneye çıkmak, Gelil Bey’in misafir odasındaki yumuşak kanepede akşama kadar uyumaktı.</p>
<p>Böyle de yaptı. Ceketini çıkardı. Üstüne örttü, başını iki Düstur cildine dayar dayamaz uyudu.</p>
<p>Birden sıçramak istedi. Üstüne birisi abanmıştı. Gözünü açınca, evvela Reçina’nın kırmızı dudaklarını gördü. Gülümsedi:</p>
<p>— Rüya görüyordum.</p>
<p>— &#160;&#160;Kimi?</p>
<p>— &#160;&#160;Seni!</p>
<p>— Haydi yalancı... Ölü gibiydin... Biraz seyrettim de içime korku geldi. Seni öldürmüş Safo... Orospu seni bitirmiş...</p>
<p>— Yok canım. Evine bıraktım. Dalmışım...</p>
<p>— Şimdi görürüz bakalım... — Omuzlarını sikaca bastırarak, öptü —. Bitmişsin, baksana...</p>
<p>— &#160;&#160;&#160;Dur kız ... Bir gelen olur...</p>
<p>— &#160;&#160;Kim gelecek... Cuma bugün...</p>
<p>— &#160;&#160;Dur da kapıyı kapatayım...</p>
<p>— &#160;&#160;Ben kapattım...</p>
<p>— &#160;&#160;Yalan...</p>
<p>— &#160;&#160;Vallaha ... Sen Müslüman değil misin?</p>
<p>Bunu öyle hoş söylüyordu kı!.. Odabaşının kız kardeşinden öğrenmişti.</p>
<p>Murat, evvela nefes kesen ağırlığı yavaş yavaş hissetmez oldu. Şimdi üzerinde renkten, kokudan tıkız yumuşaklığından kısaca şehvetten ibaret bir tatlı masaj teması vardı...</p>
<p>— Kapıyı... diye bir şeyler söylemek istedi.</p>
<p>Kız, ağzını ağzıyla sımsıkı kapattı.</p>
<p>İşte tam böyleyken oda kapısı birdenbire açıldı. Reçina, “Ay” diyerek başını Murat’ın göğsüne sakladı. Murat ne yapacağını şaşırarak ister istemez baktı. Bir kadın... “Aman yarabbi... Safo...”</p>
<p>— Kolay gelsin... Keyfinize bakın... Ben beklerim...</p>
<p>Hayır... Safo’nunsesi değil... Çok arzu ettiği halde, üzerindeki rezilliği bir hamlede fırlatamıyordu.</p>
<p>Bereket versin, kapı kapanmıştı.</p>
<p>— Ben sana demedim mi namussuz?</p>
<p>— Ne bileyim? Bizi göreni... Ne ayıp...</p>
<p>— Kimdi?</p>
<p>— Bilmem.</p>
<p>— Dur hele... Dur diyorum... Tokatı çoktan hak ettin...</p>
<p>— Hayır, aman ... Gördüyse gördü...</p>
<p>Murat, nihayet doğrulunca pek çok sonraları aynı şiddetle hatırlayacağı bir şaşkınlık duymuştu. Kıyafetini düzeltti. Elini saçlarında gezdirdi. Aynaya bakmak arzusu da nedense yakasına yapıştı.</p>
<p>Ayaklarının ucuna basarak kapıya yaklaştı. Dış kapı kapalıydı. Kendi odasında da kimseler yoktu. Münasebetsiz ziyaretçi ya gitmişti, -ki böylesı daha mantıklı olurdu yahut da patronun odasına geçmişti.</p>
<p>Kapıyı yavaşça, hiç gürültü etmeden açtı. Çok şükür. Patronların odasındaysa bile gene de kibarlık etmiş oluyordu. Reçina’ya eliyle dehşetli bir işaret yaptı.</p>
<p>Kız, başını sallayıp kıvırcık san saçlarıyla yüzünü kabil olduğu ka-dar örttü. Birisini, sahiden baştan çıkarmanın zevkim duymuş bir fenalık ilahesi gibi — Ama olduğundan da yüz kere güzeldi : gülümseyerek, Murat’ın o kanşık anında bile içini ürperten atik bir süzülüşle kapıdan çıktı.</p>
<p>Murat, hafifçe öksürdü. Yan yarıya kendine gelmişti.</p>
<p>Tekrar saçlarını sıvazladı. Büyük bir ceht sarf ederek patronların oda kapısını açtı.</p>
<p>Hayret Bey’in baldızı, ayak ayak üzerine atmış, koltukta rahatça kurulmuştu. Cigara içiyordu. Murat’a muzip bir kız çocuğu gülümsemesiyle baktı.</p>
<ul style="list-style:none;"><li>
<p>— Rahatsız etmedim ya! diye alay eder gibi sordu.</p></li>
<li>
<p>— Hayır... Matmazel bana yeni bir dans figürü öğretiyordu diyeceğim. İnanmazsanız o zaman sahiden rahatsız olurum.</p></li>
<li>
<p>— İyi ama, bari “yeni” demeseniz... Sakın size “yem” diye mi yutturdu... — İçini mahsustan çekti —: Pek eskidir halbuki... Pek eskidir. Neyse... Geçiyordum da uğrayım dedim. Nereden de aklıma geldi böyle münasebetsizlikler... Şans... Haydi canım... Bu dünyada yalnız sizin başınızdan geçen bir iş değil ki... Terziye çıkacaktım “Şuradan telefon edeyim bakalım, hazır değilse... Beyhude zahmet...&quot; dedim. Halbuki cuma olduğunu, yazıhanenin kapalı bulunduğunu da biliyordum. Kapıcı yukarda olduğunuzu söyledi ama... Yeni şey... Figürü, dans figürü öğreten muallim hanımın da beraber bulunduğunu söylemedi. Afedersiniz...</p></li></ul>
<p>Murat yere bakarak susuyordu. Kadın eniştesinin yazıhanesini fena bir yere benzettiği için, bu suretle avukat Hayret Bey’in meslek şerefini leke eder... falan filan gibi şeylerden de pekâlâ bahsedebilirdi. İşte böyle şaka tarafından alması Murat’ı biraz daha ferahlattı:</p>
<ul style="list-style:none;"><li>
<p>— Kahve?., diye bir şeyler söylemeyi denedi.</p></li></ul>
<p>— Hayır... Nasıl kabul edebilirim. Bunu, beni görmekten zevk duyduğunuz için ısmarlamıyorsunuz ki...</p>
<p>Murat hayretle başını kaldırdı.</p>
<p>— Bilakis ben öyle düşünmedim...</p>
<p>— Biliyorum canım... Bugün de aksi gibi siz somurtuyorsunuz, benim de latifeperdazlıgım tutuyor. Evvela telefon edeyim de. Bakalım elbise hazır mı? Değilse kahveyi elbette içeceğim.</p>
<p>Kalktı. Telefona doğru yürüdü. Vücudu ilk bakışta şişman görünüyordu ama, artık günahı boynuna, korse mi kullanıyordu neydi, gene de kendisine göre bir güzel tenasübü vardı. Murat, geçenlerde ablasının buna söylediklerini hatırladı, inmeli kocasından bahsetmişti. Bu kadar... Tuhaf bir kadın.</p>
<ul style="list-style:none;"><li>
<p>— Alo... Madam Maryan mı? Ben Şaziment. Entarimi soracaktım. Hazır mı? Provaya mı bekliyor? Peki geliyorum... Mersi madam...</p></li></ul>
<p>Telefonu bıraktı.</p>
<ul style="list-style:none;"><li>
<p>— Şimdi size bir ceza çekmek düşüyor efendim, dedi, canınız da sıkıtsa katlanacaksınız...</p></li>
<li>
<p>— Buyrun... Baş üstüne...</p></li>
<li>
<p>— Beraber Beyoglu’na çıkacağız.</p></li>
<li>
<p>— Hayhay. Bir otomobil...</p></li>
<li>
<p>— Fena olmaz... Daha evvel, dans profesörünüzü...</p></li>
<li>
<p>— Rica ederim... Çoktan...</p></li>
<li>
<p>— Gittiler mi? Vah vah... Onu da beraber alabiliriz diyecektim. Rahatsız ettiğime samimi olarak üzüldüm. Kapı açıktı. Evvela buraya baktım. Sonra neredense' aklıma geldi. Halbuki komşu yazıhanelerden birisine geçmiş olmanızı da düşünebilirim. Haydi gidelim...</p></li></ul>
<p>Aşağıda ilk rastladıkları otomobile bindiler, bu terziye gidişten hiçbir şey anlamıyordu. “Garip bir ceza...” diye düşündü. Ve yan gözle Şaziment Hanım’a baktı. Şimdi yakından kırk yaşının yüzündeki izleri fark ediliyordu, iyi bir makyaja rağmen bunlar, göz kenarlarında buruşuklar, çenede ince bir hat halindeydiler. Lâkin gögsü, bilekleri, bilhassa etli dudakları daha genç gibiydi. Esanstan başka bir şey, olgun bir kadın kokusuyla kokuyordu. Kadın yüzüne bakmadığı halde gülümseyince, Murat şüphelendi. Gözleriyle araştırdı, şoförün büyücek dikiz aynasından kendisini gördü. Şaziment Hanım:</p>
<p>— Âdeta düşman gibi bakıyordunuz, diye fısıldadı. Mamafih ben böyle bakıştan ötekilerden daha çok severim.</p>
<p>— Hangilerden?</p>
<p>— Hani erkeklerin gözlerini şaşılaştıran bir hayran bakışları olur. Onlardan... — Sonra içini çekti —: Mamafih profesör hanım, belki de o bakışları sever... Yaş meselesi...</p>
<p>— Rica ederim, hanımefendi... Siz öyle profesörlerden...</p>
<ul style="list-style:none;"><li>
<p>— Daha mı şeyim... Vazgeçiniz canım... Mutlaka böyle konuşmak mecburiyeti nerden çıkar anlamıyorum... — Gözlerini kısarak Murat’ın yüzüne baktı —: Yorgun görünüyorsunuz, dedi, sizi ben mi yordum?</p></li></ul>
<p>— Hayır... Değilim!</p>
<p>— Bazısı utancından hemen yorulur. Sakın ha... Hakikaten ehemmiyetli bir şey değil... Sizi temin ederim. Ben çoktan unuttum.</p>
<p>— Teşekkür ederim...</p>
<ul style="list-style:none;"><li>
<p>— Buna bile lüzum yok... Ablama verdiğiniz dersi, beye anlattım. Güle güle bir hal oldu. Sizi tanımak istiyor. Bilmem ki bize bir gün gelir misiniz? Sonra şairmişsiniz de... Hayret Eniştem yeni şairleri pek sevmediği halde sizi beğenmiş. Bizim bey de şiiri sever... Adınız Murat değil miydi?</p></li></ul>
<p>— &#160;&#160;Evet...</p>
<ul style="list-style:none;"><li>
<p>— İsimleri zor öğrenirim. Ama, bir kere öğrendim mi hiç unutmam...</p></li></ul>
<p>Taksim’de şoföre, sapacaklan sokağı tarif etti. Bir apartmanın önünde arabayı durdurdu.</p>
<p>— Beklesin değil mi efendim?</p>
<p>— &#160;&#160;Hayır... Bir kadının, terzisinde ne kadar kalacağı hiç belli olmaz. Nedir borcumuz?</p>
<p>— Bu işe de kadınların aklı ermemeli... — Bir lira uzattı —: Üstü kalsın şoför arkadaş.</p>
<p>— Olmadı ben cezay-ı nakdiden bahsetmemiştim.</p>
<p>— Bu mu cezay-ı nakdi? Affınızın çok daha kıymetli olduğuna emin olunuz...</p>
<p>Merdivenleri arka arkaya çıktılar. Üçüncü kat kapısında küçük bir kart yapıştırılmış dairenin zilini Şaziment Hanım çevirdi.</p>
<p>Kapıyı, yanağı püskürme benli, ellilik bir Ermeni kadını açtı.</p>
<p>— Buyrun hanımefendi, diye kibarca gülümsedi, buyrun küçük bey...</p>
<p>— İşte size bir moda mütehassısı... Elbisemi beğenmezse almıyorum.</p>
<ul style="list-style:none;"><li>
<p>— Bizde beğenmemek yok...</p></li>
<li>
<p>— Siz bilirsiniz. Benden söylemesi... Kalabalık mı?</p></li>
<li>
<p>— İki müşterimiz daha var. Siz lütfen şuraya buyrun...</p></li>
<li>
<p>— Peki...</p></li></ul>
<p>Madamın, önden gidip açtığı kapıdan girdiler. Burası orta halliden daha iyi döşenmiş bir odaydı. Yanya kadar inik perdelerle biraz loştu. Ve bu loşluk zevkle intihap edilmiş koyu renk mobilyaya uyuyordu.</p>
<p>Madam:</p>
<p>— Biraz bekleyeceksiniz, diye gülümsedi, pek titiz bir müşteriyle uğraşıyorum. Bir şey alır mısınız?</p>
<p>— Murat Bey o güzel likörünüzün tadına bakarlar...</p>
<p>— Baş üstüne...</p>
<p>Şaziment Hanım çantasını, eldivenlerini ortadaki masaya bıraktı. Birdenbire üzerine bir genç kız şaşkınlığı gelmişti.</p>
<p>— Otursanıza... dedi.</p>
<p>— Buyrun...</p>
<p>— Bırakın şapkanızı canım... Şöyle buyrun... Şeysiniz... — Güldü —: Unuttum dedim ama, galiba tamamıyla unutmamışım... Kusura bakmayın...</p>
<p>Murat, gösterilen divana oturdu. Oda, perdeleri inik olduğu için mi nedendir, dışardan daha sıcak geliyordu.</p>
<p>Gayet şık giyinmiş, gayet güzel bir hizmetçi kız, gümüş tepsi içinde küçük kristal sürahiyle koyu yeşil bir içki getirdi. Kadehler de fevkalade zariftiler.</p>
<p>Hizmetçi kapıyı örtüp çıkınca, Şaziment Hanım:</p>
<p>— İçki kullanmıyorsanız bile bu hiç zarar vermez, dedi, pek hafiftir. Hem de tatlı...</p>
<p>Yeşil renk nedense Murat’ın içini ürpertmişti. Şaziment Hanım sürahiye uzanınca:</p>
<ul style="list-style:none;"><li>
<p>— Rica ederim... diye davrandı.</p></li>
<li>
<p>— Hayır canım... Bırakın... Ben ev sahibi sayılının...</p></li></ul>
<p>Kadehleri doldurdu.</p>
<ul style="list-style:none;"><li>
<p>— Fondan ister misiniz? diye sordu.</p></li>
<li>
<p>— Hayır...</p></li>
<li>
<p>— Öyle ya... Şairsiniz. Şairler bizde ekseriya bira içerler.</p></li></ul>
<p>Murat, kadeh elinde bir an bekledi. Manzara birdenbire utanmasını dağıtmıştı. Artık kendisini kuvvetli hissediyordu.</p>
<ul style="list-style:none;"><li>
<p>— Buyrun... diye bir hareket yaptı.</p></li></ul>
<p>Şaziment hanım kadehini içti. Murat’ı büsbütün rahatlaştıran babayani bir hareketle damağım da şaklattı.</p>
<p>Likör naneliydi. Tatlılığına rağmen gayet sertti. Murat, sıcaklığını midesine kadar kuvvetle hissetti.</p>
<ul style="list-style:none;"><li>
<p>— Şapkanızı çıkarsamza... diye gülümsedi.</p></li></ul>
<p>— Tamam... Akimız başınıza geliyor demek... iyidir bizim madamın likörleri demedim mi?</p>
<p>Üçüncü kadehleri içmişlerdi ki Murat:</p>
<ul style="list-style:none;"><li>
<p>— Ne güzel terzihane... diye âdeta taarruza geçti.</p></li>
<li>
<p>— Burası mı? Evet. Pek rahattır. Şimdi siz bana söyleyin bakalım... Orada uyuyor muydunuz?</p></li>
<li>
<p>— Efendim? Orada mı? Evet, iyi bildiniz uyuyordum.</p></li></ul>
<p>— Demek uykudayken taarruza uğradınız... Söylesenize canım.</p>
<p>Meşru mazeretiniz de varmış... Birdenbire korkmuşsunuzdur.</p>
<p>— &#160;&#160;&#160;Rüya zannettim evvela... Size hiç oldu mu?</p>
<p>— &#160;&#160;&#160;Bana mı? Ne garip sual bu? Hayır... Nereden başıma gelecek... Evimin</p>
<p>kapısını öyle açık bırakır mıyım?</p>
<p>— Açık bırakmak meselesi mi? İnsan mutlaka girmek istedikten sonra kilitli kapılardan da pekâlâ girer.</p>
<p>— Mesela siz, bir kilitli kapıdan bir yabancı yere korkmadan girer misiniz?</p>
<p>— Yabancı ne demek? Büsbütün yabancı bir yere elbet girilmez... Lâkin bir hanım eğer kendisini beğenmenize müsaade etmişse...</p>
<p>— Bunu nasıl anlarsınız?..</p>
<p>— Amma yaptınız haa... Bunun eskiden beri tek usulü var... Tutar öpersiniz... Böyle — Söylendiğini gayet tabii bir hareketle yaptı — : Değil mi?</p>
<p>— Sahi... Evet...</p>
<p>Murat, deminki “yorgun” sözünü tekzip etmek isteyerek kollarının bütün kuvvetini gösterdi. Saziment Hanım, bu kuvveti bir mene- jer ustalığıyla bir anda ölçmüş gibi:</p>
<p>— Kemiklerimi kıcaksınız... diye güldü. Hiç de profesör tutup ders alacak kadar acemi değilmişsiniz...</p>
<p>— Yeni bir figür... demiştim.</p>
<p>— Ben de yeni değil demiştim... İçer misin?</p>
<p>— Tabi canım...</p>
<p>— Ona da böyle mi diyordun...</p>
<p>— Bir şey demediğimi gördünüz?</p>
<p>— Demesen de güzel kızdı... Hem de akıllı...</p>
<p>— Neden?</p>
<p>— Seni hemen bırakmadı. Severim hakkını alanları... Hem de kimsenin hakkını yemek istemem.</p>
<p>Murat boş bulundu:</p>
<p>— Zevciniz beyefendinin...</p>
<p>— Onun da hakkını yemiyorum. Sizi anlatacağım... Elinden bir şey gelmemeye başladı başlayalı, hikâyelerinden hoşlanıyor.</p>
<p>— Ne diyorsunuz?</p>
<p>— Vallaha... Hele böyle orijinal vakalara bayılır...</p>
<p>— Şimdi söyleyecek misiniz? Yalan...</p>
<p>— &#160;&#160;Söylemesem de ossaat anlar...</p>
<p>— &#160;&#160;&#160;Nasıl?</p>
<p>— Gözlerime bakar bakmaz. Biz kadınlar mesut olduğumuzu bir türlü saklayanlayız...</p>
<p>— &#160;&#160;Demek şimdi mesut musunuz?</p>
<p>— &#160;&#160;&#160;Çoook...</p>
<p>Murat, dirseğine dayanarak bu müdafaasız, büyük kadın vücuduna zevkle baktı. Elindeki boş kadehi hovarda bir hareketle yere atıp Şaziment’e aç bir hırsla sanldı.</p>
<p>Şaziment ancak on vapuruna yetişebilmişti. Murat’ın iki gün sonra gece yatısına misafir gelmesini de kararlaştırmıştı.</p>
<p>Murat, Köprübaşı’nın gece tenhalığında, “N’oluyor yahu... diye artık zevk bile hissetmeden düşündü, Reçina’yı def edelim derken bir yenisine çattık... Galiba daha beterine...”</p>
<p>Hudutsuz bir yorgunluk hissediyordu. Lakın Safo’ya gitmemek de olmayacaktı.</p>
<p>İlk defa vücudunun tamamıyla harap olduğunu, bu haraplığı bu gece Safo’nun muhakkak fark edeceğini korkuyla anladı.</p>
<p>Marifetin kendisinden olmadığını biliyordu. Kadınların başlarını böyle döndürecek kadar parlak, usta bir zampara değildi. Mesele, işin zincirlenmesinden ibaretti, o kadar... Safo’yla başlamış, Safo, Reçi- na’yı, Reçina da Şaziment’i getirmişti. “Bu gidişle böyle devam ederse...&quot; Her yeni macera, Safo’yu biraz daha geriye itiyordu. Murat bunu bir türlü itiraf etmek istemiyordu ama, hakikat de bundan başka bir şey değildi.</p>
<p>Ağzı zehir gibi olduğu halde bir cigara yaktı. Yapayalnız yatmaktan başka hiçbir şey istemiyor, işe girdi gireli her gece biraz daha iğrendiği kirli, berbat bekâr odası şu anda gözünde tütüyordu.</p>
<p>“Birkaç kadeh rakı içsem kendimi toparlar mıyım?&quot; diye düşünerek nişancı dükkânına doğru yürüdü.</p>
<p>Hiç keyfi olmadığı halde her zaman yaptığı hareketleri gene aynen yaptı. Dükkânın hizasındaki kaldırımdan yürüyerek birdenbire tezgâhın önünde peydah oluyor, kızı sevindiriyordu.</p>
<p>— &#160;Yasso... diye elini şapkasına götürdü.</p>
<p>— &#160;&#160;Sen misin? Yasso...</p>
<p>— Tamam mı?</p>
<p>— Evet. Bir dakika...</p>
<p>Saçlarını parmaklarıyla arkaya itli. Beresini yumruğu ile sımsıkı tuttu. Tezgâhın altından geçip caddeye çıktı. Bu hareket Murat’a daima, kız, sırtından koca dükkânı indiriyormuş tesiri yapardı. Hemen koşup koluna girmişti. Patronu selamlayıp yavaş yavaş Tophane’ye doğru yürüdüler.</p>
<p>Köşede duran seyyar pilavcı, sevgilileri görmemiş gibi davranarak:</p>
<ul style="list-style:none;"><li>
<p>— &#160;&#160;“Rabbim muradımı ver -Ölene dek sarayım,&quot; diye gene malum türküsüyle laf dokundurdu.</p></li>
<li>
<p>— Murat, keyifsiz keyifsiz gülerek her zaman verdiği cevabı verdi:</p></li>
<li>
<p>— Yarabbi... Şunun dükkânına bir çelme taksam mı?</p></li>
<li>
<p>— Aman kız... Duydun mu... Şahitsin...</p></li></ul>
<p>Bir müddet konuşmadılar.</p>
<p>Murat, nereye gideceklerini sıkılarak düşünüyor, kadına kanıksamış erkeklerin ekserisi gibi, o an için kendisini insafsızca oyuncak haline getirmişler ve didik didik paralamışlar hissini duyuyordu.</p>
<p>— Nereye gidelim?</p>
<p>— &#160;&#160;Sen bilirsin.</p>
<p>— &#160;&#160;Canım söylesene...</p>
<p>— &#160;&#160;Bana bira içir... Olur mu?</p>
<p>— &#160;&#160;&#160;Peki...</p>
<p>Bir boş otomobil durdurdu, şoföre Fındıklı’da sahil gazinolarından birisine götürmesini söyledi.</p>
<p>— &#160;&#160;Yürüseydik...</p>
<p>— &#160;&#160;Yorgun değil misin?</p>
<p>— &#160;&#160;Sen tenha yollarda yürümeyi severim dedindi de...</p>
<p>— &#160;&#160;İşte geldik. Mesele yok...</p>
<p>Herkes -bilhassa aileler- çoktan gitmeye başlamışlardı. Denizin tam yanında bir masaya oturdular. Su inadına siyahtı, çürümüş sebze ve yosun kokuyordu. Daha oturur oturmaz sanki rutubetin içine girmişlerdi.</p>
<p>— &#160;&#160;Ceketimi vereyim mi? dedi.</p>
<p>— &#160;&#160;İyi edersin... İçim üşüdü.</p>
<ul style="list-style:none;"><li>
<p>— Rakı iç...</p></li>
<li>
<p>— Peki...</p></li>
<li>
<p>— Ben bira içeceğim.</p></li>
<li>
<p>— Olur.</p></li></ul>
<p>Biranın hiç tadı yoktu. Safo ikinci kadehten sonra:</p>
<ul style="list-style:none;"><li>
<p>— Bir şey mi oldu, diye sordu, düşünüyorsun...</p></li>
<li>
<p>— Yorgunum. Bilmem... Bir de şu oda meselesini düşünüyorum.</p></li>
<li>
<p>— Oda meselesi için sana söylemiştim, istersen yirmi beş, otuz lira da ben bulurum. Sonra yavaş yavaş öderiz.</p></li></ul>
<p>Söz ilk günden beri Murat’a imkânsız ve saçma gelmişti. Tekrarı yorgunluğunu ve can sıkıntısını artırdı.</p>
<ul style="list-style:none;"><li>
<p>— Para meselesi değil... — Hiç hazır olmadığı halde birdenbire mevzuyla alakalandı, konuşmak kuvvetini buldu —: Sen nerden bileceksin? İşsizlik pek zor. O kadar zor ki... Ben hiçbir şeyden perva etmem sanıyordum. Meğer beni bile yıldırmış.</p></li></ul>
<p>— Şimdi çalışıyorsun.</p>
<p>— Hâlâ alışamadım mı ne? Günün birinde tekrar işsiz kalacakmışım gibi bir korkum var. Bir türlü cebimdeki parayı sarf edemiyorum. Ama diyeceksin ki, “Aldıklarını tekrar satarsın...” işte bu “tekrar salmak&quot; beni aç kalmaktan daha çok ürkütüyor. Ne zor bir bilsen...</p>
<p>— Birisine sattır.</p>
<p>— Olmuyor. Alışamadım. Halbuki neler sattım... Babamın takım- lannı... Marangoz takımlarını... Babamın atını satıyormuşum gibi geldi. Zembili hâlâ durur. Eski bir zembildir. Zembil nedir bilir misin?</p>
<p>— &#160;&#160;Hayır.</p>
<p>— &#160;&#160;Hani hasırdan örerler. Şöyle... İki kulpu var.</p>
<p>— &#160;&#160;Evet...</p>
<p>— &#160;&#160;İşte o... Üzerine aynca yelken bezi kaplatmış. Şimdi eskidir pek... Durur.</p>
<p>Zaten bir o durur, bir de... — “Annemin yatak takımı&quot; diyecekti. Çarşıya götürdü götüreli de onun tılsımı da sanki bozulmuştu —: İşte böyle sevgilim... diye şaşkın ve kederli güldü.</p>
<p>Safo, bu yorgun çocuk gülümsemesi karşısında büyük bir fedakarlık arzusuna kapıldı. Mümkün olsa, yani bir işe yarasa şimdi yüreğini çıkarıp verecekti.</p>
<p>— Bilir misin ne istiyorum, diye ihtiyatla konuştu. Hep senden aynlınca aklıma gelir. Bu gece haydi beni odana götür...</p>
<p>— Odama mı? İmkânsız...</p>
<p>— Neden? Bir canım istiyor ki... Orada seni biraz daha fazla severim sanıyorum.</p>
<p>— imkânsız dedim ya...</p>
<p>— Neden ama?</p>
<p>— Oda yok... Oda değil... Görsen, benden nefret edersin... Ben bile kendimden nefret ediyorum.</p>
<p>— Olsun. Muhakkak görmek istiyorum... Nasıl şey?</p>
<p>— Tam dört köşe... Ömründe silinmemiş... Ömründe içinde insan yatmamış. Bir sürü kırık dökük kahve eşyası... Hırdavat... Yatağım, iki tane masanın üstünde serili... iki masa, kırık dökük... Sallanır da... “Somya mübarek” derim. Zaten ikimizi çekeceğine de emin değilim...</p>
<p>— Olsun... Haydi iç de gidelim.</p>
<p>Murat gözlerini kısarak baktı:</p>
<p>— Anlatamadık galiba... Kahvenin içinden geçilecek...</p>
<p>— Geçilsin... Ben utanmam.</p>
<p>— Ben utanırım.</p>
<p>— Utan.</p>
<p>— Olmaz.</p>
<p>— Kahve kapanınca gidelim...</p>
<p>— Uzatıyorsun beyhude... Kahve ekseriya kapanmaz. Mal sahibi taharri komiseri olduğundan devriye polisler, bekçiler sabaha karşı çay içmeye gelirler. Sonra benim odanın yanında bazı bazı kumar olur. Sonra sabahleyin nasıl çıkarız? İmkânsız...</p>
<p>— Neden istemiyorsun? Görmüyor musun, merak ediyorum.</p>
<p>— Rezalet merak edilir mi? Benim bile canım gitmek istemiyor.</p>
<p>— Kendisini hemen topladı —: Bu gece tuhafsın.</p>
<p>Kız, duygularını anlatamamaktan üzülmüş, karanlık denize bakıyordu. Yüzüne uzaktan bir ışık vurmuştu. Murat acıdı. Şefkatli bir sesle:</p>
<p>— Haydi iç de gidelim, dedi.</p>
<p>— Size mi? Peki...</p>
<p>— Bırak canım... Yakında bir oda bulacağım. Manasız şey benim işim. İyi kötü birtakım eşya uydurmalı.</p>
<p>— Odayı ne tarafta tutacaksın?</p>
<p>— İstanbul’da.</p>
<p>— Neden buralarda değil...</p>
<p>— &#160;Bilmem... Kapalı yerlerden usandım. Bir küçük ev olsun diyorum,</p>
<p>penceremden bakınca ya deniz görünsün, yahut bir yeşillik.</p>
<p>— Öyle bir yer tut ki, ben gelince söylenerek canını sıkmasınlar.</p>
<ul style="list-style:none;"><li>
<p>— Tabi, bunu da düşünüyorum. Haydi gidelim. Yorgunsun...</p></li>
<li>
<p>— Peki...</p></li></ul>
<p>Cadde bomboştu. Murat, sırtında yorgunluktan gelen o hafif sızıyı hissediyordu. “Beni ille odana götür...” diye tutturan bir kıza hiç olmazsa dün gece yattıkları otelde kalmak teklif edilmeliydi. Bunu iki sebepten göze alamadı. Bir kere yalnız yatmaya ihtiyacı vardı. Sonra o daracık otel odasından, hele uyanır uyanmaz pencereden gözüne çarpan karşı evin sıvaları dökülmüş duvarından nefret ediyordu.</p>
<p>Boğazkesen’e doğru konuşmadan çıktılar.</p>
<p>Safo’nun oturduğu evin köşesinde, her zamanki gölgede öpüşmek için durdular. Kız, içini çekerek boynuna sarıldı. Ağzını kulağının altına koyarak:</p>
<p>— N’olur? diye sahiden yalvardı.</p>
<p>— &#160;&#160;Efendim?</p>
<p>— N’olur bu gece beni odana götür...</p>
<p>— &#160;&#160;Saçmalıyorsun... Sanki ben istemiyormuşum gibi...</p>
<p>— &#160;&#160;Peki, peki...</p>
<p>Hiç canı istemediği halde kızı gene de istekliymiş gibi öpmesine şaştı Herhalde sinemalardaki öpüşmeler de böyle rezil bir şey olacaktı.</p>
<ul style="list-style:none;"><li>
<p>— Oh... Bir daha...</p></li></ul>
<p>Bir daha öptü.</p>
<ul style="list-style:none;"><li>
<p>— Bir daha...</p></li></ul>
<p>Üçüncü öpüşte kız tekrar yalvardı:</p>
<ul style="list-style:none;"><li>
<p>— Haydi fena adam olma... Gidelim...</p></li>
<li>
<p>— Canımı sıkıyorsun... Sabahtan beri ayak üzeri harap oldun... Haydi doğru eve... Uyu... Beni de rüyanda gör...</p></li>
<li>
<p>— Olur, peki...</p></li></ul>
<p>Murat’ı öptü... Her zaman yaptığı gibi, evvela göğsünü ayırdı, en sonunda delikanlının elini bıraktı. Bu hareket ondan kendisini zorla koparıyormuşa benzerdi.</p>
<p>— &#160;&#160;Bonnüvi...</p>
<p>— Ama, ben seni seviyorum...</p>
<p>— &#160;&#160;&#160;Ne sevimli geveze yarabbi...</p>
<p>Murat, kızın kapıdan girmesini bekledi. Caddeye çıkınca rahat bir nefes aldı. Şapkasını ensesine devirdi. Acayip değil mi, yorgunluğu da geçmiş gibiydi...</p>
<p>Ertesi gün yazıhaneye dipdiri geldi ve hele kendisini bekleyen işi öğrenince, dün gece Safo’nun arzusunu yerine getirmediğine sevindi.</p>
<p>Kahveyi henüz içmişti ki telefon çaldı. Çelil Bey konuşuyordu, buna konuşuyordu denmez, âdeta kükrüyordu. Söze:</p>
<p>— &#160;&#160;Orada mısın? diye hışımla başlamıştı.</p>
<p>— &#160;&#160;Evet.</p>
<ul style="list-style:none;"><li>
<p>— Bir yere ayrılma... Beni bekleyen var mı?</p></li>
<li>
<p>— Henüz...</p></li></ul>
<p>— Hepsinin Allah belasını versin... Merhum Talât Paşa gelse siktiren</p>
<p>— Hayhay...</p>
<ul style="list-style:none;"><li>
<p>— Cevap ver demedim. Dinlemesini bilmezsiniz ki... Bir sivri sakallı namussuz var ya... Tanıyorsun elbette... Şirketin müdürü...</p></li></ul>
<p>— Evet.</p>
<p>— İşte o pezevenk gelecek. Bekleme odasına alırsın. Başkalarına da Çelil namussuzu hastalanmış, geberiyormuş, doktorlar kafasına buz koymuşlar... dersin. Kimseyi gözüm görmesin...</p>
<p>— Bankadan telefon...</p>
<p>— Başlarım bankasının kasasından... İstemiyorum. Benim başımda ateş yanıyor... Yahu... Siz adamı deli edersiniz... Ben ne halt edeceğim? O sakallı kodoşu iyi muhafaza et. Frenktir. Falan yerde randevum var, falan diye savuşur. Artık sonrasını sen düşün...</p>
<p>— Cebren m i alıkoyacağım?..</p>
<p>— Tabi cebren... Bir yere kaybolma... Ben keferenin dilinden anlamam. Tercümanlık edeceksin.</p>
<p>— Baş üstüne...</p>
<p>Sivri sakallı gâvur, bir büyük Felemenk şirketinin direktörüydü. Bu şirket büyük vilayetlerden ikisine su tesisatı yapmış bitirmiş, muvakkat kabulünü tamamlamış, sıra kabulü katisine gelince işleri sarpa sarmıştı. Vilayetteki üç yüz bin liraya yakın depo akçasını kati kabulden sonra alabilecekti. Aylarca uğraşmışlar, muvaffak olamayınca Çelil Bey'e müracaat zorunda kalmışlardı. Çelil Bey meseleye evvela gereği gibi ehemmiyet vermedi. Ankara’daki dostlarına güvendi. Umulmadık davalar açıldı. Çelil Bey evelallah hepsinin hakkından geldi. Nihayet Ankara'da bütün dostları da ayrıca Çelil Bey'e söz vermiş, vaat etmişlerdi. Geçen defa temyizdeki murafaalardan istifade ederek Ankara'ya geçmesi, bu iş için yaptığı on birinci seyahatti. Kolay değil, ihtiyat akçasını çektikleri gün Çelil Bey otuz bin lira alacaktı. Bu otuz bin rakamı uykularını kaçırıyor, sevinçle önüne gelene vaatlerde bulunuyordu. Bir kere Murat'a açıktan yüz lira ile bir kat elbise vardı. Umum adliyecilere ziyafet çekilecek, hattâ kendi nefsi nefisine de Avrupa yolları görünecekti.</p>
<p>On birinci seyahatten döndüğü zaman, gene etekleri zil çalmakta, “Domuzdan kıl kopardık kâtip... Yaşadın oğlum...” diye ellerini ovuşturmaktaydı. Murat'ın kendi hesaplarında bile, bu ihtiyat akçasının mühim bir yeri vardı. Oda eşyası için, bu işin neticelenmesini bekliyordu.</p>
<p>Şimdi kapattıktan sonra meseleyi sormadığına pişman oldu. Mamafih ortada sorulacak bir hal de görünmüyordu. Vaziyet meydandaydı. Gene bir yere takılmış oldukları şüphe edilemezdi. Yoksa Çelil Bey, bizzat kendisine &quot;namussuz&quot;, keçi sakallı kâfire de “pezevenk- kodoş&quot; iltifatlarını sabah sabah neden layık görsün?</p>
<p>Kocasının ahlaksızlığından dolayı boşanmaya karar vermiş, tombalak ve geveze mahalle karısını derhal def eıti. Diğer iki müşteriyi münasip surette atlattı.</p>
<p>Nihayet, pek uzun boylu, pek ince sivri sakalıyla tuluata Yahudi doktora çıkmışa benzeyen direktörü bekleme odasına aldı. Kahveyi söyledi. Herifin elindeki çanta gene ağzına kadar evrak doluydu. Şimdiye kadar bu işte, Murat'ın tercümanlığına lüzum görmemişler, her zaman şirketin Ermeni tercümanını kullanmışlardı. Şu halde yeni bir vaziyet olmalıydı.</p>
<p>Murat, yüzü gülmeyen direktörü, icabında cebren nasıl zapt edeceğini, böyle bir harekete girişse bu asık suratın ne hal alabileceğini hayal ederek gülümserken, Çelil Bey ter içinde göründü.</p>
<ul style="list-style:none;"><li>
<p>— İçerde mi deyyus? diye telefondaki öfkeyle sordu.</p></li>
<li>
<p>— Deyyus mu? İçerde... Evet...</p></li>
<li>
<p>— Gel arkamdan...</p></li></ul>
<p>Müdürü umumi olacak rezil, para umuyormuş. Çelil Bey de ahdetmiş vermeyecekmiş... Zaten çaresini evvelden hazırlamışmış ama, erkeklik bırakmıyormuş...</p>
<ul style="list-style:none;"><li>
<p>— Söyle şuna, diyordu, bana avukat Deli Çelil demişler. Bir işi tuttum mu kopannm... Lâkin namuslu davranalım... Edepsizlik bizden olmasın demiştim; pekâlâ, onlar namussuzsa ben kaıbekat namussuzum... Şuna söyle... Yahut, dur bakayım...</p></li></ul>
<p>Odadan çıktı. Murat’ın masasındaki telefonla bir yeri aradı.</p>
<ul style="list-style:none;"><li>
<p>— Bir iş için Ankara’ya gideceksiniz... dedi, ücret islediğinizden âlâ... Bütün muamelatı ben tamamlayacağım. Kabul mü?</p></li>
<li>
<p>— Canım, kabul mü? Beceremeyeceğiniz bir iş olsa teklif eder miyim? Kabul mü<sup>7</sup></p></li>
<li>
<p>— &#160;&#160;Ücret kolay... Bin lira veriyorum.</p></li>
<li>
<p>— &#160;&#160;Az mı? Uyku sersemi galiba anlayamadınız. Bin lira...</p></li>
<li>
<p>— On para veremem... Eski vadim de vait...</p></li></ul>
<p>— Şart olsun veremem... Ne? İki bin mi? Peki biz yazıhaneyi kapatalım da köprü başında dilenelim mi? Aklım başımda yok... Gelirsiniz konuşuruz. Ben birazdan sizi tekrar aranın. Rica ederim, evde olunuz...</p>
<p>Murat’a başını salladı:</p>
<p>— Şimdi gel bakalım evlat, dedi, bre yahu. Ne bela.</p>
<p>Direktör, birisine, kendi namına ahzu kabza selahiyetli bir vekâletname verecek, parasını bir hafta içinde alacaktı. Razı mıydı?</p>
<p>— Elbette...</p>
<p>— Tahsildar ayrıca iki bin lira istiyor.</p>
<p>— Onu siz verirsiniz. Kendi hissenizden...</p>
<p>— Yarı yarıya...</p>
<p>— Müessese zaten, zarardadır. Kabil değil...</p>
<p>— Kime yutturur bu namussuz. Kabil değil de, şu kadar yüz bin lirayı bırakacak mı? Dur, böyle sual olmaz. Peki, diyor dersin... Peki... Var mı bir diyeceği?</p>
<p>Direktör kimi vekil tayin edeceğini de bilmek isliyordu.</p>
<p>Çelil Bey:</p>
<p>— Patlamasın... Şimdi çağıracağım. Ömründe öyle vekil gördü mü bakalım? Söyle... Ayağını sıkı bas... de, tamuna gider haa... Aklı çıkar... Bir de tımarhanelerde sürükleniriz.</p>
<p>Telefona koştu. Geri döndüğü zaman biraz sakinleşmişti.</p>
<p>— Bre kâtip... Üç dondurma söyleyeyim de, şu herif biraz serinlesin demezsin, diye çıkıştı.</p>
<p>Dondurmalar henüz gelmişti ki kapı tıkırdadı, sonra açıldı. Murat içeri gireni görür görmez bir kere “Hiii” diye içini çekti. (Buna küçük dilini az kalsın yutuyordu da denebilir.)</p>
<p>Bu kadına bakar bakmaz, “Bundan daha güzeli anık olamaz...” dememek imkânsızdı. Her tarafıyla ve bilhassa hareketleri ve konuşmasıyla güzeldi. Murat, ilk şaşkınlıktan sonra “Ben bunu nerede gördüm, yarabbi?&quot; diye düşündü</p>
<p>Keçi sakallı, zıplamış kalkmış, iki kat olmuştu. Çelil Bey, marifetini gösteren bir sanatkâr gibi, elleri belinde manzarayı seyrediyordu Nihayet:</p>
<p>— İşte yeni umumi vekiliniz, Madam Tamara... diye muzafferane takdim etti.</p>
<p>Murat, bu Rus ismini duyar duymaz kadını görmüş gibi olmasının sebebini derhal anladı. Bu kadın herhalde Madam Karazofun kız kardeşi olacaktı. Müşabehet umumi hatlarda mevcuttu. Hakikatte bu küçük hemşire ile, o, hesaplara boğulmuş, durgun abla arasında başka bir müşterek taraf olamazdı. Bunun yanında Madam Karazof âdeta çirkin sayılırdı.</p>
<p>Kadına meseleyi anlattılar. Ankara’dakiler inat ediyorlardı. Erkekler bir iş becerememişlerdi. Çelil Bey’in tabiriyle, kendisi oraya bir Dalila gibi gidecek, kafa kesmek bahasına paralan çıkaracaktı. Dünya üzerinde kendisine dayanacak bir erkeğin, henüz anasından doğmadığını, gene kendisi herkesten iyi bilirdi. Söylemeye hacet yoktu.</p>
<p>Kadın bir müddet düşündü.</p>
<p>— Yalnız gidemem, dedi, yanımda birisi olmalı.</p>
<p>— Neden?</p>
<p>— İşte... Pek acayip düşer... Sonra sadece vekil tayin edilmek de bir garip. .. Mesela, şirketin mühim memurlarından birisi gibi hareket etmek daha doğru değil mi?</p>
<p>— Hay aklınla yaşa Tamaracıgım... Gördünüz mü? İşte paraları şimdiden söktü sayılır. Tuu... Vay kavanoz dipli dünya, bizi ahirinde pezevenk etti çıktı yahu?</p>
<p>Direktör, “Ne diyor?” manasına Murat’a baktı. Murat kekelerken Çelil Bey atıldı:</p>
<p>— Höst . .. Bunu bilmeyiversin. Peki, sor bakalım... Bizimkinin yanına katacak kimsesi var mı?</p>
<p>Sordular. Ermeni tercümandan başka Türkçe bilen memurları yoktu. O zaman Çelil Bey, Murat’a bakarak kahkahalarla gülmeye başladı:</p>
<ul style="list-style:none;"><li>
<p>— Buldum, diye bağırdı, işte bizim Murat... Madam Tamara ile beraber giderler. Nasıl?</p></li></ul>
<p>Keçi sakallı, deminden beri Fransızcasını beğendiği Murat’a bir an baktı, omuzlarını silkti. Hepsi bir imiş.</p>
<ul style="list-style:none;"><li>
<p>— Hayhay, diyor.</p></li>
<li>
<p>— Öyleyse oğlum... Derhal hazırlanırsın. Evden benim küçük bavulu al... Belki bir hafta kalırsınız... — Madam’a döndü —: Seni buna değil, bunu sana teslim ediyorum, dedi, sakın bir aç tarafına gelir de...</p></li>
<li>
<p>— Rica ederim... Bilirsiniz ya, böyle şakaları sevmiyorum.</p></li>
<li>
<p>— Bilirim. Bilirim. Öyleyse Murat oğlum... Madam’ı sana teslim edeceğim. O işinin erbabıdır. Sen yalnız dağa kaldırmamalarına dikkat edeceksin. Tabancan üzerinde mi?</p></li></ul>
<p>Noteri çağırdılar. Direktör, bir aralık Çelil Bey’le asıl büroya geçti. Murat’ı da çaginp aynca konuştu. Vekâletnameyi, Murat’la ikisine birden verecekti. İcabında ikisi birden imzalayacaklardı. Murat da şirket memurlarından gibi davranmalıydı.</p>
<p>Çelil Bey:</p>
<ul style="list-style:none;"><li>
<p>— Hele kâfirin zekâsına bak hele... diye fıkır fıkır güldü, ne âlâ... Oğlum Murat, şuradan telefon et... Noter, takımını taklavatını toplayıp gelsin...</p></li></ul>
<p>Vekâletname derhal tanzim edildi. Madam Tamara saat yedide Murat’la Haşdarpaşa’da buluşmak üzere gitti.</p>
<p>Murat, bir taraftan Ankara’yı ilk defa göreceği için seviniyor, bir taraftan bu kadar güzel bir kadınla beraber seyahat edeceğinden dolayı gurur duyuyordu.</p>
<p>Ankara’da otel, vesair masrafa karşılık direktörden beş yüz lira almıştı. Eğer iş uzar da başka para lazım olursa, telgraf çekecekti.</p>
<p>Murat, Çelil Bey’in evinden küçük bavulunu aldı. Odasına gidip çamaşırlarını yerleştirdi.</p>
<p>Yazıhanede Çelil Bey kendisini bekliyordu.</p>
<ul style="list-style:none;"><li>
<p>— Göreyim seni oğlum, dedi, oradaki andavallılar Tamara'nın karşısında akıllarını oynatırlar... l_akin, arada işi külhanbeyliğe dökersen... Berbat edersin... Seni biz orospuluğa yardımcı gönderiyoruz. Ar yılı değil, kâr yılı. Ayrıca direktörden de bahşişini alacaksın. Ben şimdi polis müdüriyetine gidiyorum. Madam’ın Ankara’ya gitmesinde bir mahzur çıkarmasınlar. Sen de yataklıda iki yatak ayırt. Sakın aynı kompartımanda olmasın... Tamara kafam kırar... Benden söylemesi...</p></li></ul>
<p>*</p>
<p>Murat, akşama doğru ikinci defa nişancı dükkânına uğradı. Safo gelmemişti. Patrona on beş lira verdi.</p>
<ul style="list-style:none;"><li>
<p>— Bununla kendisine bir emprime entari diktirsin... dedi, ben iki üç gün için Ankara’ya gidiyorum. Geldiğim zaman entari hazır olmazsa karışmam... Selam söyle...</p></li></ul>
<p>Yazıhaneye geldi. Daha oturmadan telefon çaldı. Madam Tamara konuşuyordu:</p>
<ul style="list-style:none;"><li>
<p>— Siz misiniz Murat Bey?</p></li>
<li>
<p>— Evet efendim!</p></li></ul>
<p>— Bakınız ne düşündüm. Vapurda görünmek istemiyorum. Haydarpaşa’ya motorla geçsek.</p>
<p>— Baş üstüne. .. Daha iyi olur. Tren 7.30’da kalkacak. Biz tam yedide Karaköy’de buluşalım.</p>
<p>— Peki... Bakınız size misafirim... Neler aldınız?</p>
<p>— &#160;Lokanta vagonu emrinize amade bulunuyor.</p>
<p>— &#160;&#160;Votka isterim, viski isterim.</p>
<p>— Şimdi acenteye soracağım. Eğer büfede yoksa, ben istediğiniz kadar temin ederim.</p>
<p>— Sakın, içmiyorsanız da kendi hissenize ayrıca almayı ihmal etmeyin. Ben o kadar zevkli içerim ki, yan yolda bana imrenirsiniz. O zaman da bir yudum olsun vermem...</p>
<ul style="list-style:none;"><li>
<p>— &#160;&#160;ikramınıza teşekkürler...</p></li>
<li>
<p>— En iyisi, ben altı buçukta size uğrarım.</p></li></ul>
<p>— &#160;&#160;Yani on dakika sonra...</p>
<p>— &#160;&#160;Sahi... Hemen geliyorum...</p>
<p>Murat, yüreği vurarak telefonu kapattı. Madam Tamara'nm güzelliğini gözünün önüne getirdi, [çini bir ümitsizlik kapladı.</p>
<p>Demek ki güzelliğin bir muayyen dereceden sonrası, insana ümitsizlik veriyordu. Ümitsizlik ise, deliliğe en yakın hislerden birisiydi. Aşı- n güzellik yalnız karşısındakini değil, bizzat sahibini de rahatsız etse gerekti. Pek kıymetli bir elması muhafaza etmenin zorluğu gibi bir şey.</p>
<p>Otomobil hanın kapısında durduğu zaman Murat, böyle ipe sapa gelmez şeyler düşünüyordu.</p>
<p>Madam Tamara Türkçe:</p>
<p>— Merhaba arkadaş, diyerek elini uzattı, işte hazırım..</p>
<p>Murat’a yanında yer verdi. Karaköy'de bir motora bindiler. Kadın bir büyük bavul götürüyordu.</p>
<p>— Her şey tamam mıymış? diye ciddiyetle sordu.</p>
<p>— Her istediğiniz...</p>
<p>— İyi; bakın ne düşündüm. Lokanta vagonuna gitmeyiz. Yemeği kompartımanda hazırlasınlar.</p>
<p>— Hayhay...</p>
<p>— Görülmek istemiyorum. Bir tanıdığa rastlarsak Ankara'da rahatımız kaçar. Malum ya, bir ciddi şirketi temsil ediyoruz. Şakası yok... — Bir an düşündü —: Arkanızda ağlayan bir genç kız bırakmıyorsunuz ya?..</p>
<p>Murat bilhassa Madam Tamara'yı tekrar görür görmez, karar vermişti, ona karşı zerre kadar yapmacık yapmayacak, bir erkek arkadaş gibi davranacaktı.</p>
<p>— Bilmem, dedi, iki kere aradım. Çalıştığı yerde yoktu. Ben de bir entari parasıyla selam bıraktım. İyi yapmış mıyım?</p>
<p>— Nerede çalışıyor?</p>
<p>— Hani tüfeklerle nişan atarlar... Böyle dükkânlar vardır. Gör- müşsünüzdür...</p>
<p>— Biliyorum, iyi bir yer... Oyuncakla oynayan kadınlan idare etmek kolay olur.</p>
<p>— Zaten pek küçük. Daha çocuk bile sayılır. On yedi yaşında...</p>
<p>— Ne güzel yaş... Ne güzel yaşta kadınlar, kıymetini bilmezler. Hoş erkekler de bilmezler ya... O yaşta hepimiz, bize lazım geldiği kadar ehemmiyet verilmeyecek diye harap oluruz. Ciddiye almazlar diye korkarız değil mi?</p>
<p>— Sahi. Evet...</p>
<p>Madam Tamara denize baktı.</p>
<p>— Bir şeyler kaybederek yaşıyoruz, diye tane tane konuştu. İnsan arsız mahluk... Hep bir şeyler kaybediyoruz. Hiç de umursamaz görünüyoruz... — Güldü — : Çaresi de yok ki... Biraz daha düşünseniz, doğmamış olmak lazım geliyor. O zamanda kaybetmenin zevkinden bile mahrumuz... Şu İstanbul ne güzel, değil mi?</p>
<p>— &#160;&#160;Evet..</p>
<p>— &#160;&#160;Neden Mustafa Kemal Paşa burada oturmuyor da Ankara'yı tercih ediyor?</p>
<p>— Bilmem... Bazı ben de düşündüm. Herhalde Ankara’nın ona mahsus hatıraları vardır. Her zaman ümitliydi ama, insanın ümidi pek uzaktan gördüğü zamanlar da olur. Bir de, zaferi orada kazandı. Bir çeşit vefa hissi sanının.</p>
<p>— İyi tahlil... Siz Mustafa Kemal Paşa’yı seviyor musunuz?</p>
<p>— &#160;&#160;Çoook...</p>
<p>— Pek yakışıklı bir adam... Bir kere olsun dans etmeyi isterdim.</p>
<p>— Bu arzunuzu hissetse, sevinçle kabul ederdi. İyi asker olduğu kadar da, iyi sanatkâr diyorlar. Bilhassa güzellikten anlıyormuş...</p>
<p>Ama bu sizin için mevzubahis değil...</p>
<p>— Neden?</p>
<p>— Sizin için, değil... Çünkü sizin güzelliğiniz sade anlayanlan değil, en anlayışsızlan bile bunaltacak derecede ... Af edersiniz madam, bu seyahat müddetince size karşı bir erkek arkadaşımsınız gibi samimi davranmaya karar verdim. Sözlerime, rica ederim, başka mana vermeyin.</p>
<p>— Ne güzel... ikimiz de rahat ederiz. O kadar yaşlı değilsiniz ama... Göründüğünüz kadar da budala olmadığınız anlaşılıyor.</p>
<p>— Mersi...</p>
<p>— Sakın kızmayın... Ben de latifeyi severim.</p>
<p>Haydarpaşa'ya yaklaştıkları zaman Madam Tamara, boynundaki eşarbı alıp başına sardı. Şimdi bu, başörtüsüyle o kadar körpe ve o kadar Türk oluvermişti ki, Murat ihtiyarsız, elini dizine vurdu.</p>
<p>— Bir anda ne değişiklik, dedi, az kalsın nefesim kesiliyordu. Böyle bir resminiz var mı<sup>7</sup></p>
<ul style="list-style:none;"><li>
<p>— &#160;&#160;Hayır... Neden<sup>7</sup></p></li>
<li>
<p>— &#160;&#160;Olmadığı isabet... Yoksa kendinize âşık olurdunuz.</p></li>
<li>
<p>— &#160;Aşkı lütfen denize düşürünüz... İş seyahatinde ağır ve lüzumsuz bir yüktür.</p></li></ul>
<p>Yataklı vagon pek tenhaydı. Madam’ın yatacağı kompartımana girdiler.</p>
<p>Murat:</p>
<p>— Sofrayı benim odamda hazırlatalım, dedi, içki kokusu rahatsızlık vermesin.</p>
<p>— Hiç rahatsız olmam... Dehşetli ayyaşımdır. A, cigara aldık mı? Yenice içiyorum...</p>
<p>Murat birkaç paket cigara istedi. Yemeği burada yiyeceklerini söyledi.</p>
<p>Madam Tamara ancak tren hareket ettikten sonra eşarbını çıkardı. Başını nazlı bir at gibi sallayarak sarı saçlarını omuzlarına bıraktı. Murat, yutkundu.</p>
<p>Tamara gülerek:</p>
<p>— O nasıl bakış? diye sordu.</p>
<p>— Bir şey itiraf edeyim mi Madam?</p>
<p>— Buyrun...</p>
<p>— Sizden korkuyorum. Beni affedin... Sahi deminden beri düşündüm. Duyduğum his korkudan başka bir şey değil... Bundan sonraki hareketlerimi lütfen bu itirafla manalayın ve sizden korkmama olsun müsaade edin...</p>
<p>— Peki, yavrum... istediğiniz kadar korkabilirsiniz. Şimdilik hele birer cigara yakalım...</p>
<p>Akşama hazırlanan köşklerin önünden geçiyorlardı. Bahçeye masalar kuruluyor, bir yemek-içmek hareketi görülüyordu.</p>
<p>Kadın içini çekti:</p>
<ul style="list-style:none;"><li>
<p>— Anneniz var mı? diye sordu.</p></li>
<li>
<p>— Hayır... Babam da yok, annem de...</p></li>
<li>
<p>— Bir bakıma rahatlıktır. Bir bakıma berbat. Yetimler sevgililerini bir başka türlü severler.</p></li>
<li>
<p>— Acıklı bir sevgi... Evet.</p></li>
<li>
<p>— Acıklı olmayan hiçbir sevgi yoktur. Sevmek uyumaya benziyor. Uyurken nasıl müdafaasız oluyorsak, severken de öyleyiz. Ama yüzde bir miktar hakikat varsa.</p></li>
<li>
<p>— Russunuz değil mi?</p></li>
<li>
<p>— Rusum...</p></li>
<li>
<p>— Siz vatanınızı çok seven milletsiniz. Vatan öksüzlüğü, diğer öksüzlüklerin hiçbirisine benzemez. Şu halde, dehşetli seversiniz... Severseniz...</p></li>
<li>
<p>— Çok iyi konuştunuz delikanlı. Denemedim ama, haklısınız...</p></li>
<li>
<p>— Rusya'yı özlüyor musunuz?</p></li>
<li>
<p>— Çok... Daima özlüyorum... Hani sonradan sakat olanlar ilk zamanlar sakatlıklannı nasıl mütemadiyen hissederlerse...</p></li>
<li>
<p>— &#160;Bolşevikler yakında yıkılır diyorlar, inşallah o zaman memleketinize dönersiniz.</p></li>
<li>
<p>— İnşallah...</p></li>
<li>
<p>— Nerde oturuyordunuz?</p></li>
<li>
<p>— Petrograt’ta.</p></li>
<li>
<p>— Şimdi Leningrat mı?</p></li>
<li>
<p>— Orası her zaman Petrograt’tır.</p></li>
<li>
<p>— Güzelmiş diye duydum, içinden bir nehir akarmış... Kışı sertmiş ama... — Murat, dışanya bakarak içini çekti —: Ben de dünyayı gezmek istiyorum dedi, vallaha, coğrafya kitabında okuduğum yerlerin, vatanımmış gibi daüssılasını çektiğim olur.</p></li>
<li>
<p>— Rusya büyük memlekettir. Onu haydutlar mahvettiler.</p></li></ul>
<p><span style="font-weight:bold;font-style:italic;">Jiür</span><span style="font-weight:bold;"> ıŞelırin </span><span style="font-weight:bold;font-style:italic;">Jasunlun</span></p>
<ul style="list-style:none;"><li>
<p><span style="font-style:italic;">—</span> &#160;&#160;ihtilalde neredeydiniz?</p></li>
<li>
<p>— Petrograt’ta... ihtilal bizde başladı. Sanki mahpushaneler boşaldı sandık.</p></li>
<li>
<p>— Bahriyeliler diye duymuştum.</p></li>
<li>
<p>— Haydutlara bahriye elbisesi giydirdiniz... Haydutlukları değişir mi?</p></li>
<li>
<p>— Bir arkadaşım var. Bolşevik ihtilaline pek meraklı. Şairdir... “Bütün bir millet haydut olamaz. Rusya’da bütün Rus milletinin fukarası dövüştü...” diyor.</p></li>
<li>
<p>— O da kızıl öyleyse... Hayır. Yalan... Bir avuç haydut dövüştü.</p></li>
<li>
<p>— Ötekiler?..</p></li>
<li>
<p>— Evvela şaşırdılar, sonra korktular. Çar gevşek adamdı. Müşavirleri hainlik ettiler.</p></li>
<li>
<p>— Bir film görmüştüm. Raspotin’e dair... Bir cahil papazın o kadar nüfuz sahibi olması, bir idarenin yıkılacağına delalet edermiş.</p></li>
<li>
<p>— İnşallah... Bolşevikler Raspotin’den daha âlim değiller...</p></li>
<li>
<p>— Hiç esaslı havadis alıyor musunuz?</p></li>
<li>
<p>— Esaslı havadis, işler gittikçe beter oluyor. Düşünün bir kere: Yüksek tahsil görmüş mühendis olmuş bir insanın işini, kara cahil bir adam becerebilir mi? Orduda erkânıharp yok. Fabrikada mühendis yok. Bolşeviklik en ufak bir darbeye dayanamaz. Bekliyoruz. Dünya bu rezalete bakalım daha ne kadar tahammül edecek. Japonlar hazırlanıyorlarmış...</p></li></ul>
<p>— Memleketinize yabancılar taarruz etseler, üzülmez misiniz?</p>
<ul style="list-style:none;"><li>
<p>— Şöyle düşünüyorum. Annemin apandisiti olsa, doktor kamını yardı diye kızar mıyım? Ama bilmem... Facia şudur: Eğer Rus milleti bir çılgına kapılır da, uzun müddet dövüşürse... İnsan dayanamaz, değil mi?</p></li></ul>
<p>Murat, güzel kadını istemeden kederlendirdiğini o anda fark etti. Lakırdıyı değiştirmek gayretiyle:</p>
<p>— Sofrayı hazırlasınlar mı? diye sordu.</p>
<p>— Bir şeyler getirsinler. İçeriz... Sakın sarhoş olmayasınız...</p>
<p>— Merak etmeyin. Son kadehten bir evveline kadar içerim.</p>
<ul style="list-style:none;"><li>
<p>— Son kadeh ikinci kadeh midir?</p></li>
<li>
<p>— &#160;Belli olmaz. Lâkin mutlaka son kadehten bir evvelkinde bırakırım. Görürsünüz...</p></li></ul>
<p>Zile bastı. Gelen garsona mezeler ve votka emretti.</p>
<p>Tren yavaşça akşam loşluğuna giriyor, küçücük kompartımanın dünya ile alakasını kesiyordu.</p>
<p>Murat, deminki hazin mevzuları tamamıyla değiştirmek için Puş- kin’den laf açtı:</p>
<ul style="list-style:none;"><li>
<p>— Seversiniz tabi? dedi.</p></li>
<li>
<p>— Ne diyorsunuz... Ezber bilirim, bütün...</p></li>
<li>
<p>— Ben Rusça bilmediğim için şiirlerinden zevk alamıyorum. Lâkin Rus edebiyatındaki tesirine bakınca kuvveti anlaşılıyor. Aklımın ermediği neresi bilir misiniz? Nasıl da çocuk gibi yaşamış...</p></li>
<li>
<p>— Ne gibi?</p></li></ul>
<p>— Çocuk gibi... Hayatına ait bir kitap okudum, insanın öfkeden kuduracağı geliyor. Çarla esas itibariyle geçinememişler. Zaten bir türlü işlerini yoluna koyamamış. Sonra o evlenme ne biçim şey... O evlilik hayatı... Kansı sarayda türlü tehlikelere maruz bulunuyor, kendisi diyar diyar dolaşıyor. Mektuplarında yazdıklarını okurken erkek olarak yüzüm kızardı.</p>
<p>— Siz neler söylüyorsunuz kuzum?</p>
<p>— İşte böyle... Bir erkek kansına mutlak surette hükmetmeli. Hem kıskanıyor, hem de: “Lütfen madam evinizden dışarı çıkmayacaksınız. Ayaklarınızı kırarım...” demiyor.</p>
<p>— &#160;&#160;Çok enteresan... Demek bir Türk paşası gibi hareket etmediği için</p>
<p>kızıyorsunuz. Kansını hareme kapatmadığı için.</p>
<p>— &#160;&#160;Mutlaka hareme kapatmak lazımsa kapatmalı... Hem kıskançlık azabı</p>
<p>çekmek, hem de kadını hangi düşünceyle olursa olsun serbest bırakmak...</p>
<p>— Vay küçük Kazak vay... Kadın esir değildir.</p>
<p>— Esir değildir. Evet... Lâkin beni ölüme götürecek bir bela da olmamalı ... O nasıl söz: Çar Aleksandr için yazdığı...</p>
<ul style="list-style:none;"><li>
<p>— Ne yazmış?</p></li>
<li>
<p>— &#160;&#160;“Bir Hüsar Mülazımı gibi karımın peşinde koşuyor...&quot; diye yazmış, düşünüyorum da havsalam almıyor. Bir mazaret olabilir. Belki de dâhilerin hadise karşısındaki ölçüleri, bizim gibi fanilerin basit ölçülerine benzemez... O zaman da bir dâhi için karısının başkalarıyla yatması bile değersiz bir mesele olmalı, diyeceğim... Bu sefer, düelloyu izah etmek müşkülleşiyor...</p></li>
<li>
<p>— Durunuz bakalım... Fena tahlil değil... Hiç düşünmemiştim.</p></li>
<li>
<p>— Çünkü siz, şiirlerini okuyorsunuz. Şiirleri sizi alt ediyor. Öteki meseleler ehemmiyetlerini kaybediyorlar. Bilir misiniz Puşkin’in hayatındaki tezat nereden gelmiş?</p></li>
<li>
<p>— Nerden?</p></li>
<li>
<p>— Hangi sebeptense, gittiği yolu bırakmış. O elbette bıraktım demiyor. Belki de “Taktik yapıyorum” demiştir. Toprakbentliğin ilgasıyla Avrupaperest Rus münevverleriyle umumiyetle çar istibdadıyla boğuşurken hayatı düz gidiyormuş. Tezat yok... Bir ucundan gevşetince, işler arapsaçına dönmüş... Cezasını da elbette çekecekti. Hem çarlığın temeline düşman olmak, hem de çarın maiyet zabitliğini kabul etmek. .. Bizim Türkçede bir söz vardır: “İki karpuz bir koltuğa sığmaz... &quot;derler.</p></li></ul>
<p>— Evet. Belki de bundandır. Lâkin büyük şair... Çok büyük...</p>
<p>Madam Tamara birkaç kıta okudu. Sesinde Rusça deniz gibi derinleşiyor, orkestra gibi göklere çıkıyordu. Murat, gözlerini yumdu.</p>
<p>— Ne o? Hemen uyudunuz mu? Şunları doldurun bakalım, küçük şeytan... Murat kadehleri doldurdu.</p>
<p>— Büyük millet... Büyük sanatkâr, dedi. Dostoyevski’yi sever misiniz?</p>
<p>— Siz ne diyorsunuz? Ezber bilirim... Belki yüz kere okudum.</p>
<p>— Size gaddar gelmez mi? O biçarelerin... Bakınız nasıl düşünüyorum: Sahiden acınacak çıbanlı insanlardan bir tanesini önüne yatırır... Kendisinin de üstü başı perişan, tırnaklan uzamıştır. Gözlerinde çakmak çakmak sara nöbeti, uzun pis tırnaklı parmağıyla derin yaralardan birisini insafsızca kurcalar. “Şimdi bırakacak... Artık merhamet edecek. ..&quot; dersiniz. Yeni bir kurt, yeni bir irin damlası keşfettiğine sahiden sevinerek devam eder. O ne inatçı gaddarlıktır.</p>
<ul style="list-style:none;"><li>
<p>— Sahi... Tıpkı öyle... Ne kadar doğru... Aferin size arkadaş!</p></li></ul>
<p>Murat, güzel kadının sahici takdirine sevindi:</p>
<ul style="list-style:none;"><li>
<p>— Ama, dedi, geçelim Tolstoy’a... O ne harikulade, temizlik, büyüklük ve parlaklıktır. İnsan Yunan heykellerinin güneşten korkmayan çıplak güzelliğini bulur. Halbuki hayatı da bir manada ne bedbaht geçmiştir.</p></li>
<li>
<p>— Ben ona “baba” derim. Kitaplarını okurken sayfalann arasından sanki ellerini uzatır, yüzümü okşar. “Dayan kızım...&quot; Yavaşça ve kuvvetle teselli verir.</p></li></ul>
<p>Murat, gözlerini kırpıştırarak, şimdi bir lise talebesine benzeyen kadına baktı.</p>
<p>Madam Tamara:</p>
<ul style="list-style:none;"><li>
<p>— Gene mi korktunuz? diye güldü.</p></li>
<li>
<p>— Hayır... Kız kardeşim olmanızı istedim. Ablam olmanızı...</p></li></ul>
<p>— Hele bak... — Kadın parmağıyla delikanlının burnuna dokundu —: Pekâlâ işte oldum.</p>
<ul style="list-style:none;"><li>
<p>— Teşekkür ederim. — Birden hatırladı —: Ablanız Madam’ı tanıdığımı biliyor musunuz?</p></li>
<li>
<p>— Yok canım... Sakın yatakta olmasın...</p></li></ul>
<p>— Hayır... Bir imalathane işleri vardı. Bana yaptırdılar. Eniştenizi de tanıyorum. Tuhaf bir adam...</p>
<p>— Tam Dostoyevski tiplerindendir. Ablam da öyle... Ben de öyleyim tabi... Zaten Dostoyevski uydurmamış ki... Hep bizi yazmış.</p>
<p>— &#160;&#160;Hayır... Siz muvazenelisiniz... Mamafih, Dostoyevski’de kadınlar erkeklere</p>
<p>nispetle muvazeneli ve fedakârdırlar...</p>
<p>— &#160;Ablam yanağınızı okşadı mı?</p>
<p>— &#160;&#160;Evet...</p>
<p>— &#160;&#160;Bu size kanı kaynadı manasınadır. Eğer o esnada para işleriyle fazla meşgul</p>
<p>bulunmasa, sizi kaptığı gibi eve götürürdü. “İki karpuz&quot; diye bir şey söylediniz. Ablam bu sözün istisnasıdır. O iki ayn işi bir arada pekâlâ taşır...</p>
<ul style="list-style:none;"><li>
<p>— Demek az kalsın böyle bir bahtiyarlığa mı nail olacaktım?</p></li>
<li>
<p>— Neden alay ediyorsunuz. Ablam fena mı?</p></li>
<li>
<p>— Bilakis... Sizi görmeden evvel, “Ondan daha güzel kadın olmaz...” demiştim. Lâkin ben, bana köle ımışım gibi muamele edilmesini sevmem...</p></li>
<li>
<p>— Halbuki yavrum, erkeklere kadınlar her zaman öyle muamele ederler. Mini mini bir farkla ki, biz alırız da, size, siz alıyorsunuz zannettiririz. Zaten başka türlüsüne imkân mı olur?</p></li>
<li>
<p>— Neden?</p></li>
<li>
<p>— Alta yatıyoruz bebek... Buna başka türlü katlananlayız...</p></li></ul>
<p>Murat, pek uzak bir tedai ile Ankara’da kendilerini bekleyen işi düşündü. Hiç çekinmeden sordu:</p>
<p>— Şirketin işi için bir hücum planı hazırladınız mı?</p>
<ul style="list-style:none;"><li>
<p>— &#160;&#160;Hiç!</p></li>
<li>
<p>— N’olacak?</p></li></ul>
<p>— &#160;&#160;Gayet kolay... Karşımızda bir erkek bulunacak değil mi?</p>
<p>— &#160;&#160;Evet...</p>
<ul style="list-style:none;"><li>
<p>— Ben rica edeceğim. Biraz evvel söylediğim mesele... Asıl ben isteyeceğim de, karşımdaki budala kendisi istedi ve muvaffak da oldu sanacak... Ne o?</p></li></ul>
<p>— İşte gene korktum...</p>
<p>— Sakın bu içtiğiniz sondan evvelki kadeh olmasın?</p>
<ul style="list-style:none;"><li>
<p>— Değil sanırım... Daha sondan bir evvelki kadehe çok var. Ben korkak bir çocuğum ama, iyi içerim. Şimdi anık söyleyeyim efendim... Benim sondan bir evvelki kadehim, sizin son kadehinizden bir sonraki kadehtir.</p></li>
<li>
<p>— İşte şimdi imkânsız bir şey söylediniz... Ben sabaha kadar içerim. Sarhoş olduğumu kimse bilmez.</p></li></ul>
<p>— &#160;&#160;Ben bir ay içerim, içki düşmanıyım zannederler.</p>
<p>— &#160;&#160;Göreceğiz...</p>
<p>— Tabi göreceğiz...</p>
<p>Fransız, İngiliz, İtalyan edebiyatından konuşuldu. Madam Tama- ra, birkaç Rus halk türküsü söyledi. Murat da Türk halk türküleriyle karşılık verdi.</p>
<p>Gece yansı soğuk etlerden ibaret hafif bir yemek yediler. Murat müsaade istedi.</p>
<p>— Yenildim, efendim, diye ayağa kalktı, beni mağlup ettiniz...</p>
<p>— Pek kibarsınız... Teşekkür ederim. Elimi öpmek ister misiniz?</p>
<p>Bu, bir el için sahiden israf edilmiş bir güzellikti. Murat, kadının “kibar&quot; kelimesini haksız çıkarmamak için bu güzel elin üzerine terbiyelice eğildi. Fakat gene de yatağına fevkalade bir hediye ile dönmüş oldu.</p>
<p>Yatakta bir müddet Şaziment ile bu Rus kokotunu mukayeseye girişti. Esasta hiçbir şey değişmemekle beraber, bir kadın için, kendisini vermenin ne kadar çok çeşitleri vardı. Bunun parayla alınıp satılan en kaba şeklini bile akıllı bir kadın, isterse ne kadar güzelleştirebili- yordu.</p>
<p>Halbuki, yol arkadaşı muayyen bir ücret mukabilinde tutulmuştu. Ankara’da bir memura yem olarak gönderiliyordu. Öyleyken bir yataklı vagonun daracık kompartımanında uzun süren bir içki âleminden ne temiz çıkabilmişti ve böyle davranmak, böyle davranarak isteğiyle yatmak, mesela Şaziment Hanım'a ne kadar da yaraşırdı.</p>
<p>“Kadınlar kendilerini gözleriyle verirler. Eğer yatırmadınızsa zemin ve zaman müsait olmadığındandır,” diye bir söz duymuştu.</p>
<p>“Sahi... dedi. Madam Tamara, akşamdan beri gözleriyle bir an olsun kendisini vermedi. Belki birisiyle para için yatarken de böyledir.”</p>
<p>Burada kendisini değerli görerek böyle düşünmüyordu. Lâkin, onunla baş başayken, elbette erkekliği temsil etmekteydi. Tamara, akşamdan beri ve pek de budalaca olmayan sözlere rağmen mücerret erkekliğe yenilmemişti.</p>
<p>Murat, “Acaba ben ne halt ettim?” diye merakla kendisini araştırdı “Herhalde kusuruma bakmamıştır. Mümkün mü ki ona bütün gece Ertuğrul Hikmet’e baktığım gibi bakayım...” dedi.</p>
<p>“Tabi canım...” diye gülümsedi. Trenin sarsıntısına teslim oldu.</p>
<p>Ertesi sabah daha samimi buluştular. Madam Tamara kahvaltıda, Safo’nun resmini görmek istedi. Uzun uzadıya tetkik etti.</p>
<p>— Pek hoş, dedi, âdeta çocuk... Bununla ne yapıyorsunuz?</p>
<p>— Bir tuhaf çocuk ki...</p>
<p>Az kalsın, ilk defa otele gittikleri gece, nasıl hareket ettiğini anlatacaktı. Gece olsaydı, belki de anlatırdı. Fakat çiğ ışıklı gündüzün, maceranın kederli tarafını vermesine imkân bırakmayacağını sezdi.</p>
<p>— İşte Ankara’ya geliyoruz... Ne yapacaksınız? diye tekrar sordu.</p>
<p>— İki bin lirayı mutlaka kazanacağım... Hiç merak etmeyin...</p>
<p>— Buna eminim. Ben şekli merak ediyorum...</p>
<p>— Şekli... — Masaya bıraktığı Safo’nun resmine parmağıyla yavaşça vurdu —: Bu küçük size istediği şeyi nasıl kabul ettiriyorsa... Bunu biz kadınlar annemizin karnında öğreniriz. Düşünün bakalım... Enseniz kaşınırsa kaşınan yeri parmağınız, gözünüzden daha iyi görür. Bunu ona bir öğreten mi oldu? İşte böyle... Siz beni hangi vekâlete gidilecekse oraya kadar otomobille götürürsünüz... Orada siz arabada kalırsınız... Ben yukarı çıkarım... Vaziyeti bir kere görürüm... Sonra size n'olacağını hemen söylerim.</p>
<p>Murat, Madam Tamara’nın bu kadar emniyetle konuşmasına evvela memnun oldu. Bir müddet müphem şeyler düşünerek, içinde koştukları çıplak araziye baktı. Giderek evvela kederlendi, sonra sahiden korktu.</p>
<p>Hayatının ilk anında seyahati hiç de böyle düşünmemişti. Bunu ekseriya hayal ederdi: Büyük bir şiir yazıyor. Yahut birinci şiir kitabını neşrediyor. Kitap da dehşetli beğeniliyor. Az zamanda dördüncü, beşinci baskısı çıkıyor. Nihayet Mustafa Kemal alakadar oluyor. Bir gün polisler kendisini buluyorlar. “Neden polisler de diğer memurlar değil?” Acele Ankara’ya gideceğini müjdeliyorlar. Ankara’ya çıkar çıkmaz bir saray otomobili kendisini doğruca Çankaya’ya götürüyor. Orada Yahya Kemal, Ahmet Haşim falan da var... Paşa şiirlerini bir kere de şairin ağzından dinlemek istiyor... İşte böyle bir edebi zaferle...</p>
<p>Halbuki şimdi, bu ne iş! “Aman Yarabbi... &quot;&#160;diyerek elini ağzına götürmemek için kendisini müşkülatla zapt etti.</p>
<p>“Nerenin şairliği rezil. .. Düpedüz pezevenkliğe gidiyorsun...&quot;</p>
<p>Karşısında sükûnetle, sükûnetle değil emniyetle oturan kadına gizlice ve dehşetle düşünerek baktı. Dünden beri bir de bunu takdir ediyordu. Bu rezili... Mesela bir Eyüp Sultan oyuncakçısının bütün ömrünce kazanacağı ve çoluk çocuğunu namus dairesinde geçindireceği paranın belki de yüz mislini bez parçaları halinde gardırobunda saklıyordu da, gene utanmadan orospuluk ediyordu. Hem de ne kadar tabii bir halde... “Bu güzellik, bu bilgi... hattâ bu şefkatli görünmek kabiliyeti, nasıl isyan etmez...&quot;</p>
<p>Haydi kendisi muhtaçtı... Mecburdu... Burada, korkusu ve şahsına karşı duymaya başladığı nefret birkaç misli atıverdi. Ertuğrul Hik- met’e bir gün tembellik ettiğini söylemiş, gazetecilik gibi şerefli bir mesleği ciddiye almamakla hata ettiğini ilen sürmüştü. Ne dedi: “Nerenin ciddi mesleği? Düşündüğünü yazamamak mı? Yapamam... Bana hiç kimse de şimdilik yaptıramaz... İlerde belki ahlakım bozulur alçalırım ama, şimdilik öyle bir şey yok...&quot;</p>
<p>O sebepten avukat kâtipliği etmez... Yanma bir orospu alıp bilmem hangi şirketin, bilmem hangi dalavereci yüzünden bir yere takılmış parasını kurtarmak için pezevenkliği becermeye gayret edemez... Kahvede oturur. İki liraya boks yapar. Yüzü, gözü kanar, çürür. Fakat Zekiye’yi erkekçe sever... Yankesici Hamdı Bey’e minnettar değildir. Belki o sebepten de züppe kızlar, ona anket defteri göndermeye cesaret edemezler...</p>
<p>— Ne düşünüyorsunuz bakayım?</p>
<p>— Ben mi? Hiç...</p>
<p>— Yüzünüze baksanız böyle demezdiniz<sup>1</sup></p>
<p>— Hiç madam... Babamı düşünüyorum. Kurtuluş harbinde Ankara’da bulunduydu da... Yaralandığı zaman burada hastanede yattıydı.</p>
<p>— O yarayla mı öldü?</p>
<p>— Hayır... Bir yangında kazaya uğradı.</p>
<p>— Şimdi onu mu hatırladınız?</p>
<p>— Evet...</p>
<p>— Ne diye?</p>
<p>— Bilir miyim?</p>
<p>— Böyle sorduğum için bana kızmıyorsunuz ya?</p>
<p>— Hayır... — Murat gülmeye çalıştı —: Bazı şeyleri bazı yerlerde hatırlamak istemeyiz. Aksi gibi de hatırlarız. Belki de ona kızdım.</p>
<p>Madam Tamara araştırıcı bakışlarla bakıyordu.</p>
<p>Murat, yüzünü saklamak için başını dışanya çevirdi:</p>
<p>— Geliyoruz... diye mırıldandı.</p>
<p>— Hiç görmediniz miydi?</p>
<p>— Hayır...</p>
<p>— Nasıl acaba?</p>
<p>— Ankara mı? Eski bir kasaba... “Yeni binalar da yapılmış” diyorlar.</p>
<p>Halbuki Ankara’dan böyle mi bahsederdi. Ankara, Kuvayı Milli- ye’nin, Osmanlı İmparatorluğunun mağlup payitahtına karşı çıkardığı yoksul fakat muzaffer şehir değil mi?</p>
<p>Bir cigara yaktı. Ancak birkaç nefesten sonra kadına karşı böyle somurtmaya hakkı olmadığını düşündü.</p>
<p>— Affedersiniz... diye hızla döndü. Cigara paketini uzattı. Ateş tuttu:</p>
<p>— Babamı severdim. Bir marangoz zabitti. İkisini de iyi bilirdi. İkisini de yüzüne gözüne bulaştırmamıştı. Benim gibi sıska, tüysüz, budala değildi.</p>
<p>— Hayır... Siz bir şeye üzüldünüz Murat Bey... Sebep bu değil... Hani arkadaş olacaktık, iki erkek arkadaş...</p>
<p>— Olduk bile... Ben böyle kabul ediyorum, isterseniz siz etmeyin...</p>
<p>Kadın, sesindeki manayı derhal anladı. Bir an hayretle baktı. Sonra gülmeye çalıştı. Ve derhal ciddileşti:</p>
<p>— Bana baksana arkadaş, dedi, şimdi sezdim. Sahiden budalalık ediyorsun... Bu iş o manaya gelmez...</p>
<p>— Hangi manaya?.. — Murat dehşetli telaşlandı —: Ne diyorsunuz?</p>
<p>— O senin verdiğin manaya... Hayır... Biz gayet ciddi, gayet namuslu bir iş yapıyoruz.</p>
<p>— Rica ederim...</p>
<p>— Orospuluk nedir bilir misin oğlum? Sevmediği adama, sevmediğini bilerek varmak... Yahut, sevmediğini anladığı anda “Ben bu şirkette yokum...&quot; demeyip kendisine bir oynaş bulmak... Pezevenklik de... Aledersin... Öfkelendim mi kelimelerin iyisini, kötüsün araya- mam, aynı pazarlıkta erkeğin mızıkçılık etmesi... Yoksa ikimiz de memuruz. İcra memuruyuz da hacze gidiyoruz. O zaman elimizde haciz karan olurdu. Şimdi ben kadınlığımı kullanacağım...</p>
<p>— Sizin yaptığınızı da, benim yaptığımı da yapamayanlar var. Hükmü onlar verecek. Onların verdiği hüküm hakh... Onlar da size ve bana şey derler...</p>
<p>— Yapamayanlar da başka çeşitlerini yapıyorlar. Bunu biz icat etmedik. Görüyorsun ki, bizi parayla tutup gönderenler de, karşılanna dikilecek olduklarımız da hiç yadırgamayacaklar...</p>
<p>— Babam niçin dövüştü? Siz, memleketinizi neden terk ettiniz?</p>
<p>— Babanın ne için dövüştüğünü sen de, ben de bilemeyiz... memleketi neden terk ettiğimi de ben henüz kestirmiş değilim... Yaşamaya mecburuz. “Olmaz&quot; dediğimiz anda, ellerini cüzdanlarından çekiyorlar.</p>
<p>— Bolşevikler de, işte bunun için dövüşmüşler... Böyle olmasın diye... Bolşevikliğe ben de düşmanım, siz de...</p>
<p>— Bakalım Bolşevikler buna mani olabildiler mi?</p>
<p>— Olacağız demişler ya... Elverir... Feci şey... Berbat... Değil mi?</p>
<p>— Berbat ama lazım... Buraya geldiğim zaman otuz lira aylıkla bir kolacı dükkânında çalışıyordum. Patron beni zorla öperken kansı gördü. Derhal beni def ettiler. Sonra senin patronuna aylığı üç yüz liradan metres oldum. Aynı kolacı, çamaşırları kendisine vermem için üç gün köpek gibi yalvardı. Kızla yatıyor musun?</p>
<p>— Hangi kızla?..</p>
<p>— Resmini cebinde taşıdığın çocukla...</p>
<p>— Evet...</p>
<p>— İşte oda orospuluk ediyor. Orospuluk tek başına yapılır bir ze- naat değil. Sen de bu işte ona şerik olmuşsun. Onunla neden hâlâ evlenmedin?</p>
<p>— Evleneceğim...</p>
<p>— Tuhaf şey... Eskiden evlenirlermiş de sonra yatarlarmış. Bunu da benden mı öğreneceksin... Haydi somurtma... Bir işin küçüğü, büyüğü olmaz. Bulunduğumuz yerde başka insanlar pezevenklik ediyorlarsa... Onlar o işe tahammül ettikleri gibi, biz de onların bu tahammüllerine tahammül ediyorsak, aramızda pek de fark yok sayılır. Mesele senin bu işi, devamlı ekmek parası vasıtası etmemenden ibaret. Orospuluk da aynı hal...</p>
<p>Tren, büyük bir marifet yapmış gibi düdüğünü öttürerek Ankara garına girdi. Bir otomobile binip otele gittiler. Murat, burada bir dakika fazla kalmak istemiyordu. Madam Tamara elbisesini değiştirdi, makyajını tazeledi. Vekâlete gittiler.</p>
<p>Murat, kararlaştırdıktan üzre aşağıda, otomobilde bekledi. Madam Tamara yarım saat sonra geri döndü. Gülümsüyordu.</p>
<p>Murat, dikkatle baktığı halde makyajında bir değişiklik fark etmedi. Çünkü müdürü umumi beyefendi merhaba derdemez, bunun suratım yalamaya başlayacakmış gibi...</p>
<p>— N’oldu? diye gözlerini kaçırarak sordu.</p>
<p>— Tamam! Bu akşam dönüyoruz!</p>
<p>— Sahi mi? Hay Allah razı olsun!</p>
<p>— Pek hoş bir adammış. Meseleyi de biliyor. Niçin rahatsız olduğuma şaştı. Ben burada kalmaktan âdeta ürktüğümü hissettirdim. O da beni, galiba vekil beye kaptırmaktan korktu, iki güne kadar ita emrini İstanbul’daki apartmanıma getirecek... Nasıl?</p>
<ul style="list-style:none;"><li>
<p>— İhtiyar bir adam mı?</p></li>
<li>
<p>— Ellilik... Bir de çirkin ki...</p></li></ul>
<p>Murat öfkeyle cevap verdi:</p>
<ul style="list-style:none;"><li>
<p>— Çelil Bey de Rudolf Valantino kadar güzel değil...</p></li>
<li>
<p>— Elbette... Ama sana da patronluk ediyor. Senin işini satın almış. Benim etimi... Haydi somurtma... Düşün ki bu dünyada, uzun uzadıya öyle keyfince somurtmaya bile hakkın yoktur.</p></li>
<li>
<p>— Dünyayı düzeltmek lazım! Hiç olmazsa bunda mutabıkız sanırım!</p></li>
<li>
<p>— &#160;&#160;&#160;Ah bu erkekler! Ne bebektirler... Memleketinizde karmakarışıklık olalıdan beri kaç sene geçti... Galiba sekiz sene evvel, sultanlar vardı. Her sabah mı yeniden başlayacaksınız?</p></li></ul>
<p>Murat’ın elini dostça tuttu.</p>
<ul style="list-style:none;"><li>
<p>— &#160;&#160;&#160;Beni yemeğe davet eder misin arkadaş, dedi. Açlıktan ölüyorum! Sen açlığı bilir misin?</p></li></ul>
<p>Murat ciddiyetle:</p>
<ul style="list-style:none;"><li>
<p>— &#160;&#160;&#160;İyi bilirim! dedi.</p></li>
<li>
<p>— &#160;&#160;&#160;Öyleyse merhamet etmesini de bilirsin! Aferin!</p></li></ul>
<p>Rusça bir şeyler mırıldandı. Galiba küfrediyordu.</p>
<p>Haydarpaşa’da irenden inince Madam Tamara’nın arzusuna uyarak, otomobille Üsküdar’a gittiler. Oradan Beşiktaş’a geçmek için kayığa bindiler. Murat, bu dolaşmanın sebebini sorunca kadın gülüyor:</p>
<ul style="list-style:none;"><li>
<p>— Pek de budalasın arkadaş! diyordu.</p></li></ul>
<p>Ancak sandalda konuştu:</p>
<ul style="list-style:none;"><li>
<p>— Kim olursa olsun, para veren için görülen iş, ödenen ücrete göre daima az gibi gelir. Bana beş yüz lira verecekler. Beş yüz lira da masraf ediyorlar, çok para...</p></li></ul>
<p>— N’olacak?</p>
<ul style="list-style:none;"><li>
<p>— Şimdi ben doğru eve gideceğim. Daha iki gün, soranlar için Ankara’dayım. Sen de kızı bulur, omuzlar, bir yere kapatırsın. Üçüncü gün sabahleyin bana telefon et. Ben sana nerde buluşacağımızı söylerim. Ankara’dan dönüyormuş gibi yazıhaneye gideriz. Yorgunluktan falan bahsederiz. — Gülümsedi —: Zaten esasta yalan da yok. İş henüz bitmedi. Eğer benim kel kafalı sevdalım, yarın öbür gün kalp sektesinden ölürse, tediye emri ikinci bir seyahate bağlı kalır. Başka bir umum müdürle anlaşmaya...</p></li></ul>
<p>— Sahi!</p>
<p>— Haydarpaşa’dan vapura binmemek istememin sebebi de görünmemek için. Sen şimdi defterini çıkar bakalım...</p>
<p>Murat defterini çıkardı.</p>
<p>— İşte...</p>
<p>— Yaptığın masrafları alt alta yaz!</p>
<p>Bunlar iki yüz lira kadar tutuyordu. Madam Tamara:</p>
<p>— Şimdi altına ilave edeceksin: Yüz yirmi lira otelde verilen ziyafet... Çiftliğe gitmek vesaire... Yazdın mı?</p>
<ul style="list-style:none;"><li>
<p>— &#160;&#160;Tahkik ederlerse...</p></li>
<li>
<p>— &#160;&#160;&#160;Yaz diyorum. Üç günlük otel masrafı altmış lira. Bu üç gün zarfında bizim masrafımız... altmış da ona... Bazı küçük memurlara bahşiş seksen lira... Şimdi topla...</p></li></ul>
<p>Yekûn bu suretle beş yüz lirayı bir hayli geçti.</p>
<p>Madam Tamara güldü:</p>
<p>— Pekâlâ! Böyle büyük bir işe layık hesap da budur. Zaten onlar bize beş yüz lirayı asgari bir tahminle verdiler. Faturasını yapar, cebinden harcadığını o sakallı mösyöden alırsın. Sakallı ne şık değil mi?</p>
<p>Murat, defteri kapatmadan bir an düşündü. Masraf parasını cüzdanının ayrı bir gözüne koymuştu. Beş tane elli liralıkla birkaç tane on liralık... Kısa bir tereddütten sonra bunları çıkardı. Dört elli liralık ayırıp katladı. Kayıkçıya belli etmeden Madam Tamara’ya:</p>
<p>— Buyrun Madam! diye uzattı.</p>
<p>Kadın ürkütücü bir şey görmüş gibi, biraz geri çekildi:</p>
<p>— Nedir o?</p>
<p>— Sizin hisseniz!</p>
<p>— &#160;&#160;Ne hissesi?</p>
<p>— &#160;&#160;Masraftan... Ortak değil miyiz?</p>
<p>— Sahiden budala bu çocuk! Ben bu hesabı senin için yaptım ayol! Senin için bile değil... O resimdeki küçük için... Sok cebine...</p>
<p>— Olmaz. Almazsanız gücenirim. Bana da bir sürü para kalıyor.</p>
<p>— Cebine koy diyorum. Ne tuhaf şeysin.</p>
<p>Murat tereddütle gülümsedi. Âdeta zengin olmuştu.</p>
<p>— Size bir hediye olsun almalıyım! diye kekeledi.</p>
<p>— Ben hediyeyi Çelil Bey’den ayrıca alacağım. Sonra müdürü umumi beye vereceğim ziyafetin faturasını da ayrıca öderler. Ben senin gibi kanaatkar değilim. Otuz beş liraya çalışmıyorum. -Suya bakarak kederle gülümsedi.- Zaten beni kimse otuz beş liraya çalıştırmak da istemiyor ki...</p>
<p>Beşiktaş’ta bir otomobile bindiler.</p>
<p>Madam Tamara, Murat’ı Tophane’de bıraktı. Elini sıkarken:</p>
<p>— Obur gibi sevişiniz, dedi, ben bu yaşta nasıl sevişildigini iyi bilirim. Üçüncü günün sabahı telefon bekliyorum.</p>
<p>Numarayı yazdırmıştı. Son defa elini salladı.</p>
<p>Murat, çantasıyla bir müddet ne yapacağını düşündü. Kızın dükkânına gitmesi için vakit erkendi. Cebinde beş yüz küsur lirayla Er- tugrul Hikmet’i bulmak ne güzel olacaktı. Zekiye ile ikisini alıp o küçük Boğaz oteline götürmek...</p>
<p>Hemen bir taksiye atladı.</p>
<p>— Son süratle Şehzadebaşı’na ahbap! dedi.</p>
<p>Başının içinde hâlâ trenin sarsıntısı vardı, insan yolculukta ceplerinden mütemadiyen bir şeyler dökülüyormuş gibi müphem bir rahatsızlık hissediyordu. Sözünden, fikrinden, hattâ çekişmelerinden hoşlanacağı dostlarla denizi seyrederek kaygusuz içmek... Tuttuğunu koparmış, muvaffak olmuş bir adam gibi... Zavallı Ertuğrul Hikmet. .. Hiç belli etmez ama, her akşam bir 49’luk rakı şişesinin der-dindedir.</p>
<p>Fincancılar Yokuşu'nu çıkarken, san-kırmızı çiçekli emprime entari giymiş bir kıza gözü ilişti. Uzun etek, bazısına ne kadar da yaraşıyordu. Bunu tembih etmediğine üzüldü. Eğer Safo’nun entarisi hazır değilse, âdeta canı sıkılacaktı.</p>
<p>Bir aralık, bavulu kahveye bırakmayı düşündü. Sonra gülümseyerek vazgeçti: “Nafile oğlum, dedi, minareyi çalsan da kılıfını hazırla- yamayacaksın!”</p>
<p>Küçük meyhanelere bakmak için arabanın yavaş götürülmesini emretti. Saat henüz dokuz buçuk olduğundan, Ertuğrul Hikmetin evde bulunduğunu biliyordu. Böylece kapıya otomobille dayanmak da ayrı bir kabadayılıktı. Kendisini böyle sevindirenin cebindeki para olduğunu hatırladıkça somurtuyor, fakat kendini ayıplaması gayet az sürüyordu.</p>
<p>Şoföre:</p>
<p>— Şu kapıyı çalın da, Hikmet Bey’i çagınn! dedi.</p>
<p>Pencereden biraz çekilerek siperlenip bekledi.</p>
<p>— Hayrola<sup>1</sup> Ne var? Beni mebus mu tayin etmişler! İstemez!</p>
<p>— Otomobildeki bey bekliyor!</p>
<p>— Kadri Ekrem Bey olacak! Hele buyur... Meydana çık!</p>
<p>“Meydana&quot; diyeceğine, bıtarzı kudemâ “Meydane&quot; diyordu.</p>
<p>Şoför Murat’a baktı.</p>
<p>— Yeni robalarını giysin de öyle gelsin!</p>
<p>— Yeni robalarınızı giyip geleceksiniz. Emir bu yolda.</p>
<p>Uçarı İstanbul şoförü de şakayı hemen kavramış, kudretince araya girmişti.</p>
<p>Ertuğrul Hikmet pencereden Karagöz gibi sertlendi:</p>
<p>— O senin arabana saklanan maça beyi her kimse, benim yeni robam olduğunu nerden biliyormuş bakalım?</p>
<p>— Daltaşak istemem! Kıçına bir don uydurup öyle gelsin!</p>
<p>— Mayo kabul etmiyor. Smokin olacakmış!</p>
<p>— Yahu bu şoför değil, Naşit’in yamağıymış... Geldim! — Annesine dönmüş olmalı —: Bre hatun! Nedir telaşınız! Biz sana ahir zamanda bir zorlu âdem oluruz. Sayemizde sayeban olursun demedik mi? Yirminci asırda devlet kuşu kanat çırparak gelecek değil ya, korna çalarak gelir... Bugünden itibaren işte dünyalığı ve de bu hanenin kapısını Hacı Kapısı misali yeşile boyama... Fermanım budur. Nerde benim yamalı ceketim...</p>
<p>Sokağa çıkınca, ufukları seyreden bir gemici gibi elini gözlerinin üstüne siper edip arabanın içini teftişten geçirdi.</p>
<p>— Amman! Her Ankara’ya giden... -Ankara'ya da &quot;Engürü&quot; diyordu- böyle kalaylanup mu avdet eyler!.. — Şoföre şüpheli şüpheli baktı —: Oğlum, sakın bir şeytana uyup banka falan soymayasınız! Ben sizin halinizi beğenmiyorum...</p>
<p>Şoför, Murat’ın hangi taksiden indiğini, taksinin içindeki afetin elini nasıl sıktığını görmüştü:</p>
<ul style="list-style:none;"><li>
<p>— Banka mı bilmem, dedi, lâkin ağabeyin soyduğu malı görseniz bayılır kalırsınız da üç gün ayılmazsınız!</p></li></ul>
<p>Ertuğrul Hikmet:</p>
<ul style="list-style:none;"><li>
<p>— Hayrola! diye kapıyı açtı.</p></li>
<li>
<p>— &#160;&#160;içeri gir... Sen artık çok oluyorsun? Nerede Zekiye Bacı?</p></li>
<li>
<p>— Bizi nikâh dairesine mi götüreceksin? Demek bacını öylece ruhsatiyesiz kullanmam hoşuna gitmedi. Aferin! Lâkin ayak kirası isterim... Çık papelleri...</p></li>
<li>
<p>— &#160;Kızı evden bir usulle alacaksın. İki gece gelmemek şartıyla... Bana davetlisiniz!..</p></li>
<li>
<p>— &#160;&#160;iki gece... Bunun iki de günü olur... Dur bakayım? Sen üç kişiyi bu kadar zaman nasıl davet edermişsin?</p></li>
<li>
<p>— Ben Ankara’dan geliyorum!</p></li>
<li>
<p>— Pes! Diyeceğim kalmadı. Taşı, toprağı altın diyorlardı. Demek doğruymuş. Ne parası bu?</p></li>
<li>
<p>— Kodoşluk parası!</p></li>
<li>
<p>— Büsbütün aklım yattı! Dağları devirirsin<sup>1</sup> Deviremezsen deler de geçersin. Kızı almalı bari... Peki!</p></li></ul>
<p>Zekiye’nin annesi işte olduğu için çekinmeden kapıya dayandılar. Biçare, saçı başı karmakarışık ortalık süpürüyordu. İki ayağını bir pabuca sokarak hazırlandı.</p>
<p>— Bu nasıl iş? Kelle mi götürüyorsunuz? Ben ne haldeyim? Baksana Murat Ağabey! diye nazlandı.</p>
<p>— Öyle güzelsin ki... İnanmazsan şu Hikmet’in yüzüne bak! Gözleri neredeyse fincan gibi dışarı uğrayacak.</p>
<p>— Ne var? Nereye gidiyoruz<sup>7</sup> Seni Ankara'da diyordu bu?</p>
<p>— Yalan! İşte gördün mü? Bunun işleri bütün dubara!.. Ben Ankara’da olsam burada bulunabilir miyim<sup>7</sup></p>
<ul style="list-style:none;"><li>
<p>— &#160;&#160;Neden yalan söylüyor? Beni neden aldatıyor<sup>7</sup></p></li>
<li>
<p>— &#160;&#160;Huyudur şekerim<sup>1</sup> Yalansız edemez! Bir şeytan da bu<sup>1</sup> O. gün birisini aldatamazsa, kollan sıvar da kendisini aldatır. Hiçbir şey bu- lamasa “Oğlum! Kendine gel! Sen Ertuğrul Hikmet falan değilsin!&quot; diyerek kendisine madik atmaya kalkar. Ne domuzdur?</p></li></ul>
<p>Zekiye, Ertuğrul Hikmet’in şoföre söylediğini duyarak telaşlandı:</p>
<ul style="list-style:none;"><li>
<p>— Cibali mi? Cibali’de ne işimiz var. Annem görürse beni öldürür!</p></li>
<li>
<p>— Yahu! Ben bu kızdan usandım! Şimdi annen seni görmese de öldürür. Ne yapalım?</p></li>
<li>
<p>— Ne demek?</p></li>
<li>
<p>— Bu gidişe baksana... Sen benim ihtiyatsız davrandığıma mı aldanıyorsun? Herif koca bavulla gelmiş...</p></li>
<li>
<p>— Söylesenize... Gene Karagöz oynatmaya başladınız?</p></li>
<li>
<p>— Efendim! Bizi iki günlüğüne misafir götürüyor. Gece yatısına misafir! Annene uğrayacağız! Benimle çene yarıştıracağına kocakarıya bir yutulur yalan hazırla!</p></li>
<li>
<p>— Kocakarı mı? Sen onu affetmişsin. Hani anneme bir daha “kocakarı” demeyecektin?</p></li></ul>
<p>— Ya ne diyeceğiz? Şu kadını nerdeyse on beş yaşında peri-i pey- ker edip çıkacaksın!</p>
<p>— Annem beni gece yatısına yollamaz! Boynumu koparır!</p>
<p>— Hep böyledir, beni ümitlendirirsin. Bir gün de kopardığını görmedim. Kaynanama benden selam eyle, sözünde durmamak iyi değildir. Bak!</p>
<p>— Dilin kopsun! Benim boynumu neden koparacakmış! Şuna baksana Murat Ağabey!</p>
<p>— Bir arkadaşın evleniyor da... Seni yardımcı çağırdılar. Annene böyle söyle Zekiye Bacı!</p>
<p>Ertuğrul Hikmet kahkahayı koyuverdi.</p>
<ul style="list-style:none;"><li>
<p>— &#160;&#160;işte buyur! Hanı! “Benim Murat Ağabeyim yalan bilmez!&quot; diyordun! Bre kız! Ben senden aptalını hiç görmedim. Herif yalanı beraberinde bavulla gezdiriyor yavrum!</p></li></ul>
<p>Haydi oradan... Buna yalan bile denmez! Bana yardım ediyor. Benim bu kadar arkadaşım var. Birisi tesadüfen bugün evlenebilir, beni de acele gelip alabilirdi.</p>
<p>Yalan mı?</p>
<ul style="list-style:none;"><li>
<p>— Tövbe! Ben sizden korktum... Simdi bu söz yalan değil mi?</p></li>
<li>
<p>— Haydi oradan, sen yalanı nerden bileceksin! Bu şiir yazmaya benzemez! Değil mi Murat Ağabey?</p></li></ul>
<p>Tütün fabrikasının kapısından bakılınca görünmeyecek bir yerde durup Zekiye’yi beklediler. Kız biraz sonra yüzü sevinç içinde geri döndü.</p>
<ul style="list-style:none;"><li>
<p>— Az kalsın anahtarı bile vermeyi unutuyordum, dedi, baksana Hikmet kalbim nasıl vuruyor. Artık bilmem anladı mı? “Sen bu yakınlar havalandın ya kızım, Allah encamını hayreylesin!&quot; dedi. Daha da söyleyecekti. Bereket işbaşı zamanı da... Kontrolden korktu. Sahiden düğüne gideceksek, benim kıyafetim pek berbat!</p></li></ul>
<p>Ertuğrul Hikmet, sevgilisinin saçını kavradı:</p>
<ul style="list-style:none;"><li>
<p>— Şuna ben şimdi ne yapayım yahu! diye dolu bir sesle söylendi. Kendi uydurduğu yalana gene kendisi nasıl da inanıyor. Salak sevgilim benim!</p></li>
<li>
<p>— Bırak saçımı! İnanırım, Murat Ağabeyim söylemedi mi?</p></li></ul>
<p>Murat, içini çekti.</p>
<p>— İnsanoğlu, dedi, bir kere yalana bir ucundan sürünmesin! Perişanlıktır. Mesela alalım Zekiye Bacımı! Bugün üç defa aynı yalanı söyleyecek... Incil’de ne demiş İsa Peygamber: “Horoz ötmeden sen beni üç kere inkâr edeceksin!&quot; dememiş mi? İşte öyle. Güneş batmadan Zekiye Bacıma üç kere yalan söylemek düşecek... Sür şoför arkadaş! Doğru Galata’ya...</p>
<p>Zekiye sevinçle ellerini çırptı:</p>
<ul style="list-style:none;"><li>
<p>— Anladım, Safo’yu alacağız! Ne iyi! dedi.</p></li></ul>
<p>— Dükkândaysa, evvela patrona, sonra annesine... Dükkânda değilse, evvela annesine, sonra patronuna, aynı yalanı söyleyeceğiz!</p>
<p>— Sonra!..</p>
<p>— Sonra doğru cennete gideceğiz kızım! Şimdi iş değişti. Cennetin anahtarı iki parça: Birisi yalan, birisi para...</p>
<ul style="list-style:none;"><li>
<p>— Tövbe desene... Ben böyle şakaları istemiyorum. Siz de bu gâvura döndünüz!</p></li></ul>
<p>Ertuğrul Hikmet parmağını salladı.</p>
<ul style="list-style:none;"><li>
<p>— Bana gâvur dediğini ben Safo kardeşime demez miyim?</p></li>
<li>
<p>— De, Safo gâvur değil ki...</p></li>
<li>
<p>— Ya ne? Üstüme iyilik sağlık!</p></li>
<li>
<p>— Ben onu gâvur bile saymam... Öyle iyi ki...</p></li></ul>
<p>Murat:</p>
<ul style="list-style:none;"><li>
<p>— Peki, dedi, öğle yemeğinde ne olsun bakalım.</p></li></ul>
<p>Kız şaşırdı:</p>
<ul style="list-style:none;"><li>
<p>— Bir de gideceğimiz yere: “Şu yemeği isteriz mi!” diyeceğiz?</p></li>
<li>
<p>— Canın ne istiyorsa söylemene bak!</p></li>
<li>
<p>— Ayıp olur. Ben utanırım!</p></li></ul>
<p>Ertuğrul Hikmet öfkeyle geldi:</p>
<p>— Şundan utanacak ne var Allaseniz... Biz hamdolsun inkılap yapmış bir memleketin evlatlarıyız! O “Misafir umduğunu değil bulduğunu yer!&quot; lafı mürteci, inkılap düşmanı yobazların uydurması... Sen Ankaralı Murat Ağabeyinden daha iyisini mi bileceksin! Hem dur bakayım! Senin zaten aklın da ermez! Sen canının ne istediğini bilsen bile söyleyemezsin... Bir kere efendim: Âlâsından balık olmalı... Beyin salatası olmalı... Ayrıca kebap bulunmalı ki... Ben bugünkü öğle yemeğine öğle yemeği diyeyim...</p>
<p>— Öyleyse, şoför arkadaş, lütfen ilk rastladığımız eczanede duralım!</p>
<p>Ertuğrul Hikmet telaşlandı:</p>
<p>— Hayrola! Benim eczanın hiçbir türlüsüyle başım hoş değildir. Hamdolsun durumum da sağlam!</p>
<p>— Ya, ben? Ben efendi, Ankara’dan geliyorum. Yediğim nane, birkaç türlü ilaçla erimez!</p>
<p>— Ankara nanesi! Zordur! E?</p>
<p>— E’si? Geldik mi? Tamam! Bir dakika...</p>
<p>Murat, otele telefon ederek öğle yemeği için mayonezli İstakoz, pisi tavası falan söyledi. Ikı oda ayırmalarını da tembih etti. Geri döndüğü zaman mahsustan yüzünü buruşturuyor, elinin tersiyle ağzını siliyordu:</p>
<p>— İlaç acı! dedi.</p>
<p>— Ankara nasıl?</p>
<p>— Dünyanın en nankör işi yeni şehir kurmak! Ben bunu bilir, bunu söylerim!</p>
<p>— Her taraf, toz-toprak içinde, karışık olur. Ne kadar bina otunsan gene bir sürü arsa bomboştur, değil mi? Boşluk sanki binaları yu- tuverir...</p>
<p>— Sahi öyle... Mustafa Kemal Paşa’yı bir kat daha takdir ettim.</p>
<p>— Ben de... Ankara’nın arsaları bir para etmiş ki diyorlar... Tapuları kimde ola acep?</p>
<p>— Ben stepin ortasında yeni bir şehir kurulmasından bahsediyordum, sen arsa tapuları ileri sürüyorsun.</p>
<p>— Tabi birader, bu şehir denilen cenabet, gökyüzüne kurulmaz ya... Tapulu arsa ister... Metre murabbaını bir kuruştan almışlar da, yüz liradan nazlanarak devredıvermişler, diyorlar!</p>
<p>— Diyenlerin, senden hariç, gözleri kör olsun!</p>
<p>— Tabi kör olsun! Diyenler de kendileri. Ben beraber miyim?</p>
<p>— Bunun pek zararı da yok! Nasıl olsa millete kalacak!</p>
<p>— Cebinde tapu senedi olan millete... Sana bana değil ya...</p>
<p>— Çalış da kazan! Yağma yok!</p>
<p>— Ben şimdicik yağma mı var, dedim? Tabi haberim olsa ben de çalışırdım. Hiçbir şeye aklım ermese, kırk paraya alıp yüz liraya satmakta bir ufak kâr olduğunu biz de kestiririz, gözüm!</p>
<p>Safo henüz dükkâna gelmemişti. Murat, ustasına vazıyeti anlattı. Adamcağız ister istemez:</p>
<p>— Hayhay! dedi.</p>
<p>Lâkin kızın dükkânda bulunmaması işi aksatıyordu.</p>
<p>Eve Zekiye’yi yolladılar. Gene bir düğüne davet edilmek yalanı kullanıldı. Safo, yeni entarisiyle geldi. Murat’ı görünceye kadar sanki Zekiye’ye inanmamıştı. Bir kere daha değil, on kere daha sevindi.</p>
<p>Caddenin kalabalık olduğuna aldırmadan, şoförün yanına geçmek isteyen Ertuğrul Hikmet’i durdurdu:</p>
<ul style="list-style:none;"><li>
<p>— Vallaha olmaz ağabey, dedi, küserim! Ben küçücük olduğumdan bak nasıl sığacağız! Murat’ın dizlerine oturdu. Boynuna sımsıkı sanldı. Ağlar gibi sesler çıkararak uzun uzun öptü.</p></li></ul>
<p>Murat, kendisini kurtararak şoföre:</p>
<ul style="list-style:none;"><li>
<p>— Bizi Trabya’ya bırakacaksın birader! dedi.</p></li></ul>
<p>Bu uzun sefer, şoförü de keyıflendirmişti. Araba dahi sanki sevindi. Virajları daha kıvrak dönmeye başladı.</p>
<p>Safo, Zekiye’ye anlatıyordu:</p>
<p>— Bu hain, bir haftaya kadar ancak dönerim diye haber bırakmış, kardeşim, ben şimdi tam bir haftalık hasreti çıkarıyorum, kusura bakma e mı?</p>
<p>Ertuğrul Hikmet:</p>
<p>— Kusura bakacağına, usul-erkân öğrensin, diye somurttu, şuna bir sor bakalım! Ölsem de bir asır sonra dirilip zıplasam, şöyle bir muamele yapar mı?</p>
<p>— &#160;&#160;Yapar! Yapmaz olur mu?</p>
<p>— &#160;&#160;Vallaha yapmaz! İşte yemin!</p>
<p>Zekiye sevilişinin koluna girdi:</p>
<p>— İşte şimdi günahımı aldın, diye kırıttı, vicdansız!</p>
<p>Murat, Safo’nun kendisine mahsus kadın kokusunu lezzetle kok- luyordu. Entarisini uzun etekli yaptırmıştı. Bir de yakışmış kı... Başını biraz geri çekerek baktı. Kız yavaşça:</p>
<p>— &#160;&#160;Güzel miyim? diye sordu.</p>
<p>— &#160;&#160;Kedi yavrusu gibi... Yumuşacık...</p>
<p>— Entari için çok sevindim. Ne kadar sevindim. Yakışmış mı?</p>
<p>— Ben hep sana bakıyorum. Entari falan umurumda değil...</p>
<p>— Ankara’ya neden gittin?</p>
<p>— Bir iş için... Çabuk bitti. Çabuk döndüm. Patron mükâfat olarak iki gün izin verdi. Sen dün gece uslu uslu eve gittin mi?</p>
<p>— Tabi. Sen de dün gece uslu uslu uyudun mu?</p>
<p>— Trendeydim...</p>
<p>— Sahi! Öyleyse yorgunsun!</p>
<p>— Değil! Yataklı vagondaydım. İnsan dinleniyor.</p>
<p>— Ne de olsa sarsar. Ben senin yorgunluğunu alırım... Ikı şarkı söylesem yeter mı?</p>
<p>— Çok bile... Sem görür görmez zaten dinlendim. Ama şarkıları da isterim...</p>
<p>Otelin arkasında kocaman ağaçlı, bol çimenli üç kat bahçe vardı. Karadağlı buraya dört tane hamak çıkartmış, halden anlar bir adam olduğu için hamakları ikişer ikişer ve her çiftin birbirini görmeyeceği şekilde kurdurmuştu.</p>
</body>
</html>