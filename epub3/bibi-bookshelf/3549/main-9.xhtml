<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p>— Allah göstermesin... Benim için yaşayacaksın... Hep yaşayacaksın... E mi?</p>
<p>Murat, gözlerini saadetle yumdu. Üzerinde hissettiği maddi ağırlık sanki saadetin kendisiydi.</p>
<p>Neden sonra kadın:</p>
<p>— Hiç böyle olmamıştım, diye inledi, sana ölünceye kadar dayanamam diye korkuyorum...</p>
<p>Murat anlamak gayretiyle gözlerini kırpıştırdı. Bu hareket gözlerinin kamaştığına da delaletti. Aliye Hanım:</p>
<p>— Öyle yapma! diye yalvardı... Sen ne tuhafsın. Aklıma geliyor.</p>
<p>Çok evvelden de bir gün bana böyle bakmıştın. Odada yalnızdık da âdeta korktum.</p>
<p>— Evet biliyorum! Kırmızı bir entari giymiştiniz!</p>
<p>Kadın, dehşetle sıçradı. Elini yanağına götürdü:</p>
<p>— Nasıl biliyorsun. Dokuz yaşında yoktun!..</p>
<p>— Biliyorum. Siz dokuz yaşında değil, beşikle de sevilecek kadınsınız...</p>
<p>— Aman Yarabbi! Tevekkeli değil .. Ötekilerin hiçbirisine benzemiyorsun... Sende her şey erkek. Ben mahvoldum.</p>
<p>— Niçin?</p>
<p>— Beni bırakırsan ölürüm...</p>
<p>— Seni bırakır mıyım? Deh misin!..</p>
<p>“Senin için ben bir hayat bıraktım” diyecekti. Vazgeçti. İçinin rahatlığını yadırgayarak, Aliye’nin saçlarını öylece bir müddet okşadı. Bir şeyler seziyordu. Gayet müphem, gayet uzak, şuurla asla alakası olmayan bir şeyler ki... Bir şeyler her neyse, Aliye ile kendisini dünyanın diğer şeyleriyle katiyen ayırıyorlardı. Bu ayrılıp uzaklaşan şeylerin başında Fatma da vardı.</p>
<p>Saçları daha sıkı, daha hoyrat tuttu. Hâlâ aralık duran ve böyle durduğu için de dünyanın en tatlı aptallığını temin eden kırmızı ağzı, tüketmekten korkuyor gibi kendisine yavaş yavaş çekti.</p>
<p>— Beni iyi ki çağırdın, dedi, çagırmasaydın ne yapardım. Değil mi?</p>
<p>Kadın, gözlerini yumup kendisini hiçbir aklın ölçemeyecegi bir vüsatle -bazı kadınların hayatında sürü sürü erkek olduğu halde bir an bile hissetmeden ihtiyarladıkları bir sarhoşlukla teslim ederek buna cevap verdi.</p>
<p>*</p>
<p>Murat aybaşında tahsilatı götürdüğü zaman aralarında başka bir münasebet yokmuş gibi defterini açmış, kısa bir şeyler anlatmış, sonra paralan dikkatle sayarak küçük masanın üzerine bırakmıştı.</p>
<p>Ancak o vakit Aliye Hanım’ın sözlerini dinlemediğini, hareketlerine zerre kadar aldırmadan yüzüne biraz da hayretle baktığını fark etti.</p>
<p>— İşte bu kadar sevgilim, diye güldü, yalnız küçük apartmanın mahut ikinci kat kiracısı bizi gene atlattı. Ancak yann öğle üzeri bu ayın kirasını da, bakiyelerini de ödeyeceğini vaat etti. Onlan da yarın alır, kapıcıyla yollarım. Siz de şu hazırladığım makbuzu ancak o zaman imzalar, kapıcıya verirsiniz! Olur mu.</p>
<ul style="list-style:none;"><li>
<p>— Ne sevimlisin... Bakıyorum da...</p></li>
<li>
<p>— Sade bu kadar mı. Çok üzüldüm. Artık iş bitti. Beni neden öpmüyorsunuz?</p></li></ul>
<p>Aliye Hanım boynuna sanldı. Bu hareketi yaparken, Murat’ın masaya bıraktığı paralardan bir kısmı yere dökülmüştü.</p>
<p>Kadın anlatmaya başladı:</p>
<ul style="list-style:none;"><li>
<p>— Biraz geç kaldık ama... Bir deniz kenarına gitsek diyorum... Tenha bir yere. Fatma da istiyor. Orada sen bizde kalırsın olur mu<sup>7</sup></p></li>
<li>
<p>— Pek istiyorsanız... Ama, hep düşünüyorum. Fatma’yı üzmeyelim. Kızlar annelerini pek kıskanırlar. Bir şey sezdi mi dersiniz<sup>7</sup></p></li></ul>
<p>— Zannetmem! Sezmiş olsa mutlaka anlardım.</p>
<ul style="list-style:none;"><li>
<p>— Hırçınlaşıyor mu?</p></li></ul>
<p>— Derhal... Bazan hoşuma gider, bazan asabımı bozar. Bir tuhaf kızdır.</p>
<p>— Onu hiç üzmemeliyiz... Nasıl yapsak?</p>
<p>— Ben kendisine söyleyeceğim... Senden de bahsederim... Neresini daha çok seversin<sup>7</sup> Boğaz mı? Ada mı?</p>
<p>— Tenha olsun... Seni düşünürken tenhalığı pek özlüyorum. Büsbütün insansız bir yer...</p>
<p>— Teşekkür ederim. Geri çekildi. Yere dökülmüş paraları gördü. Eğilip aldı. Bir kısmını kapıcılar getirdiği için buradakiler üç yüz lira kadardı. Hepsini masaya karmakarışık bıraktı. Sonra büyük bir dikkatle ve gülümseyerek ikiye ayırdı - Gözlerini kapat, birisini intihap et bakalım! dedi.</p>
<p>— &#160;Neyi?</p>
<p>— &#160;&#160;Bunlardan birisini... Sonra sayanz. Şansımızı denemiş oluruz.</p>
<p>— &#160;&#160;&#160;Ben şansımdan memnunum sevgilim. Ayrıca denemeye hacet yok. Siz</p>
<p>eğer şüpheliyseniz, hepsini sayınız. En az bir misli fazla şansınız olmuş olur.</p>
<ul style="list-style:none;"><li>
<p>— Hayır beni dinleyeceksiniz. Sonra çok kederlenirim... İşte ben bunu alıyorum. Bu da sizin... — Murat, başını eğdi —: Teşekkür ederim, hakkımı muhafaza edeceğinize söz vermiştiniz.</p></li>
<li>
<p>— Öyle şey olmaz. Seni yalnız 30-35 hra için sabahtan akşama kadar şuradan şuraya koşuyor düşünmek beni hastalandıracak... Rica ederim... Bak gücenirim Murat... Beni sevmediğini zannederim... Manasız bir düşünceyle beni üzmek istememelisin. — Paralan avuç- ladı. Murat’ın cebine koymaya davrandı—: Rica ederim... — Murat, bileğini tuttu. Bir çocuğa nasihat veriyormuş gibi kaşlarını çatarak — : Bakınız, dedi, bu bir ücret ödemek olur. Zor bir iş. Satılık kadınlar var ya... Ücretleri maktu kadınlar. Ben, onlara bile para verirken son derece sıkıntı çekerim. Annemi esirciler köyünden çalıp saraya sattık- lanndan mıdır nedir, böyle paralı alışverişlerden nefret ediyorum. Sonra ben kendimin satılık olmadığımı iyice hissetmeliyim.</p></li>
<li>
<p>— Sen neler söylüyorsun budala? Benim param olmasa senden istemeyecek miyim?</p></li>
<li>
<p>— Onu şimdilik tabi sayıyoruz. Sonra beni de şeye... benzettiniz diye pek kızarım. Lütfen elinizdeki kirliliği bırakınız da, avcunuzun içini öpeyim... —Aliye Hanım, bir an Murat’ın yüzüne baktı. Gözlerinden, güzelliğine ve kadınlığına pek yaraşan bir gurur geçti. Paraları bırakıp elini Murat’a cansızmış gibi terk etti. Murat, pembe avcu küçük küçük öperken —: Teşekkür ederim! diyordu, itaat size ne kadar yakışıyor... İnsan sizinle her zaman mesut olur.</p></li>
<li>
<p>— Öyleyse ben ne düşündüm. Sana bir kol saati alacağım. Dakika başında bakar, beni hatırlarsın!</p></li>
<li>
<p>— Hayır! Mersi! Sizi hatırlamak için hiçbir şeye ihtiyacım yok. Sevginizden daha kıymetli bir hediye olamayacağını nasıl düşünemiyorsunuz. — Bileğini öptü —: İşte bir saat!.. Bir de söz vereyim: Paraya ihtiyacım olursa muhakkak size söylerim.</p></li>
<li>
<p>— Sahi mi?</p></li>
<li>
<p>— Söz veriyorum...</p></li></ul>
<p>— Para için sıkıntı çekmeni istemiyorum. Bunu duyarsam yahut sezersem seni artık eskisi kadar sevmem... Hiç sevmem<sup>1</sup>...</p>
<p>— Tabi... Elbette...</p>
<p>— Sonra bu işlerle kendini üzmene de razı değilim... Sonra... O kadınları istemiyorum.</p>
<p>— Kadın yok ki... Hep bunu söylüyorsun... Bir siz varsınız...</p>
<p>— Seni Fatma’dan bile kıskanıyorum...</p>
<p>— Pek ayıp!</p>
<p>Murat, somurtarak sevgilisinin saçlarım okşadı.</p>
<p>Fatma’yla karşılaşmak, umduğu kadar müşkül olmamıştı. Bir aralık ebediyen kaybettiği için ölünceye kadar azap çekeceğini düşünmüş, ne yapacağım şaşırmıştı. Sonra, beklenmedik vakanın ertesi günü, akşam yemeğinde kıza dikkatle baktı. Yüreğinde mahvolmuş bir adamın kederini bulamadı. Yalnız utanıyordu. Bu utanma, böyle vaziyetlerde genç üvey babalann hepsine düşen bir vazifeydi. Tabii idi.</p>
<p>Daha başlangıçta oldukları halde, maceranın sonunu da merak etmeye başlamıştı. Aliye Hamm’la evlenmesine imkân olmadığına nedense emindi. Bu emniyet, kadının kendisinden en az on beş yaş büyük olmasından gelmiyordu. Münasebetleri o kadar şuursuz bir şiddetle başlamıştı ki, bunun fazlalaşmasına da, böyle devam etmesine de imkân olamazdı. Bu gibi alakaların hepsinde olduğu gibi gözlerini yummak, &#160;kendini &#160;kapıp &#160;koyuvermek, &#160;hiçbir şey &#160;düşünmemek,</p>
<p>hesaplamamak icap ediyordu. Buna da Safo’nun hazin hatırası pek meydan</p>
<p>verememekteydi. Safo yüreğinde, söz verdiği halde bir türlü yerine getirilemeyen, yerine getirilmedikçe de üzüntüsünü artıran bir vazife gibiydi.</p>
<p>Reçina’ya da iyiden iyiye alışmıştı. Ekseri geceler, Perapalas’m arkasındaki kır kahvelerinden birisinde oturuyorlar, dönüşte yukarı çıkıyorlardı. Aliye ile gece kalmalarına şimdilik imkân olmadığı için, Reçina’ya misafir olduğu zamanlarda boynunda, kollarında kalan bo-</p>
<p>guşma izlerinden de bir kıskançlık mevzusu meydana gelmiyordu.</p>
<p>Yazıhanede de âdeta yalnızdı. Hayret Bey yaz münascbcıiyie hemen hemen hiç uğramıyor, Çelil Bey on dakika görünüp savuşuyordu.</p>
<p>Murat, Aliye Hanım’la hesap görmekten dönünce, âdet ettiği üzere bekleme odasına geçti. Kanepeye uzandı. Bazan Reçina’nın azgın baskınlarına uğradığı halde, her gün bir iki saat uyuyordu.</p>
<p>Tam dalacağı sırada telefon çaldı. Beddua ederek kalktı. Yan yolda Tamara Ablayı hatırlayarak söylenmeyi kesti. İki haftadır gene kadıncağızı ihmal etmiş, uğramaya vakit bulamamıştı.</p>
<p>Bir yalan uydurmaya hazırlanarak dinleyiciyi aldı:</p>
<ul style="list-style:none;"><li>
<p>— Alo! Murat Bey mı?</p></li>
<li>
<p>— Evet! Kimsiniz?</p></li>
<li>
<p>— Ben Fatma!..</p></li></ul>
<p>— Sahi mi? N e iyi? Neredesiniz?</p>
<p>— Bir bakkaldan telefon ediyorum. Benim için iki saat vaktiniz var mı?</p>
<p>— Akşama kadar... Gece yansına kadar... Ne kadar isterseniz...</p>
<p>— Ikı saat... Nerede buluşuruz.</p>
<p>— &#160;&#160;Siz neredeyseniz derhal gelirim.</p>
<p>— &#160;&#160;Tünel başında... Mondiyal'de bekliyorum. Derhal mi?</p>
<p>— &#160;&#160;Derhal... Kuş gibi...</p>
<p>Telefonu kapattı, içinde hiçbir heyecan yoktu. Buna biraz şaştı. Lâkin aklı başında bir kızın, annesine ait bir münasebeti uzun müddet fark etmemesine imkân olamayacağını çoktan kestirmişti. “İnşallah... Bu işi de bugün bitiririm!&quot; diye düşündü. Soğukkanlılığına hayran olarak Tünel’e koştu.</p>
<p>Fakat yukarda karanlıktan aydınlığa çıkınca, yüreği yavaş yavaş bir başka türlü çarpmaya başladı. Bu hal gitgide öyle rahatsız edici bir şekil aldı ki, Mondiyal’e beş on adım kala geri dönmeyi, savuşmayı bile düşündü.</p>
<p>Fatma, her zamanki ciddi yüzüyle mecmuaları karıştırıyordu.</p>
<p>Murat’ı görünce elim uzattı:</p>
<p>— Rahatsız etmedim ya...</p>
<p>— Hayır! Yalnızdım... Bilakis...</p>
<p>— Bugün canım sıkıldı. Beni bir sinemaya götürür müsünüz?</p>
<p>— Peki... — Murat şaşırmıştı —: Görmek istediğiniz bir film var mı?</p>
<p>— Hayır! Sinema olsun da, hangisi olursa olsun...</p>
<p>“Bu sıcak havada... N e biçim şey!” Murat böyle düşünerek bir tehlike karşısındaymış gibi kendisini toplamaya çalıştı. Vaziyet normal değildi.</p>
<p>Fatma, Elhamra Sineması’nm önünde:</p>
<p>— İşte mesela buraya girelim, dedi, kalabalıktan sıkılıyorum. Locada otururuz olur mu?</p>
<p>— Elbette...</p>
<p>İçeri girdikleri zaman film çoktan başlamıştı. Karlı dağlar üzerinde bir tayyare uçuyordu.</p>
<p>Murat, kızın ceketini çıkarmasına yardım etti. İskemleyi düzeltti. Kendisi de yanma oturdu. Yüreğinde hâlâ Tünel’de başlayan çarpıntı vardı. Gözleri karanlığa alışınca gizlice yüzüne baktı. Yüzü sakin... Göğsüne dikkat etti. Hiçbir heyecan alameti yoktu... “Hattâ dalgın bile değil... Öyleyse benden ne istiyor!” diye telaşla düşündü. Bu sakinlik Murat’a daha tehlikeli geldi.</p>
<p>— &#160;&#160;Bana bir şey mi söyleyecektiniz Fatma?</p>
<p>Bunu gayn ihtiyari sormuştu. Sorar sormaz da hemen sustu.</p>
<p>— &#160;&#160;Evet!</p>
<p>— &#160;&#160;Nedir?</p>
<p>Bir an alacakaranlıkta göz göze durdular. Kız yorgun bir sesle:</p>
<p>— &#160;&#160;Beni öper misiniz? dedi.</p>
<p>— &#160;&#160;Efendim?</p>
<p>Fatma yüzünü uzatmıştı bile... Tıpkı annesi gibi... Dudakları biraz aralık... Aynı kadın kokusu... Korkunç benzerlik...</p>
<p>Murat, uzanıp tadını iyi tanıdığı bu aralık ağzı öptü.</p>
<p>Kız, gözleri kapalı olduğu halde bekledi. Öpüş tekrarlanmayınca öfkesiz, şikâyetsiz, dümdüz bir sesle:</p>
<ul style="list-style:none;"><li>
<p>— Böyle değil, dedi, annemi öptüğünüz gibi...</p></li></ul>
<p>Başım biraz çevirmiş, yan bir bakışla bakıyordu.</p>
<p>Murat, darbeye aynı kuvvetle mukabele etmek için biraz gen çekildi. Kaç gündür sakladığı en büyük kozu ölçülü bir suretle ortaya attı:</p>
<ul style="list-style:none;"><li>
<p>— İyi ama şekerim, ben sizin “kâhyanız” değilim ki, annenizin kâhyasıyım...</p></li></ul>
<p>Fatma sadece bozuldu.</p>
<ul style="list-style:none;"><li>
<p>— Bunu Necip mi söyledi?</p></li>
<li>
<p>— Demek siz başkalarına da söylediniz?</p></li></ul>
<p>— Hayır! Yalnız Necip'e söyledim. Niçin yalnız Necip’e söylediğimi de bilmiyorum. Bana bunun sebebini bulmak için yardım eder misiniz?</p>
<p>Murat, galiba inkâr beklemişti. Kımıldamaya başlayan öfkesi gene şaşkınlığa, hattâ korkuya dönüyordu.</p>
<p>— Yardım mı? Anlayamadım! dedi.</p>
<p>— Evet! Ben neden o kadar terbiyesiz oldum?.. Neden hâlâ pişman bile değilim!.. Siz, Necip’in nazannda haysiyetsiz bir insan olsaydınız bundan ne kaybederdiniz! Ben ne kazanırdım?</p>
<p>— Beni şaşırtıyorsunuz Fatma! Size bazı hususlarda izahat vermeye belki mecburum. Lâkin bu mecburiyeti ister misiniz... basitleştirelim. Akıllı kızsınız...</p>
<p>— Hiçbir kız, akıllı değildir. Bunu hep siz vehmedersiniz... Bakınız nasıl oldu. Necip böyle şeyleri düşünüp söylemez sanılır, değil mi? Bir ara siz dışarı çıkmıştınız! Ben arkanızdan nasılsa bakmışım... Yavaşça ne dese beğenirsiniz! “Fatma Hanım,&quot; dedi, “Murat iyi bir erkek. .. Onunla evlenmeyi hiç düşünmediniz mi?&quot;</p>
<p>— Siz de, derhal: “Ne münasebet!&quot; dediniz değil mi. “Kala kala annemin kâhyasına mı kaldım?'</p>
<p>— Tastamam, böyle değil... Ama, bu manada bir söz... Halbuki sizi severim... Tanıdığım erkekler içinde en çok kıymet verdiğim de sizsiniz... Bunu bilirsiniz...</p>
<ul style="list-style:none;"><li>
<p>— Şuna “Siz idiniz!” diyelim mi?</p></li>
<li>
<p>— Hayır! Gene de sîzsiniz. Bir kere annemin kâhyalığı meselesinde ne kadar haksız olduğumu kimse benim kadar bilemez... Siz bize bu hususta sadece eski bir dost gibi yardım ediyorsunuz... Ücret için ileri sürdüğünüz şart, benim gibi emsali arasında pek de budala olmayan bir kızın gözlerini yaşanmalıydı. Nitekim de öyle oldu. Sonra o pis adamı evimizden def etmeniz...</p></li>
<li>
<p>— Ben def etmedim. Kendisi gitti.</p></li>
<li>
<p>— Yalan! Hizmetçi hepsini dinlemiş. Sizden hâlâ korkarak bahsediyor. Biz erkeksiz yaşayan kadınlar, erkeğin her çeşidinden sizin havsalanıza sığmayacak derecede korkuyoruz. Hele palaskalı, arka cebi tabancalı olursa... Ben o pisliği evimizden bir bölük asker çıkaramaz sanıyordum. Sizi de o kadar cesur bilmiyordum. Kalyopi: “Aman küçük hanım, burada olup da duymalıydınız, dedi, Murat Bey’im bir coştu. ‘Seni ayağımın altına alırım’ diye bağırdı. Refik Bey’in yüzüne bakınca gülesim tuttu. Ben kadınlığımla o kadar korkmam! Pek tabansızmış! Pek de uydurma erkekmiş!” dedi. Bize yaptığınız bir iyilikten dolayı size teşekkür edecek yerde...</p></li></ul>
<p>— Teşekküre de lüzum yoktu.</p>
<ul style="list-style:none;"><li>
<p>— Olmaz mı? Nasıl üzüldüğümü tasavvur edemezsiniz. Annem, pek düşüncesiz bir kadındır. Çocuk kadar da saftır. Böyle münasebetlerine canım sıkılmıyor değil... Lâkin bunları facia haline de getirmiyorum. Genç bir kadın. Benim annem olduğu için yaşamayacak mı? Lâkin adi insanlarla ahbaplık ettikçe kendisi de farkına varmadan adileşiyor...</p></li></ul>
<p>Murat, hiç istemediği halde, garip bir ses çıkardı. “Çok oluyordu artık bu anlaşılmaz sersem!.. &quot;</p>
<p><span style="font-style:italic;">—</span> Hayır! Hayır! Vallaha onu demek istemedim. Bilakis sizden sonra ummadığım kadar değişti. Siz onu birkaç gün içinde âdeta yükselttiniz. Bundan dolayı da size teşekkür ederim</p>
<p>— Rica ederim Fatma... Bana hakaret etmeye kendinizi haklı buluyorsunuz. Belki de sahiden haklısınız. Lâkin tekrar rica ederim, hakaretleriniz hiç değilse size yakışmak. Birisini alçaltmak isterken kendi seviyenize zarar vermeyin!</p>
<ul style="list-style:none;"><li>
<p>— İyi ama demin, daha şimdicik... Beni öpmenizi rica etmedim mi? Bütün seans boyunca öpseydiniz, hiç sesimi çıkarmayacaktım. Annemi nasıl öptüğünüzü bildiğim halde...</p></li>
<li>
<p>— Anlamıyorum...</p></li>
<li>
<p>— Bana inanasınız diye... Başka çare bulamadım. Ben de sizden rica ederim. Sözlerimden başka manalar çıkarmayın Konuşmaya mecburuz. Belki tam anlatamıyorum. Ama sizin anlayışınıza güveniyorum. Bana yardım etmenizi biraz da bu sebepten istedim. Sizi annemden, annemi sizden kıskanmıyorum. Annem, münasebetinizi bildiğimden henüz şüphelenmiyor bile... Halbuki başkalarıyla olduğu zaman ortada bir şey başlamamış bile olsaydı huysuzlanırdım. Sorunuz da bakınız. Evde ne kadar iyiyim. Hattâ onu iki kere de öptüm... — Fatma içini çekti —: Çoktan beri hiç öpemiyordum. O pis adamların bir şeyleri bana da sıvaşacak diye... Halbuki sizden sonra böyle bir iğrenme gelmedi...</p></li></ul>
<p>Murat, büyük bir pişmanlık hissetmeye başlayarak ne yapacağını şaşırdı. Kızı okşamak, teselli etmek, ona bir şeyler söylemek, hakkından gelinmez dehşetli şeyler vaat etmek lazımdı. Boğazı kurumuştu. Kendisine eza vermek istiyor gibi gırtlağını acıtarak üst üste yutkundu.</p>
<p>Bereket Fatma, sesinin kederli ahengini birdenbire değiştirmişti. Âdeta keyifli keyifli:</p>
<p>— İkimiz de yanılmışız değil mi? diye yavaşça sordu.</p>
<p>— Neden?</p>
<p>— Siz de beni seviyorum zannetmiştiniz, ben de sizi seviyorum sanmıştım. Öyle değil mi?</p>
<p>Murat, süratle düşündü. Gayet doğru söylüyordu. Kaç gün müphem olarak sezdiği fakat bir taraftan da katiyetle emin olduğu hakikat bundan ibaretti. Nitekim demin, kızı öperken bunu artık hiçbir şüpheye yer kalmayacak surette anlamıştı. Fatma’ya karşı duyduğu hislerin hepsi, Aliye'ye karşı çocukluk günlerinden beri beslediği arzudan başka bir şey değildi. Fatma annesine benzesin benzemesin, ona ait bir şey olduğu için Murat'ın gözünde hiç kimsenin tutmadığı bir yeri tutmuş, kalbinde erişilmez bir emel olarak bunca sene -yaşamıştı. Halbuki işte belli bir şey, bütün bu hisler şahsen ona ait bulunmuyorlardı. O ancak bir vasıtaydı. İkinci temasta yüreğini kaplayan vuzuhsuz rahatlık da bundan ileri gelmişti. Hakikat buydu ama, bunu şimdi umduğundan daha acayip bir insan olduğu anlaşılan Fatma'ya nasıl söyleyecekti.</p>
<p>Fakat, uzayan cevabı daha fazla beklemedi:</p>
<ul style="list-style:none;"><li>
<p>— Öyle, evet! diye emniyetle tasdik etti, sizi hep kocam olacaksınız diye düşünürdüm. Hele tekrar buluştuğumuz bu birkaç ay içinde bu düşünce hiç aklımdan çıkmadı. Sizi arkadaşlarıma göstermek istiyor, sizinle iftihar ediyordum. Konuşmaya başladığınız zaman içim ferahlanıyor, diğer insanların, bilhassa kızların üzerindeki tesiriniz hoşuma gidiyordu. Bu müstakbel bir koca için belki böyledir. Lâkin Safo’yu görünce biraz şüphelendim. Kendi tasavvuruma bakarak size kızmam, Safo'yu kıskanmam lazımdı. Halbuki içimi didik didik yokladığım halde, böyle bir hisse rastlamadım. Safo’yu bir türlü sevimli bir yenge halinden çıkarıp, mesut bir rakibe haline getiremedim. Hattâ birdenbire eşarp hediye etmeme Süheyla çok şaştı. Bunu ben de ona çok zor izah ettim. Size, beraber olduğumuz zamanlarda da, sizden uzakta da âdeta tasarruf ediyordum. Bunu arkadaşlarımdan da hiç saklamıyordum. Süheyla’yı şaşırtan da bu oldu. O Refik olacak terbiyesiz, sizi yanımızdan küstah bir tarzda kaldırınca, ömrümde sahici öfkeyi ilk defa hissettim. Hakareti nasıl olup da sezmediğinize, sezdinizse neden tahammül ettiğinize bir türlü akıl erdıremedim. Hele sizi cebren oyuna oturtmaları karşısında bizzat bana, o zaman ve şimdi hatırası bile dehşet veren bir hiddete kapıldım. Sanki hakarete uğramıştım. Sizin şahsınızda benim gururum kırılmıştı. Bereket versin Ertuğrul Hikmet Bey orada da, sonra otomobilde de beni teskin etti. Beni iyi anladığı için kendisi. Hâlâ minnettarım, dedi ki: “Bunda bir iş var Fatma bacı,&quot; dedi, &quot;göreceksiniz,&quot; dedi, “bizim deli böyle şeylere dikkat etmez değildir. Sabrediyorsa bir sebebi olacak! Biraz dişimizi sıkalım. Hepimizin ve kendisinin öcünü bakın ne güzel alacak!” dedi. Siz de hakikaten güzel öç aldınız... Teşekkür ederim...</p></li>
<li>
<p>— Bırakın canım...</p></li>
<li>
<p>— Evet! Pek seviniyorum. Bunu anlamıyor musunuz? Sonra... Ne diyordum. Evet... Bütün bu his karışıklığı beni çok şaşırttı, çok üzdü. Neticede sizi asla bir sevgili gibi sevmediğimi, sizin bana asla benim istediğim koca olamayacağınızı anladım... Bunu anık siz de anladığınız için izah etmek kolaylaşıyor! Biz kadınlar, bu işlerde sizden daha evvel davranabiliyoruz. Bu kanaate gelir gelmez ne kadar sevindiğimi anlatamam. Annemle olan münasebetimizden evvelsini söylüyorum. Neden mi sevindim. Çünkü kendimce uygun düşmeyen taraflar vardı. Bir kere ben dehşetli kıskancım. Sizi sevgiliniz, karınız gibi kıskanmıyordum. Bu düpedüz sevmemek demekti. Halbuki sizi seviyordum da... Meğer, sevgili gibi değil... Anık biraz acayip olacak ama ağabey gibi... Bir uzak fakat pek sevilen, hürmet duyulan, iftihar edilen bir akraba gibi seviyordum. Hatırlıyor musunuz? Size iki kere “ağabey&quot; dedim. O gün, bence yeni olan bu düşünceyi deniyordum. Deneme pek muvafık netice verdi. Siz, ancak o kelimeyle benim için asıl yerinizi almıştınız.</p></li></ul>
<p>Murat, o kadar sevindi ki, kızın bütün bunlan ümitsizlikten söyleyebileceğini bir an aklına getirmeden, ellerini tuttu:</p>
<p>— O kadar mesudum ki Fatma, dedi, Allah senden razı olsun! Bir de kendine “aptal” dersin. Asıl aptal benim! Bu dünyada benden daha budala adam bulunmaz!</p>
<p>— Hayır! Ben de aptalım. Hepimiz biraz aptalız... Beni öpmenize kadar tamamıyla emin değildim. Öpüşmek her şeyi meydana koydu. Siz henüz aramızdaki sevginin mahiyetini bulmuş değil, düşünmeye başlamışken ağzınız bir an bile yanılmadı. Beni “ağabey&quot; gibi öptünüz. Bir kız, benim kadar budala ve acemi bile olsa bunda asla hata etmez! Şimdi içim rahat Murat ağabey... İçim buraya kadar tamamıyla rahatladı. Buradan sonrası için de sizden yardım bekliyorum.</p>
<ul style="list-style:none;"><li>
<p>— Nedir? Hayhay<sup>1</sup>. İmkânsız olanı bile senin istediğin hale getireceğim. Sana peşinen söz veriyorum.</p></li>
<li>
<p>— Mersi! Sen hep bu kadar kuvvetli miydin? Şu anda pek kahramansın. Evet! Bir şeyler yapabilirsen ancak sen yaparsın... Şimdi ikinci safhaya geçiyorum. Seni kocam gibi düşünürken... Ekseriya kalabalıkta, gizlice tetkik ederdim. Üst üste: “Hayır! Olamaz!&quot; derdim. Sebebi de: Sen çevik adamdın, hem vücutça, hem de zekâca... Böyle olunca seni sımsıkı kendime bağlamaya, senin hayalini bile başkalarına kaptırmamaya ve başkalarını senin hayaline sokmamaya gücüm yetmeyecekti. Bana başka türlü bir arkadaş lazımdı. İşte bu düşünceyle seni ancak ve yalnız Necip’in gözünde alçaltmaya çalıştım. Bunu da düşünerek yapmadım. O seni bana koca olmaya münasip görünce... Hakarete uğramış gibi bir şey hissettim. O ana kadar emin ol, tasavvur ettiğim kocanın Necip olabileceğini bir an bile düşünmemiştim. Tahteşşuuur ne tuhaf işler bilir misin? Meğer gizli gizli bana bu oyunu hazırlıyormuş. Sevdiğim bir erkek beni bir başkasına peşkeş çekiyormuş duygusuna kapıldım. Bunun ne demek olduğunu imkânı yok anlayamazsın. Şimdi, söyle bana, Necip benim istediğim bir koca değil mi?</p></li>
<li>
<p>— Tamam! Silik bir adamdır, ama namusludur. O kadar merttir ki... Aynca gösteriş yapmaya tenezzül etmez. Ne kadar da sevimlidir değil mi?</p></li>
<li>
<p>— Bilmem! Böyle hesaplar yapılamıyor. İnsan kendisini apansız sevmiş buluyor. Tutuk bir delikanlı. Sanki bu devrin insanı değil. Çok eskiden unutulmuş, kalmış... Eminim, o kâhyalık meselesini de öyle benim istediğim manada anlamamıştır. Anlasa söylemezdi.</p></li>
<li>
<p>— Sahi! Evet! Gülerek söyledi. Şimdi daha iyi hatırlıyorum... Hay Allah kahretsin! Ne kadar beyhude üzülmüşüm... Sonra da “Kızı korkutma birader!&quot; demişti.</p></li>
<li>
<p>— İşte gördün mü? Yani “Her işimize daha şimdiden karışıyor,” diye bazı kızlar yapmacıktan şikâyete kalkarlar ya... işte öyle zannederek... Sana yardım etmek istedi. Ne saftır yarabbi! Melek gibi...</p></li></ul>
<p>Son sözleri söylerken yüreği titriyordu. Murat’ın şüphesi kalmadı. Dolgun bir sesle:</p>
<ul style="list-style:none;"><li>
<p>— O rezili, ensesinden tutup sürükleyeceğim... Ayaklarının dibine atacağım... Yahu biz erkekler ne hayvanız! Ne kadar budalayız! — Kızı saçlarından tutup kendine çekti. Başını göğsüne dayadı. Yanağını okşayarak baba gibi konuştu —: 1yı ettin Fatma kız! Erkeklikte bizi geçtin. Seninle asıl ben iftihar ediyorum. Necip’i benden iste... Onu sana çoktan verdim. Yalnız bir ricam var. Beni ve anneni...</p></li>
<li>
<p>— Bırak canım... Sevişmek hiçbir zaman suç değil. Bahusus kimseye zarar vermiyorsa...</p></li>
<li>
<p>— Bunlar ne güzel sözler!.. Ne ümitli... Mersi canım... Mersi bir tanem...</p></li>
<li>
<p>— Necip’i fazla şaşırtmana razı değilim. Ürker. Bir tuhaftır. Bilirsin ya... Yavaş ol... Ona her zaman bol bol acımışımdır. Biz bu işi Mualla ile de konuştuk. Haberin var mı? Mutabıkız!</p></li></ul>
<p>— Sizi maskaralar...</p>
<p>— N’apahm? Herkes kendi işini yürütmeye mecbur oluyor. Ben ister miyim... Necip’e “Seni seviyorum!&quot; desem... Belki bırakıp Mısır’a kaçar... Utancından... Onu sen sımsıkı tut... Ama, bir şey daha söyleyeyim! Eğer seninle evlenmemi kast etmemiş olsaydı, sana karşı bile bu kadar hayasız olamazdım. Bilmez değilsin Murat Ağabey, ümit olmayınca insan sevmiyor...</p>
<p>— Bilmez miyim? Tabi...</p>
<p>— O sözü bana ne kadar zor söylediğini görmeliydin! Say ki bir kere öldü de tekrar dirildi. Sevgilim benim...</p>
<p>Fatma, yüzünü Murat’ın göğsüne sürerek:</p>
<p>— Ya, Murat Ağabey, işte böyle bu işler... diye rahatça, şımarık şımarık içini çekti.</p>
<p>Peki sem başka türlü sevdiğimi anlamış olsaydın?</p>
<p>— Sahi! O da var. Biraz garip olurdu? -Nasıl izah edebilirdik bilmem ki... Mesela: Benim annemde senelerdir devam eder bir “zaaf anı” var. Her kabahati ona yükletir. Sen ne yapacaktın?</p>
<p>— insan öyle çapraşık mahluk ki... Ölesiye sevdiği halde gene de ihanet ediyor.</p>
<p>— Ölesiye sevdiği halde... Dünyada hiç namuslu kadın bulunmamak icap eder. Halbuki ben bir sürü tanıyorum. Onlar hamdolsun ölesiye sevmemişler, ihanet daima bir şeyi ispat etmektedir: Ortada sevgiye benzer bir şey olmadığını...</p>
<p>— Pek insafsızsın!</p>
<p>— Burada insafsız olmaktan başka çare yok. Elbet bir gün sen de bunu deneyeceksin ve bana da hak vereceksin! Sen beni çok seviyorum zannetseydin, ben gene Necip’le evlenirdim ama saadetim tam olmazdı. Kabiliyet meselesi. Bazısı kalpleri kırıp geçmekten bir çeşit övünme payı bile çıkarır. Ben o kanaatte değilim! Herkes mesut olmalı. Bunu o kadar şiddetle düşünür, arzu ederim ki... Dünyada insanlar kendilerini mesut etmemek için o kadar uğraşırlar ki... Hemen nazarı dikkatini celbeden kederim, galiba bundan ilen geliyor... Beni bir sinema locasında bir kere öptüğünü Necip’e söyler misin?</p>
<p>— Ne münasebet! Delirdin mi?</p>
<p>— Ben söylerim.</p>
<p>— Necip’in yerinde olsam, ben bu itirafı zor anlanm.</p>
<p>— O senden daha iyidir. Hemen anlar...</p>
<p>— Peki! Bu lüzumsuz söz neyi halledecek?</p>
<p>— Ömrümün sonuna kadar artık kendimi kocamdan başka hiç kimseye, hattâ Murat ağabeyime bile öptürmeyeceğimi!..</p>
<p>— Necip’i yavaş yavaş kıskanacağım.</p>
<p>— Yok! O kadar da değil... Sen arkadaşlarına ancak gıpta edersin. Sevgililerini kıskanmazsım Uydurma... Haydi, çıkalım! Necip’i bana ne zaman yollarsın?</p>
<p>— Yann!</p>
<p>— Bu gece uyuyamam! içeri nasıl girecek? Nasıl konuşacak? Bak, sakın ona lakırdı belletme! Olduğu gibi... Ne sevimlidir. Daima şaşkın... Daima canı sıkılmış yüzüyle ne hoştur.</p>
<p>Necip, gece vakti Murat’ı kapıda görünce, âdeti olduğu üzere canı sıkılmış gibi sevindi. Murat:</p>
<p>— Çay içmeye geldim arkadaş, dedi, şöyle tenhada iki bardak iyi çay içelim...</p>
<ul style="list-style:none;"><li>
<p>— Baş üstüne... Buyur...</p></li></ul>
<p>[yi bir tesadüfle kız kardeşi Mualla, annesiyle beraber komşuya gitmişti. Necip bu kocaman eski zaman konağının biricik erkeğiydi. Sefir mütekaidi olan babası iki sene evvel ölmüştü. Zengindiler. Bu suretle Fatma’yla denk düşeceklerdi.</p>
<p>Necip’in bahçe üstündeki odası o kadar derli topluydu ki insan bu oda sahibinin bizzat kendisine karşı bile çekingen davrandığını hissederdi. Çiçekler sayılmazsa her şey sadeydi.</p>
<p>Murat kapıyı çaldığı zaman, Necip’in pul koleksiyonuyla meşgul olduğu, ortadaki albümden ve muhtelif zarflardan anlaşılıyordu. Delikanlı:</p>
<p>— &#160;&#160;Çalışıyordum, dedi, karışıklığı mazur gör...</p>
<ul style="list-style:none;"><li>
<p>— &#160;Çay!</p></li>
<li>
<p>— Söyledim. Hazırlayacaklar. Hangi rüzgâr attı seni?</p></li></ul>
<p>— &#160;&#160;Bir küçük hesabımız var. Onu göreceğiz!</p>
<p>— &#160;&#160;Nasıl? Borç mu? Ben hiç hatırlamıyorum.</p>
<p>— Hatırlamazsın ya... Sen bana baksana Necip Efendi, ben ne zaman sana evlenmem hususunda vekâletname verdim. Sen benim işlerime burnunu ne demeye sokuyorsun?</p>
<p>Necip hatırlamaya çalışarak gözlerini kırpıştırdı. Sahiden telaşlan- mıştı:</p>
<p>— Vekâletname mi? Ne diyorsunuz?</p>
<p>— Fatma’ya sen ne dedin bakalım? Benimle evlenmesini söyledin mi?</p>
<p>— Söyledim!</p>
<p>— Bir de “Söyledim!” diyor! O da bunu ben sana öğretmişim manasına almış. Bugün yakamı toparladı. Bana bir etmediğini bırakmadı.</p>
<p>— Ne dedi?</p>
<ul style="list-style:none;"><li>
<p>— Dedi ki: “Senin gibi on parasız, haddini bilmeden beni ağzına nasıl alabiliyor!&quot; dedi. Sonra dedi ki: “Hem ne biçim iş? Kendiniz söylemeye dahi cesaret edemiyorsunuz! Demek bunun imkânsızlığım da anlamışsınız, küstahlığınıza şaştım!&quot; dedi. Yerin dibine geçtim!</p></li>
<li>
<p>— Aman kardeşim!.. — Necip çaresizlikle ellerini ovuşturuyordu —: Ben iyilik olsun istedim. Bilirsin böyle işlere karışmak bari âdetim olsa... Birdenbire ben de hayrette kaldım. Söyleyivermişim. Arkanızdan bir tuhaf baktı da öylece...</p></li></ul>
<p>Murat, arkadaşını daha fazla üzmemek için güldü:</p>
<ul style="list-style:none;"><li>
<p>— Samimi olduğuna ben eminim! Lâkin samimiyet insanı her zaman kurtarmaz.</p></li></ul>
<p>Ben de bilmukabele sana bir ceza tertip edeceğim!</p>
<ul style="list-style:none;"><li>
<p>— Çok kederlendim. Hayhay! Ben şey olsun diye... Başımla beraber... Gider Fatma Hanım’dan özür dilerim. Sizin haberiniz olmadığını söylerim. Yemin ederim.</p></li>
<li>
<p>— Gideceksin... Özür dileyeceksin... Yemin edeceksin...</p></li>
<li>
<p>— Başımla beraber... Vah vah! Gördünüz mü? Beni affedin...</p></li>
<li>
<p>— Etmem! Ne mümkün? Dur, hele... Bana oynadığın oyundan dolayı değil... Erkekliğin namını berbat ettiğin için... Bilmez misin birader bu kız milletinin en umulmayanı yamandır. Hani ne demişler:</p></li></ul>
<p><span style="font-weight:bold;">“En ummadığım keşfeder esrar-ı derunun -Sen herkesi kör, âlemi sersem mi sanırsın?&quot; </span>demişler. Buradaki “En ummadığın” umum kızlar, demektir. “Âlemi kör, herkesi sersem sananlar” da biz erkekler. Kız ossaat işin farkına varmış.</p>
<p>Necip, hafifçe kızardı ve korkuyla sordu:</p>
<p>— Hangi işin?</p>
<ul style="list-style:none;"><li>
<p>— Hangi işin olacak? Senin kendisini sevdiğinin...</p></li>
<li>
<p>— Rica ederim... Hayır...</p></li>
<li>
<p>— Vallaha bilmem! Öyle söyledi. “Ben zaten evvelden biliyordum!” dedi.</p></li>
<li>
<p>— Neyi biliyormuş?</p></li></ul>
<p>— Senin kendisini sevdiğini... Laf aramızda, buna da pek üzülmüş görünmedi.</p>
<ul style="list-style:none;"><li>
<p>— Sahi mi? — Bir an durup baktı —: Benimle eğlenmiyorsun ya Murat?</p></li>
<li>
<p>— Gece vakti?.. Hayır! Hakikat bu! Arada benim namusum pa- yrnal olduğu için şimdi sana mertçe söylüyorum. İşi bir türlü temizleyebilirsin: Yann erkenden yeni bir kravat tak, doğru Batmalara git! Fatma’yı kendisinden, kendin için iste...</p></li>
<li>
<p>— Aman! İmkânı yok! Ben hiç yapabilir miyim?</p></li>
<li>
<p>— Yapacaksın! Sonra kanşmam bak! “Kazma kuyuyu, kazarlar kuyunu!” demişler. “Çalma kapıyı, çalarlar kapını!” demişler. Bunları hep doğru söylemişler. Yarın! Anladın mı?</p></li>
<li>
<p>— Ben beceremem ki kardeşim... Ne haddime... O lakırdıları söyledim ama, bir de bana sor. Hâlâ pişmanım! Sahiden bana danldı mı?</p></li></ul>
<p>— Sen ne söylüyorsun? Meseleyi Mualla Hanımla da görüşmüşler... Biz iki aptal en geriye kalmışız... Yann ne kadar geç, sen ne bileceksin!</p>
<p>— Fatma Hanım... Beni kabul eder mi? Ben... Biliyorsun...</p>
<p>— Öyle bir kabul edecek ki... Sen kapıdan çıkar çıkmaz, sevincinden şıkır şıkır oynayacak... Bu da erkeklik tesanüdü namına sana vereceğim en mühim sırdır. Haydi, çaylar gelsin...</p>
<p>— &#160;&#160;Fatma Hanım... Şey... Ben ona bir kere bile bakamadım. Yani gözlerine...</p>
<p>— &#160;&#160;Bazı kızlar, gözlerine bakmadan da karşılarındakilerin yüreklerinde olup</p>
<p>bitenleri anlıyorlar. N'apalım!</p>
<p>Necip âdeta yalvardı:</p>
<p>— Sen bunu ciddi mi söylüyorsun Allah aşkına...</p>
<p>— &#160;&#160;Vallaha! Kız seni seviyor.</p>
<p>— &#160;Aman yarabbi!</p>
<p>— &#160;&#160;Evet! Yarın kendin de göreceksin ya...</p>
<p>— &#160;&#160;Teşekkür ederim kardeşim... Allah senden razı olsun... Saat kaçta</p>
<p>gitmeliyim?</p>
<p>— Çok geç kalma... Dokuz buçukta...</p>
<p>— Ne söyleyeceğimi de söyledi mi?</p>
<p>— Sen sahiden aptalmışsın Necip. Bu nasıl söz?</p>
<p>— Peki ben ne söyleyeceğim?</p>
<p>Murat içinden: “Elinin körünü!&quot; dedi. Bir taraftan da sıkılgan haline acıdı.</p>
<p>— Bak, dinle... diye başladı.</p>
<p>Geç vakte kadar çay içerek konuştular. Âdeta bir hücum planı hazırladılar. Halbuki kale çoktan teslim olmaya karar vermiş, anahtarlar bile ipek yastığın üzerine bırakmıştı.</p>
<p>Erkekler daima romantik mahluklardı. En basit hadiseleri bile karışık bir hale getirmekten hoşlanıyorlardı.</p>
<p>*</p>
<p>Necip yazıhaneye uğradığı zaman saat on bire geliyordu. Murat çıkmak üzereydi. Arkadaşının yüzüne bakar bakmaz işi anladı:</p>
<p>— Müjdemi isterim! Nasılmış? diye elini arkasına sakladı.</p>
<p>— Ver şu elini! Allah’ını seversen... Hiç unutmayacağım kardeşim... Bu iyiliğini ölünceye kadar.</p>
<p>Öyle heyecanlıydı ki, Murat meselenin nasıl cereyan ettiğini bugün asla öğrenemeyeceğini anladı. İsrar etmedi.</p>
<p>Necip sadece:</p>
<p>— Nasıl konuştuğumu, neler söylediğimi ben de bilmiyorum, dedi, rüya da öyle değildir. Yalnız şu kadannı itiraf edeyim ki... Fatma Hanım’dan eskiden beri korkardım. Bir ciddiyeti var ki... İnsan İngiliz kraliçesinin karşısında bile o kadar şaşırmaz.</p>
<p>— Ne dedi?</p>
<p>— Peki! dedi, — Necip kızardı —: Boynuma sanlmaz mı? Ne kadar mesudum. Hele Mualla ne kadar sevinecek...</p>
<p>— Yoksa benden sonra Mualla Hanım’la da konuştun mu?</p>
<p>— Konuşulmaz mı? Kabil olsa bir kere de Fatma Hanım’la konuşacaktım.</p>
<p>— Ne diye? “Ben gelip seni senden isteyeceğim! Ne diyeyim? Sen ne diyeceksin?” diye mi? Hay sen çok yaşa e mı?</p>
<p>— &#160;&#160;&#160;Annemi bugün yollayacağım. Bugün yüzükleri ısmarlayacağım. Nereye</p>
<p>koydum ölçüyü ... Ben gideyim. Yoksa evvela kendimi, sonra yüzük ölçüsünü kaybedeceğim. Teşekkür ederim kardeşim. Allah razı olsun... Peki...</p>
<p>Murat bu son “Peki”nin manasını düşünüp gülümseyerek Tünel’e bindi. Kel Enver’den müterakim kiraları almaya gidiyordu. İlk karşılaşmaları fena olmamıştı. Kendisini atlatmaya kalkmayacağına emindi.</p>
<p>Necip'Ie Fatma’nın işine gittikçe daha sevinerek ve ıslık öttürmek arzulan duyarak Kallavi Sokagı’na saptı.</p>
<p>Kapıcıya uğramadan doğruca ikinci kata çıktı. Zile bastı. Kapıyı Madam Eleni güler yüzle açtı.</p>
<ul style="list-style:none;"><li>
<p>— Buyrun paşam! diye yol verdi.</p></li>
<li>
<p>— Enver Efendi burada mı?</p></li>
<li>
<p>— Burada.</p></li></ul>
<p>Sokak üzerindeki küçük odada Enver Efendi, sabahtan akşama ve gece yatma zamanına kadar mütemadiyen yaptığı gibi kabadayı bir eda ile nargile içmekteydi. Nargilesi ve kafasındaki beyaz takkesiyle o kadar buranın sahibi, hâkimiydi ki, insan bir bakışta teferruatıyla be-raber bu Enver Efendi olmasa bu apartmandaki işin birdenbire zınkkadak duracağını, bir daha da yürüyemeyecegini anlardı.</p>
<p>Murat’ı görünce hafif kımıldadı:</p>
<p>— Gel bakalım Murat Efendi oğlumuz! dedi.</p>
<p>Sesinde bir kibir, bir kendine güvenme vardı. Madam Elem’ye çıkıştı:</p>
<ul style="list-style:none;"><li>
<p>— Hemen bakarsın! Birisi görse ben misafire selam vermeyi bilmiyorum da öğreteceksin zanneder. Kahveleri yetiştir... Haydi!</p></li></ul>
<p>— Yok! Ablamı zorlama! Kahve istemez! Onun da vakti var.</p>
<ul style="list-style:none;"><li>
<p>— Vay! Kahvenin vaktini de mi bilmiyoruz! Yahu ne olduk? Biz bunadık mı?</p></li></ul>
<p>Cebinden bir cigara paketi çıkardı. Murat’a uzattı. Kahveler gelinceye kadar geçim zorluğundan, işlerin kesatlığından, eski devrin mumla arandığından, bu Serbest Fırka meselesinden de bir şey çıkmayacağından konuştular.</p>
<p>Kahveleri henüz bitirmişlerdi ki kapı açıldı. Murat arkasında tanıdık bir ses duydu:</p>
<ul style="list-style:none;"><li>
<p>— Evet! Enver Ağabey! benim dediğim Murat, bu Murat!</p></li></ul>
<p>Murat döndü:</p>
<ul style="list-style:none;"><li>
<p>— Vay Matmazel Şarlot! diye hayretle bağırdı.</p></li>
<li>
<p>— Evet ya... Bonjur! — Kız elini uzatarak yaklaştı —: Nasılsınız? Enver Ağabeyim söyledi de...</p></li></ul>
<p>Sırtında bir entari vardı. Çantası, eldivenleri olmadığına göre ya geleli epey olmuştu, yahut da yakında bir yerde oturuyordu. Murat onun nerede oturduğunu hâlâ bilmeyişini ilk defa fark ederek şaştı.</p>
<p>Kel Enver:</p>
<ul style="list-style:none;"><li>
<p>— Kız dediydi de ben inanmamıştım, diye somurttu, seni bana bir methetti ki evlat! Olursa o kadar olur!..</p></li>
<li>
<p>— Eksik olmasın! Beni sever. Bir arkadaşın...</p></li></ul>
<p>Şarlot sözünü bitirmesine vakit bırakmadı:</p>
<p>— Sana bir şey söyleyeceğim, dedi, biraz gelir misin?</p>
<p>— Murat, Kel Enver’in yüzüne rahatsız rahatsız baktı. Eski kopuk:</p>
<ul style="list-style:none;"><li>
<p>— Varıver! dedi, yabancı yerde değilsiniz... Bakalım derdi ne?</p></li></ul>
<p>Murat, kızın arkasından koridora çıktı. Şarlot karanlıktaymış gibi elini tuttu:</p>
<ul style="list-style:none;"><li>
<p>— Yürü bakalım! diye güldü.</p></li></ul>
<p>— Ne diyeceksin?</p>
<p>— Yürü canım! — Bir oda kapısı açtı —: Buyur! Konuşuruz!</p>
<p>Böyle evlerin hemen hepsinde olduğu gibi, odanın bütün mobilyası bir tek karyoladan ibaretti. Murat bir bakışta örtülerin temizliğini fark etti.</p>
<p>Çarlot kapıyı kapadıktan sonra orta yerde duran Murat’ın boynuna sarıldı. Boynunu öperek:</p>
<p>— İşte seni ele geçirdim<sup>1</sup> dedi, evvela bir öcümü alayım da...</p>
<p>— Ne öcü kız<sup>1</sup> Dur...</p>
<p>— Hâlâ dur diyor... Ölüyorum ben... Kaç zamanın hasreti sen bilir misin<sup>1</sup>..</p>
<p>Murat Safo’yu, Reçina’da, Şaziment’de, Aliye’de hiç duymadığı kadar şiddetle hatırladı. Fakat Şarlot’a mukavemet edemeyeceğini de aynı zamanda anladı. Beraber içerlerken kaç kere malum dalgınlıklarla diz dize oturmuşlar, birbirlerinin ellerine dokunmuşlardı.</p>
<p>Şarlot delikanlının ceketini söker gibi çıkardı.</p>
<p>Murat bir taraftan da, bu oyunun hazırlanmasından Kel Enver’in ne umduğunu düşünüyordu. Şarlot’un cilveli güzelliğine, iştahına rağmen Murat durgundu. Nitekim bunu bir müddet sonra Şarlot da fark etti. Delikanlının kalkmasına fırsat vermeden göğsüne sokularak sordu:</p>
<ul style="list-style:none;"><li>
<p>— Safo’yu hâlâ unutmadın mı?</p></li>
<li>
<p>— Bırak!.. — Mezuyu hiç beğenmemişti. Kirli bir pişmanlıkla kurtulmaya çalıştı —: Bırak! Ayıp!</p></li>
<li>
<p>— Hayır! Sana söyleyeceklerim var. Safo’nun vasiyeti...</p></li>
<li>
<p>— Tam yerini buldun... Kalkalım artık...</p></li>
<li>
<p>— Dursana bak... Çocuğu neden düşürmek istedi biliyor musun? Halbuki çocuk diye geberiyordu. “Çocuk olursa beni alacak” diyordu.</p></li></ul>
<p>Murat, alakadar olarak kurtulma gayretinden vazgeçti.</p>
<ul style="list-style:none;"><li>
<p>— Neden peki?</p></li>
<li>
<p>— Bir gece sana yalvarmış... “Beni odana götür!&quot; demiş. Aklında mı<sup>7</sup></p></li></ul>
<p>Murat yüreği nedametle doldu. Bir suç itiraf eder gibi:</p>
<ul style="list-style:none;"><li>
<p>— Evet! dedi.</p></li>
<li>
<p>— İşte o gece... O geceden evvel... Üvey babası vardı ya. Eskiden Safo’yu kemiklerini kırasıya dövermiş. “Sonraları, dedi, memelerim büyüyünce, artık dövmemeye başlamıştı. Bu sefer de tenhada etimi sıkıyordu. Murat’ı tanıdıktan sonra kız olmadığımı anladı. Beni sıkış-tırdı. Doktora muayeneye götüreceğini, dava edeceğini söyledi. Ben de vaat ettim. “Her gece kapımı yokla! Hangi gece sürgülemezsem, gel!&quot; dedim. O gece Murat beni götürmeyince kapımı sürgülemedim<sup>1</sup> Her gece yokluyordu. Annem de sızmıştı. Geldi ... Sonra da her gece geldi. Murat’ı deli gibi seviyordum ama, ondan da hoşlanıyordum. Iş- te o sebepten. ..&quot; dedi. Anladın mı? O sebepten çocuğu düşürmüş.</p></li></ul>
<p>Murat, inanmak ihtiyacıyla Şarlot’un yüzüne bir müddet dimdik baktı. Sonra bu güzel yüzde gördüklerine inanmış olmalı ki, derin bir solukla ciğerlerini boşalttı.</p>
<p>Hoyrat bir hareketle kolunu, kadının ince beline geçirip:</p>
<p>— Daha evvel neden söylemedin? Neden söylemedin! diye hınçla sıktı.</p>
<p>— Söylemedim. Bana yaptıklannın acısını çıkarmak için... Ben Reçina’ya, Safo’ya değişilecek kız mıyım?</p>
<p>— Kim diyor onlarla değiştiğimi!.. Ben Yordanidis’in..</p>
<p>“Hatırını saydım!” diyecekti. Şarlot bu sözün de kendisine bir çeşit hakaret olacağını anlayarak bir hamleyle Murat’ın dudaklarını kapattı.</p>
<p>— işte böyle canım!.. Neydi deminki!.. Âdeta benimle alay ettiler sanmıştım!</p>
<ul style="list-style:none;"><li>
<p>— &#160;&#160;Kimler<sup>7</sup></p></li>
<li>
<p>— &#160;&#160;&#160;Reçina’yla Safo' Seni bir methettilerdi ki... Az kalsın meraktan ölecektim.</p></li></ul>
<p>— E?</p>
<p>— Hoş adamsın... Aferin!</p>
<p>— Sus rezil... Bir de eğleniyor.</p>
<p>— Bilmem. Her hafta çarşamba gecesi geleceksin... Çarşamba gecesi... Gelmedin mi? Gözlerini çıkarının... İşte o kadar.</p>
<p>Sonra elini bırakmadan odaya getirdi. Hâlâ aynı azamet ve ciddiyetle nargile içen Kel Enver’e:</p>
<p>— Dediğiniz kadar sertmiş ama işte yumuşattım, dedi, kuzu gibi oldu. Çarşamba gecesi dost gecemiz...</p>
<p>— Allah mübarek etsin! Haşşöyle yahu!</p>
<p>Murat, Şarlot’a bakarak gülümsedi. Kız:</p>
<p>— Aylıkları, haftaya vereceğiz! dedi, olur mu?</p>
<p>Boynunu bükmüştü. Murat, yutkundu.</p>
<p>— Ayıp ettin, dedi, ne kıymeti var!</p>
<p>— İşte... Nasıl? Yumuşatmamış mıyım?</p>
<p>Kapıya kadar getirdi. Yordanidis’in “Hele bir öpüşmesi var... Onu bir türlü unutamıyorum!&quot; dediği cinsten bir öpüşle yem dostunu selametledi.</p>
<p>Murat kapıcıya görünmemeye çalışarak başı önünde hızla sokağa çıktı. Safo’nun meselesini dinlediği zaman yaptığı gibi, bir daha derin derin soludu. Sanki yüreğine incecik tellerden bir şeyler takıldı, bunlar derisini mütemadiyen yırtıyordu da, birdenbire ondan kurtulmuştu. Safo’nun ölümünün üzerindeki tesirinin ne dehşetli bir şey olduğunu yeni anlıyordu. Bu kendisine bile itiraf edemediği bir azaptı, işte ondan kurtulmuştu.</p>
<p>Artık tamamıyla hürdü. Hürnyetıne sarılmış olan cenazeyi çok şükür fırlatıp atmıştı. Dünyada hiçbir insanın olamayacağı kadar hürdü...</p>
<p>Bu düşünceyle bir müddet maksatsız yürüdü.</p>
<p>Sonra durakladı.</p>
<p>Hürdü evet! Randevuevlerindekı kızlarla yatmak için... Ancak bunun için hürdü...</p>
<p>Elindeki bu çanta.... Ayda otuz beş lira için sürüklediği bir başka ceset, bir başka bokluğu olan bu çanta bir gidiverdi mi, kendisini gene kahvenin üzerindeki pis oda ve açlık beklediği halde bir de utanmadan... Hürriyetten bahsediyordu.</p>
<p>Murat, öfke ve hicaptan kıpkırmızı kesildi.</p>
<p>14.7.1949</p>
<p>Çorum Cezaevi</p>
</body>
</html>