<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3><a id="bookmark0"></a>“işte Allah ve sevda ve işte sen tertemiz!”</h3>
<p>Acaba bu sinirli, dertli kadıncağız da bir zamanlar birisine, böyle bir mısra ilham edecek güzellik ve tazelikte bulunmuş muydu? Güler yüzlü olduğu bir hayat parçası yaşamış mı? Kadriye Hanım ve daha beteri Safo, birçok haklı haksız sebeplerden dolayı mesela yirmi sene sonra bu hale gelebilirler miydi?</p>
<p>Zil çaldı.</p>
<p>Murat somurtarak ayağa kalktı.</p>
<p>Patronun karısı da ayaktaydı. Murat'ın aklına “Öteyi beriyi mi karıştırdı?&quot; suali geldi. Güzel hemşiresi, herhalde, hazırlanan konuşmaya taraftar bulunmamalı ki eline bir Düstur cildi almış, bunun arkasına âdeta saklanmak istemişti.</p>
<p>Murat, öksürerek kendisine cesaret vermeye çalıştı. Bir şey olursa kabahat Hayret Bey’indi. Evde böyle bir tehlikenin mevcut olduğunu insan çıüatamaz mı? Haydi kendisi çıtlatmadı, diyelim, Hamdi Bey vasıtasıyla, yahut babacan Çelil Bey vasıtasıyla...</p>
<p>— &#160;&#160;Buraya kimler gelip gidiyor bakayım?</p>
<p>— &#160;&#160;Nasıl kimler?</p>
<p>— Yani kimler? Sen Türkçe bilmez misin?</p>
<ul style="list-style:none;"><li>
<p>— Siz kimi soruyorsunuz?</p></li>
<li>
<p>— Buraya birtakım uygunsuz çocuklar geliyor. Ben biliyorum!</p></li>
<li>
<p>— Evet!</p></li>
<li>
<p>— İşte bunları soruyorum. Geliyorlar mı? Kaç kişidirler? N’apı- yorlar<sup>7</sup></p></li>
<li>
<p>— Beni bu yazıhaneye “avukat kâtibi” olarak tuttular hanımefendi! Bana dediler ki... Buraya her çeşit insan gelir. Kadın, erkek, genç, ihtiyar, ahlak sahibi, ahlaksız... Bunlar bizim müşterilerimizdir. Sana verilen parayı biz bunlardan kazanıyoruz. Sen müşteriler arasında fark gözetmeyeceksin. Hepsine aynı muameleyi yapacaksın. Fazla meraklı olmana da razı değiliz! Avukat yazıhaneleri...</p></li>
<li>
<p>— Maşallah, siz bizimkinden daha baskın avukatmışsınız. Dersinizi iyi yerden almışsınız!..</p></li></ul>
<p>— İşte yer!.. Evet! Hayret Bey’le Çelil Bey böyle söylediler.</p>
<p>— Siz istediğiniz kadar inkâr edin. Ben her şeyi biliyorum. Yalnız şu kadannı söyleyeyim ki benimle iyi geçinmezseniz burada ekmek yiyemezsiniz!..</p>
<p>Kız kardeşi:</p>
<p>— Abla rica ederim... diye araya girmek istedi.</p>
<p>Sinirli kadın, onu bir el işaretiyle susturdu:</p>
<p>— Ben bunlarla nasıl konuşulacağını bilirim. İlk zamanlar Âbit olacak miskin de beni aldatmak için Kuran üzerine el basıp yemin etmeye kalktı. Şimdi bana bak oğlum! Benim kocam ahlaksız bir adamdır. Ben yirmi seneden beri neler çekiyorum. Belki de hakikatte, ahlaksız değildir. Lâkin “Kişi refikinden azar” demişler. Fena insanlar kocamı baştan çıkarıyorlar. Bir kere Hamdi Bey dedikleri serseri, sonra Cemil denilen namussuz, daha birkaç tane var... Şimdi isimleri aklıma gelmiyor. Bunlarla konuşmasını yasak ettim. O da bana söz verdi. Senden istediğim, bunlar her zaman geliyorlar mı? Yalnız mı geliyorlar. Telefon edip bizimkini çağırıyorlar mı? Bana söyleyeceksin?</p>
<p>— Hanımefendi, Hayret Bey bugün İstanbul'da bulunsaydı, sizinle tamamıyla başka türlü görüşecektim. Fakat yoklar. Gelince bir defaya mahsus olarak gene kendileriyle bu hususta konuşacağım.</p>
<ul style="list-style:none;"><li>
<p>— Hayır! Onun haberi olmamalı... Ben öyle demek istemedim!</p></li>
<li>
<p>— Ben sizin ne demek istediğinizi anlamayacak adam değilim. Lütfen bir dakika... Ben buraya ayda 35 liraya muhtaç olduğum için geldim. Bu kadarcık bir paraya muhtaç olmasaydım, sizinle tanışmak şerefinden belki ebediyen mahrum kalacaktım. Söze evvela, buraların bakımından başladınız! Bana pencerelerin, masaların tozunu alacağım vazife olarak verilmedi. Bugün acayip bir hal almış bulunan sevgili dünyamızda, her şeyin para ile alınıp satıldığını, her şeyin para ile ölçüldüğünü de biliyorum. Gene biliyorum ki iyi bir garson bugün ayda 70-80 lira kazanıyor. Ben kâtip olacağım diye 35 lirayı 80 lira ile değiştim efendim, yoksa, 80 liranın içinde iki tane 35 lira ve bir tane de 10 lira bulunduğunu hesaplamaktan aciz değilim.</p></li>
<li>
<p>— Ben o maksatla söylememiştim.</p></li>
<li>
<p>— Bilmez miyim? O maksatla söylemediğinize emin olduğumdan bunlan anlatıyorum. Kahveleri bizzat verişim, su beğendirmeye çalı- şışım da Türk olduğum, sizi misafir saydığım içindi.</p></li>
<li>
<p>— Pek azametlisiniz...</p></li>
<li>
<p>— Azamet olur mu? Küçük bir insanım. Şimdilik haysiyetimden başka da müdafaa edecek bir şeyim yok. Ben de, küçük bir insan olduğum halde, bir tek şeyi, herkese karşı her türlü vaziyet içinde mükemmel müdafaa edebilirim. Gene o Abit Efendi misaliyle bana burada olup bitenlerden sizi haberdar etmem lazım geldiğini anlatmak istediniz. Çelil Bey'i kaç senedir tanırsınız?</p></li>
<li>
<p>— Ne demek? Kocamla yirmi seneden beri ortaktırlar.</p></li>
<li>
<p>— Yirmi seneden beri tanıyor musunuz?</p></li>
<li>
<p>— Tanıyorum. N'olmuş?</p></li>
<li>
<p>— İşte gördünüz mü? Tabi zevciniz Hayret Bey'i de bir o kadar zamandanberi tanımaktasınız. Burada olup bitenler hakkında en doğru malumatı bu iki zattan çok daha mufassal olarak alabilirsiniz! Ben geleli henüz iki ay bile olmadı.</p></li>
<li>
<p>— Onlar bana söylemezler ki...</p></li></ul>
<p>— Onlar söylemezlerse ben nasıl söyleyebilirim? Yalan söylemediğimi, hoşunuza gitmek, teveccühünüzü kazanmak gayretiyle bir şeyler uydurmadığımı nereden, nasıl tahkik edersiniz?</p>
<p>— Ne zorunuz var?</p>
<p>— Belli mi olur efendim? Sonra bir noktayı daha arz edeyim de bitsin! Sözlerinizden burada olup bitenlerden haberdar bulunduğunuz, bunlan beğenmediğiniz de anlaşılıyor. Bu haberdar oluşla beğenmeyişin tarihi eski olmak lazım! O zamandan beri nasıl olup da düzeltemediğinizi ve benim yardımımla neyi, nasıl düzelteceğinizi bir türlü anlayamadım.</p>
<p>— Siz ne çenesi kalabalık adammışsınız...</p>
<p>— Ben aklıma gelenleri doğruca söylerim. Bir övündüğüm tarafım da budur. Siz Hayret Be/in refikaları hanımefendisiniz! Sizi Abit Efendi denilen o biçare ile fısıl fısıl konuşur, zevcinizi çekiştirir hayal ettikçe müessir oluyorum. Ben henüz pek tecrübeli bir yaşta sayılmam. Fakat bir kadın için kocasını istemediği yoldan çevirmenin çaresi bu olmasa gerek...</p>
<p>Güzel hemşire sözün yansında alakadar olmuş, kitabı kapatıp Murat’ı seyre başlamıştı.</p>
<p>Nihayet:</p>
<p>— Çok doğru! diye lafa kanştı, adınız ne sizin?</p>
<p>— Murat!</p>
<p>— Doğru Murat Efendi! Ben bunları bunca senedir ablama söylerim. Belki de böyle anlatamadım. Dinlemez, kendisini helak eder. Hakikatte aramızdaki yaş farkı ikidir. Bakınız, kendisini yiyerek ne hale geldi!</p>
<p>Murat, patronunun kansına baktı. Baktığına da pişman oldu. Biçare nerdeyse ağlayacaktı. Yirmi senedir enine boyuna düşünüp bir türlü halledemediği bir işe tekrar tekrar yeniden başlamaktan o da hemen usanıyor, hem de utanıyordu.</p>
<p>Sesini yumuşattı:</p>
<p>— Ben babamı çok küçük yaşta kaybettim efendim, dedi, o sebepten Hayret Bey yaşındaki bütün insanlara, baba nazarıyla bakarım. Hatalarına üzülürüm, iyilikleriyle iftihar ederim. Annemi kaybettiğim zaman pek de bebek sayılmazdım. Lâkin anne kaybı için yaş mevzubahis olamıyor. Bu felaket kırk yaşımızda da başımıza gelse, bizi bir küçük çocuk gibi vurur. O sebepten, — Gülümsedi —: sakın yanlış anlamayın! Benden yaşlı hanımları da, onlar beni evlatlığa ister layık görsünler, ister görmesinler, anne sayıyorum. Size her hususta hizmet etmeye, yardımda bulunmaya hazırım. Fedakârlık etmesini hem severim, hem de beceririm Lâkin yapacağımız iş, beni ve bilhassa sizi asla küçültmemek... Sizin bir türlü anlayamadığım bir hissinizi tatmin etmek için ben, adınıza kavga mevzuları gönderecek adam değilim.</p>
<p>— Bravo Murat Bey. Gördünüz mü abla? Ne kadar ayıp oldu?</p>
<p>— Ben fena mı söyledim? Ben öyle demek istemedim ki... Bir kötülüğe elbirligiyle mani olmak...</p>
<p>— Hayır! Siz fena söylemediniz! Aile yuvanızı müdafaaya uğraşıyorsunuz. Bu bir kadının en şerefli, bence seyrine de doyum olmaz hareketidir. Lâkin hareketin şerefi, vasıtalara dikkat etmeyi icap ettiriyor. Aklıma geldi. Siz, bu konuşmamızdan Hayret Bey’i maazallah haberdar etseniz. O da bana sorsa, ben de size söylediklerimi ona tekrarlamak zorunda kalsam... Bu hal, müdafaa etmek istediğiniz aile birliğini herhalde kuvvetlendirmez. Kötülüklerden temizlemez. Babam, yirmi senede üç muharebeye giderek elde edebildiği biricik evimizi yangından kurtarmak isterken yaralanıp öldü. Annem, beni okutmak için asker çamaşırı dikerken verem oldu. Ben size karşı Hayret Bey’in hareketlerini müdafaa etmiyorum. Onu ben de ayıplama gücümün son haddiyle ayıplıyorum. Lâkin, düşünmelisiniz! Madem ki bırakılıp gidilemiyor. Katlanmayı, daha ulvi bir hale getirmeyi olsun becermeli. Size çarpan adilikler yeni değil. Bunlan Hayret Bey de icat etmedi. Biraz insaflı düşünürseniz, işin bugünkü hale gelmesinde belki kendi kusurunuza da rastlarsınız...</p>
<ul style="list-style:none;"><li>
<p>— Hayır! Benim ne kusurum olabilirmiş?</p></li></ul>
<p>— &#160;&#160;&#160;&#160;Var demiyorum. Haşa! “Kişi refikinden azar” dediniz. Refik, muhit, sonra,</p>
<p>içyüzünü bilmiyoruz, bir sürü ruhi, irsi tesirler... Hayır affedin... Hiç kimseyi mazur görmediğimi bir daha hatırlatırım. Ben size dayanma ve dayanmayı ulvi bir hale getirme yollarını araştırırsınız diye anlatıyorum. Beceremediğimi de biliyorum...</p>
<ul style="list-style:none;"><li>
<p>— Bilakis çok iyi becerdiniz! Bugün o kadar söyledim. “Gitmeyelim abla!” dedim. Beni dinlemedi. — Kabadayı bir hareketle elini salladı —: Erkek kısmının üstüne o kadar düşmeye gelmez... Hem gelmez, hem değmez...</p></li></ul>
<p>Abla, gönlü rahat olduğu anlaşılan hemşiresine döndü:</p>
<ul style="list-style:none;"><li>
<p>— Bulmuşsun Allah’ın biçaresini de... Şimdi geniş geniş, akıl veriyorsun!..</p></li>
<li>
<p>— Neden biçareymiş. Ben de az mı çektim? Bilmez gibi... Rica ederim... Sag yanma inme indirinceye kadar sürttü. Ben de senin gibi davransaydım, şimdi çoktan verem olmuş ölmüştüm.</p></li></ul>
<p>— Ne yapayım, elimde değil... Ben istiyor muyum?</p>
<p>— İstemiyorsun ama, bir çaresini de bulamadın! Murat Bey sanki yanımızdaymış gibi söyledi. O Abit olacak yobaz eskisinin zamanında az kalsın bunca senelik eviniz yıkılacaktı. Şimdi o günleri unuttun! Yeniden başlamak istiyorsun!</p>
<p>— Peki, bir çare düşünmeyelim mi?</p>
<p>— Canım abla! Aç değilsin, çıplak değilsin... Enişte beyim de artık âşık olunacak kadar genç sayılmaz... Bırak bakalım. Çoğu gitti azı kaldı. Yakında yorulur. Değil mi efendim?</p>
<p>Murat, ciddiyetle Hayret Bey’in karısına taraftar çıktı:</p>
<ul style="list-style:none;"><li>
<p>— Bize basit geliyor ama, hanımefendiden istediğimiz fedakârlık da kolay değil. Sonra bu mesele, af buyrun bana kıskançlıkla alakadar görünmüyor. Hanımefendi izzetinefs meselesi yapmışlar değil mi?</p></li></ul>
<p>— Tabii... Fenama gidiyor!</p>
<ul style="list-style:none;"><li>
<p>— Bilhassa ben o sebepten söyledim. İzzetinefs meselesi yaparken izzetinefsi tekrar tekrar zedelememeye dikkat etmeli! Sonra şu kadarını temin edebilirim ki hadise nihayet bir vakit geçirme, muayyen bir muhite devam şeklinden ibaret sanırım. Bazısı kulübe gider kumar oynar, bazısı avcıdır, bu işe meraklı ahbaplarıyla yaz-kış, dağ bayır gezer. Hayret Bey’in muhiti de, bir manada şairler muhiti... Peki, öyle olmasa da mesela Çelil Bey gibi olsa razı mıydınız?</p></li>
<li>
<p>— Bırakın şu ihtiyar çapkını... O benimkinden daha rezil!</p></li>
<li>
<p>— Gördünüz mü? Her damın altında böyle, ufak büyük bir facia saklanıyor.</p></li>
<li>
<p>— Orasını da düşünüyorum. Bu dünya ölümlü dünya, padişahlar sıkıntı çekmişler, “Sana n’oluyor. Yedi çocukla mağarada mı kaldın?&quot; diyorum. Bazı bazı ferahlıyorum. Bazan da bütün cinler tepeme toplanıyor.</p></li>
<li>
<p>— İşte asıl, cinler tepenize toplandığı zaman kendinize hâkim olacaksınız. Değil mi efendim?</p></li></ul>
<p>Murat, bunu küçük hemşireden sormuştu. İnmeli kocasına rağmen kıyafetini, yüzündeki sıhhatli neşeyi böyle muhafaza edebilmesi marifetti.</p>
<p>— Boş sözler! Ablam bunlan ancak beş on gün dinler, sonra tekrar mızmızlanmaya başlar. Mamafih burada iyi bir müttefik buldum. Elbirliği edersek işi her zaman tehlikesiz bir halde tutabiliriz. Gelirken bir korkuyordum ki...</p>
<p>— Neden efendim?</p>
<ul style="list-style:none;"><li>
<p>— O Abit olacak rezil gibi birisine rastlarsak, diye... Pek metin davrandınız. Güzel de konuşuyorsunuz! Hukuka devam etmeniz kabil değil mi?</p></li></ul>
<p>— Değil. Hem de Hukukla güzel konuşmanın hiçbir münasebeti yok. Çünkü bizim mahkemelerimizde müdafaa bir başka türlü cereyan ediyor.</p>
<p>— Sahi! Ben enişte beyimin nasıl avukatlık ettiğine şaşarım. Şairdir. Öyleyken parlak konuşmaz. Acaba bizim yanımızda mı böyledir, diye birçok merak ettim. Sonra başka avukatlara da baktım. Ekserisi canından bezmiş gibi...</p>
<p>— Bunda mahkeme usullerinin tesiri olduğu kadar, memleketin içinde bulunduğu şartların da tesiri var.</p>
<p>— Ne gibi?</p>
<p>— Söz tehlikeli... O heyecanla ağzından bir şey kaçarsa... Bunu nereden mi biliyorum... Şiir yazarken kalemim çok zaman...</p>
<p>— Şimdi anladım. Şairsiniz de... Tebrik ederim.</p>
<p>— Hayır efendim! Öyle bir şey demek istemedim. Yani “şairler yazarken...” dedim.</p>
<p>— Anlaşıldı, iyi konuşuyorsunuz ama, yalanı kötü söylüyorsunuz! Haydi abla! Gidelim mi? Daha bir sürü yere uğrayacağız!..</p>
<p>— Gidelim. — Hayret Bey’in kansı kâtibe ilk defa gülümsedi —: Burada konuştuklanmızı kendisine söylemeyeceğinize eminim! Değil mi?</p>
<p>— Teşrif ettiğinizi de bildirmeyecek miyim?</p>
<p>— Hayır! Geçerken uğradığımızı bize kahve ikram ettiğinizi söylersiniz...</p>
<p>— Teşekkür ederim. Sizi bir an bile üzdümse özür dilerim... Beni affettiniz değil mi?</p>
<p>— Ne münasebet? Ben sizi üzdüm! — Kız kardeşine döndü —: Ne hoş çocuk!</p>
<p>Murat onları koridora kadar geçirdi. Orada birden hatırladı:</p>
<p>— İsterseniz bir araba çağırsaydık... Telefonla...</p>
<p>— Hayır! Tünelle çıkarız. Mersi!</p>
<p>Murat parmaklığa dayanıp arkalarından baktı. Küçük hemşire, merdivenin dönemecinde başını kaldırdı. Kendisine pek yaraşan erkekçe bir el hareketiyle veda ederek kâtibin bu alakasını mükâfatlandırmış oldu.</p>
<p>Murat, “Lüzumundan fazla mı akıllı, ne?&quot; diye gülümsedi.</p>
<p>Bir cigara yaktı. Bir büyük zafer kazanmış gibi içi ferahlamıştı. Belli belirsiz kibirleniyordu da... Annesi ölmeden evvel de kadınlarla az konuşmuştu. Sonra kaçmaktan kovalamaya vakit bulamamış, yaşıtlarının kız peşinde koştukları sıralarda, ekmek kavgasına atılmıştı. Anadolu’da geçen bir buçuk seneyi de, dar bir kasaba muhitinde bu ihtiyacı en basit, en kolay, daha doğrusu en kaba şekilde tatmin ederek geçirivermiş, başı ve sonu kopmuş bir hayat parçası üzerinde daha derli toplu bir şey düşünmemişti.</p>
<p>İstanbul’a döner dönmez, iş aramak gayretiyle -ilk günlerde bunu kolay zannederken birdenbire kapıldığı korkuyla- gene kızlardan, kadınlardan uzak kalmıştı. Hele parası bitip, kılığı, kıyafeti de, insanı dehşete düşürecek bir süratle perişanlaşınca “kadın” lafını ağzına bile almaktan çekindi.</p>
<p>Şimdi, iki ay içinde, bu tehlikeli cinsle olan münasebetini düşünürken gururlanmakta kendisini haklı buluyordu.</p>
<p>Kadınlar eskiden de Murat’tan hazzeder, bunu saklamazlardı. Lakın Murat bu hali, bir çeşit pısınkhk saydığı huyuna vermişti. Kimseye rahatsızlık vermek istemez, bundan şiddetle kaçınırdı. Herhalde tehlikesiz bir insan olduğunu anlıyorlar, ona göre samimi muamele ediyorlardı.</p>
<p>Bir yerde, bir Entelicens Servis ajanının “Alman casuslannın en tehlikeli tarafı insanın yüzüne dimdik, gözlerini hiç kırpıştırmadan, içleri gülümseyen masum bakışlarla bakabilmeleridir,&quot; diye bir şeyler yazdığını okumuştu. Esasında zamparalığa özenmediği, erkeklerin birçoğu gibi kendisiyle alakadar olan her kadından bir şey isteme hakkı olduğunu aklına getirmediği için galiba Alman casustan gibi hareket edebiliyor, ilk tanıştığı dakikada, hangi tabakaya mensup bulunursa bulunsun, kadınlann yüzüne içleri gülümseyen masum bakışlarla dikedik bakmasını beceriyordu. Kendisini zorladığı taraf — Buna ekseriya “Rol kestiğimiz&quot; diyordu —: onlarla bir erkek arkadaş gibi konuşmaya çalışmasıydı. Bazı bazı tabiiliğini kaybederse kendisini çabuk toplar, hemen karşısında mesela Ertuğrul Hikmet varmış gibi davranır, birden tabiileşerek, uydurma incelikten -hakikatte bir çekingenlikten, hattâ bir çeşit korkudan ibarettir- vazgeçerdi.</p>
<p>Bunu ona, sevgi işlerinde pek acemi olduğu halde, bir erkek arkadaştan daha tok sözlü davranmasını neredense öğrenmiş bulunan Safo da bir kere anlatmış:</p>
<p>— Öyle hoşsun ki, demişti, bilmem, öteki erkekler de böyle midirler?.. Ama sanmıyorum. En külhanbeyi... Bizim Galata kopukları bile kadınlara karşı bir şaşırırlar. Ya büsbütün tutuk, yahut, bu tutukluğu saklamak için olmalı, büsbütün kaba olurlar. Sen hatırlıyor musun? İlk gittiğimiz gece avcumun içini öpmüştün. Pek zamparaca olması lazım gelen o hareketi bile ben hiç yadırgamadım... Âdet olsaydı mesela Şarlot da, aynı tabiilikte yapardı. Ama ben budalayım! Sen bunları elbet bilirsin!</p>
<p>— Hayır. Hiç bilmiyorum. Teşekkür ederim.</p>
<ul style="list-style:none;"><li>
<p>— İşte şimdi, gene öyle davrandın!.. Bu cevabı başkası da belki böyle söyler. Lâkin insan, yalan mı söylüyor diye şüphelenir. Sende buna hemen emin olunuyor.</p></li></ul>
<p>— Ben hiç mi yalan söylemem! işte bu olmadı. Bugün böyle adam hiç yoktur.</p>
<ul style="list-style:none;"><li>
<p>— Mesele yalan söylemekte değil... İnandırmakta... Sana insan hemen inanır!</p></li></ul>
<p>Murat biraz durakladı. “Sana insan hemen inanır...” sözünde korkunç bir şey vardı. Bütün münasebetlerinde, diğer insanların suçu, kendisine hemen inanılan insana geçiyordu.</p>
<p>“Safo’ya şiir yazarken, Kadriye’yi düşünmek... Sonra da, samimiyetine nedense herkesi inandırmak!.. Pis iş!&quot;</p>
<p>Telefona canı sıkılarak baktı. Şimdi tekrar o meçhul sesi duymayı ne kadar istiyordu. Kadriye olduğuna yüzde yüz emindi. Bir sevici kadının dostu olan ve hiç sıkılmadan bir Fransız delikanlısıyla sevişen, bu, tamamıyla mahvolmuş kadınla, “Sana hemen inanır!&quot; diyen genç kızı gene yan yana düşündü.</p>
<p>Kadriye ile alıp veremediğinin ne olduğunu bulmaya çalıştı. Galiba gayri tabiiliğini merak ediyor, bir şeyler tahkik etmek istediğini...</p>
<p>“Bizzat kendimizi de mi aldatacağız!.. Tuu... Yüzümüze! Yırt şunları... Haydi!&quot;</p>
<p>Kâgıtlan yırtacağı sırada, telefon çaldı.</p>
<p>Murat, mutlaka bir şey yapması lazımmış gibi tereddütle dudaklarını yaladı. Dinleyiciyi kaldırdı:</p>
<p>— Alo!</p>
<ul style="list-style:none;"><li>
<p>— Alo! Neresi?</p></li>
<li>
<p>— Hayret Bey’in yazıhanesi! -Telefon eden Kadriye değildi!- Kimi istediniz?</p></li>
<li>
<p>— &#160;Çelil Bey’i... Ben arkadaşlanndamm. Çanakkale’den geldim. Nerede bulabilirim?</p></li>
<li>
<p>— Eskişehir'e gittiler. Ancak yann akşam dönecekler! — Bu esnada kapı açıldı-Murat arkası dönük olduğu halde, eliyle gürültü edilmesin, manasına bir işaret yaptı —: Lütfen adres bırakınız... Bilirler mi? Adınız Hamit... Vahit... Evet Hamdi Bey... Gelince söylerim efendim. Estağfurullah güle güle...</p></li></ul>
<p>Hayal inkisanna uğramış olarak dinleyiciyi yerme koyup döndü.</p>
<p>İkisi aynı zamanda:</p>
<ul style="list-style:none;"><li>
<p>— Vay Ali!</p></li>
<li>
<p>— Vay Murat ağabey! dediler.</p></li>
<li>
<p>— Ne o? Buyur? Hayrola?</p></li></ul>
<p>Ali, on altı yaşlarında güzel bir çocuktu. Murat onu garip tesadüfle Şehzadebaşı’ndaki kahvede tanımıştı. Nerede oturduğunu bilmiyordu. Ama Şehzadebaşılı olmadığına emindi. Bu sebeple her zaman kahveye gelişini de bir müddet yadırgamıştı.</p>
<ul style="list-style:none;"><li>
<p>— Sen burada mı çalışıyorsun?</p></li>
<li>
<p>— Burada!.. — Bir an durdu. Kendisi için gelmediğini anlamıştı —:</p></li>
<li>
<p>— Ne istiyorsun?</p></li></ul>
<p>— &#160;&#160;Hayret Bey’i görecektim.</p>
<p>— &#160;&#160;Sen Hayret Bey’i nereden tanıyorsun?</p>
<p>■ — Tanıyorum. Bir işimiz vardı da...</p>
<p>— &#160;&#160;&#160;Neydi işiniz!</p>
<p>— &#160;Yok mu?</p>
<p>— &#160;&#160;Yok. Söyle bakayım... İşiniz ne?</p>
<p>— &#160;&#160;&#160;Hiç! Bana bir yerde bir iş bulacaktı.</p>
<p>— &#160;&#160;Şu mesele... Bugün gelmeni mi söyledi?</p>
<p>— Hayır! Ben geçerken uğradım. Gelmez mi?</p>
<p>— Bugün gelmez. Eskişehir’de... — Çocuğun yüzü kederlendi — : Yann yahut öbür gün dönecek...</p>
<ul style="list-style:none;"><li>
<p>— Peki... Ben gene uğrarım. Hoşçakal... — Kapıya doğru yürüdü. Tekrar döndü</p></li>
<li>
<p>— Bana kızmadın ya Murat ağabey?</p></li>
<li>
<p>— Neden? Hayır!</p></li>
<li>
<p>— Ben biliyorum kızdın! -Gülerek masaya yaklaştı- Vallaha aklına gelen gibi değil.</p></li>
<li>
<p>— Nedir benim aklıma gelen?</p></li></ul>
<p>Murat, yavaş yavaş öfkeleniyordu. Kaşının birini hafifçe kaldırdı.</p>
<ul style="list-style:none;"><li>
<p>— Söylesene!..</p></li>
<li>
<p>— Ben biliyorum. Lâkin vallaha öyle değil... İşte sana yemin...</p></li>
<li>
<p>— Ya nasıl?</p></li></ul>
<p>Bunu hiç düşünmeden sormuştu, sorar sormaz da pişman olmuştu. Edepsizliği deşip durmanın ne âlemi vardı. Zaten bu sualin kendisini inandıracak cevabını, bu hayasız oğlan değil, Hakteâlâ bile veremezdi.</p>
<ul style="list-style:none;"><li>
<p>— Şey! Bu Hayret Bey'de ince zenaat var!</p></li></ul>
<p>— Ne var? Ne var?</p>
<p>— İnce zenaat... Anlarsın ya... Kan tabiatlı bir adam. Öteki türlüsü değil... Vallaha...</p>
<p>— Tuu Allah belanızı versin! Def ol rezil...</p>
<p>— &#160;&#160;İşte gördün mü? Bana kızdın!</p>
<p>— &#160;&#160;Def ol diyorum... Yallah!</p>
<p>— Demek inanmadın mı? Hamdi Bey’e sor da bak...</p>
<p>— Sen gider misin, kafana bir şey atayım mı?</p>
<p>Çocuk hemen çıktı. Fakat arkasından, odayı ağzına kadar dolduran, tahammül edilmez bir iğrençlik bırakmıştı.</p>
<p>Bir gün, kahvede cimdallı oynarken... iyi hatırlıyordu. Bu rezil yanına oturmuştu. Oyun arası Murat bir çekişme fark etti. Birisi, ticaret mektebine gittiği söylenen, her zaman sarhoş ve daima küstah bir talebe, bunu bilardo oynamaya davet ediyordu.</p>
<p>Murat evvela aldırmadı. Lâkin sözler gittikçe tuhaflaşınca ister istemez alakadar oldu.</p>
<p>— Kalksana ulan! Kalk diyorum.</p>
<p>— Ben bilmiyorum Mehmet ağabey...</p>
<p>— Kalk! Nasıl bilmiyorsun? Kaç kere oynadın!</p>
<p>— Param yok!</p>
<p>— Biz vereceğiz... Kalk haydi.</p>
<p>— Hayır! <span style="font-style:italic;">O</span> herifler seyrediyorlar. Adama laf atıyorlar... İstemem!</p>
<p>Murat, bazı adamların, bilhassa genç çocuklar bilardo oynarken yapışkan ve inatçı bakışlarla onlan seyre daldıklannı bilirdi. Yan gözle karşı sıralara baktı. Üç tanesi oradaydı. Mehmet’in çocuğu getirmesini bekliyorlar, daha şimdiden gevişe benzeyen hareketlerle çenelerini ve gırtlaklarını oynatıyorlardı.</p>
<p>— Kalksana haydi.</p>
<p>— istemiyorum. Seyrediyorlar. Laf atıyorlar.</p>
<p>— Sanki namussuz! Ne çıkar. Göze yasak mı var?..</p>
<p>— Olmaz.</p>
<p>— E, uzattın... Sonrasını sen düşün sarhoşluğuma rastlarsan...</p>
<p>— Vallaha ağabey... Başka bir şey söyle başımla beraber.</p>
<p>Murat, çocuğun korktuğunu anlar anlamaz, kâğıtları bırakıp başını çevirdi. Fena bir sesle sordu:</p>
<p>— Sarhoşluğuna rastlarsa n’olurmuş?</p>
<p>Mehmet bir an şaşırdı. Fakat Anadolu delikanlılarının ekserisi gibi İstanbul çocuklarını nazik, kibar sayıyor, ehemmiyete almıyor. Aga oğlu olduğu için de henüz el yumruğu yememişti. Kendisininkini Bozdoğan armudu sanmaktaydı.</p>
<p>— Bana mı dedin diye sordu.</p>
<p>— Sana ya? Sen sarhoş olursan n’olur?</p>
<p>— Ben mi? Ben sarhoş oldum mu? E sarhoş olmalıyım da görmelisin!</p>
<p>Ciddiye almayan bir ifadeyle güldü. Bu müdahaleden sonra çocuğu mutlaka kaldırmak izzetinefis meselesi olmuş gibi bileğini tuttu:</p>
<p>— Kalk... Uzattın...</p>
<p>Ali, bileğini kurtarmaya uğraşarak Murat’a âdeta iltica etti.</p>
<p>Murat:</p>
<p>— Baksanıza oynamak istemiyor! dedi.</p>
<p>— Sen kanşma! Oyununa bak... Nene lazım!</p>
<p>— Lâkin ben kanşmadım ki birader! Ben kanşsam böyle kanşınm!</p>
<p>Ve oyun yazıları yazılan büyücek arduvazı Mehmet’in suratına yapıştırmasıyla yumruklan peşi peşine indirerek bunaltması bir oldu. Karşısında oturan Ertuğrul Hikmet de -âdet olduğu üzere- ayırmak bahanesiyle araya girmiş, Mehmet'in kollannı tutmuştu. Saniyenin içinde bilardo meraklısı delikanlının suratı kıpkırmızı oldu. İhsan da bir taraftan “Ayıptır!” diye bağırırken, bir taraftan pirinçten yapılmış kahn ayakkabı çekeceğini ensesine birkaç kere indirmişti.</p>
<p>Nihayet biçareyi onlara teslim eden Murat, seyircilere doğru yürüdü.</p>
<p>— Bilardo seyretmek istemişsiniz, dedi, ben oynarsam, seyreder misiniz?</p>
<p>Biz mi? Kim söylemiş... Halt etmişler! Sen beni bilmez misin Murat Bey...</p>
<p>— Def olun!.. Gözüm görmesin!.. Allah belanızı versin!..</p>
<p>Herifler kuzu gibi gidince, Mehmet yanlış yere çarptığını anlamıştı. Birkaç gün, “Ben bu öcü alırım!&quot; diye dolaştı. Taraftar aradı. Lâkin en güvendikleri:</p>
<p>— Murat iyidir yahu! Sen de gittin kime çattın? dediler.</p>
<p>Sonunda işi, bilardo seyircilerinin yabancılığından istifade ettiğine vererek evvela tanıştılar, sonra da barıştılar.</p>
<p>O günden sonra Ali kahveye girince Murat’a bakar, oradaysa gülümseyerek yaklaşır, edeple selam verir, yanma otururdu. Her lafa karışmaması, arada bir şey almaya koşması, cigarasına kibrit tutması Murat’ın hoşuna gidiyordu.</p>
<p>“Her sene mübarek ‘ramazan’ ayında her tarafa kangal kangal ‘nur’ yağar!</p>
<p>Mübarek ‘ramazan’ ayı geçince, ‘nur’ kısmı duracak değil ya... Çekilir geldiği yere gider, işte bu mübarek ayda, her sene, yalnız Şeh- zadebaşı’na ‘nur’ yerine, haşa huzurunuzdan ‘orospu çocuğu' yağar. İşin garip tarafı, ‘nur’ kısmı gibi, mübarek ‘ramazan’ def olup gittikten sonra geldiği yere dönmez... Bizim Şehzadebaşı'mıza yerleşir, kalır!”</p>
<p>Bunu Ertuğrul Hikmet söylerdi. Alı için de, kavgadan bir müddet sonra gene aynı sözü tekrarlamış, yalnız. “Bu bir acayip orospu çocuğu ya, Allah encamını hayra tebdil eylesin! Amin!” demişti.</p>
<p>Murat öfkeyle gülümsedi. Sonra Ali’nin Hayret Bey için söylediğini hatırlayarak etrafına şaşkın şaşkın baktı.</p>
<p>Bulunduğu yerde, latife tarzında dahi sözünü ettirmeyeceği bu namussuzlukların, işte gelip orta yerine kurulmuştu.</p>
<p>Yavaş yavaş bir başka mesele düşündü. Seneler geçtiği, üzerinde uzun uzun düşündüğü halde, hayatını belki on kere anlayamadığı işler dolayısıyla ölüm tehlikesine hiç düşünmeden atmış olan Mahir Efendi’nin, evini yangından kurtarmak isterken can vermesinin sahici sebebini bulamamıştı, “mal canlısıydı desem... Ne zaman boru çalınmışsa koşmuş... Üstüne elzem olmayan yerlerde ileri atılmış...”</p>
<p>Sakın, ayda kazanılan otuz beş liranın, bu kadar müthiş, bu kadar namussuz, bu kadar kancık bir şey olduğunu, gene bu kadar korkunç bir sarahatle anladı mı acaba?</p>
<p>Ayda otuz beş hra annesini belki veremden kurtarırdı. Aynı otuz beş lira kendisine de, bu çirkefe sürünmeden yaşamak imkânını verebilirdi. O zaman elbette bu işler olmayacak değillerdi. Fakat asırlardır çaresizlik çekmiş, çaresizliğin bütün hacil edici çeşitlerini en sahici insan ızdırabını çekerek denemiş Türk milleti, <span style="font-style:italic;">“Göz </span>görmeyince gönül katlanır!&quot; rahatlığını, bu pis aldanışı belki de, daha müspet işler yapmak için elde ederdi.</p>
<p>Üzerine şiir yazdığı kâğıtları yavaş yavaş yırtıp sepete attı. Babasını haklı bulmasının garip sevinci, bu haklı buluşun şimdi hiçbir işe yaramadığını, ümitsiz ümitsiz hissetmesiyle bütün manasını kaybetmişti.</p>
<p>Tıpkı kendisi gibi, bir türlü bırakıp gidememiş olan bir kadını -Hayret Bey’in karısını- takdirle hatırladı. O da kendisi gibi, belki de ekmek parası için bırakıp gidememişti. Onun ekmek parası ölçüsü otuz beş lira değildi de, mesela ayda yüz elli liraydı. Fakat bu, ikisinin de aynı zaruretlerle aynı batağa saplanıp kaldıkları hakikatini de- giştiremezdi ki... Yalnız burada bir mühim nokta vardı. Kadın yirmi sene sonra da, faydasız olduğunu bile bile tekrar tekrar mücadeleye atılıyordu. Bakalım, bu mahvedici, alçaltıcı gidişin içinde, yirmi sene sonra değil, iki sene sonra Murat, aynı mücadele gücünü, şu anda daha iyi anladığı bu sahici kahramanlığı, kendisinde bulabilecek mi?</p>
<p>Korkuyla etrafına baktı. Dudaklarını yaladı.</p>
<p>Telefon çalınca anlamadan bir an baktı. Dinleyiciyi yılan tutar gibi çekinerek aldı:</p>
<ul style="list-style:none;"><li>
<p>— Alo!</p></li>
<li>
<p>— Alo! Siz misiniz Murat Bey?</p></li></ul>
<p>Murat, öksürdü:</p>
<ul style="list-style:none;"><li>
<p>— Kimsiniz?</p></li>
<li>
<p>— Pekâlâ biliyorsunuz! Biliyorsunuz da gene soruyorsunuz?</p></li></ul>
<p>Murat bu karışık halet-i ruhiye içinde kendisiyle kaç gündür eğlenen hanıma hazırladığı tuzağı apansız kurmaktan kendisini alamadı. Türkçe olarak:</p>
<p>— Şimdi karşımda kim oturuyor biliyor musunuz? diye sordu.</p>
<ul style="list-style:none;"><li>
<p>— Anlamıyorum. Lütfen Fransızca...</p></li>
<li>
<p>— Pekâlâ anlıyorsunuz!.. — Böyle demişti ama, telin öbür tarafında, umduğu tereddüdü bile bulamamıştı —: İsminizi tekrar rica ederim... Üzüntü verdiğinizi biliyorsunuz. Size gaddar diyeceğim ama, bu üzüntünün bile beni ne kadar sevindirdiğini tahmin ettiğinizi düşünüyorum... Kelime haksız olacak...</p></li></ul>
<p>— Orada olup bu cümleleri nasıl söylediğinizi seyretmek isterdim. Şu anda saçınızdan bir tutamı akımıza düşmüş müdür? Rica ederim kaldırmayın. Size pek yaraşıyor. Beni biraz şevseniz kim olduğumu derhal keşfederdiniz! İşte bu kalpsizliğinizin cezasını çekiyorsunuz!.. Sakın gene yalnız olmayasınız...</p>
<p>— Tabı yalnızım...</p>
<p>— Yazık! Dünyanın en güzel fırsatlarından birisini daha kaçırıyorum desenize... Şimdi orada olmalıyım’..</p>
<p>— Ne yapardınız?</p>
<ul style="list-style:none;"><li>
<p>— Tahmin edemiyor musunuz?</p></li>
<li>
<p>— Hayır! Hiç!</p></li>
<li>
<p>— Pek de safsınız sevgilim... Sizi öyle öperdim ki... Bir tek öpüşte bütün öpmek kabiliyetinizi tüketirdim. Başka hiçbir kadına bir zerre bile kalmasın diye... Allahaısmarladık...</p></li>
<li>
<p>— Durunuz... Rica ederim... Bakınız ne diyeceğim!</p></li>
<li>
<p>— Yalan! Allahaısmarladık.</p></li></ul>
<p>Telefon kapandı. Murat, artık bütün sıcaklığını kaybederek bir anda ölen kendi telefonuna, dünyanın en büyük çaresizliklerinden birisiyle bir müddet baktı. Ve bu sefer, tamamıyla başka bir manada dudaklarını yaladı.</p>
<p>“Bu işle ciddi suretle meşgul olmalıyım!” diye keyifle düşündü. Telefon şirketinde çalışan birisini bulup kendisiyle biraz evvel görüşenin kim olduğunu nasıl öğreneceğini sormalıydı Santraldaki matmazel, son defa o kadar rica ettiği halde, bilemediğini söylemiş sonra:</p>
<ul style="list-style:none;"><li>
<p>— Yoksa memnun değil misiniz? diye gülerek muhavereleri dinlediğini de anlatmak istemişti. Bir kadın, diğer bir kadının sırnnı mutlaka saklamaya karar verince, buna hiçbir çare bulunamayacağını Murat biliyordu.</p></li></ul>
<p>Bugün aksi gibi, bir ış bahane ederek Safo da gelmeyeceğini söylemişti.</p>
<p>“Yordanidis...&quot; diye bir şeyler düşünmeye henüz başlamıştı kı, Rum delikanlısı içeri girdi:</p>
<p>— Bir dakika uğradım, dedi, hemen gidiyorum. Çok düşündüm azizim Murat! İki taraflı vicdan azabı çekiyorum. Bu münasebetsiz azabı iki taraflı çekmektense bir taraflı çekmek belki de daha kolaydır. Nihayet bızler erkeğiz... Bilhassa kadın denilen korkunç mahluklara karşı birbirimize yardım etmekle mükellefiz. Zaten başka türlü de haklarından gelemeyiz ki...</p>
<p>Murat ümide kapılarak sözünü kesti:</p>
<p>— Bitirecek misiniz? Meraktan çatlıyorum...</p>
<p>— &#160;&#160;&#160;&#160;Bırakmıyorsunuz ki... Ne diyordum: Haklarından gelemeyiz. Yalnız rica</p>
<p>ederim... Siz de elbette bir fırsatta size karşı gösterdiğim bu dostluğu unutmaz, bana yardım edersiniz.</p>
<p>— Neymiş canım? Telefon...</p>
<p>— Bırakın telefonu... Kızlar bize, bize değil yalnız size büyük bir şey... Hazırlıyorlar...</p>
<p>— Ne?</p>
<p>— Bir sürpriz!</p>
<p>— Ne gibi?</p>
<p>— Bir büyük gezintiye karar verdik... Perşembe akşamına kadar...</p>
<p>— Nereye? Safo ile Matmazel Şarlot mu?</p>
<p>— İyi bildiniz. İkisi... Ne oyunlar canım! Ne planlar?.. Bir sürü çıkaracaklar... Sizi telaşlandıracaklar. Mamafih, benim sırlarını ele verdiğimi bilmesinler diye siz gene öyle davranınız...</p>
<p>— &#160;&#160;Nasıl davranayım?</p>
<p>— &#160;&#160;&#160;Onların istediği gibi...</p>
<p>— &#160;&#160;&#160;Onların ne istediğini bilmiyorum ki...</p>
<p>— &#160;&#160;Kadınlar ne istediklerini bize kolayca anlatırlar. Meraklanmayın.</p>
<p>— &#160;&#160;Nereye gidilecek?..</p>
<p>— &#160;&#160;Bogaz’a...</p>
<p>— &#160;&#160;Gece Bogaz’da mı kalacağız?</p>
<p>— &#160;&#160;Evet... Asıl sürpriz burada... Otelde odalar çoktan tutuldu. Yalnız hanımlar</p>
<p>vapuru kaçırmış olacaklar... Telaşlanıp nazlanacaklar... Falan... işte bilirsiniz...</p>
<p>Murat: “Acaba telefon eden aşifte Şarlot mu?” diye düşündü. Sonra bu düşüncesini, Yordanidis sanki anlayabilmiş gibi telaşlandı. Zaten bu anda, kendisini sevindirecek sürprizler hazırlamakla uğraşan Safo’nun çocuk yüzü gözünün önüne geldi. Ondan başka her şeyi unutarak sevinçle güldü.</p>
<p>— Müjdenize teşekkürler... Kahveyi hak ettiniz, dedi.</p>
<p>— Yalnız kahveyi mı<sup>7</sup> Ben sizin kadar soğukkanlı bir Türk daha görmedim.</p>
<p>Yordanidis böyle söyledi ama, garsonu çağırmak için zile de bastı.</p>
<p><span style="font-weight:bold;">Üçüncü Bölüm</span></p>
<p>Murat o gün İngiliz kumaşından kostümünü ilk defa giymişti... Perşembeye hazırlanan gezmeden evvel, birkaç kere kullanıp yabancılığını bertaraf etmek istiyordu.</p>
<p>Adliye’de diğer kâtipler kıyafetini pek şık buldular.</p>
<p>— Hayrola! Bir iş mi var Allasen?</p>
<p>— Bir iş mi var olur mu? İş olduğu belli bir şey! Aman çocuklar peşini bırakmayalım...</p>
<p>— Ya, birer şerbet ısmarlarsın, yahut parmağımız içinde... Sonunu sen düşün! diye takıldılar.</p>
<p>Boşanmaya uğraşan, bu sebeple hiç değilse mahkeme bitene kadar erkeklerden nefret etmeleri icap eden hanımlar, bir kocakarının tabiriyle “Maşallah fidan gibi oğlan” dediği delikanlıyı göz hapsine almışlar, evlenmek için yaşlarını tashih etmekle meşgul nişanlı kızlar, beğendiklerini saklamamışlar, hele daktilolar, kumaşın fiyatını soracak kadar ileri gitmişlerdi.</p>
<p>Tesadüf de bir hayli fırsat verdi. Topu topu üç dava vardı. Üçü de on dakika içinde talik olunmuş, belki de o gün için dünyanın en şık avukat kâtibi, akşama kadar serbest kalmıştı. Kibirli olmamaya çalışan ağır bir yürüyüşle Alemdar Sineması’nm önünden geçiyordu ki, yarı manav, yarı tütüncü dükkânında bir şey alan uzun boylu birisi, kendisine dikkatle baktı. Sonra da:</p>
<ul style="list-style:none;"><li>
<p>— Murat sen misin? diye ciddiyetle sordu</p></li>
<li>
<p>— Vay Necip<sup>1</sup> Merhaba!</p></li>
<li>
<p>— Yahu anlaşılmaz bir adamsın. Bir bakıyorum, hamal gibisin, bir bakıyorum Prens dö Gal’e dönmüşsün! Beğendim! Çok beğendim.</p></li></ul>
<p>Daima dalgın olan ve daima dünyaya ait olmayan şeyler düşünerek bizzat kendisi de dahil olduğu halde, insanlara asla dikkat etmeyen Necip’in bu iltifatı, kıyafetini yadırgayan Murat için pek kıymetliydi. Bu garip tabiatlı mektep arkadaşına bu alakasından dolayı mutlaka bir şey ısmarlamak ihtiyacı duyarak:</p>
<ul style="list-style:none;"><li>
<p>— Nereye? diye sordu.</p></li></ul>
<p>Necip, kederli ve ümitsiz omuzlarını silkti:</p>
<ul style="list-style:none;"><li>
<p>— Bilmem ki...</p></li>
<li>
<p>— Ne demek?</p></li></ul>
<p>— Bilmem... — Çenesiyle ileriyi gösterdi. —: Bu baş belalarına sormalı... — Durdu. Müşkilatla bir şey hatırladı —: iyi tesadüf! Beni canımdan bezdiriyorlardı. Gel seai takdim edeyim de kurtulayım. — Hemen koluna girdi —: Rica ederim gel...</p>
<ul style="list-style:none;"><li>
<p>— Dur, kime takdim edeceksin?</p></li></ul>
<p>Beyazlar giyinmiş üç kız, yokuştan aşağıya iniyordu.</p>
<p>— İşte... Buradalar!.. Başımın etini yiyorlar... Şu kızı hayırlısıyla evlendirseler de, derdi üzerimden def olsa...</p>
<ul style="list-style:none;"><li>
<p>— Kimi?</p></li></ul>
<p>— Bizim hemşireyi! Ben usandım... Gel...</p>
<p>Kızlardan birisi, kavalyelerinin dalgınlığını, bu refakati pek gönülsüz kabul ettiğini biliyor olmalı ki, kaybetmemek için dönüp baktı. Birisini kolundan çekerek gelmekte olduğunu görüp durdu.</p>
<p>Aralarında beş adım kalmıştı kı, Necip, muzaffer bir sesle:</p>
<ul style="list-style:none;"><li>
<p>— &#160;&#160;işte buyrun hanımlar! dedi, o kadar istiyordunuz!.. Size Fakir- i Pürtaksir’i takdim ederim.</p></li></ul>
<p>Necip’in kız kardeşi Mualla:</p>
<p>— Yok canım! Ne saadet! diye eldivenli küçük elini kaldırdı.</p>
<p>Sarışındı. Kanarya kuşuna benziyordu.</p>
<p>Kumral olanı, -anket defterine “İnci” diye imza atan hanım- inanmadığını saklamadı. Fakir-i Pürtaksir’in her zaman derbeder gezdiğini, kıyafetine itina etmediğini duymuştu.</p>
<p>Üçüncü kız, esmerdi. Bu esmerlik, geniş kenarlı hasır şapkasının altında tarif edilmez nüshalarla öyle tatlı bir hal almıştı ki, durup bir pastel portre seyreder gibi hayran hayran bakmamak elde değildi.</p>
<ul style="list-style:none;"><li>
<p>— &#160;&#160;işte hanımlar! Buyrun! Size teslim. Kaçarsa mesuliyet kabul etmem!</p></li></ul>
<p>Üçü de, gözleriyle delikanlıyı yokladılar. Bu yoklayış, elle temas kadar doğrudan doğruya olmuştu. Nihayet Mualla:</p>
<ul style="list-style:none;"><li>
<p>— Sahi mi? diye Murat’a sordu. Necip ağabeyim dalgındır. Onu aldatmıyorsunuz ya...</p></li>
<li>
<p>— Hayır efendim!</p></li></ul>
<p>İnci:</p>
<ul style="list-style:none;"><li>
<p>— &#160;Pek tuhaf bir fukarasınız diye gülümseyerek elini uzattı, defterimi kıymetlendirdiğiniz için teşekkürler... Biraz geç kaldım ama, kabahat sizin!</p></li></ul>
<p>— Akıllı sualler soran bir defterin ciddiyetini bozduğum için özür dilerim.</p>
<p>Ve esmer kıza gözlerini kırpıştırarak baktı. Sonra korkmuş gibi durdu:</p>
<p>— &#160;&#160;Fatma! Siz misiniz? diye sordu.</p>
<p>— &#160;&#160;Benim elbette...</p>
<p>Mualla:</p>
<p>— Demek sahiden tanışıyordunuz! dedi. Fatma o kadar söyledi de inanmadımdı.</p>
<p>— Artık tanışıyorduk, denemez! Şimdi yeniden tanıştık. Başka bir yerde görseydim mümkünü yok çıkaramazdım.</p>
<p>— O kadar mı büyümüş?</p>
<p>— Hiç ummadığım kadar... Ben onu her zaman o küçük, huysuz, bir türlü memnun olmaz, fakat gene de haşan kız çocuğu kalacak sanırmışım! Görüşmeyeli ne kadar oldu?</p>
<p>— Beş sene...</p>
<p>— Siz beni tanır mıydınız?</p>
<p>— Bilmem ki... Bir bakıma tanırdım gibi geliyor... Yüzünüzde büyük değişiklik olmamış... Bıyık sizi fazla değiştirmemiş... Yürüyelim mi efendim!</p>
<ul style="list-style:none;"><li>
<p>— &#160;&#160;Fakir-i Pürtaksir'! de beraber sürükleyerek...</p></li>
<li>
<p>— &#160;&#160;Elbette!</p></li>
<li>
<p>— &#160;&#160;Biz, Sarayburnu’na gidiyoruz<sup>1</sup></p></li></ul>
<p>Necip:</p>
<ul style="list-style:none;"><li>
<p>— &#160;&#160;Belki işi vardır hanımlar' demeyi nasılsa akıl etti.</p></li>
<li>
<p>— &#160;&#160;Hiçbir mazaret dinlemiyorum' diye Mualla ayağını yere vurdu. İnci:</p></li>
<li>
<p>— &#160;&#160;Onu bir güzel imtihan edeceğiz' Buna çoktan beri karar verdik! diye güldü.</p></li></ul>
<p>Beraber yürümeye başladılar. Murat, Fatma’ya:</p>
<p>— Valdeniz hanımefendi, nasıldırlar? diye sordu.</p>
<p>— Şimdilik size dehşetli küsmüş bulunuyorlar... — Sonra Murat'ın annesi Canseza Hanım’ın öldüğünü hatırlamış olmalı ki, yüzü kederlendi —: Bizi dost saymadığınıza aynca üzüldük, dedi, insan büyük ızdıraplara rastladığı zaman, eski dostlarını ararmış. Belki bu söz hakikat değil, belki biz sizin böyle sıralarda arayacağınız dostlardan sayılmıyoruz.</p>
<p>— Beni ne kadar sevdiğinizi bilerek mi, sizi dost saymıyorum. Şimdi ceza olarak adınızı söyleyeyim de siz de görün!</p>
<p>Öteki kızlar, ısrar ettiler. Murat küçükken Fatma’yı “Kara Fatma” diyerek aglatıncaya kadar kızdırırdı. Evvela bu “Kara Fatma&quot; sözünü, Anadolu harbine iştirak etmiş bir kadından bahsedilirken duymuş, Fatma’yı üzeceğini aklına getirmeden söylemişti. Aynı yaştaki bütün çocuklarda olduğu gibi karşısındakinin kızdığını anlayınca, ısrar etti. Fatma darıldı. Annelerine şikâyet etti. Canseza oğlunu sahiden payladı. Murat hiç aldırmadı.</p>
<p>Şimdi Fatma, gene o zamanki gibi alt dudağını hafifçe ısırmıştı.</p>
<p>Sanki ağlamaya hazırlanıyordu.</p>
<p>— Neymiş?</p>
<p>— Haydi!</p>
<p>— Bize böyle bir başka adı olduğunu hiç söylemedi...</p>
<p>— Övünmek istememiştir de ondan... Fatma Hanım’a küçükken biz, “Hanım Sultan&quot; derdik. O kadar nazlıydı.</p>
<p>— Kime naz ederdi?</p>
<p>— Herkese nazlanırdı ama, galiba nazını en çok ben çektiğim için bana bir etmediğini bırakmazdı.</p>
<p>— Mesela?</p>
<p>— Mesela, en gaddarcasını söyleyeyim: Fatma Hanım gelince, ben hemen tavanarasına çıkardım. Oralarını canım çıkarak süpürür, temizlerdim. Minderler taşırdım. İğneyi ellerime batırarak sinemanın perdesini tamir eder, çekici parmaklanma vurarak gererdim. Elektrik yerine kullandığım küçük lambaya gaz koyacağım derken bir kere, şişeyi kırmıştım. Hiç unutmam, çarşıya kadar koşarak gittim, hiç durmadan koşarak geldim. Nefes nefese... işte bu kadar fedakârlıklardan sonra, Fatma Sultan’ı bin yalvarmayla sinema salonuna çıkanrdım. Mahallenin diğer çocuklan da, bu eğlenceye kimin sayesinde nail olduklarını bildikleri için Hanım Sultan’a nasıl yaltaklanacaklannı şaşı- nrlardı. Fakat gene de kendilerini memnun edemezdik.</p>
<p>— Neyi beğenmiyor?</p>
<p>— Filmi! Benim boyah filmimi... İneğin sahici inek gibi başını salladığı akıl almaz derecede harikulade filmimi... Gala müsamerem için itina ile sakladığım harikayı...</p>
<p>— inek n’apıyordu bakalım?</p>
<p>— İnek n’apabilir ki efendim... Filmin boyu topu topu beş altı metre idi. İnekceğiz, başını ahırından çıkarıp ancak bir kere sallayabiliyordu. Şimdi düşünüyorum da, belki bu bincik sallayış bile tanı amlanamıyordu.</p>
<p>Mualla:</p>
<p>— Ben Hanım Sultan’a hak verdim! dedi.</p>
<p>İnci:</p>
<p>— Hayır! diye ciddiyetle itiraz etti, mesele ineğin kısacık görünüşünde değil, bir misafiri memnun etmek için sarf edilen samimi gayrette... Fatma Sultan haksızmış.</p>
<p>— Sizin kalbiniz sahiden inci! Baksanıza, Fatma Hanım, hâlâ eski kanaatlerinde ısrar ediyorlar ki... Bir şey söylemediler...</p>
<p>— Hayır! Bana “Hanım Sultan” demezdi. “Kara Fatma&quot; derdi. Beni ağlatırdı. Şimdi ne zaman etraflarına keder veren gaddar erkeklerden bahsolunsa, ben bu Murat’ı hatırlarım. Daha garibi nedir bilir misiniz? Buna benim harap olduğumu bir kere anladıktan sonra... Çekiştiğimiz zaman bir kere olsun yanılıp da söylemedi.</p>
<p>— Daha ne istiyorsunuz?</p>
<p>— Dinlesene şekerim, benim kendisine en çok sokulduğum, onu en çok sevdiğim sırada söylerdi. Kendisini sevdirmesini bir bilirdi ki... Böyle arkadaş hiç görmedim. Yemişlerin en iyilerini seçip size verir. Hizmetinize koşar. İnsan küçükken bunlara çok seviniyor. Her şeyi unutur, tatlı tatlı gülmeye başlardım ki: “Kara şeyciğim, derdi, Fatmacığım! Buyrun!&quot; İki tane kirazı yan yana getirmiş uzatıyor. Hani böyle bir çocuk falı vardır. Annemizle babamızı tutarız. Kalbim vurmaya başlar, yalvarırım: “Hani söylemeyecektiniz Murat? Söz vermiştiniz!” “Ben mi Kara Fatma’cığım! Aldırma!., işte tuttum. Beğeniniz bakalım Kara Fatma Hanım!&quot; “istemiyorum!&quot; “İyi ama siz sahiden karasınız! Ben uydurmuyorum ki... Bir ayna getireyim mi? Hele şunlardan birisini beğeniniz de...&quot; “istemem! Canseza Teyzeme söyleyeceğim! Bir daha evinize gelmeyeceğim!” “Ben size gelirim Kara Fatma Hanım! Hem siz giderek daha fazla kararıyorsunuz. Arap Bacı’ya dönerseniz hiç şaşmayacağız!”</p>
<p>— Peki sinema için söyledikleri?</p>
<p>— Onlar doğrudur. Beni eğlendirmek, güldürmek, sevindirmek için her fedakârlığı yapardı. Fakat sonunda “Kara Fatma&quot; diye zıddı- ma basmak için. Zaten Süheyla, — Inci’nin adı buydu —: müstear defterine verdiği cevaplardan da ne kadar şey olduğu belliydi.</p>
<p>— Ne olduğu?</p>
<p>— Merhametsiz olduğu... — Murat'a çocukluk günlerinde olduğu gibi kibirli bakışlarıyla baktı: Sonra güldü —: Ben de onu “Merhametsiz” diye kızdınrdım. Buna nedense pek kızardı. Sonra hatırladıkça şaşardım. O yaşta garip değil mi? Hâlâ kızıyor musunuz?</p>
<p>— Hâlâ!.. “Merhamet” insanın ayaklan üzerinde yürümesi kadar asli maddelerden birisidir. Olmadı mı, o şahıs bir ucube sayılır. Reşat Nuri, Acımak’ta bunu ne güzel anlatmıştır...</p>
<p>— Evet! Ne güzel! diye Fatma tasdik etti.</p>
<p>Gülhane Parkının, şehrin kaldınmlanyla iç içe duran ve bu sebepten insana biraz suni gibi gelen büyük ağaçlarının arasında denize doğru gidiyorlardı.</p>
<p>Murat, çocukluk günlerine dalmış, âdeta bu rabıtasız hayat parçalan arasında kaybolmuştu. Kendisini ne kadar kurtarmak istiyorsa o kadar çok maziye gidiyordu.</p>
<p>Fatma’yı kızdıran iki kelime daha vardı. Murat’ın ona “Nişanlım” demesi, bir de “Kız!” diye hitap etmesi...</p>
<p>Süheyla:</p>
<p>— Sizi annem istiyor, dedi, bilir misiniz? Annem ressamdır.</p>
<p>— Ne iyi! İki misli annedir.</p>
<p>— Bilakis, ben tersini düşünüyorum. Sanatkârlar hodkâm olurlar. “Yarım Anne” deseniz daha doğru!</p>
<p>— Sakın ha... Annenizi sahiden kederlendirirsiniz! Böyle düşündüğünüzden hattâ şüphe bile etmemeli. Sanat, hisleri inceltiyor. Annelik de öyle... İkisi bir arada ise, insan yaşamaya doyamaz. Valdeniz hanımefendiye hürmetlerimi takdim etmek isterim. Ellerini' öptüğümü lütfen söyler misiniz<sup>7</sup></p>
<ul style="list-style:none;"><li>
<p>— &#160;Ne kadar sevinecek<sup>1</sup> Mersi<sup>1</sup></p></li></ul>
<p>Mualla:</p>
<ul style="list-style:none;"><li>
<p>— &#160;&#160;İşte “deniz” diye ben buna derim' diye âdeta sevindi.</p></li></ul>
<p>Necip:</p>
<ul style="list-style:none;"><li>
<p>— &#160;&#160;Bunda yüzülmez, insanın ağzına su kaçar, diye karşılık verdi.</p></li></ul>
<p>— Yüzmek için değil... Yelken için...</p>
<p>Kızlar, Fakir-i Pürtaksir'! sahiden imtihana karar vermişlerdi. İnci, yani Süheyla:</p>
<p>— Siz ne fikirdesiniz? diye sordu.</p>
<p>— Ben de Mualla Hanım’m kanaatindeyim, deniz çarşaf gibi olursa, deniz bile değildir. Deniz denize benzemeli...</p>
<p>Avukat yazıhanesinin çıplak kâtip odasında <span style="font-weight:bold;">“İşte deniz ve dağlar ve martı kanatları” </span>mısraını nereden bulup çıkardığım düşünerek sustu.</p>
<p>Fatma, düşüncesini sezmiş gibi...</p>
<p>— Denizi en iyi anlatan şiir? diye sordu.</p>
<p>Mualla, Yahya Kemal’in bir şiirini hatırlattı, inci, Fikret’ten Mavi Deniz’i söyledi. Murat, süratle düşündüğü halde, içinde bulundukla- n haletiruhiyeyi ifade eden bir şey hatırlayamıyordu. Aklına gelenler, hep kederli şeylerdi. Halbuki şu anda, bütün boyalan, hatlan ve hareketleriyle tabiat ve bu tabiatın içinde beyaz elbiseleriyle şiirler düşünen kızlar, insanı yoracak kadar ümitliydiler.</p>
<p>Fatma, biraz kaim, fakat çok ahenkli sesiyle, mınldandı:</p>
<p>— <span style="font-weight:bold;">“Ufuklardan ufuklara...</span></p>
<p><span style="font-weight:bold;">Ordu, Ordu!</span></p>
<p><span style="font-weight:bold;">Köpüklü mor dalgalar koşuyordu.</span></p>
<p><span style="font-weight:bold;">Hazer rüzgârlarının dilini konuşuyordu. Balâ’m</span></p>
<p><span style="font-weight:bold;">Konuşup coşuyordu’’</span></p>
<p>— Nasıl?</p>
<p>Murat, kaşlarım hafifçe çattı. Bu komünist şairi sevmemek için epi zamandır var kuvvetiyle kendisini zorlamaktaydı.</p>
<p>— Deniz için değil, dedi, göl için yazmış!</p>
<p>— Bilmem ki... Bu göl için yazılmış, yoksa <span style="font-weight:bold;">“Mehtabı sürükledin sularda” </span>mısraı mı?</p>
<p>— Efendim?</p>
<p>— Öyle ya... Seslere bakın... Viktor Hügo’da aynı seslere rastladım. Bir mısraı şöyle bitiyordu galiba...</p>
<p><span style="font-weight:bold;">&quot;... Les Flots vers naus”' </span>Buradaki ses ne güzel. Nâzım Hikmette bu sesin daha mükemmeli var:</p>
<p><span style="font-weight:bold;">&quot;Devrilen bir atın sırtından inip Şahlanan bir ata biniyor kayık!</span></p>
<p>Bir kere dalgalann kıvraklığını veriyor. Sonra &quot;kayık” kelimesi “ka- yıkhh!&quot; diye okunacak ki... Türkmenistanlı dümencinin yanındaymışsınız gibi suyun küpeşteye hışımla sürünmesini dinleyeceksiniz!</p>
<p>Murat, demin hatırladığı mısraya güvenerek bir başkasına aitmiş gibi kendi şiirini okumaya hazırlanmıştı. Fena halde utandı. Bu Nâzım Hikmet ne zaman araya girse, vezinli şiirlerin hepsinde bir kifayetsizlik, tıknefeslik, insanı öfkelendiren bir acz başlıyordu.</p>
<ul style="list-style:none;"><li>
<p>— &#160;<span style="font-weight:bold;">“Denize dönmek istiyorum.</span></p></li></ul>
<p><span style="font-weight:bold;">Mavi aynasında suların</span></p>
<p><span style="font-weight:bold;">Boy verip görünmek istiyorum.&quot;</span></p>
<p>Burada da “boy verip” sözü var. Şairlerde bir ilahi kuvvet olmalı. Bunu akıl bulup buraya koyamaz gibi... İyi şiirde kelimeler, artık her zaman kullandığımız aletler değil... Mesela buradaki “boy verip&quot; bir başka varlık...</p>
<ul style="list-style:none;"><li>
<p>— Şiirin tamamını biliyor musunuz?</p></li></ul>
<p>— Tabi...</p>
<p>— Haydi öyleyse... — Az kalsın Kara Fatma diyecekti. Sözü süratle değiştirdi —: Lütfen...</p>
<p>Fatma, delikanlının içinden geçenleri anlamış gibi gülümsedi:</p>
<ul style="list-style:none;"><li>
<p>— &#160;&#160;<span style="font-weight:bold;">“Boy verip görünmek istiyorum.</span></p></li></ul>
<p><span style="font-weight:bold;">Gemiler gider engin ufuklara gemiler gider.</span></p>
<p><span style="font-weight:bold;">Gergin beyaz yelkenleri doldurmaz kader</span></p>
<p><span style="font-weight:bold;">Elbet ömrüm bu gemilerde bir gün nöbete yeter!</span></p>
<p><span style="font-weight:bold;">Ve madem ki bir gün ölüm mukadder</span></p>
<p><span style="font-weight:bold;">Ben sularda yanan bir ışık gibi</span></p>
<p><span style="font-weight:bold;">Sularda sönmek istiyorum.</span></p>
<p><span style="font-weight:bold;">Denize dönmek istiyorum, denize dönmek istiyorum!”</span></p>
<p>Bizim şairler denizi şimdiye kadar bir başka şeye dekor olarak kullanmışlar. Ekseriya aşka... Hem de ümitsiz aşka... Nâzım Hik- met’in denizi de elbet bir sembol... Fakat dekor değil... Madde-i asliye... Burada bilakis bizzat şair kendisini dekor haline koymuş...</p>
<ul style="list-style:none;"><li>
<p>— İyi okuyorsunuz! Tıpkı böyle okuyor dediler.</p></li>
<li>
<p>— Siz dinlemediniz mi?</p></li>
<li>
<p>— Maalesef. Bir arkadaş pek meraklıdır. O hep okur.</p></li>
<li>
<p>— Neşredilmişlerden başka şiirlerini de okur mu?</p></li>
<li>
<p>— Evet!</p></li>
<li>
<p>— &#160;&#160;Hangisini?.. Bir “Kanma mektup” varmış.</p></li>
<li>
<p>— Var.</p></li>
<li>
<p>— &#160;&#160;Biliyor musunuz?</p></li></ul>
<p>Fatma bunu heyecanla sormuştu.</p>
<p>Murat sakin cevap verdi.</p>
<ul style="list-style:none;"><li>
<p>— &#160;&#160;&#160;O kadar çok tekrarlandı ki galiba ezberledim...</p></li></ul>
<p>Bunu laf olsun diye söylemiyordu. Hakikatti.</p>
<ul style="list-style:none;"><li>
<p>— &#160;&#160;Rica ederim, okur musunuz?</p></li>
<li>
<p>— &#160;&#160;Ben sizin gibi duyarak okuyamam. Çünkü şairini hiç sevmiyorum.</p></li>
<li>
<p>— &#160;&#160;Ne diyorsunuz? Bu şair sevilmez mi? İnanmam!</p></li>
<li>
<p>— &#160;&#160;&#160;Kendisiyle hiçbir alışverişim yok. Fikirlerini sevmiyorum.</p></li>
<li>
<p>— &#160;&#160;&#160;Fikirleri beni de alakadar etmiyor. Bir şey anlamıyorum. Şiirleri güzel. Haydi okuyun bakalım!</p></li>
<li>
<p>— &#160;&#160;<span style="font-weight:bold;">Bir tanem!</span></p></li></ul>
<p><span style="font-weight:bold;">Son mektubunda yüreğim sızlıyor, başım sersem diyorsun,</span></p>
<p><span style="font-weight:bold;">Seni asarlarsa,</span></p>
<p><span style="font-weight:bold;">Seni kaybedersem diyorsun Yaşayamam!</span></p>
<p><span style="font-weight:bold;">Yaşarsın kancığım,</span></p>
<p><span style="font-weight:bold;">Dağılır bir duman gibi kederin rüzgârda</span></p>
<p><span style="font-weight:bold;">Yaşarsın Nâzım'ın kızıl saçlı bacısı</span></p>
<p><span style="font-weight:bold;">Ancak bir yıl sürer</span></p>
<p><span style="font-weight:bold;">Yirminci Asırlarda, Ölüm acısı!..</span></p>
<p><span style="font-weight:bold;">Ölüm, bir ipte sallanan bir ölü!</span></p>
<p><span style="font-weight:bold;">Bu ölüme bir türlü</span></p>
<p><span style="font-weight:bold;">Razı olmuyor gönlüm.</span></p>
<p><span style="font-weight:bold;">Bir seher vakti</span></p>
<p><span style="font-weight:bold;">Bir çingenenin kıllı bir örümceğe benzeyen eli</span></p>
<p><span style="font-weight:bold;">Takacaksa ilmeği boğazıma</span></p>
<p><span style="font-weight:bold;">Mavi gözlerinde korkuyu görmek için</span></p>
<p><span style="font-weight:bold;">Beyhude bakacaklar Nâzım'a!</span></p>
<p><span style="font-weight:bold;">Ben alacakaranlığında son sabahımın</span></p>
<p><span style="font-weight:bold;">Siz dostlarımı düşüneceğim</span></p>
<p><span style="font-weight:bold;">Ve yarı kalmış bir türkünün azabını</span></p>
<p><span style="font-weight:bold;">Toprağa götüreceğim</span></p>
<p><span style="font-weight:bold;">Karım benim,</span></p>
<p><span style="font-weight:bold;">İyi yürekli,</span></p>
<p><span style="font-weight:bold;">Gözleri baldan tatlı arım benim</span></p>
<p><span style="font-weight:bold;">Neden yazdım istendiğini idamımın</span></p>
<p><span style="font-weight:bold;">Daha dava ilk adımında</span></p>
<p><span style="font-weight:bold;">Ve henüz bir şalgam gibi koparmıyorlar kafasını adamın</span></p>
<p><span style="font-weight:bold;">Bunlara aldırma boş ver</span></p>
<p><span style="font-weight:bold;">Paran varsa eğer</span></p>
<p><span style="font-weight:bold;">Bana bir fanile don al,</span></p>
<p><span style="font-weight:bold;">Tuttu gene bacağımın siyatik ağrısı</span></p>
<p><span style="font-weight:bold;">Unutma ki</span></p>
<h3><a id="bookmark1"></a>Daima iyi şeyler düşünmeli bir mahpusun karısı...</h3>
<p>Ötekiler şaşkın bakakaldılar. Fatma yaşaran gözlerini saklamak için başını çevirdi.</p>
<p>Neden sonra:</p>
<ul style="list-style:none;"><li>
<p>— Bunu bana lütfen yazınız! dedi. Siz çok güzel okuyorsunuz. Ne de olsa erkek sesi daha iyi gidiyor. Biliyorum. Çünkü erkekçe yazılmış.</p></li></ul>
<p>Murat da, Ertuğrul Hikmet’i tıpkı tıpkısına nasıl olup da taklit edebildiğine şaşmıştı. Önce bir kere bile böyle yüksek sesle okumadığı halde, bu nasıl mümkün olabilmişti. Laf olsun diye:</p>
<ul style="list-style:none;"><li>
<p>— Evet, bir acayiplik var, dedi, başka hiçbir tarza... benzemiyor. “Boşver&quot; sözüyle “siyatik ağrısı&quot; ve “fanile don&quot;, hiç değilse böyle bir şiire giremez sanılır. Bazan da bilakis ne kadar sade yazar. Galiba asıl cesareti de buradadır. Mesela:</p></li></ul>
<p><span style="font-weight:bold;">“Gece gelen telgraf</span></p>
<p><span style="font-weight:bold;">Dört heceden ibaretti.</span></p>
<p><span style="font-weight:bold;">‘Vefat etti.’”</span></p>
<p>Bir şeyler öğrenmeye mecburuz. Anlıyorum. Her yeni şey gibi bu da eskisinin hatalarını birdenbire önümüze çıkardı.</p>
<p>İnci Hanım ihtiyatla konuştu:</p>
<p>— Hele bir de, o “hatalı&quot; dediğiniz eskilerden dinleyelim...</p>
<p>— Hayır! Onu hep ezber biliyoruz. Şu Fakir-i Pürtaksir’den bir şeyler olsa...</p>
<p>— Şu Fakir-i Pürtaksir diyorsunuz... Ve de “bir şey olsa...&quot; Bir şey olsa Fakir-i Pürtaksir olur mu?</p>
<p>Galiba pek yumuşak itiraz ettiği için Fatma yüzüne korkuyla bakıyordu. “Karıma mektup&quot;tan sonra hangi şairin eski tarz şiiri okunsa mahvolmaya mahkûmdu. Böyle bir şeyin Murat’ın başına gelmesini istemediği anlaşılıyordu.</p>
<p>Murat, bu gizli himayeyi minnetle kabul etti. Fakat hiçbir şey belli etmeden:</p>
<p>— Baş üstüne! dedi. Bu da bir mektup!</p>
<p><span style="font-weight:bold;">“Sana ne menekşe gönderdim ne gül!</span></p>
<p><span style="font-weight:bold;">Sana gönül verdim</span></p>
<p><span style="font-weight:bold;">Birden,</span></p>
<p><span style="font-weight:bold;">iki çıplak ayakla bir göğüs pupa yelken yol aldı içimde.</span></p>
<p><span style="font-weight:bold;">Gece mehtaba bakıp sarmaşıldık,</span></p>
<p><span style="font-weight:bold;">Kaçak mal kaçırır gibi</span></p>
<p><span style="font-weight:bold;">İyi günler taşırdık</span></p>
<p><span style="font-weight:bold;">Sırtımızda.</span></p>
<p><span style="font-weight:bold;">Sen benim ilk gözağrımsın</span></p>
<p><span style="font-weight:bold;">Hani çocuk kalbimizin</span></p>
<p><span style="font-weight:bold;">yalnayak gezdiği zamanlardan...</span></p>
<p><span style="font-weight:bold;">Ay derdin,</span></p>
<p><span style="font-weight:bold;">Oy derdin</span></p>
<p><span style="font-weight:bold;">Beni soy derdin</span></p>
<p><span style="font-weight:bold;">A kızım!</span></p>
<p><span style="font-weight:bold;">Bak ben yine yalnızım!</span></p>
<p><span style="font-weight:bold;">Sen sallandığın beşikte</span></p>
<p><span style="font-weight:bold;">Şimdi ikinci yavrunu sallıyormuşsun</span></p>
<p><span style="font-weight:bold;">Gitti gelmez o gönül</span></p>
<p><span style="font-weight:bold;">gitti diyormuşsun</span></p>
<p><span style="font-weight:bold;">Gitti evet!</span></p>
<p><span style="font-weight:bold;">Ve hepsi bitti evet!</span></p>
<p>Ötekilerin alkışlan arasında Fatma gözlerinde daha büyük bir korkuyla yavaşça sordu:</p>
<p>— Bu sizin mi?</p>
<p>— Benim olur mu, eski dost İlham! Bekir’in... Ama, pek seviyorum. Pek...</p>
<p>— Okuyuşunuzdan belli!</p>
<p>— İşte Nâzım Hikmet'te olmayan budur. O kocaman şeyler yazıyor. Şiir mi sahiden büyük, yoksa, şiire o büyüklüğü veren kendisine göre mühim olan mevzular mı, insan kestiremiyor.</p>
<p>— Bunu görüp Nâzım Hikmet’e söylemelisiniz.</p>
<p>— Ya Bursa'ya gitmeliyim! Yahut daha dön buçuk sene beklemeliyim. Malum ya, altı buçuk sene hapse mahkûm!</p>
<p>— İkisine de değer... Evvelce görmediniz mi?</p>
<p>— Hayır! Fırsat düşmedi.</p>
<p>— Yazık! Onunla aynı zamanda yaşamakta olmak insana gurur veriyor.</p>
<p>Murat, zıddına basılıyor gibi rahatsızlık hissetti. Boş bulunarak “Peki Kara Fatma! Size öyle çarpuk çurpuk satırlarla şiirler yazacağım! Yanıldığınızı anlamanız için...” diye düşündü.</p>
<p>— Rahmetli pederinizle benim babama bir manada çatıyor ama, dedi.</p>
<p>— Dedim ya... O tarafları beni zerre kadar alakadar etmiyor. Ben edebiyatçıyım. Yalnız edebiyatı bilirim.</p>
<p>— Pederinize söven bir edebiyat olsa bile mi?</p>
<p>— Beni korkutamazsınız! Evet...</p>
<p>— Sizi korkutmak imkânsız Fatma! Ben korktum.</p>
<p>— Bir de şöyle düşünüyorum. Böyle bir şair, bilmeden söylemez. Babam sahiden iyi adamsa Nâzım Hikmet onu mutlaka sever. Buna sanatı bakımından mecburdur. Sanatta bir seviye var ki... Bundan hep şüphelenirdim... Şimdi daha sarih anladım. Size bu yardımınızdan dolayı teşekkür ederim. Evet... Bir seviye var ki, oradan sonra sanatkâr, fenalık edememek lazım... iyilerle beraber olacak... Siz bu mevzuda peşin hükümlerle hareket ediyorsunuz... Birçokları da sizin gibi... Haksız olmanızdan hiç şüphelenmediniz mi?</p>
<p>— Bunu düşüneceğim... Düşünmeden evvel, iyi şair olduğunu kabul ettiğimi söylemeliyim.</p>
<p>Bugün Yordanidis’in, kızların sürprizine ihanet etmesi Murat'ın işine yaradı. Yoksa, Fatma’nın perşembe akşamı yemek davetini, In- ci’nin cuma günü kendisini annesiyle tanıştırmak isteğini kabul ederek işi karmakarışık bir hale getirecekti.</p>
<p>Necip vasıtasıyla kararlaştırıp bir gün buluşmak üzere parkın kapısında ayrıldılar.</p>
<p>Perşembe günü yedi vapuruna nefes nefese yetişmişler, ancak kalabalık güvertede bir yere sıkışınca birbirlerinin yüzlerine bakabil- mişlerdi.</p>
<p>Safo, belli belirsiz tuvaletiyle bu akşam bir başka türlü güzeldi. Çalışırken giydiği mektep önlüğüne benzeyen koyu renk entarileri ve boyasız yüzüyle pek ufak gösterdiği halde, şimdi hafif pudra, hafif ruj, bir de omuzlarını olduğundan daha geniş, göğsünü daha kabarık gösteren tayyörü, bilhassa geniş kenarlı hasır şapkası ve eldivenleri onu yeni evlenmiş bir genç kadın haline getirmişti.</p>
<ul style="list-style:none;"><li>
<p>— Nasılım? diye yavaşça sordu.</p></li>
<li>
<p>— Bilmem ki...</p></li>
<li>
<p>— Neden?</p></li>
<li>
<p>— Gözlerim kamaşıyor sevgilim... Bir daha bu kadar güzel olma e mi?</p></li></ul>
<p>— Yalancı! Ben hiç beceremem,! Bunlar Şarlot’un marifetleri... Beğenmezsin diye korktum. Sen zaten böyle şeylere dikkat de etmezsin değil mi?</p>
<p>— Ben senin yüreğine dikkat ederim.</p>
<ul style="list-style:none;"><li>
<p>— Nasıl?</p></li>
<li>
<p>— Onu da bilmiyorum ama, sen yanımda olunca içim rahatlıyor. Bir emniyet hissi...</p></li></ul>
<p>— Ben de... — Eldivenli elini kolunun üzerine koydu —: Sana bir şey söyleyeceğim. Biraz gel! — Murat başını eğdi —: Bu gece beraber kalıyoruz haberin var mı?</p>
<p>— Bunu birdenbire söylemezler... Sen beni sevinçten öldürecek misin?</p>
<p>— Vallaha<sup>1</sup> Senden saklayacaktık. Vapuru kaçırmış gibi davranacaktık. Bir vasıta bulalım diye telaşlanacaktık... Sus... Şarlot duymasın... Sevindin mi sahi<sup>1</sup></p>
<p>— Çook... Ama ne fayda ruhum, gene de sana doyamam...</p>
<p>— Tabi... Bilmez miyim<sup>7</sup></p>
<p>Murat, bir an, kolundaki eldivenin kendisini, bütün Safo’dan mahrum bıraktığını zannetti. Şöyle, “ay” kadar tenha bir yerde bir namütenahi günler ve geceler, hiç kımıldamadan bu kızla beraber bulunmayı hayal etti. Bu kalabalık dünyada, ne kadar bir arada, hattâ aynı yatakta yaşasalar, şu anda arzu ettiği yakınlığı bulamayacağını anlıyordu. “Gözü arkada kalmak!”, “Gözü açık gitmek&quot; sözleriyle halkın neler anlatmak istediğini ancak, yeni seziyor gibiydi.</p>
<p>Şarlot’un “r&quot;leri hafifçe peltekleştirip “g&quot; haline getirdiği güzel Fransızcasını, kelimelerin manasını anlamadan ve anlamak istemeden bir şarkı gibi dinliyor, Safo’yu boylu boyunca ruhunda hissediyordu. Biletleri Yordanidis aldığı için hangi iskelede ineceklerinden haberi yoktu. İçini çekti.</p>
<p>— Çok mu yoruluyorsun?</p>
<p>Murat, anlamadan baktı. Gülümsedi.</p>
<ul style="list-style:none;"><li>
<p>— Ben mi? Neden?</p></li></ul>
<p>— Yazıhanede diyorum!</p>
<p>— Hayır! Ondan değil!.. Sana da öyle mi olur? Ben çok mesutsam, bir tatlı yorgunluk duyanm.</p>
<p>— Elbette... Herkes öyledir...</p>
<p>Vapurun süratiyle şapkasının önü sarsılıyor, saçlanndan bir tutamı “nazla&quot; kımıldıyordu. Bir aralık, ellerini ustalıkla kullanarak bir şeyler anlatan Şarlot’a baktı. Onu Safo ile mukayese etti. Pek de farkına varmadan yaptığı bu mukayese pek hoştu. Birçok milletlerin hususiyetlerini almış olan güzel kızın cilveli hareketleriyle, eski bir milletin tek hath güzelliğini temsil eden Safo nasıl da birbirinin taban tabana zıddıydılar.</p>
<p>Şarlot, Yordanidis’e söyleyeceklerini tamamıyla söyledikten sonra Murat’a döndü:</p>
<p>— Aynı vapurla döneriz enişte bey, — “Enişte bey” sözünü Türkçe söylüyordu —: Olur mu?</p>
<p>— Neden? Bir yere oturmalı da, başka bir vapurla dönmeli...</p>
<p>— Geç kalırız diye çekiniyorum. Bu gece saza gideceğiz! Değil mi Mösyö Yordanidis?</p>
<ul style="list-style:none;"><li>
<p>— Evet. Saza...</p></li></ul>
<p>— Olur. Bakalım... Ben mehtabı düşünmüştüm. Ay erken doğuyor. Boğaz'da seyrine doyum olmaz.</p>
<p>— Başka bir gece... Sen hiç konuşmuyorsun Safo?</p>
<p>— Dinliyorum... Beni boyadın ama, bak Murat beğenmedi!</p>
<p>— Sahi mi? Bunu yüzüne karşı söylediyse, pek kabalık etmiş... Hem de sana karşı değil, bana karşı!</p>
<p>— Neden masör?</p>
<p>Murat, Şarlot’a şaka olsun diye böyle hitap ediyordu.</p>
<p>— Çünkü sevgiliniz kırk yılda bir kere boyandı. Biz her zaman boyalıyız! Demek yüzümüze az bakmanız bundan...</p>
<p>Murat, birdenbire meçhul telefon muhaverelerini hatırladı. Bir münasip sırada, kimseye belli etmeden bu sim öğrenmeye karar verdi. Uzaktan konuşma imkânından bilistifade kendisine cömertçe ilanı aşk eden aşifte eğer Şarlot ise, ona bu gece insanla alay etmesini öğretecekti. Hemen işe başlayarak doğruldu. Safo’ya:</p>
<ul style="list-style:none;"><li>
<p>— Üşüyor musun? diye şefkatle sordu.</p></li>
<li>
<p>— Hayır!</p></li></ul>
<p>— Hava sert... Dur bakayım... — Kolunu beline dolayıp ince vücudu kendisine çekti —: Üşürsen ceketimi veririm.</p>
<p>— Hayır! Böyle iyiyim... — Ancak seven bir kızın becerebileceği iki mini mini hareketle delikanlının göğsüne yaslandı —: Böyle...</p>
<p>— İşte gördün mü? Üşümüşsün. Sen ne bileceksin.</p>
<p>— Evet! Sen beni düşünürsün tabi... Sen bilirsin!</p>
<p>— Cigara vereyim mi?</p>
<p>— Sonra... Bir tane içerim... Şimdi rahatımı kaçırır.</p>
<p>— Bu gece şarkı söyleyeceğiz...</p>
<p>— Rica ederim. Ben hiç bilmem!</p>
<p>— &#160;&#160;Hâlâ... Şuna bakın! Ben duymadım mı? Sesin pek güzelmiş.</p>
<p>— &#160;&#160;Öyleyse görürsün. Söylediğine de pişman olursun. Horoz gibi bir ses...</p>
<p>Mahalleli yalvarır... Söyleyeyim diye değil, “aman susayım!&quot; diye...</p>
<p>Şarlot eldivenlerini çıkardı. Ayak ayak üstüne attı. Bir cigara yak- ti. Dumandan muhafaza etmek istiyormuş gibi gözlerini kısarak baktı. Sol bacağının dizkapağı eteğinden dışanda kalmıştı. Balrengi çorabının içinde bu dizkapağı şeffaf gibi duruyordu. Murat, telefondaki ses için “bal gibi” dediğini bu manzara karşısında hatırladı.</p>
<ul style="list-style:none;"><li>
<p>— Siz geçen gün bana telefon ettiniz mi Şarlot? diye birdenbire sordu.</p></li>
<li>
<p>— Ben mi? Hayır! N’olmuş?</p></li>
<li>
<p>— Hiç! Birisi telefon etmiş. Bana olduğunu da bilmiyorum ya... Onbaşı ortalığı temizliyormuş.</p></li>
<li>
<p>— Kadın sesi mi?</p></li>
<li>
<p>— Pek anlayamamış. “Gâvurca bir şeyler söyledi. Bir ‘Murat’ dediğini anladım.” dedi.</p></li>
<li>
<p>— Hayır!</p></li></ul>
<p>Doğru söylüyordu. Murat’ın hiç şüphesi kalmadı. Hattâ bir aralık telefonda konuşanın Şarlot olabileceğini zannettiği için kendisini ayıpladı. Kadriye olduğunu neden bir türlü kabul etmiyordu!.. Anlaşılmaz bir şey...</p>
<p>Şarlot, dirseğiyle Yordanidis’in kamına dokunup Safo’yu gösterdi:</p>
<p>— Baksana, yerini nasıl bulmuş! Bir de küçük dersin!</p>
<p>— Bizim milletin erkeği budala olur. Hangi millet sevişmesini bilmiyorsa budaladır. Hangi milletin hangi cinsi sevişmesini daha iyi biliyorsa o en akıllı sayılır. “Yunan medeniyeti! Yunan medeniyeti!&quot; diye tarihleri dolduran marifetler, bizim kadınların sevme kabiliyetlerinden doğmuşlardır. Bir kere sevmeyi akıllarına koysunlar... Yunanistan gibi küçücük bir toprak parçasını dünyanın mihveri yaparlar.</p>
<p>— Erkeklerinde bu marifet neden yok?</p>
<p>— Neden yok? Şuna baksana... Bir şey bırakıyor mu?</p>
<p>Safo, yarı mahcup, yarı mağrur güldü. Murat’ın yüzüne aşağıdan yukanya doğru bakarak sordu;</p>
<p>— &#160;&#160;Siz ne dersiniz efendim?</p>
<p>— &#160;&#160;Operatör Doktor Mösyö Yordanidis haklıdırlar.</p>
<p>Şarlot, ciddi bir sesle:</p>
<p>— &#160;&#160;Teklifinizi bir şartla kabul ederiz Murat Bey! dedi.</p>
<p>— &#160;&#160;Hangi teklifi?</p>
<ul style="list-style:none;"><li>
<p>— Başka vapurla dönmek teklifini!</p></li></ul>
<p>— &#160;Nedir?</p>
<ul style="list-style:none;"><li>
<p>— Şart mı? Gayet basit. Bu akşam, ikiniz de bizim misafirlerimiz olacaksınız.</p></li>
<li>
<p>— Nasıl misafir?</p></li></ul>
<p>— Masraf bize ait. Yordanidis’le bana...</p>
<ul style="list-style:none;"><li>
<p>— Siz bir kere kendinizi araya katmayın. Almanya’da değiliz. Masraf işi erkeklere ait!</p></li></ul>
<p>— Peki, öyleyse bu vapurla döneceğiz. Masraf işi erkeklere aitse istedikleri yerden, istedikleri zaman, istedikleri vasıtayla dönmek de kadınlara aittir. Sonra ben gene insaflıyım! Sizin bu küçük sevgilinize kalsaydı, yalnız ikimize verdiriyordu. Kendisiyle bana...</p>
<p>— Bu da yeni icat mı?</p>
<p>— Efendim? Davet bizim olduğu için... Bereket versin, benim Yordanidis’im kıyametleri kopardı. Ya, enişte bey, bu kız böyle masum görünür ama, içinde ne şeytanlıklar vardır. Ben sizin yerinizde olsam ona hiç güvenmem.</p>
<p>— Güvensem onu böyle sımsıkı tutar mıyım!</p>
<p>— İyi ediyorsunuz! Pek iyi... Mektepte de böyleydi. Acayip fikirlerle biçare sörleri şaşırttı. Hele bir ihtiyar sör Jeanne vardı. Biz ona kısacık boylu, tombul tombul olduğu için &quot;Jandark&quot; derdik. Aklında mı Safo, hani birisi agabeysine bir de resim yaptırmıştı. Resim değil, bir fotoğraf hilesi... Şişman bir şövalye vücuduna Sör Jeanne’ın başını yapıştırıp tekrar çektirmişti.</p>
<p>— Bırak şu pis kadını!</p>
<p>— Neden seni pek severdi. -Murat’a döndü - Bunu yere bastırmak istemezdi.</p>
<p>— Bırak dedim ya... — Yüzünü Murat’ın omzuna sürdü —: Ahlaksız bir kadındı sevgilim, bana sataşırdı.</p>
<p>— Nasıl?</p>
<p>— Bayağı... Şey gibi... Adalet Hanım’ın huyundan...</p>
<p>— Hem d e sör öyle mi? Başında d a o beyaz külahı var mıydı?</p>
<p>— Olmaz mı?</p>
<p>Şarlot güldü:</p>
<p>— Bu Safo anlaşılmaz bir kız! Kadın seni seviyordu. Dikkat edin! Enişte, bunun küçükten beri huyudur. Kendisini fazla sevenlerden hazzetmez!</p>
<p>— Biliyorum. Bunu mutlaka çok fazla sevmek lazım. Benim gibi! Değil mi?</p>
<p>Safo, gülerek Şarlot’a başını salladı:</p>
<p>— Ne cevap! Aferin Murat Bey!.. İşte böyle...</p>
<p>Tarabya’da vapurdan indikleri zaman ortalık kararmak üzereydi. Yeniköy’e doğru yavaş yavaş yürüdüler.</p>
<p>Küçük bir otelin önüne geldikleri zaman Yordanidis:</p>
<p>— Bir dakika matmazeller! dedi, şurada bir işim var!</p>
<p>— Nedir? İstemiyorum!</p>
<p>— Bir mini mini iş... Rica ederim!..</p>
<p>— Hayır! — Şarlot mahsustan itiraz ediyordu —: Biz acıktık. Bir yer bulup yemek yiyelim.</p>
<p>— Olur. Bir dakikada dönerim. Gayet mühimdir, gayet!</p>
<p>Kapıdan kayboldu. Biraz sonra, alt kat pencerelerinden birisinde göründü. Ceketini çıkarmıştı. Şapkasızdı:</p>
<p>— İmdat! diye bağırdı, beni soydular! Beni mahvettiler! İmdat!</p>
<p>Şarlot telaşla bağırdı:</p>
<p>— Kim? Ne haddine? Murat Bey... Silahınız var mı?.. Veriniz... Çabuk...</p>
<p>— Eşkıya inini mi basacaksınız?</p>
<p>— Hiç durur muyum! Damarlanmda Malta şövalyelerinin kanı var. Haydi... Beni seven arkamdan gelsin!</p>
<p>ihtiyar otelci tıpkı Yordanidislerin hademesi Marko Efendi’ye benziyor, Türkçeyi aynı surette konuşması bu benzerliği büsbütün artırıyordu.</p>
<p>Çok eskiden kalmış bir reveransla müşterileri selamladı.</p>
<p>— Buyurunuz efendim! Otelimize şeref verdiniz!</p>
<p>Şarlot:-</p>
<p>— Anladım, diye fısıldadı, bunlar SicilyalI haydutlar. Hep böyle nazik olurlarmış. Hele kadınlara karşı... Ben şimdi n’apayım?</p>
<p>Murat:</p>
<p>— Beni dinlersen, dedi, kılıçlı muharipler basamakları tutmadan şu merdiveni çıkalım.</p>
<p>İkinci kat sofrasında, kendilerini daha geniş bir reverans bekliyordu. Yordanidis, İngiliz Krah’na takdim edilen şakadan bir lord kansı gibi iki büklüm olarak denize bakan bir odanın açık kapısını gösterdi:</p>
<ul style="list-style:none;"><li>
<p>— &#160;&#160;&#160;Prensler sofra hazırdır!</p></li>
<li>
<p>— &#160;&#160;Teşekkür ederiz! Pisi balığı var mı?</p></li>
<li>
<p>— &#160;&#160;&#160;En tazesi...</p></li>
<li>
<p>— &#160;&#160;Istakoz<sup>7</sup></p></li>
<li>
<p>— &#160;&#160;&#160;Âlâsı<sup>1</sup></p></li>
<li>
<p>— &#160;&#160;Bira<sup>7</sup></p></li>
<li>
<p>— &#160;&#160;Buzlu!</p></li>
<li>
<p>— &#160;&#160;Aşk?</p></li>
<li>
<p>— &#160;&#160;Ölüme kadar...</p></li>
<li>
<p>— &#160;&#160;İşte bu çeşidini pek severim. Bir de canım istiyordu ki... Mer</p></li></ul>
<p>si Mösyö! — Safo ile Murat’a yol verdi —: Değil mi?</p>
<p>Safo cevap vermeden, büyük bir fedakârlık yapıyormuş gibi başını kahramanca kaldırıp en öne geçti.</p>
<p>Oda, dışardan tahmin edildiğinden daha küçük görünüyor, bir otelden ziyade zengince bir evin küçük salonuna benziyordu. Eşyalarda otel havası veren hiçbir şey yoktu.</p>
<p>Sofra geniş balkona kurulmuştu. Takımlar da ancak zevk ehli bir ailenin kullandığı cinstendi.</p>
<p>Sonra harikulade Boğaz akşamı... Harikulade bahar renkleri... Harikulade canlılığı ile deniz... Ve sessizlik vardı.</p>
<p>Murat, evvela ceketini çıkarmak arzusu duydu. Etrafı kendisiyle beraber gözden geçiren Safo’ya gülerek sordu:</p>
<ul style="list-style:none;"><li>
<p>— Ceketi çıkarmama müsaade eder misiniz?</p></li>
<li>
<p>— Rica ederim! Evvela bana yardım etmeyecek misiniz?</p></li></ul>
<p>Eldivenlerini, çantasını uzattı. Sonra, vücudu çıplakmış gibi arkasını dönerek tayyörünün üstünü çıkardı. Yakası işlemeli bir beyaz bluz giymişti. Şapkasını da kaldınnca gene o şirin kız çocuğu halini aldı.</p>
<p>Yordanidis, fıkır fıkır gülerek izahat veriyordu:</p>
<p>— Bazısı avcılığıyla övünür. Ben av köpekliği ile övünürüm. Daha yirmi adımdan yüreğim iki kere hopladı. Bu yakında hazır bir sofra bulunduğuna delaletti. Böyle sıralarda, gözler adamın başına beladırlar. İnsanı şaşırtırlar... Hemen onları sıkıca yumdum. Burun yordamıyla burasını buldum. Siz de aynı şeyi hissetmediniz mi? insan buraya girer girmez evine girmiş gibi soyunmak arzusu duyar, inanmazsanız Şarlot’a sorunuz! İlk geldiğimiz gün... Bundan iki sene evvel... Etekliğini de...</p>
<p>— Susar mısınız? Başınıza sürahiyi fırlatayım mı?</p>
<p>— Ne diyordum. Evet! Bu arzuyu veren döşemelerdir. Ev gibi... Servisi de ev gibidir. Sükûnet de. Bazıları içeri girince “Yatak yok mu?” diye korkarlar. Lüzumsuz bir korku! Yatak! işte! -Kalın bir perdeye doğru yürüdü. Bunun kordonunu çekerek iki tarafa açtı. Geniş bir karyola duvarın içine yerleştirilmişti.- Buyrun banyo! O da hazır... — Parmağıyla sol tarafta bir başka perde gösterdi —: Burası! Fevkalade bir daire... Şaştığım şey, bunları kaç senedir, bir Karadağlı nasıl berbat etmeden kullanır? Herhalde, hesaplarını ve hükümetle olan muamelelerini Mösyö Yordanidis isminde bir akıllı adam idare ettiği için olmalı.</p>
<p>— Nutuk bitti mi? Alkışlayacağız da!..</p>
<p>— Bitti. Alkışa lüzum yok! Bu nutuk alkış isteyen bir nutuk değil Matmazel! Bunun mükafatı... -Şarlot’u tutup dudaklarından sıkıca öptü- Oh! İşte budur!</p>
<p>— Alçak! İrz düşmanı! Zaafımdan istifade ediyorsun değil mi? Ver! Geri ver! Vallaha polis çağırırım! Şeyimi geri istiyorum.</p>
<p>Bir daha öpüştüler. Yordanidis:</p>
<p>— Acırım o insanlara ki hemcinslerinde iyi bir hareket görürler de onu derhal ve aynen taklit etmezler!</p>
<p>Murat gülerek sordu:</p>
<p>— Incil-i Şeriften mi bu ayet?</p>
<p>— Bütün sevgi anılan Incil’dendir. İsa insanları severdi.</p>
<p>— İsa insanları severdi. Bizim Muhammed, bilhassa kadınlan sever...</p>
<p>— Öyleyse yaşasın!</p>
<p>Otelci kapıyı vurup girdi:</p>
<p>— Gramofonu buraya mı getireyim? diye sordu.</p>
<p>— Buraya... Bahk hazır mı?</p>
<p>— Hazır... Derhal!..</p>
<p>— Biz kendimize hizmet ederiz. Garson istemez. — Arkadaşlarına döndü —:</p>
<p>Sofra başına! Marş marş</p>
<p>*</p>
<p>Kızlar daha birer şişe bira içmeden, bu içkinin hiç de yen olmadığını anlayarak evvela Murat’ın rakısına ortak çıktılar, sonra arpa suyunu, bin türlü faydasından bahseden Yordanıdıs’e bırakarak rakıya başladılar.</p>
<p>Hava, kuyuda soğutulmuş bir testi suyu gibi serindi. İnsana rahatlık veren bir karanlık vardı. Canlı cansız her şey sanki bir hadise bekliyordu.</p>
<p>Derken, suyun ötesinde, tam karşılanna rastlayan tepenin üstü yavaş yavaş kızardı. Sonra keskin bir yaldız çizgisi toprakla gökyüzünü ayırdı ve nihayet erimiş altına benzeyen koskocaman bir ay doğdu.</p>
<p>Bu, inanılmaz bir şeymiş gibi ses çıkarmadan bakıyorlar, kanayan büyük bir yara karşısında duyulan çaresizliği hissediyorlardı.</p>
<p>— Orada olsam uzanıp tutarım gibi geliyor...</p>
<p>Bunu, Murat’ın kulağına Safo yavaşça söylemişti. Nefesi rakı kokuyor, sesinin ahengi yüreğe sarhoşluk veriyordu.</p>
<p>— Dünyamızın eski bir arkadaşı... Vefalı bir arkadaşı... Senin gibi sevgilim...</p>
<p>Murat bir şey daha söyleyecekti. Kız, manzaraya pek yaraşan ağır bir sesle, bir şarkıya başlamıştı. Evvela, yalnız kendisi için söylüyor sanılırdı. Sonra bunu Murat için söylediğini hepsi de anladılar.</p>
<p><span style="font-weight:bold;">— Gönlüm gözündeki mehtaba daldı.</span></p>
<p><span style="font-weight:bold;">Sen mi aydan, ay mı senden nur aldı...</span></p>
<p>Üçüncü satırda Murat ona cesaret vermek istemiş gibi elini tuttu. Eli buz gibi... İnsan, bazan birisine, elini tutarken bile hiçbir şey veremiyordu. “Sevmek bazdan için zor iş! Pek mi ciddiye alıyorlar ki...”</p>
<p>Murat da mayanın tekrannda beraber söylemeye başlamıştı. Böyle seslerinin iç içe bulunuşu bir çeşit öpüşmeye benziyordu.</p>
<p>Şarkı bitince ikisi de aynı zamanda:</p>
<p>— Mersi! dediler. Gülüştüler.</p>
<p>Murat:</p>
<p>— Fevkalade söylüyorsun! diye kolunu omzuna koydu, haydi bir tane daha...</p>
<p>— Yoruldum...</p>
<p>— Ben de yoruldum. Beraber söyleriz. Haydi...</p>
<p><span style="font-weight:bold;">“Yeter ey gözleri sevda dolu esmer güzeli!” </span>diye biten bir ağır şarkı daha söylediler. Sonra Murat, piyasada pek tutmamış bir başka türküye geçti. Bu türkü ile:</p>
<p><span style="font-weight:bold;">— Bozmadım ettiğim büyük yemini.</span></p>
<p><span style="font-weight:bold;">Kalbimin içine çizdim resmini.</span></p>
<p><span style="font-weight:bold;">Dudağım anacak her an ismini</span></p>
<p><span style="font-weight:bold;">Ben seni bir türlü unutamadım! </span>diyordu.</p>
<p>— Ben bunu duymadım... Bir daha söyle...</p>
<p>— Hele içelim de... Sonra bu işin bir nizamı vardır. Sırayla söylenir! Şimdi sıra arkadaşlarda...</p>
<p>— Sahi! Onlar ne iyi söylerler...</p>
<p>Şarlot, başını, Yordanidis’in göğsüne dayadı. İki sesle bir Rum tangosuna başladılar. Bir müddet sonra onlara Safo da iştirak etti. Murat da, parmaklarını masanın kenarına vurarak tempoyu tamamladı.</p>
<p>Ayın kızıllığı yavaş yavaş kayboluyor, denize düşen ışığı gittikçe açılıyordu. Bu renk değişmesi, manzaranın ve manzarayla yüreklere çöken mananın kederli taraflarını götürdü.</p>
<p>Yordanidis, zaten beyhude yere kederlenmeyi hiç sevmezdi. Güzel ve kuvvetli sesiyle oyun havalarına geçti. Murat iki boş bardağa kurşunkalemle vurup oynak zil sesleri çıkarırken Anadolu’da öğrendiği bir marifeti sergiliyordu. Bu hal Yordanidis’in o kadar hoşuna gitti ki yerinden kalktı. Elektrikleri yaktı. Gramofona kasap havası plağını koydu. Kızları da sürükledi.</p>
<p>Murat bu oyunu eskiden de seviyordu. Fakat Safo’yu seyrederken, sevmekte acele ettiğini, bu küçük ayaklan, gülümseyen güzel yüzü, manalı mendil sallayışlan görmeden buna hakkı bile olmadığını anladı.</p>
<p>Yordanidis plağı bir Arjantin tangosuyla değiştirince Safo, Murat’ın önüne geldi.</p>
<p>— Kabul ederseniz beraber oynayalım! diye nazik bir kavalye gibi eğildi.</p>
<p>Bu tango, Murat için, ibadete de benzeyen sahici bir dans oldu. Kız, tüy gibi hafifti. Başını göğsüne sıkıca bastırmıştı. Bir leylak bahçesi gibi kokuyordu. Yavaş yavaş başlayan sarhoşluğa ve bir otel odasında bulunmalarına rağmen yaşamakta oldukları zamanın şehvetle hiçbir alakası yoktu. Birbirlerinin hararetini bu kadar yakın hissettikleri halde, aşktan başka hiçbir şey istemiyorlardı.</p>
<p>— Ne diyor, bilir misin?</p>
<p>— Hayır ama, iyi ve doğru bir şey diyor elbette!</p>
<p><span style="font-weight:bold;">— “Sevmek günah değil sevgilim!</span></p>
<p><span style="font-weight:bold;">Sevmek kahramanlık!” </span>diyor.</p>
<p>— Demedim mi?</p>
<p>Safo, mısraı, başını iki yanma hafif hafif sallayarak — bu hareketiyle yanağını Murat’ın omzuna sürüyordu —: dişlerini açmadan, inler gibi tekrarladı.</p>
<p>Yordanidis elektriği birdenbire söndürmüş, odaya yavaş yavaş ay ışığı dolmuştu.</p>
<p>Edvar dö Bıyanko’nun grup tangosu başladı.</p>
<p>Şarlot, bunu lezzetli bir şey çiğner gibi söyledi. Sonra:</p>
<p>— Of! Usandım! diye bağırdı. İnsan deli oluyor. Nerde rakı?</p>
<p>Tekrar içmeye başladılar.</p>
<p>Ay yükselmiş, gökyüzünde, seyredenlere yorucu gelen yolculuğunu tutturmuştu. Şimdi deniz, yalnız mehtapla dolu bir cam tekneye benziyordu. Peş peşe iki sandal geçti.</p>
<p>Güzel bir erkek sesi:</p>
<p><span style="font-weight:bold;">— Ne hale girdim bilsen,</span></p>
<p><span style="font-weight:bold;">zehirmiş meğer busen</span></p>
<p><span style="font-weight:bold;">çırpınarak ölürken</span></p>
<p><span style="font-weight:bold;">bir zehir daha versen! </span>diye yalvarmaktaydı.</p>
<p>Yordanidis:</p>
<p>— Dur! demelerine vakit bırakmadan, buna bir Rum tangosuyla cevap verdi. Sesi o kadar büyüktü ki, âdeta karşı sahile vurup geri dönüyor zannedilirdi. Sandallar evvela yavaşladılar, sonra küreklerini şıpırdatarak yaklaştılar.</p>
<p>Yordanidis susunca, bir alkış koptu. İki kadın sesi bu hatımaz müdahaleyi karşılıksız bırakmak istememişler gibi Moris Şövalye’nin bir şarkısını söylediler.</p>
<p>Şarlot, Yordanidis’in yeniden davranmasına meydan bırakmadı:</p>
<p>— Rica ederim, diye çıkıştı, senin için mutlaka kalabalık mı olmalı?</p>
<p>Murat onlara Yahya Kemal’in “Ses” şiirini okudu. Bazı mısraları izah etti.</p>
<p>Safo:</p>
<p>— Bir daha söyleyin<sup>1</sup> dedi.</p>
<p>Murat bu sefer, Faruk Nafiz’den “Kıskançla başladı. Bitirdikten sonra:</p>
<p>— Anladın mı? diye kızın saçlarım hınçla tuttu, ne diyor?</p>
<p>— Hayır<sup>1</sup>. Ben şarkısına dikkat ettim.</p>
<p>— Diyor ki... Sevgilisine “Çirkin” demişler. Bütün güzellere düşman olmuş... Sevgilisine “Dinsiz&quot; demişler. Allah’a diş bilemiş... Sen kahpelik bile etsen, ben sana değil, ahlaka kızanın, diyor.</p>
<p>— Sen de böyle mi düşünüyorsun?</p>
<p>— Ben hiç düşünmeden seni seviyorum. Seni böyle sevdikçe anlıyorum ki, sevgi üzerine söylenen sözler tekmil kuru kalabalık... — Sonra kızı yavaşça kendisine çekip kulağının memesini öptü —:</p>
<p>— Haberin var mı? dedi, senin için de böyle şeyler yazmışlar.</p>
<p>— Kim? Hani?</p>
<p>— Birisi... Bak ne diyor:</p>
<p><span style="font-weight:bold;">Benim kadar sevemez seni bir başka kimse</span></p>
<p><span style="font-weight:bold;">İnanmaz benim kadar şendeki aşka kimse</span></p>
<p><span style="font-weight:bold;">Önümde kalbin açık bir penceredir kızım!</span></p>
<p>Anladın mı?</p>
<p>— Anladım. Bunlar senin sözlerin...</p>
<p>— Ne demişim?</p>
<p>— Beni sahiden seviyorsun! Zaten başka türlü olmaz... Haksızlık edersin...</p>
<p>Yordanidis, Volga kayıkçılannın Rumcasma başladı.</p>
<p>Kocaman sesi, manzaraya da, şarkıya da hepsinden daha iyi uymuştu. Murat, büyük bir nehrin bazan denizden daha heybetli olduğunu anladı. Yahut da her nehir böyle değildi ve Volga’ya bu büyüklüğü veren biraz da Maksim Gorki’ydi.</p>
<p>Rus milleti bir azametli millet olduğu halde, Bolşevikliği nasıl kabul etmişti? Sonra Gorki, o Rus milleti kadar büyük yüreğiyle nasıl şaşırmıştı?</p>
<p>Bu biraz havai, biraz dalgın, hasılı pek saf Rum delikanlısına, bir koluyla sevgilisinin belini tutarken, Volga’yı hatırlamak nereden geliyordu?</p>
<p>Şarkı, mahkûmların ayak sesleriyle beraber uzaklaştı. Hepsi de aynı yorgunluğu duymuş olmalılar ki Safo birdenbire doğruldu. Ar- kasma dönüp kırmızı bir ışıkla dolu olan odaya baktı. Murat onun nedense korktuğunu anlamıştı. Bir müdafaa insiyakiyle kolunu tuttu.</p>
<p>Kız utanmış gibi dişlerini göstererek güldü:</p>
<p>— Biz nerede yatacağız, Panayot Ağabey? diye sordu.</p>
<p>— Nerede mi? Yatmak zamanı geldi mi ki?</p>
<p>— Çoktaan... Ben yoruldum.</p>
<p>— Öyleyse... isterseniz burada yatınız... Biz karşı odaya gideriz.</p>
<p>— Hayır! Karşı odaya biz gidelim. Hazır mı?</p>
<p>— Hazır...</p>
<p>— Peki! Haydi Murat!</p>
<p>Murat, şaşırarak, hemen ayağa kalkan kıza baktı. Bu yatma işinin bu gece nasıl cereyan edeceğini arada sırada düşünmüştü.</p>
<p>Şarlot da, Murat kadar şaşırmış olmalı ki:</p>
<p>— N'oluyor? diye sordu, Safo?</p>
<p>-Ey!</p>
<p>Şarlot Rumca bir şeyler söylemeye başlamıştı. Safo onu durdurdu:</p>
<p>—■ Kime numara yapıyoruz şekerim?</p>
<p>— İyi ama... Gelirken ne söylüyordun? Sen kız değil misin?</p>
<p>— Ben mi? Amma da iş ...Galaıa’da benim yaşımda kızı kim görmüş! Bilmez gibi... Dokuz yaşında başlamaz mıyız? Eğer üvey babamız, üvey ağabeyimiz, eniştemiz yoksa, bu işi bize sevaplarına komşular yapıvermez mi?</p>
<p>— Bilmem... Kendin diyordun!..</p>
<p>— Hiçbir şey demedim halbuki... Değil mi Murat?</p>
<p>Yüzüne dikkatle bakıyordu. Murat, büyük bir sevinç duydu. Gülümsedi. Kız sordu:</p>
<p>— Söylesene...</p>
<p>— Ne söyleyeyim canım... Haydi. Herkes yerine... -Belinden tuttu.- Biz gidiyoruz! diye muzafferane haykırdı.</p>
<p>Odanın ortasına geldikleri zaman Yordanidis’in sesini duydular:</p>
<p>— Tam karşıdaki kapı... Zaten bizden başka da müşteri yok. İyi geceler!..</p>
<p>Koridoru, kollan birbirlerinin bellerinde geçtiler. Murat karşı odanın kapısını açtı. Safo’ya yol vermek için biraz çekildi. Kız bir an tereddüt etti. Sonra içeri gireceğine delikanlıya sarıldı. Dudaklannı âdeta öfkeyle öptü. Kollarını boynuna sımsıkı dolamış, sag eliyle sol bileğini kavramıştı. Murat, ağzını kurtarmaya lüzum görmeden boynuna asılan bu incecik vücudu kucağına aldı. Kız ihtirastan titriyordu.</p>
<p>Oda, bahçe üzerindeydi. Ağaçlara vuran ay ışığı burada denizde- kinden başka türlü aksettiği için ötekinden daha hoş görünüyordu.</p>
<p>Murat, bu sevgili yükü, nereye koyacağını bir an tasarladı. Sonra götürüp yavaşça kanepeye bıraktı.</p>
<p>— Kapıyı kapa! Hemen yatalım!</p>
<p>— Hemen!</p>
<p>Murat kapıyı örttü. Hışırtılardan Safo’nun soyunmakta olduğunu anlamıştı. Dönmeden sordu:</p>
<p>— Işığı yakayım mı?</p>
<p>— istemez. Hayır!</p>
<p>Kızın içini çeker gibi soluduğunu duyuyor, “Ne ihtiraslı şeyler bu Rum kadınlan!..” diye zevkle düşünüyordu.</p>
<p>Karyolanın somyası gıcırdadı. Dişleri birbirine vuran bir ses:</p>
<p>— Gel artık! dedi.</p>
<p>Murat, bir müddet sonra ancak aklı başına gelince, tamamıyla yalnızmış gibi bir hisse kapıldı. Bunu evvela şaka zannetti. Öylece dinledi. Ve derhal telaşlandı, sonra korktu.</p>
<p>— Safo! diye fısıldar gibi seslendi.</p>
<p>— Bitti mi?</p>
<p>Dehşet içinde cevap bekledi. Bir taraftan da “Bitti mi?&quot; sözündeki garip ahengin hangi manaya gelebileceğim başının içinde süratle araştırıyordu.</p>
<p>Aynı zamanda öyle şaşırmıştı ki yapılacak biricik hareketin öpmek olabileceğini zannederek yüzüne uzandı.</p>
<p>Safo’nun yüzü ter içindeydi. Yumruğuyla ağzını kapatmış olduğunu sezer sezmez:</p>
<ul style="list-style:none;"><li>
<p>— Sen ne yaptın hayvan! diye âdeta bağırdı.</p></li>
<li>
<p>— Kızdın mı? Ben şey olursun, demiştim.</p></li>
<li>
<p>— N’olurmuşum?</p></li>
<li>
<p>— Memnun olursun diye.. Düşündüm ki... Sana bir hediye vermeyi kaç zamandır istiyordum. Bunu verebilirim dedim... İstemez miydin?</p></li>
<li>
<p>— Rezil seni... Bunu, namuslu bir erkek bir kızdan değil, ancak o kızın annesinden ister...</p></li>
<li>
<p>— &#160;&#160;iyi ama... Demin kız olmadığımı duyunca neden sevindin?</p></li>
<li>
<p>— Kim? Ne demek?..</p></li></ul>
<p>Murat kıpkırmızı kesildiğini hissetti.</p>
<p>— Sevindin sevgilim! Sevinmeseydin belki de sonuna kadar cesaret edemezdim... Aldırma... Bir şey değişmedi... Nasıl olsa...</p>
<p>“Sen beni almazdın!” diyecekti. Murat sözü bitirmesine meydan bırakmadan, elini ağzına kapattı.</p>
<p>— Evet! dedi, sevindim. Bazan birdenbire ne dehşetli birer alçak oluyoruz. Bilmem ki beni affeder misin?</p>
<p>Kız, avcunun içini öpüyordu. Murat onun yan kalan sözünü tamamladı:</p>
<p>— Peki! Nasıl olsa olacaktı. Böyle olmasaydı belki daha iyiydi ama. Senin bu kadar budala olduğunu nasıl kestirebilirdim. -Okşar gibi yanaklannı, gözlerini, boynunu, omuzlanm, sonra da ellerini öpüyordu - Hayvan sevgilim benim!.. Budala sevgilim... O kadar alçalmışım ki kabadayılık yaptığını bile anlayamadım...</p>
<p>Nihayet elini ellerinin içinde sımsıkı tutarak meydan okur gibi:</p>
<p>— Lâkin ben, kanmın benden daha kabadayı olmasına tahammül edemem! dedi.</p>
<p>Cevap bekledi.</p>
<p>Safo, mesut bir sesle:</p>
<p>— Biliyorum! dedi.</p>
<p>Murat, icap edeni vaat etmekle her işin tamamıyla yoluna girdiğine yüzde yüz emin olmuştu.</p>
<p>Bu sefer kızı başka türlü öpmeye başladı. Safo’nun da korkusu geçmiş olmalı ki, gerinir gibi kımıldadı. Artık iki kişi idiler... Gece, ağzına kadar zevkle dolu geçti.</p>
<p>Murat, beş gün sonra, Safo’yu Galatasaray Lisesi binasında açılmış olan Yerlimallar Sergisi’ne götürüyordu. Tünel'e binmişlerdi.</p>
<p>Araba henüz hareket etmişti ki, Murat’ın arkasından bir ses:</p>
<p>— Bizi niçin ihmal ettiğini şimdi anladım, dedi.</p>
<p>Bir başkası da:</p>
<p>— Ama değer kardeşim, ben Murat Bey’i mazur görüyorum! diye cevap verdi.</p>
<p>Murat, dönüp baktı. Fatma ile Süheyla’yı görünce ayağa kalktı.</p>
<p>— Buyrun hanımlar, diye güldü, hanginiz daha yaşlıysanız...</p>
<p>Onun için bir tek yerim var.</p>
<p>İkisi de:</p>
<p>— Ben! dediler.</p>
<p>Fatma oturdu. Safo’yu bir bakışta tetkik edip gülümsedi:</p>
<p>— Afedersiniz.'.. Murat Bey benim nişanlımdir da... Onunla böyle şakalaşmaya hakkım var.</p>
<p>Murat, kızları birbirine tanıttı.</p>
<p>Fatma onların sergiye gittiklerini öğrenince:</p>
<p>— Ne iyi tesadüf, dedi, biz de bir dolaşalım demiştik! Rahatsız etmeyiz ya matmazel?</p>
<p>Hayır efendim! Memnun oluruz'</p>
<p>Sakın nişanlılık meselesini sahi zannetmeyin! Çok eskiden tanışırız. Kardeş gibi bir arada büyüdük. Ben küçükken, Murat’a “Nişanlım” derdim de onu kızdırırdım!</p>
<p>Murat:</p>
<p>— Hayır, tersi! dedi, bilakis ben ona “Nişanlım&quot; derdim de hüngür hüngür ağlardı.</p>
<p>Fatma, mahsustan içini çekti:</p>
<p>— Çocukluk budalalık... Öyle değil mi? — Birdenbire sustu —: Cuma günü Murat’la beraber olan hanım sîzdiniz! Uzaktan gördüm.</p>
<p>— Evet! Nerede gördünüz?</p>
<p>Murat, böyle kurnazlıkları sevmezdi ama, suratım astığı halde Fatma’ya yardım etti:</p>
<p>— Vapurda görmüşsünüzdür... Bogaz’dan geliyorduk!</p>
<p>— Evet vapurda...</p>
<p>Murat, Süheyla’nın şaşırdığına dikkat ederek: “Ne demek bu?&quot; diye düşündü.</p>
<p>Safo:</p>
<p>— Keşke yanımıza gelseydiniz, dedi, o zaman tanışmış olurduk. Murat’ın erkek arkadaşlarından bazısını tanıyorum ama sizi hepsinden evvel tanımayı isterdim. Bana çocukluğundan, bilhassa annesinden hiç bahsetmiyor.</p>
<p>— Canseza Teyzemden mi? Çok güzel kadındı. O kadar güzeldi ki...</p>
<p>— &#160;&#160;Adı ne dediniz?</p>
<p>— &#160;&#160;Canseza!</p>
<p>Safo, bu ismi iki kere tekrarladı. Murat, annesinin adını sevgilisinin ağzında birkaç misli daha beğendi.</p>
<p>— &#160;&#160;Murat’ı çok severdi elbette!</p>
<p>— &#160;&#160;&#160;Çook tabi...</p>
<p>— Küçükken de böyle miydi<sup>7</sup></p>
<p>— Nasıl mesela<sup>7</sup></p>
<p>— Böyle... İşte bu halde... Baksanıza nasıl bakıyor...</p>
<p>Fatma, dimdik ve uzun uzun Murat’ın yüzüne baktı:</p>
<ul style="list-style:none;"><li>
<p>— Hayır! dedi, sizden sonra daha manalı olmuş. Malum ya aşk adamı hassas yapar, derler. Değil mi Süheyla?</p></li>
<li>
<p>— Bilmem! Ben Murat Bey’i daha evvel tanımıyordum. Tanıdığım zaman da matmazelle arkadaş idiler sanırım... — Safo’ya başını salladı —: Geçen salı tanıştım. O kadar yalvardık da cuma günü bize gelmedi. Şimdi sizi görünce hak verdim. Lâkin sizi de pekâlâ getirebilirdi Yahut böyle güzel bir mazareti olduğunu söyleyebilirdi.</p></li>
<li>
<p>— Teşekkür ederim. Güzel olan sîzsiniz. Ben hiç de güzel değilim. Murat da bu fikirdedir.</p></li>
<li>
<p>— Bunu başkası söylediyse iftira etmiş, kendisi söylüyorsa yalan... Siz güzel olmaz mısınız?</p></li></ul>
<p>Fatma:</p>
<p>— Madem ki bizden gizledi, kendisine bir ceza tertip edelim! dedi.</p>
<p>— Nasıl?</p>
<p>— Cuma günü bize matmazeli getirsin. Biz de onları hiç yalnız bırakmamaya çalışınz. Beraber dans etmelerine fırsat vermeyiz. Olur mu?</p>
<p>Safo, gülümsedi:</p>
<ul style="list-style:none;"><li>
<p>— Murat öfkelense de, ben her zaman kendi cinsimden tarafım. Haberiniz olsun! Dans etmekten zaten hoşlanmıyor. Bir başka ceza bulmalıyız!</p></li></ul>
<p>— Siz cuma günü gelmeyi kabul edin. Cezayı bizde de tayin ederiz. Değil mi Süheyla?</p>
<p>— Hem böyle tatlı bir gelinimiz olacak, hem de ceza mı düşüne- eğiz? insana ne demezler... İstemiyorum.</p>
<ul style="list-style:none;"><li>
<p>— Doğrusu ben o kadar yufka yürekli değilim... Ceza lazım.</p></li></ul>
<p>Büyük Fransız Kitaphanesi'ne uğradılar. Murat, hanımlara istedikleri mecmualardan veya kitaplardan almalarını rica etti.</p>
<p>Safo, yolda giderlerken daima Murat’ın koluna girip kendisine sokulurdu. Bu sefer, Süheyla ile Fatma’nın arasında bulunmaya dikkat etti.</p>
<p>Mektebin bahçesine yan kapıdan girdiler. Murat, sabahlan burada adlarını nasıl yazdırdıklarını anlattı. Aradan henüz üç dört sene geçtiği halde, talebelik hayatı ne kadar uzakta kalmıştı.</p>
<p>— Hatırlaması bile insanı yoruyor! diye kederle güldü.</p>
<p>Bahriye Bandosu’nu görünce İbrahim Rıza ile Nuri’yi hatırlayarak sevindi.</p>
<p>Safo’ya:</p>
<p>— İşte merak ediyordun, dedi, Nuri Ağabeyin sazını şimdi göreceksin. — Sonra diğerlerine anlattı —:</p>
<p>— Bandonun davulcusu arkadaşımdır. Evinde kendisine her zaman takıhnz. “Ne olur, sazını bir gün getir de, şöyle tenhada biz bize çal. Dinleyelim,” deriz.</p>
<p>Sınıf bahçelerini birbirinden ayıran demirlere bir an hasretle baktı. Bir eliyle tutup vücudunu bunların üzerinden ne kolay aşınrdı. Eğer ortalık biraz tenha olsaydı.</p>
<p>— Böyle bir marifetimiz de vardır. En az pilavımız kadar meşhur! diyerek kızlara bunu gösterecekti.</p>
<p>— Evvela bahçeyi gezelim, dedi, arkadaşlara da bir görünürüz. İşleri bitince bizi beklesinler. Safo Nuri Ağabeysin! pek sever. Ben de bu fırsattan istifade ederek size sahici bir şair takdim ederim.</p>
<p>— Sahi mi?</p>
<p>— Siz sahici şair değil misiniz?</p>
<p>— Ben mi? Bunu da nereden çıkardınız?</p>
<p>— Geçen gün Necip Ağabey kahveye geldiği zaman arkadaşlarınıza şiir okuyormuşsunuz! Necip Bey hiç anlamadığı halde, “Ben beğendim!&quot; dedi. Eğer ilhamını Matmazel Safo veriyorsa iyi olduklarına şahit istemez... Sizin bu işten haberiniz var mı matmazel?</p>
<p>— Hayır! Ben anlamam, diye, haber vermiyor!</p>
<p>— Anlar, yalan! Şımarmasın diyerek söylemiyorum. Sonra bana etmediğini bırakmaz, diye... Sız politikayı nerden bileceksiniz?</p>
<p>Orkestra için yapılmış balkona yaklaştılar. Bereket versin bando, küçük parçalar çalıyordu. Eğer bir opera icra etmekte olsaydı, Murat, kendisini arkadaşlarına zor gösterirdi.</p>
<p>iki parça arasında, her zaman kalabalıkla alakadar olan Nuri, kendilerini gördü. Hemen davulun arkasından İbrahim Rıza’ya işaret etti.</p>
<p><span style="font-weight:bold;font-style:italic;">Takir</span></p>
<p>Süratle aşağı indiler. Evvela Safo’dan başka kimse yok zannetmişlerdi. Diğerleriyle beraber olduklarını anlayınca büsbütün kibarlaştılar. Nuri:</p>
<p>— Size yukarda yer buluruz, dedi, yanın saat sonra da serbestiz! Nesibe’nin gelmemesi ne fena oldu. Hep seni söylüyor, cici gelin! Bir de hakikatsizmişsiniz ki...</p>
<p>— Efendim ben her gün gelmek istiyorum. Murat “Olmaz!” diye kaşlarını çatıp beni korkutuyor.</p>
<p>— Neden olmazmış?</p>
<p>— Bir kere de ben sizi davet etmeliymişim! “Türk usulünde pek ayıptır, pek!&quot; diyor. Bilmem ki...</p>
<p>— Duydun mu İbrahim Rıza?</p>
<p>Şair her zamanki gibi dalgındı.</p>
<p>— Mühim bir şey mi var? diye sevinçli bir merakla sordu.</p>
<p>— Bir insan, bir yere bir kere gitti mi, mukabilinde gittiği yerin insanlannı davet etmeden bir daha oraya ayak basmayacakmış...</p>
<p>— Sebep?</p>
<p>— Türk usulü böyleymiş! Sen Türk değil misin ki, bizi bir defa bile davet etmeden her zaman evimize gelirsin?</p>
<p>— Bunu da kim uyduruyor?</p>
<p>Nuri, muzafferane Safo’ya baktı:</p>
<p>— İşte cevabı, cici gelin! dedi. Siz Murat’ı öyle mi sanırsınız? Hem uydurur, hem de sahi gibi uydurur, tehlikeli adamdır... Serapa tehlikelidir. — İbrahim Riza’ya emretti —: Koşsana dört iskemle bul... Yoksa bunları bu mahşerde bir daha ele geçiremeyiz!</p>
<p>Murat:</p>
<p>— Bakınız. Ne yapalım? dedi, ben hanımlara bahçeyi gezdireyim. O zamana kadar da sizin işiniz biter. Kuleden inmezsiniz. Ben aynı zamanda kulağımı sizin gürültünüzden ayırmam! Ses kesilir de millet halas olursa koşar geliriz! içersini de beraber dolaşırız.</p>
<p>— Otursaydınız! Bizde âdet böyle... Nesibe Ablan olsaydı, şimdi şurada otururdu.</p>
<ul style="list-style:none;"><li>
<p>— Zarar yok biz dolaşalım...</p></li>
<li>
<p>— Bak, sonra karışmam! — Safo’ya parmağını salladı —: Cici gelin sana güveniyorum. Bilmem bilir misin? İlerde bir yol bulunur da, vallaha savuşur. Bizi iki gün iki gece kulede bekletir!</p></li>
<li>
<p>— Geliriz mutlaka...</p></li>
<li>
<p>— İşte o kadar...</p></li></ul>
<p>En baştaki diş macunu pavyonundan başladılar. Ertuğrul Hikmet burayı ilk gezdikleri gün -“İşte! Yarı müstemlekelikten kurtulmuş bir acemi burjuvazinin kanat alıştırmaları...” demişti. “Fransızlar bunu 1800 bilmem kaçta yapmışlar..? Herhalde yüz küsur sene evvel... Diş macunu yapabiliyoruz diye ne kibir yarabbi!”</p>
<p>Bütün sergilerde olduğu gibi, pavyonlardan ziyade insanlar, bizzat teşkil ettikleri kalabalıkla eğleniyorlardı.</p>
<p>Murat, aynı zamanda kısacık mektep hatıralarını da anlatmaktaydı:</p>
<p>— Şu ağacı gördünüz mü? Bir gün burada futbol oynuyorduk. Milli takım beki Ali, bir şut çekti. Tam suratıma... Kendimi kaybetmiştim. Beni kucağına alıp eczaneye çıkarmış, eczacı Saffet Bey vardı, Allah selamet versin! Kim gitse... “Ver şu bizim aslana bir Kordiya!&quot; der işin içinden çıkardı.</p>
<ul style="list-style:none;"><li>
<p>— &#160;&#160;işte bu peronların altında küçük taşlardan futbol toplarıyla dehşetli maçlar yapardık. Leblebi Mehmet, Muhlis, Rebii. Necdet hep buradan yetiştiler.</p></li></ul>
<p>Nihayet bir nişan pavyonunun önüne geldiler.</p>
<p>Murat:</p>
<p>— Haydi hanımlar kendinizi gösterin! dedi.</p>
<p>Süheyla:</p>
<p>— Ne güzel! diye ellerini çırptı.</p>
<p>Fatma:</p>
<p>— &#160;&#160;Ben beceremem! diye âdeta çekindi.</p>
<p>Safo’nun gördüğü işi gören sarı saçh kız:</p>
<p>— &#160;&#160;Atacak mısınız? diye sordu.</p>
<p>Murat:</p>
<ul style="list-style:none;"><li>
<p>— Tabi, dedi, doldurun bakalım!</p></li></ul>
<p>Evvela Süheyla denedi Hiç vuramadı. Vuramayacağı da tüfeği tutuşundan belliydi. O kadar acemilik ediyordu ki nihayet üçüncüde Safo, tahammül edemedi, vücudunu elleriyle düzeltti.</p>
<p>Fatma iki defa attı, ikisini de vuramadı.</p>
<p>Sıra Safo'ya gelince:</p>
<ul style="list-style:none;"><li>
<p>— Hangisini vurayım? diye sordu.</p></li></ul>
<p>Misafirler şaka ediyor sandılar. Ve onlar gösterdiler Safo vurdu. Onlar gösterdiler Safo vurdu. Nihayet Süheyla dayanamadı:</p>
<ul style="list-style:none;"><li>
<p>— Şimdi anlaşıldı, dedi, Murat Bey'i avlamak için hiç değilse bu kadar iyi avcı olmak lazım.</p></li></ul>
<p>Safo, tüfeği, erkekçe tutup cevap verdi.</p>
<p>— &#160;&#160;Bilakis efendim, o beni böyle avladı.</p>
<p>— &#160;&#160;Siz neredeydiniz?</p>
<p>— İşte şurada... — Hedeflerden birisini.gösterdi —: Tam burada...</p>
<p>“Şaka ediyor” diye gülüştüler. Fakat Murat para vereceği sırada, kenarda oturan patron müdahale etti:</p>
<p>— İstemez dedi, Matmazel Safo, sanattandır. Güle güle...</p>
<p>— Olur mu canım?</p>
<p>— Pekâlâ olur! Yoksa Pandeli Usta etmediğini bırakmaz!</p>
<p>Safo teşekkür etti ve Fatma’ya dönerek:</p>
<p>— Gördünüz mü? dedi, yalan mıymış. Ben de böyle bir nişan dükkânında çalışının. Bir geceydi... Ne hayırlı bir gece... Bu geldi... Ben ömrümde bu kadar oyuncu adam görmedim... Hem o kadar rol kestiğini görüp, hem insan bununla iddiaya girer mi? Bizi az kalsın batınyordu.</p>
<p>Vakayı kısaca anlattı ve kızlara rastladıklanndan beri ilk defa Murat'ın koluna sımsıkı girdi.</p>
<p>— İşte o geceden sonra... O gece, çünkü beni kazandı. Bir güzel atıyor ki... Hani filmlerde vardır. Şapkasını ensesine eğer de kovboy... Yorgun bir gülümsemeyle... İşte öyle...</p>
<p>— Bu marifetini bilmiyordum.</p>
<p>— Kimbilir, daha ne marifetleri vardır. Lâkin meydana çıkarmaz. Sabırlı olup beklemeli... Mesela, ben sabrettim, bir marifetini daha gördüm.</p>
<p>— Nedir o?</p>
<p>— Fransızcadan anlamaz gibi yaptı da, dünyanın en güzel kızını az kalsın kandırıyordu. Bereket versin, ben tam zamanında yetiştim. Ne çekiyorum kardeş! Ben bunun yüzünden neler çekiyorum. Kimbilir belki İngilizceyi de en az İngiliz Kralı kadar konuşur da, şimdilik meydana vurmaz... Çok fena...</p>
<p>Murat, arkadaki havuzlu bahçeden mutfağa yürüdü.</p>
<p>— Ekseriya imtihan günleri burası talebeye serbest olurdu, diye anlattı. Büyük talebeye tabi... Biz de burada sereserpe uzanır, hanımlardan konuşurduk.</p>
<p>Süheyla bir şey hatırladı:</p>
<p>— Necip daima öyle dalgın, öyle usanmış gibi miydi?</p>
<p>— Tıpkı... Hiç değişmedi. Artık bilmem, ya pek çabuk ihtiyarlayacak, yahut da Doryan Grey’in Ponresi'nde olduğu gibi asla ihtiyarlamadan yüz yaşına basacak...</p>
<p>— Evet! İhtiyarlamaz... Aklında hiçbir şey tutamıyor. Ne kadar ferah bir hal değil mi?</p>
<p>— Haklısınız! Belki de bizi hatıralar ihtiyarlatır!</p>
<p>Dönerken bir yerde çivilere halkalar atıldığını gördüler.</p>
<p>— Bir denesek mi diye sordu.</p>
<p>Kız, gözlerine dikkatle bakarak:</p>
<p>— &#160;&#160;&#160;Bilir misin yoksa? dedi.</p>
<p>Murat, Safo’ya:</p>
<p>— &#160;&#160;Biraz beceririm. Unutmadımsa...</p>
<p>— Peki... — Halkalan attıran ihtiyan görünce kolunu tuttu —: Hayır! Memet Ağa’ya yazık!</p>
<p>— Kim Memet Ağa?</p>
<p>— İşte Memet Ağa! Beş tane çocuğu var. Hepsi de her gün açtırlar.</p>
<p>— Zarar yok, şişeleri geri verirsin’</p>
<p>Murat, beş halka aldı. Beşini de eliyle koymuş gibi geçirdi. Deminden beri beyhude yere para verenler, intikamlarını ahveren bu delikanlıyı gayrete getirmek için:</p>
<ul style="list-style:none;"><li>
<p>— &#160;&#160;Hele gayret'</p></li>
<li>
<p>— &#160;&#160;Şunları da kardeşim!</p></li>
<li>
<p>— &#160;&#160;Bizi bitirdi yahu’ Afetini bellesin!</p></li></ul>
<p>Memet Aga, şaşırmış. Haikalan uzatarak:</p>
<ul style="list-style:none;"><li>
<p>— &#160;&#160;Hele at... Aferin! Hele bir yol daha! diyordu.</p></li></ul>
<p>Safo:</p>
<ul style="list-style:none;"><li>
<p>— &#160;&#160;Bu sefer, birer defa da biz atacağız! diye araya girdi.</p></li>
<li>
<p>— &#160;&#160;Kız kara şeytan! Sen misin? Dur, atarsınız! Efendi oğlum cümlesini sınasın...</p></li>
<li>
<p>— Bırak efendi oğlunu... Bize ver onlan bakalım!..</p></li></ul>
<p>Seyirciler:</p>
<ul style="list-style:none;"><li>
<p>— Matmazel! Dur, aman... diyorlardı.</p></li></ul>
<p>Kızlar sırayla beşer halka attılar. Hiçbirisini de hedefe geçiremediler.</p>
<p>Nihayet Safo:</p>
<ul style="list-style:none;"><li>
<p>— İşte bu kadar Memet Aga, dedi, Hanife Teyzeme selam söyle... Şişeleri sana bırakıyoruz. Bunu bilemedin mi? Nişancı Murat Efendi... Hani bizim usta anlatıyordu.</p></li>
<li>
<p>— &#160;&#160;Hey yarabbi! O mu bu? Bunun on parmağında on hüner var desene... Başka bir işin mi yoktu hay oğlum! Sen Mehmet’le Pande- li’ye bela mı geldin? Bereket bizim kara şeytana... Ne demişler, “Dinsizin hakkından imansız gelir!” demişler. Bu da sana elverir! Eğer benim bildiğim Safo ise...</p></li></ul>
<p>Döndükleri zaman orkestra dağılmış, kulede yalnız Nuri ile İbrahim Rıza kalmıştı. Müşterek pavyon haline getirilmiş yemekhaneleri, alt kat sınıfları dolaştılar. Sergi bir küçük Kapalıçarşı halindeydi. O kadar hüviyetsiz ufak-tefek vardı ki, hiçbirine ayrıca dikkat etmek mümkün değlidi. Hele erkekler, ancak satıcı hanımlarla gezen hanımlara, o da pek baştan savma, pek geçerayak bakabiliyorlardı.</p>
<p>Fatma bir ipek tezgâhının önünde durup eşarplan görmek istedi. Kırmızısı ve laciverdi bol, gayet şık bir tanesini beğendi. Nasıl olacağını görmek için Safo’nun başında bakmayı rica etti.</p>
<p>Kız derhal beresini çıkardı. Saçlarının üzerine hafifçe ariyeten attı:</p>
<p>Fatma, böyle koymayı kâfi görmemiş gibi eliyle düzeltti. Sonra çenesinin altından düğümledi. Bir adım geri çekilip baktı.</p>
<p>— Sahiden güzelmiş! dedi, çok güzelmiş bu cici gelin!</p>
<p>Sonra Safo’nun elini tutarak kibarca rica etti.</p>
<p>— Bir küçük hediye... Kabul etmezseniz çok üzülürüm!</p>
<p>Safo, Murat’a baktı. Murat, bir an düşündü:</p>
<p>— Bir şartla kabul ederiz Fatma! dedi, aynından birer tane de siz alır, hem de burada bağlarsanız... O da size Safo’nun hediyesi olur.</p>
<p>— Bula bula bunu mu buldunuz? Bir de size şair diyorlar. O zaman benimki hediye olmaz. Alışveriş olur. Hem de kârlı bir alışveriş. Bire iki... Beğenmedim Murat Bey...</p>
<p>Süheyla:</p>
<p>— Zaten bizim birer tane var. Geçen gün aldık. Tıpkısı!., dedi.</p>
<p>— Peki mahcup oldum. Şair! Bir şey söylesene...</p>
<p>— Fatma Hanım’a bir şiir yazarız. Akrostiş!</p>
<p>— Yahu bir akrostiş bellemişsin! Şurada şiirin sırası mı?</p>
<p>Fatma:</p>
<p>— İki akrostiş isteriz! dedi, bir de Süheyla için...</p>
<p>— İstediğiniz akrostiş olsun efendim!..</p>
<p>Nuri:</p>
<p>— Kıyamet alameti! diye içini çekti İbrahim Rızanın şiiri işe yarasın! Birisi söylese kavga hazırdı birader!</p>
<p>Safo:</p>
<p>— &#160;&#160;Teşekkür ederim, dedi, hiç unutmayacağım... Ne kadar iyisiniz!</p>
<p>— &#160;&#160;Haydi yürüyün canım. O kadar güzelleştiniz ki, Murat neredeyse küçük</p>
<p>dilini yutacak...</p>
<p>Dışarda dondurma yemek için bir masa bulup oturdular Hanımların ısrarı üzerine İbrahim Rıza büyük bir ciddiyetle defterini çekip çıkardı.</p>
<ul style="list-style:none;"><li>
<p>— Müsaade ederseniz Murat okusun, benden iyi okur’ diyerek Murat’ın önüne sürdü.</p></li></ul>
<p>Nuri:</p>
<ul style="list-style:none;"><li>
<p>— Şimdi anladım, diyordu, bu oğlan kendisini zorla şair sırasına geçirecek... Şiirin yeri mi şurası Müslümanları.. Kıyamet kopuyor...</p></li></ul>
<p>Hakikaten serginin gramofonu, son boğumuna kadar açılmış hoparlöründe Komparsita’yı haykırmaktaydı.</p>
<p>Fakat kızlar, Nuri’nin fikrinde olmadıklarını, dikkatli dikkatli dinlemek ve yer yer beğenmekle ispat ettiler.</p>
<p>Cuma günü için şair ve Nuri de davet edildi.</p>
<p>Nuri her zamanki gibi gene bir düğün işiyle n.’çguldü. Özür diledi.</p>
<p>İbrahim Rıza:</p>
<ul style="list-style:none;"><li>
<p>— Cumaya Murat Bey, beni de getirirse, akrostişler hazır... diye kahramanca söz verdi.</p></li></ul>
<p>*</p>
<p>İbrahim Rıza, vaat ettiği akrostişleri, bıkıp usanmadan ve yüksek sesle okuma kta ısrar ettiği için Murat, tramvayın tenha oluşuna şükrediyordu. Tramvay tenhaydı ama, ta ön sırada oturan iki kadınla, biletçi nihayet bu şarkının ne olabileceğini merak ederek cemiyete açıktan açığa iştirak ettiler.</p>
<p>Şair, hiçbirinin farkında değil:</p>
<p>— Hele bir daha dinleyin! diyerek başladı:</p>
<p>Akrostiş:</p>
<p><span style="font-weight:bold;">Faydasız diyorum şair gurbetin</span></p>
<p><span style="font-weight:bold;">Asil bir güzellik sıfattan yüce!</span></p>
<p><span style="font-weight:bold;">Tekmil varlığınla tekmil kudretin</span></p>
<p><span style="font-weight:bold;">Muazzam bir işin önünde cüce!</span></p>
<p><span style="font-weight:bold;">Akıl başka bir şey, his başka bir şey!</span></p>
<p><span style="font-weight:bold;">Ferhad başka bir şey! Yiğitlik susmak!</span></p>
<p><span style="font-weight:bold;">Artık yeni bir şey söylemiyor ney!</span></p>
<p><span style="font-weight:bold;">Tamamdır bu fasıl yalnız dinle bak!</span></p>
</body>
</html>