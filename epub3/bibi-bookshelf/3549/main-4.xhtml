<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p>— Nesibe Abla! Bir görsen!.. Öyle güzel ki, bebek gibi...</p>
<p>Murat, Şahap’a yüksek sesle:</p>
<p>— Bu kızın aklı, izanı, zevk-i selimi olmasa, bizim şair bir tek mısra bile yazamaz! dedi.</p>
<p>Ertuğrul Hikmet:</p>
<p>— Ah benim Zekiye, diye mırıldandı, ne yalancıdır. Bu huyunu degiştiremedim gitti. Nafile...</p>
<p>Erkekler merdivende itişirlerken Nesibe’nin sesi duyuldu:</p>
<p>— Sahiden cici bu kız! Beklettikleri için kızmıştım ya... Buna bağışladım... Ne şeker şey!</p>
<p>Murat:</p>
<p>— Nerede Nuri Efendi? diye sordu.</p>
<p>Kalın bir ses:</p>
<p>— Bundayım ciğerim bunda! diye Ermeni taklidiyle cevap verdi:</p>
<p>Nuri Efendiyi görür görmez erkekler hep birden kahkahalan koyuverdiler. Önüne bir peştamal çekmiş, kollannı sıvayıp omzuna bir havlu atmıştı. Başına, herhalde bir beyaz torba geçirmiş olmalıydı. Elinde bir delikli kepçe tutuyor, ancak Âl-i Osman sülalesinde görülen kemerli burnu, incecik dudakları ve azametle çatılmış kaslanyla “aşçıbaşı” rolüne çıkmış bulunuyordu.</p>
<p>Nesibe Hanım:</p>
<p>— İşte böylece sizi bekliyor, diye şikâyet etti, ölüp gidecek hâlâ oyunu bırakmayacak!</p>
<p>Nuri sadece:</p>
<p>— &#160;&#160;Mayonezi abd-i âciz yaptı, dedi, hanımlar “Biz yaptık diyelim&quot; dedilerse de,</p>
<p>bizim ev merhum pederden kalma, hacı evidir, yalan girmez... — Safo’ya gülümsedi —: Mayonezden anlar mısınız?</p>
<p>— Severim.</p>
<p>— Keşke Allah’tan bir başka şey dileseydim. Bunlar ağızlarının tadını bilmezler. “Emeklerim boşa mı gidecek yarabbi” demiştim. Öyleyse... Haydi! Sofra başına!</p>
<p>Sofra, bostana bakan odaya yuvarlak bir masa üstüne kurulmuştu.</p>
<p>Nuri Efendi, -Bahriye muzikasında gedikli başçavuş- iskemlelerin arasındaki biricik koltuğu Safo'ya göstererek:</p>
<ul style="list-style:none;"><li>
<p>— İşte makamınız! dedi. — Sonra hışımla Murat’a döndü —: Bilirsin ki insanlara adlarıyla hitap etmeyi severim, insanı insana takdim ederler.</p></li>
<li>
<p>— Sahi! İsmi Safo’dur. — Kıza güldü —: Bunları sırasıyla saymak lüzumsuz. Sen hepsini birden aklında tutamazsın... iyi insanlar sevgilim. Hepsi de namuslu insanlar... Ablamın adı Nesibe’dir. Bu da Zekiye Yengem. Söyle bakayım!</p></li></ul>
<p>Safo.</p>
<ul style="list-style:none;"><li>
<p>— Oraya Nesibe Ablam otursun, dedi.</p></li>
<li>
<p>— Olur mu cici gelin! Sana hazırladık. Bir gecelik ben yerimi sana veriyorum.</p></li>
<li>
<p>— Teşekkür ederim. Aldım kabul ettim. Lâkin siz olursanız pek sevinirim. Biz de hemşiremle... Zekiye hemşiremle beraber iki yanınıza otururuz.</p></li></ul>
<p>Ertuğrul Hikmet işi kestirip attı:</p>
<p>— Bu küçük dehşetli kurnaz! dedi, dikkat edin arkadaşlar... Bizi harap edecek. Maksadı anladın mı kadın?</p>
<p>“Kadın” yani Nesibe gözlerini kırpıştırdı:</p>
<ul style="list-style:none;"><li>
<p>— Neymiş?</p></li></ul>
<p>— Ortaya otursa iki yanına mecburen siz oturacaksınız. Murat’tan ayrı kalacak. Halbuki sen ortaya geçersen Murat belki bunun yanına düşer! — Birdenbire Safo’ya dönüp sordu —: Öyle değil mi küçük iblis?</p>
<p>— Tabi öyle...</p>
<p>Safo bunu o kadar güzel söylemişti ki Nesibe Hanım onu tutup öptü:</p>
<p>— Peki şekerim dedi, kuvvetli mazeret! Haydi, ben ortaya oturacağım! Benim kocam hasretime bir müddet dayanır. Siz sağ tarafa geçiniz. Zekiye sen de soluma... Murat’la Hikmet yerlerini şaşırmazlar. — Kocasına göz kırptı —: Sen de şekerim, tabi karşıma oturursun! Ihsan’la $ahap serbesttiler.</p>
<p>Ertuğrul Hikmet kendi kendine söylendi:</p>
<ul style="list-style:none;"><li>
<p>— Tabi öyleymiş... $u herifin de Allah için sevilecek yeri var ya...</p></li></ul>
<p>Nuri, bandocu olduğundan resmi ziyafetlerde çok bulunmuştu. Sofrayı güzel idare ederdi. İlk kadehleri Safo ile Murat’ın şerefine, İkincileri, Nesibe ile Zekiye’nin adına içirdi. Üçüncü kadeh umumiyetle Sıfat İlahı Apollo’nun şerefine kaldırılırdı.</p>
<p>Murat, kadehler fazlalaşmadan Safo’ya bir meseleyi izah etmek istedi:</p>
<ul style="list-style:none;"><li>
<p>— Simdi arkadaşlar, diye ciddiyetle söze başladı, birisi birisinin işine lüzumsuz yere karışırsa... Bu karışma, diğer bir iki insana zarar verirse... Ne olur?</p></li></ul>
<p>— Müsebbib cezalandırılır!</p>
<p>— Öyle bir ceza tertip olunur ki... Münasebetsizlik eden mahşere kadar unutmasın!</p>
<ul style="list-style:none;"><li>
<p>— Simdi size meseleyi kısaca anlatacağım. Hükmünüzü verirsiniz... Ben bu gördüğünüz matmazeli, alnımın teri, elimin hüneri ile kazandım.</p></li></ul>
<p>— &#160;&#160;Anlayalım...</p>
<p>— &#160;Ne demek?</p>
<p>— &#160;&#160;Açık konuşulsun!</p>
<p>— &#160;&#160;Pekâlâ! Hani, tüfekle nişan atılan yerler var ya... Bu Matmazel onlardan</p>
<p>birisinde çalışıyor. Geçiyordum. Baktım ki orada tek başına duruyor. Baktım ki pek de fena değil... Biraz karakuru ama, neylersin... Koyunun bulunmadığı yerde...</p>
<p>— &#160;&#160;Sen onu affetmişsin!</p>
<p>— &#160;&#160;Aldırma şekerim eski münasebetsizliğidir...</p>
<p>— Ömründe hiç böyle kız görmemiş ki...</p>
<p>Safo:</p>
<p>— Peki canım! Hele bitirsin! diye yalvardı.</p>
<ul style="list-style:none;"><li>
<p>— Elbette bitireceğim!. Tezgâha yanaştım. Baktım ki bir budalaca adam duruyor. Patron! “Baksana arkadaş, dedim, şu kadar hedefe şu kadar saçma isabet ettirirsem, bana şu kızı verir misin?” dedim.</p></li></ul>
<p>Ertuğrul Hikmet:</p>
<ul style="list-style:none;"><li>
<p>— Sakın herif razı mı oldu, diye hayıflandı, senin saçmacıbaşı olduğunu bilmedi mi? Eyvah!</p></li>
<li>
<p>— Bilmedi ne dersin! Razı oldu, ben de hedeflere vurdum. Neticede bu bizim oldu Artık bizim malımız ya... Ertesi gece gittim. Dükkâna uğrasam işime gelmiyor. İşyeri daima kendi kaideleriyle çalışır... Bu matmazel de biraz asabi imiş... Bir terbiyesizin kafasına tüfeğin dipçiğini vurduğu oralarda meşhur...</p></li>
<li>
<p>— A, kim söyledi?</p></li></ul>
<p>Safo bunu hayretle ve biraz da utanarak sormuştu. Böyle bir hadise vardı. Galata bir senedir söyleye söyleye bitiremiyordu. Sarhoş herif: “Hele bir ver!&quot; demiş, sonra bir daha “Hele bir ver!&quot;, bir daha “Hele bir ver!&quot; Dördüncüde kız cinası anlamadı diyerek: “Hep mi böyle vereceksin güzelim!” demiş de tekrardan nişan almak için gözünü uydurup eğilmiş... “Hayır böylesi de var!&quot; diyerek diğer bir tüfeğin dipçiğini kafaya indirmiş... Biçareyi eczanede ayıltmışlar.</p>
<p>Murat güldü:</p>
<p>— Sizin dükkândaki tavşan! derken efendim! Biz bir tenha meyhaneye oturduk. Garsonla haber yolladık. Bir de baktım. Koşa koşa geliyor. Beğenmedim.</p>
<p>— Neden?</p>
<p>— Neden olacak? Kız kısmı biraz nazlanır! “Olmaz&quot; der! Hemen koşmalı mı? Filhakika biz bunu patronundan kazandık ama... “Neyse biraz arsızca ama, ilerde düzelir inşallah&quot; dedik. İşte yüzü... Belli bile ettim mi Allah için söylesin...</p>
<p>— Uzatma!</p>
<p>— Peki ablacığım! Ertesi gece gene öyle yaptık. Tam birer duble içtik içmedik ki kapı açıldı. İçeriye Galata’nın en meşhur efeleri, hatırlı külhanbeyleri, Kürt Süleyman, Topal Şükrü, Piç Ali girmesin mi?</p>
<p>— Korktun mu yüreksiz?</p>
<ul style="list-style:none;"><li>
<p>— Tuu Allah belanı versin, bari kadınların yanında söyleme...</p></li>
<li>
<p>— Gördünüz mü Müslümanlar, Şehzadebaşılılığın namını berbat etmiş...</p></li>
<li>
<p>— Korkulmaz mı? Denizaşın... Gurbet eli... Ben toplanmaya vakit bulamadan yiğitler doğruca üzerimize geldiler. Bizim masaya oturdular. Neden sonra işi anladım...</p></li>
<li>
<p>— Neymiş?</p></li>
<li>
<p>— Birisi, demin söylediğim münasebetsizliği yapmış. Benim Gala- ta’da bir nişancı dükkânında bir kız kazandığımı Kerim Bey amcama söylemiş... Kerim Bey’i siz bilirsiniz ya, matmazel bilmez. — Safo’ya döndü —: “Binbaşı Kerim Bey&quot; derler. Eski bahriye binbaşılarından.. Rahmetli babamın en aziz ahbaplanndandır. Hem de İstanbul'un en hatırlı külhanbeyi!.. Hani ilk gece Amavutköy’de bir Kör Ömer gösterdimdi...</p></li>
<li>
<p>— Evet!</p></li></ul>
<p>' — İşte onun ağası... Bizim kaptan amca meseleyi duyunca paça- lan sıvamış. Kaç senedir uğramadığı Galata’ya inmiş. Eski tanıdıktan bulmuş. Bizi tavsiye etmiş. Zaten Galata’da kaç tane delikanlı varsa bu karakuru kızın peşindeymişler. Ne kazanıyorlarsa “İlle bunu belki nişanda sol böğründen vurur alınz!&quot; diye patrona veriyorlarmış. Bizim üzerimizde kaldığı duyulmuş. “Vay! Ne demek olsun! Bir mektepli züppeye biz Galata’dan kız mı kaptınnz,&quot; demişler.</p>
<ul style="list-style:none;"><li>
<p>— Kaptan amca zamanında yetişmiş desene... Yoksa seni Galata- hlar parçalardı alimallah!</p></li>
<li>
<p>— Değil mi? Amca yetişmiş... Efelere söyledikten başka, “Merkezde kim var hele bir bakayım!&quot; demiş. Bir de ne baksın! Merkez memuru Naci Bey de eski omuzdaşlardan... Hasılı her tarafı sımsıkı bağlamış. — Safo’ya döndü —: inanmazsan bunlara sor sevgilim, diye ciddiyetle konuştu. Ben himaye altında gezmeyi sevmem. Halbuki kaptan amcama göre daha kollanacak çocuğum... Canım sıkıldı. O sebeple gelemedim. Beni affedersin değil mi?</p></li></ul>
<p>Safo, Murat’ın yüzüne upuzun bir bakışla baktı. Sonra gülümseyerek başını çevirdi:</p>
<ul style="list-style:none;"><li>
<p>— Ayıp oldu, dedi, anlayamadım. Değil mi ablacığım?</p></li>
<li>
<p>— Dur hele, bunu Ertuğrul Hikmet yapmıştır. Cezayı ona vereceğiz! Ertuğrul Hikmet:</p></li>
<li>
<p>— Elbette yaparım, diye öfkelendi, herifi bir avukat kâtipliğine verdik. Galata caddesinde keklik avcılığı hesapta yoktu. Bir gece bekledik gelmedi. İkinci gece ortada görünmedi. Üçüncü gece gene çıkmayınca, Ihsan’la vaziyeti görüştük. Bu İhsan ağzını aradı. Duyar duymaz, can başıma sıçradı. Sen olsan ne yaparsın, Nuri kardeş? “Hele şurada bir ihtiyar adamcağız var. Bakalım ne der bu işe?&quot; dedim. Çat kapı Kerim Bey’e... Önce kızdı. “Ben ona gösteririm!&quot; falan diyordu. Sonra yaptığı tahkikat nasıl netice verdiyse... “Zararı yok! buyurdu. İyi yerden aldım. Yürekli kızmış. Bizimki turnayı gözünden vurmuş!&quot; dedi. Bir de fazladan sırıtıverdi. Bilmez misiniz, ne kadar talihlidir. Beyazıt Kulesi’nden atsalar ayaklarının üzerine düşer. Ben Murat’a bir şey demem! Şu kızı Kerim Bey nasıl beğeniyor, ona şaşarım...</p></li></ul>
<p>— Sus!</p>
<p>— O nasıl lakırdı!</p>
<p>— Hak etti... Değil mi Zekiye Yenge?</p>
<p>Zekiye:</p>
<p>— Pek beğendi de ondan, diye kırıttı, bana da böyle yapar!</p>
<p>— Hoppala! Bre içelim. Bunlar her ortaoyununa çıkmışlar.</p>
<p>Nuri böyle söyleyerek kadehleri doldurdu. Sonunda utu duvardan indirip karısına uzattı:</p>
<p>— Haydi karıcığım, dedi, bakalım bizim ut bu işe ne diyor?</p>
<p>— &#160;Ceza?</p>
<p>— &#160;&#160;Müzevirliğin burada hiç mi cezası yok?</p>
<p>— Ceza sonra tayin edilecek... Havaya göre... Haydi sen karıcığım!</p>
<p>Nesibe Hanım utu fevkalade çalıyordu. Kısa bir taksimden sonra: &quot;Yeter ey gözleri sevda dolu esmer güzeli” şarkısına başladı.</p>
<p>Halbuki sarışın bir kız olan Zekiye’yi ilk getirdikleri gece: “San saçların sırma telleri...&quot; şarkısını çalmıştı.</p>
<p>Nesibe Hanım’ın utu, işte böyle akıllı bir uttu. Nitekim, Ertuğrul Hikmet'in cezasını da: “Biz Heybeli’de her gece mehtaba çıkardık!&quot; türküsü ile gene bu ut tayin etti.</p>
<p>Yemekten sonra Yenikapı’da sandallar tutuldu. Dünyanın en güzel mehtabında iki sandal yan yana uzun uzun dolaştı.</p>
<p>Nesibe evden darılmazlarsa kaydiyle misafiri gece yatısına alıkoymak istedi ama, Murat: “Merak ederler...&quot; diyerek razı olmadı.</p>
<p>Safo’yu otomobille evine götürdüğü zaman saat biri geçiyordu.</p>
<p>Sokağın karanlığında, tanıştıklarından beri üçüncü defa öpüştüler.</p>
<p>Murat:</p>
<ul style="list-style:none;"><li>
<p>— Anık yazıhaneye gelirsin, olur mu’ dedi.</p></li>
<li>
<p>— Peki!</p></li>
<li>
<p>— Nasıl bizim arkadaşlar?..</p></li>
<li>
<p>— Çok sevdim. Onlar da beni sevdiler değil mi?</p></li></ul>
<p>— &#160;&#160;Çok.</p>
<p>— &#160;&#160;&#160;Peki öyleyse... Haydi git...</p>
<ul style="list-style:none;"><li>
<p>— Beni rüyanda gör e mi?</p></li></ul>
<p>— &#160;&#160;Ah elimde olsa...</p>
<p>Bekleyen otomobile binip arkaya yaslanınca ilk düşüncesi: “Sahiden seviyorum!&quot; demek oldu. “Sahiden sevmesem aklıma yatmak gelmez mi?&quot;</p>
<p>Ve “yatmak&quot; kelimesinden sonra, küçücük ve tamamıyla müdafaasız gibi görünen Safo’ya karşı uçsuz bucaksız bir merhamet duydu. Hiçbiri manası olmadığı halde, “Peki!&quot; diye mırıldandı.</p>
<p>*</p>
<p>Peki ama birader sen milliyetçi gençlerimizdensin! Bu nasıl olacak?</p>
<p>— Hangisi? Anlayamadım.</p>
<p>Ertuğrul Hikmet, münakaşaya hazırlandığı zamanlar yaptığı gibi başını iki kere salladı:</p>
<p>— &#160;&#160;&#160;&#160;Neden be birader! Seviyorum diyorsun! Sevginin sonu, senin gibi</p>
<p>adamlarda evlenmeye gider. Bir kere kız olduğuna emin misin?</p>
<ul style="list-style:none;"><li>
<p>— Eminim!</p></li>
<li>
<p>— Nerden geliyor bu emniyet!</p></li>
<li>
<p>— Şuradan... Bir kere kızlar için, kadınlar için bir sürü dedikodu yapılır. En küçük vesileden istifade edilir değil mi?</p></li>
<li>
<p>— Evet! Hiç alakası olmayanlar da, varmış gibi konuşurlar. Milli huylarımızdan birisi de bu!</p></li>
<li>
<p>— İşte Safo’da aksine... Hiçkimse, hiçbir söz söylemiyor. Değil kızlık, kadınlık meselesi... Birisiyle arkadaşlık ettiği vaki değil... Zaten beni görür görmez Galata, işte bu sebeple hop oturmuş, hop kalkmış... Kerim Amcama hem Galatahlar, hem de merkez memuru söylemiş.</p></li>
<li>
<p>— Peki! N’olacak?</p></li></ul>
<p>— &#160;Hep düşünüyorum.</p>
<p>— &#160;&#160;Düşünmek zorlu milliyetçilere pek yaramaz!</p>
<p>— Milliyetçilik, başka milletten kız almayı yasak mı ediyor. Bana ne zararı dokunabilir?</p>
<p>— Sana bir zararı dokunmaz. l_akin çocuklarına dokunur. Hele bir de geçimsizlik olursa...</p>
<p>— Ben de hep çocukları hesaplıyorum... Bir tuhaf olurlar... Hele küçükken ister istemez annesinin tesirinde bulunacaklar... Ama sevilmeye layık değil mi? Doğru söyle...</p>
<p>— Bence yalnız sevilmeye değil, evlenilmeye layık... Hele Zekiye bir sevmiş ki... Söyleye söyleye bitiremiyor. Ne yapacaksın?</p>
<p>— Hiç! Henüz ortada ne var?</p>
<p>— Henüz ortada bir şey yok da sen üç gündür aynı sözle benim kafamın etini neden yiyorsun?</p>
<p>— Ben hemen evleneceğim diye mi?.. Şuna bak!</p>
<p>— Oda tutmaktan, eşya almaktan dem vuruyortnuşsun. Bunlar hayırlı haberler sayılmaz. İnsanoğlu kendisini ateşe atarken tıpkı böyle davranır. Biraz sabretsen iyi olur sanırım. Bir kere yerine iyice yerleş... Yer de bir yer olsa... Seni hiç kimse, hattâ-kendin bile- benim kadar bilemez!</p>
<p>— Deli misin! O sefaletten sonra...</p>
<p>— Sefaletin hiçbir değeri yok. Hem çoktan unutulmuştur. Doğru söyle.</p>
<p>— Sahi! Giderek rüya haline geliyor. Sanki şakaymış gibi...</p>
<p>— Çünkü gayri tabii idi. Gayri tabii olan bütün hayat parçaları hemen unutulur. Zaten unutmasan başımıza bir ay içinde bu Safo belasını çıkarmazdın!</p>
<p>— “Bela” diyorsun. O seni bir seviyor ki...</p>
<p>— Benim, “bela'ların her çeşidini hem de çok çok sevmediğim ne malum? Sanki Safo Hanım “bela” da, Zekiye Hanım “bela&quot; değil mi? Bunlar hep aynı mal... Biz de aynı malız... Görüyor musun, içtimai hayattaki bozuklukların üzerimizdeki kepaze tesirini...</p>
<p>— Neymiş?</p>
<p>— Hemen dikenlerini çıkardın? Evlenme şekli deva mı, neticeleri daha insanca olsa, sen de, ben de şu anda ne kadar mest olurduk. Kızlar da mesut olurlardı.</p>
<p>— Gene olacaklar!</p>
<p>— Peki neden tereddüt ediyoruz öyleyse?</p>
<p>— Bilmem!.. Emniyet istiyoruz.</p>
<p>— Emniyet neden yok?</p>
<p>— Canım hesaplamadan emniyet nasıl olsun?</p>
<p>— Hesap meselesi değil aslanım! Para meselesi... Para herhangi bir hatayı bugün pekâlâ tashih edebiliyor. Vicdan azaplarının falan şeklini degiştiriveriyor. Paralı adam kendisini de, kendisine bağlananları da, yapacağı bu kabil işleri de emniyette hisseder. “Bir bela gelse, eline iki bin lira veririm! Yallah!” diyemediği için...</p>
<p>— Ne münasebet? Bir kere böyle gaddarca hesap olmaz. Böyle gaddarca hesap yapılsa bile, o birleşmeden hayır çıkmaz! Sonra, eğer zenginler senin söylediğin gibi hareket etseler, sık evlenip boşanmaları ve nihayet aradıkları kadını bulup mesut olmaları lazımdır. Öyle mi hepsi...</p>
<p>— Gene aynı meselenin başka cephesi geldi! Biz şimdi fukara olduğumuzdan zenginleri kendi fukara hesabımıza vuruyoruz. Halbuki zengin olsak evlenmeyi de zengince düşüneceğiz. Yani dengimizi arayacağız. Araya böyle Safo'lar, Zekiye'ler karışsa, o zaman hesabımızı evlenmek üzerine değil, eğlenip, eğlencenin bedelini ödemek üzere kuracağız! İş bizim için emniyetli bile görünse, Zekiye ile Safo için aynı emniyetin mevcut olduğunu iddia edemezsin sanının...</p>
<ul style="list-style:none;"><li>
<p>— Ne karmakarışık bir söz! Fikirlerin bu kadar karmakarışık olduğu için bir türlü güvenemiyorum. Aldatılıyorum gibi bir hisse kapılıyorum. Zor yaşıyorsun Şair! Bu kadar ayrı cepheli bir kafayla insan daima sıkıntı içindedir. Hiçbir şey sende kati değil...</p></li>
<li>
<p>— Çünkü içinde yaşadığımız cemiyette hiçbir şey kati değil... Ben ne halt edeyim!</p></li></ul>
<p>— Herkes senin gibi? Ben neden daha rahatım?</p>
<p>— Sen &quot;Daha rahatım” zannediyorsun! Korkak olduğun için, “Acaba bu hissim doğru mu?&quot; diye araştıramıyorsun!</p>
<p>— &#160;Ben mi korkağım?</p>
<p>— &#160;&#160;Bir manada elbette korkak değilsin!</p>
<p>— İşte gene geldik çatal yola... Bir insan hem korkak, hem cesur olur mu? Yani “Hiç korkmam&quot; demiyorum. Lâkin “Cesur adam&quot; deyince bu en az, “Cesareti korkusuna galip adam&quot; demek olmaz mı?</p>
<p>— Mevzua göre... Bizim Sadri, “Dünyada hiçbir şey mutlak değil!&quot; der. Bu basit görünen sözü bıkıp usanmadan da tekrarlar! Bak aklıma geldi. Sen bu hatun için Galata’mn bütün kopuklarıyla -neticesi ölüm bile olsa- dövüşmekten korkmazsın! Lâkin Safo’yu doludizgin sevmekten, bu sevmenin tabii neticesi olan evlenmekten daha laf açılır açılmaz korkuyorsun! Birinde ölüm var. Birinde yok...</p>
<p>— Bilakis. Daha beteri var. Şerefsizlik...</p>
<p>— Geldik şeref bahsine: — Ertuğrul Hikmet içini çekti —: Hep böylesiniz, zaten sizinle konuşurken küçük kafesinde bir kanarya kuşu seyreder gibi olurum. Fml fırıl dönersiniz...</p>
<p>— Bırak da cevap ver!</p>
<p>— &#160;&#160;&#160;&#160;Şeref ölümden de mühim bir iş ise, senin Safo işinde yüzde elli, yahut</p>
<p>yüzde bir şerefsizlik ihtimali varsa bu işe neden giriştin? Neden devam ediyorsun? Kızı mutlaka almayacaksan, onunla gezip dolaşman biçarenin şerefini az da olsa lekelemez mi<sup>?</sup> Başkasının -Bilhassa seni seven seni sevmekten başka günahı olmayan bir kızcağızın- şerefini düşünmeyen adamın şerefi ölümden ileri tuttuğuna beni sen değil, senin paşa baban da inandıramaz!</p>
<ul style="list-style:none;"><li>
<p>— İyi ama ben yalan söylemiyorum. Seni şu anda bu şeref sözüyle aldatmak istemediğimi pekâlâ biliyorsun. Ben bir hali izah etmeye çalışıyorum.</p></li></ul>
<p>— Bilmez miyim? Keşke aldatmaya çalışsan... O zaman bir fikrin, bir maksadın olur. Şuurla hareket ediyorsun demektir. Şimdi yalan söylüyorsun. Hem yalnız kendini aldatıyorsun. Bunun bile farkında değilsin! O kadar feci ki, söylediğim halde anlatamıyorum.</p>
<p>— Söylediğin doğru gibi... Lâkin milyonlarca insan benim gibi düşünüyor.</p>
<p>— Milyonları bilmem! Bildiğim bir şey var: Safo’yu seviyorsun! Tıpkı milyonlarca insanın birer Safo’yu sevdikleri gibi... Sevdiğin Safo için vazifen bu olduğu halde, mesuliyet kabul etmeye yanaşmıyorsun. Bahsettiğin milyonlar da kendi Safo’larına karşı böyle hareket ediyorlar. Sonra birisi sana bunu anlattı mı? Ya vazifeyi mertçe omuzlamak yahut Safo’yu sevmek zevkinden kendini mahrum etmek gibi iki kati karar zarureti hasıl oluyor. İşte burada, sen ve seninle beraber olan milyonlar, kalleşlik ediyorsunuz...</p>
<p>— Öyleyse sen Zekiye’yi neden almıyorsun?</p>
<p>— Ben de kalleşlik ediyorum be birader!.. Yalnız aramızda minimini bir fark var. Ben bunu söyleyecek kadar cesurum, -ki bu cesaret de övünülecek bir matah değil - Sen ve milyonların, bunu itiraftan korkuyorsunuz! Övünülecek bir matah halinde bulunmasa da, cesaret cesarettir. Korkunun her çeşidinden iyidir. Ne dersin?</p>
<p>— Düşüneceğim! Peki! Neye güldün?</p>
<p>— &#160;Düşünmek burada hiçbir şeyi halledemez!</p>
<p>— &#160;Neden?</p>
<p>— Mesele sana bağlı değil... Sistem meselesi... O bahsettiğin milyonlardan ayrılıp, yani onların temsil ettiği sistemden ayrılıp bir başka sisteme bağlanmak meselesi ki...</p>
<p>Ertuğrul Hikmet ümitsizce elini salladı. Kurda benzeyen yüzünde kederli bir gülümseme vardı.</p>
<p>Murat: “Hayır! Haklı olamaz!” diye düşündü.</p>
<p>Böyle neticesiz münakaşalardan sonra birbirlerine kısa bir müddet için de olsa gizlice kırılacaklarına bilakis sevgileri daha çok artardı. Zaten aralarındaki bağ, çekişmelerin parça parça getirip farkına varmadan kuvvetlendirdiği sahici dostluklardandı.</p>
<p>Ertuğrul Hikmet:</p>
<p>— Hele bir cigara ver! dedi.</p>
<p>Saat on ikiyi vurdu. Garson İhsan, kahve ocağına dayanmış ayakta uyuyordu.</p>
<p>Yüzü bembeyazdı. Kâğıt gibi.</p>
<p>Murat, birden ürperdi. Ertuğrul Hikmet haklıydı. Safo’yu tanıdıktan sonra evvelce verdiği oda tutmak ve bu odayı rabıtalı bir şekilde döşemek fikrine bir de kızı ahp o odaya götürmek tasavvuru müphem bir surette karışmıştı.</p>
<p>Kızı götürmek ama.. Nikâhsız falan...</p>
<p>— Hani cigara yahu? Daldın deryalara!..</p>
<p>— Cigara... Evet!</p>
<p>Paketi çıkardı. Bir tane de kendisi yaktı.</p>
<p>İhsan, başı önüne eğildikten sonra birden uyanmış, utanarak etrafa bakıyordu.</p>
<p>“Bir insan alçak olsun... Alçak olduğunu bilmesin! Acaba kabil mı?”</p>
<p>Murat bunu kendisi için düşünmüştü.</p>
<p>Hamdi Bey, hava pek sıcak olduğu halde âdeti üzre pardösüsü kolunda, içeri girdi. Pardösüyü, sanatını kolaylaştırmak için taşıdığını Murat biliyordu.</p>
<p>“Sanatı yankesicilik! Gene de iyi adam... Hem de nasıl gülüyor! Tertemiz!”</p>
<p>Yankesici Hamdi Bey sevimli tebessümüyle yaklaştı.</p>
<ul style="list-style:none;"><li>
<p>— Merhaba! dedi, prafaya var mısınız.</p></li>
<li>
<p>— Geç değil mi?</p></li></ul>
<p>— On beş kasa oynarız. Hey kahveci! Getir şuradan prafaları... Bana da bir çay yap!</p>
<p>Parmaklarının insana zevk veren usta hareketleriyle kâğıtlan dağıtıyordu.</p>
<p>Murat korkuyla düşündü: “Belki demin bu parmaklar iki tane kalem çalmıştır! Hani hiç belli değil!&quot;</p>
<p>Ertuğrul Hikmet:</p>
<ul style="list-style:none;"><li>
<p>— &#160;&#160;&#160;Pas! dedi.</p></li></ul>
<p>Murat da:</p>
<ul style="list-style:none;"><li>
<p>— &#160;&#160;&#160;Pas! dedi.</p></li></ul>
<p>Hamdi Bey:</p>
<ul style="list-style:none;"><li>
<p>— &#160;&#160;&#160;Kupaya oynayın beyler! diye fıkır fıkır güldü.</p></li></ul>
<p>Oynamadılar ama, tabii, oyun gene devam etti.</p>
<p>Murat, ilk maaşıyla hemen bir masa takvimi almış, bunun üzerine gerek mahkeme celselerini, gerek telefonla verilen randevuları kaydetmeye başlamıştı. Elli kuruşla temin edilen bu basit vasıta, yazıhane işlerini birdenbire kâtibin gözü önüne koymuş oldu. Patronlar, işlerin intizam peyda ettiğinin hemen farkına vardılar. Yeni kâtip, kendilerine hiçbir şey teklif etmeden, mesleğin hususiyetlerini nazara alarak, hizmetleri düzenlemişti. Artık layihalar son dakikaya kalmıyor, bu yüzden aynca can sıkıntısı çekilmiyordu.</p>
<p>Çelil Bey müsveddeleri zaten evinde hazırlamaktaydı. Murat, onun dosyalannı bir gün evvelden çıkarmaya başladı. İlk defa sabahleyin, Çelil Bey:</p>
<p>— Yanlış oğlum! Yarınki işi bana bugün yaptırdın! dedi.</p>
<p>Murat:</p>
<p>— Hayır efendim, diye cevap verdi, bakınız nasıl düşündüm. Layiha ile istida yazmak hususlarını akşama bırakacağım! Müşteriler gittikten sonra ben oturur, bunları rahatça hazırlarım.</p>
<p>— Bazan geç olur. Yorulursun!</p>
<p>— Bilakis... Gündüz hafif geçtiği için yorulmam. Yalnız yazıhaneden geç çıkmış olurum. Kahvede oturacağıma burada çalışmak daha iyi. Sizce bir mahzuru yoksa böyle yapalım. Hem işler aceleye gelmez. Bazan tekrar okumaya vaktiniz olmuyor. Birkaç kere, ben layihaları arkanızdan yetiştirmeye çalıştım.</p>
<p>— Peki! Bana göre hava hoş!</p>
<p>— Bir tecrübe edelim de... Bakınız ne güzel olacak.</p>
<p>Bu iş, Hayret Bey’e bu kadar kolay olmadı. Hayret Bey, her zaman zaruretlerin cebriyle çalışıyor, herhangi bir vazifeyi zamanından bir saat evvel yapmak, sopa yemek gibi zoruna gidiyordu.</p>
<p>Murat, üç gün üst üste, öbürgünkü dava dosyalarına ait müsveddelerin yapılmasını teklif etti. Meseleyi anlattı.</p>
<p>— Neden canım? “Bugünün işini yarına bırakma&quot; demişler. Bunu diyenler aynı zamanda “Yarının işini de bugünden yapma!” demişlerdir de, dedelerimiz ikinci maddeyi unutuvermişler. Hayır!</p>
<p>— Göreceksiniz! Pek rahat olacak. — Gülümsedi —: Bu suretle önünüzde daima bir boş gün bulunacak. Kendinizi pek yorgun hissederseniz, bu aralıktan faydalanırsınız.</p>
<p>— İşte şimdi faydalanayım diyorum.</p>
<p>— Hay hay! Ben size bir kahve söylerim. İçer dinlenirsiniz. Arada gelen olursa savarım. Telefonlara “Yok&quot; cevabı veririm. Zaten o kadar kolay dikte ediyorsunuz ki... Arada birisi lafa tutmasa, yanın saatte bitiririz...</p>
<p>— Faydası?..</p>
<p>— Hiçbir şey aceleye gelmez... Ben müsveddeleri makineden geceleri çıkaracağım. Gündüz, pek müstacel bir mesele zuhur etmedikçe yazı ile uğraşmayacağız.</p>
<p>— Ben beceremem ama... Bir deneyelim. Haydi kahveyi ısmarla! Allah Allah bu delikanlı beni yeniden avukat stajyeri yapacak...</p>
<p>Murat bir şey söylemedi ama buna ikisinin de ihtiyacı vardı. İkisi de her gelen davayı kaçırmadan alıyorlar, bunları kabul ederken yalnız ücreti vekâletin peşin kısmını hesaplıyorlardı. Sanki davayı kazanmak imkânsızdı da, kazanmak imkânsız olduğu için ücretin mütebaki kısmını hesaba katmak saçma bir şeydi. Belki de bu sebepten dava dosyasını tetkik etmek, tevhid-i içtihat kararlarını kanştırmak, kanun ve tefsirleri tekrar tekrar gözden geçirmek, şerhleri okumak</p>
<p>ancak birkaç büyük davaya inhisar ediyor, diğerleri Allah’a emanet bırakılıyor, akılda kalmış bazı beylik hükümlerden başkalarına müracaat olunamıyordu.</p>
<p>Abone olunduğu için muntazam gelen resmi cerideleri gözden geçirmeye bile sanki vakitleri yoktu. Murat bunlan, kendisinden evvelki kâtiplerin nasılsa akıl ettikleri şekilde aylık olarak biriktiriyor, her ay sonunda sicimle bağlayıp dolaplardan birisinin alt gözüne yuvar- layıveriyordu.</p>
<p>Zenaat, feci bir surette klişe haline gelmişti. O kadar ki, dava arzuhallerinde çoğu kere, “delail-i kanuniye” kısmına -mevzuya göre- Ceza Kanunu’nun yahut Ticaret Kanununun yahut Kanun-u Mede- ni’nin mevaddı mahsusası denilip geçiliyordu.</p>
<p>Murat işe başlayalı kırk gün olduğu halde, patronların bütün sırlarını öğrenmişti. Çelil Bey, maruf tabiriyle “keskin zampara&quot; idi! “keskin zampara” tabirindeki hususiyet, kadın seçmemek, dolayısıyla kadın sevmemekten ibaretti. Keskin zampara hiçbir kadını, güzel- çirkin, genç-ihtiyar, cahil-okumuş, şık-derbeder diye ayırmadığından -Hele Çelil Bey gibi ebedi bekâr ve zengin ise- o kadar çok kadınla aynı zamanda münasebette bulunmak zorunda kahr ki, içlerinden birisini ayırıp sevmesi âdeta imkânsızlaşır...</p>
<p>Yazıhaneye dört tane meşhur randevucu devam ediyor, bunlardan başka tek başlanna çalışan “Kokot” denilen birkaç hanımefendi uğruyor, bunlardan başka kendi tabiriyle, “Elleri altında daima gözü açılmamış ev piliçleri” bulunan bir iki bohçacı kadın gelip gidiyordu.</p>
<p>Birini veya birkaçını birden peylediği için, koca değiştirmek ihtiyacını duyanlar da, emsallerinden aldıktan tavsiyelerle Çelil Bey’e koşmaktaydılar. Bunlara, yirmi senedir fasılasız devam eden bu hayat neticesinde, mevcut unutulmuş tanıdıkları, eski gözağrılannı da ilave edince Çelil Bey’in ne kadar ağır, fakat Murat gibi gene bir delikanlıya göre ne derece tatlı bir yük altında bulunduğu anlaşılıyordu. Adamcağızın cepleri, çantası, hattâ bazı dalgınlığına geldiği için dava dosyaları, yazıhane gözleri, irili ufaklı kadın fotoğraflarıyla doluydu. Bunların içinde mektepli kızlardan, anadan dogma resim çektirmekte bir beis görmeyen profesyonel hanımlara kadar her çeşit kadın vardı. Ayaca mahut pis çiftleşme resimleriyle dolu iki kocaman albümle, yaldızlı defterlere, herhalde bir hattat tarafından itina ile temize çekilmiş “Bahname&quot;, “Kaymak Tabağı”, “Zambak” suretleri, gözlerden birisini doldurmuş bulunuyordu. Çelil Bey, işin hülyasına muhtaç olacak istirahati asla bulamadığı için, bunlara senelerden beri el sürülmemiş olduğunu Murat, üzerlerine birikmiş tozlardan anladı.</p>
<p>Çelil Bey, babasından kalma, gayet büyük, gayet eski bir konakla, “Dadı” dediği bir ihtiyar kadınla beraber oturuyordu. Arada sırada bu konağa her milletten muvakkat hanımlar getirmişti ama hiçbirisi, beyin -kendi tabiriyle- bamtelini bulup yakalayarak yerleşememişti.</p>
<p>Çelil Bey’in bir gün bir arkadaşına söylediği şu sözler, Murat’a bu keskin zamparanın neden evlenmediğini biraz anlatmış oldu.</p>
<p>— Saçımın teli kadar kadınla yattım. Hepsinin muayyen bir tarifeye uygun bir ücreti vardı. Öyle rahattı ki bu hal... Artık ustası da oldum galiba... Bakar bakmaz! Baremin şu derecesinde diyorum. Ekseriya da yanılmıyorum.</p>
<p>— Hiç olur mu? Hep o yollarda gezdiğinizden... Ücretine baha yetişmez namuslu kadınlar da vardır.</p>
<p>— Varmış evet! İnanılacak dostlardan duyanın. Merak da ederim. Ben henüz rastlamadım. Evlenmediğim de belki bundandır. Eğer böyle bir kuşa tesadüf etsem, para ile razı olmazsa, deli olurum, ötesi yok! Kendimi öldürecek değilim ya... Derhal izdivaç teklif ederim. Lâkin rastlamadım. Bizimkisi kumaş beğenir gibi... Tutuyorsunuz, avcunuz- da sıkıyorsunuz... Bazan dükkânın loşluğundan kapı önündeki güneşe çıkanyorsunuz! İki metre seksen santim kestiriyorsunuz...</p>
<p>— Hayatınızda bir derbederlik... Bir boşluk hissettiğiniz olmuyor mu? Çocuk ihtiyacı gibi...</p>
<p>— Asla! Boşluk mu? Bilakis... O kadar doluluk hissediyorum ki, başkaca bir kadına neden lüzum olacağını anlayamıyorum. Çocuklara gelince: Birçok var. İçlerinde zabit olanlar, mühendis mektebine gidenler... Arar mısınız? Hoca, biz erkekleri en sonunda anamızın adıyla çağırır! Ben bunu unutur muyum?</p>
<p>Çelil Bey yaşlandıkça, kadın ihtiyacı artan garip tiplerdendi.</p>
<p>— O kadar yorulmuyorum ki, diyordu, bir gün vazife başında, al- nımın akıyla şehit olacağıma eminim! Bir an uyanıp kızcağızın yüzünü görmek, görüp gülmek isterdim. Temennim odur ki, bir fakir kızcağıza tesadüf etsin! Malum ya, cüzdanımda her zaman bin liradan fazla para gezdiririm. — Burada hüzünle gülümsüyordu —: Bilmem ki uzanıp ücretini almaya cesaret eder mi? Hani <span style="font-weight:bold;">“Ben şehit badeyim dostlar demim yad eylesin!&quot; </span>diye başlayan bir şiir var ya... Bakalım, bizim Hayret vaat etti. Böyle şerefle geberirsem, bir tane de bana yazacak! “Ben şehit zamparayım,” diye mi başlar dersiniz!..</p>
<p>Son zamanlarda az içiyordu. Murat buraya gelmeden evvel, sokakta kalp krizi geçirmiş. Birkaç hafta hastanede kalmıştı. Bunu hatırlattıkları zaman:</p>
<p>— Halbuki ben bu meredi hiç de kullanmadım. Oyun bozanhğı- na ne dersiniz? diye gülüyordu.</p>
<p>Hayret Bey’in yazıhane gözlerinde de mesleğe ait olmayan eserler ve şahsi sırlar vardı. Nedim Divanı, Süruri Divanı, Mahrupname’den başka birinci sayfasında güzel bir talik yazıyla <span style="font-weight:bold;">“Şairiz şîn veririz şanımıza - Giremez fahişe dîvanımıza” </span>beyti yazılmış, henüz basılmamış kendi divanı bulunuyordu.</p>
<p>Büyük bir san zarf, yakışıklı delikanlı resimleriyle doluydu. Yazıhanenin en alt gözünde Murat, bir acayip muhaberat dosyasına rastlamıştı. Bu dosyadaki mektuplara bakılırsa Hayret Bey, Türkiye Masonlar Locasında oldukça yüksek mertebede bir “kardeş&quot;ti. Bir sürü içtima davetiyelerinde Murat’ın anlayamadığı noktalı işaretler ve unvanlar bulunuyordu.</p>
<p>Murat bunu öğrendiği zaman, merak ettiği ve bir mana veremediği bir başka hususu da anladığını zannetti. Bu husus, mahkemelerde hiçbir davaları, yazıhaneyle hiçbir iş alakaları bulunmayan ziyaretçilere aitti. Bunlar, şimdilik, birisi mebus, birisi mahkeme azası, diğerleri muhtelif serbest mesleklere mensup olmak üzere, 6-7 kişiydiler. Hepsi de istisnasız kibar adamlardı. Hayret Bey'le büyük dostluktan bulunduğu halde, eğer geldikleri zaman yazıhanesinde değilse Murat'ta otururlar, edebiyattan, şiirden bahsederler, alçakgönüllülük gösterirlerdi. Yalnız bir tanesini Murat bunlara katmıyordu. Bu zat, otuz yaşında olduğu halde, daha genç görünmeye çalışan, ekseriya malum delikanlılardan bir iki tane getiren, gürültücü, herkese tepeden bakmaya çalışır, Hayret Bey'le otan hususiyeti ile övündüğünü her hareketiyle belli eder birisiydi.</p>
<p>Murat, onun, azametine rağmen görmekte olduğu işi daha ilk görüşte tahmin etmiş, sonra da yanılmadığını anlamıştı. Hayret Bey'e çocukları, Cemil isminde otan bu herif bulup getiriyordu. Sanatının inceliği ve şerefiyle de haklı olarak mağrurdu.</p>
<p>Lakın gururunu Hamdı Bey de çekemez olmalı kı, pek ağzı sıkı bir adam olmasına rağmen, bir lakırdı sırasında: “Kendisini de az kullanmadık! Kibirlenecek! Hakkı mıdır?&quot; demiş. Murat'a işin bir türlü kendi kendine tahmin edemeyeceği bir diğer cephesini de anlatmıştı.</p>
<p>Ve gene bir aya varmadan Murat anladı ki, diğer kellifelli ziyaretçilerin zannettiği gibi Masonlukta bir alakalan yoktu. Mason bile olsalar, hiç değil, buraya gelişleri maşnk-ı azamin emriyle, locanın hizmetleri için vuku bulmuyordu. Bu oğlancılar, zamparalann aksine, takım halinde çalışıyorlar, zevk işlerinde birbirlerine yardım ediyorlardı. Hangisi eline yem bir parça geçirirse, ötekilere derhal haber yollamakta, cemiyeti toplantıya çağırmaktaydı. Murat bunu anladıktan sonra bir müddet Hayret Bey'in çocukları âdeta kıskanmasına mana veremedi. Lakın nihayet ışı sezdi. Kıskançlık, kulüp azalarından gayrısına karşıydı. Aralarında mütekabiliyet esası cari olsa gerekti.</p>
<p>Murat’ın akıl erdiremediği diğer bir nokta da, kullanılan malzemenin pek körpelerden intihap edilmemiş, hiç değilse on altı, on sekiz yaş arasında bulunmalarına dikkat olunması idi. (Çok sonraları bir gün Hamdi Bey bu hali, kanunen gaynmümeyyiz çocuktan baştan çıkarmış olmamak gayretiyle izah etmeye çalışmıştır.)</p>
<p>Hayret Bey, kıskançlığına rağmen zenaatında, ortağı Çelil Bey’in prensibini kabul etmiş görünüyor, mahbupperestliğine rağmen gelip gidenlerin içinde bir tanesine bir başka muamele yapmıyor, hususiyet tesis etmiş görünmüyordu.</p>
<p>Murat, bir diğer hususa daha dikkat etti. Çelil Bey’in, evi müsait olduğu halde, gelen hanımları bitişikteki bekleme odasına almaktan, orada uzun uzadıya kalmaktan herhalde zevk alıyor olmalıydı.</p>
<p>Buna mukabil Hayret Bey, delikanlıları asla yazıhanede kabul etmiyor, buraya hangi sebeple olursa olsun geldiklerini hattâ istemiyordu. Böyle sıralarda, derhal telaşlanmakta, kendisine hiç yakışmayan sinirli bir aceleyle:</p>
<p>— Ne var? Evet! Bir şey mi dediniz? Peki, bir dakika... Efendileri -yahut hanımları- göreyim! der, sözü kısa keser, müşterileri savdıktan sonra:</p>
<p>— Evet! Buyrun gidelim! diye delikanlıyı önü sıra dışan çıkarır, Murat’a bakmamaya çalışarak:</p>
<p>— Bir şirkete uğrayacağım. Adliyeye geç kalırsam, davaları talik ettirmeye çalışınız! emrini verirdi.</p>
<p>Kırk gün içinde dört kere böyle söylediği halde bir kere bile davaların talikine meydan vermemiş, biraz geç de olsa celselere yetişmişti.</p>
<p>Patronların hususi hayatlarına ait olan bu haller, ister istemez işin ciddiyetini bir mühim miktarda sulandırıyor, kâtibe, ne de olsa biraz havailik veriyordu. &#160;&#160;&#160;&#160;&#160;&#160;&#160;&#160;<sup>1</sup></p>
<p>Zaten aradan bu kadar az bir zaman geçtiği halde Murat, bir avukat yazıhanesindeki işin de nihayet bir nalbant dükkânındaki ış kadar kaba ve yeknesak olduğunu anlamıştı.</p>
<p>Bir kere bütün müşterilerde bir müşterek taraf vardı: Dertli olmak. Filhakika herkes derdini kendi kültür ve mizacına göre yanıyordu ve herkesin derdi birbirine hiç benzemiyordu ama, vaziyet gene de yeknesaktı. Çünkü dertli adamların öldürmekten bahsettikleri sıralarda dahi, bir yalvaran tarafları oluyordu. Zaten avukat yazıhanesine gelmek başlı başına zaaf alametiydi. Zaafın da manzarası insanı çabuk usandırıyordu.</p>
<p>Murat, ilk zamanlarda değişik maceralar, değişik tipler görerek hiç sıkılmayacağını zannederken bu kanaatinde yanıldığını anlamıştı. Hele patronların ahvali, işin ciddiyetini bozunca, usanma daha çabuk geldi. Çelil ve Hayret Beylere muhtaç olan, onların yardımını para ile temine çalışan, bilhassa saatlerce sıkıntı içinde bekledikleri, şikâyet etmedikleri halde, kapıdan görünür görünmez, ümitle ve hürmetle sıçrayıp selama duran bu biçarelere eskisi kadar acımaz, dertlerini ciddiye almaz oluyordu. Bu hal, kira otomobilinde gidenlerin, yayalara, tiyatro localarında oturanların parterdekilere tepeden bakmalarına benzemekteydi.</p>
<p>Hediye Hanım’ın -Sıska bir Boşnak karısı-gösterdiği bir fotoğraf üzerine bütün işlen yüzüstü bırakarak savuşan Çelil Bey’ı hasta göstermek, oğlan tellalı Cemil’in “Haydi çabuk. Vallaha gider haaa... Bir nazlı ki...&quot; diyerek iki ayağını bir pabuca soktuğu Hayret Bey’in bir şirket meclis-i idaresinde olduğunu söylemek Murat’ın nazarında, müşteri “müvekkil” denilen biçare insanlann itibarını dehşetli kırıyordu.</p>
<p>Dışarda işler de evvela pek karışık göründükleri halde, yavaş yavaş basitleşmişler, nihayet kaba bir hale gelmişlerdi. Uçsuz bucaksız adliye binasının avuç içi kadarlığı, memur kalabalığının esasta kalabalıkla hiç alakası olmadığı, bir aya varmadan anlaşıldı. Avukatlar grup gruptular. Her grubun, her dairede bir mutemedi vardı. Bu mutemet, bazı bazı yazıhaneye uğrar, patronlarla hususi görüşürdü. Bu sebeple kâtibin işi pek kolaylaşıyor, girdiği her dairede mutlaka bir “kapı yoldaşı&quot; bulunuyordu. Bu sebeple icra reisine ödeme emri havale ettirirken “Lütfen üçüncü icra memurluğuna&quot; demek bile garip bir hareket değildi. Buna göre müstantiklik, ceza mahkemeleri de kısım kısım ayrılmıştı. Hattâ avukat kâtipleri bile patronların gruplaşmasına muvazi olarak samımı idiler. Murat yalnız bu kaideyi kabul etmemiş, eskiden beri her yerde imdadına yetişen kolay dost olmak <span style="font-style:italic;">ve</span> emniyet kazanmak kabiliyeti ile bütün avukat kâtipleri ile aynı zamanda ahbap olmuştu. Adliyedeki işlerinde Şahap’ın pederi Tahir Bey’le, Hamdi Bey’in dostlarından da yardım görüyordu.</p>
<p>Hasılı, yeknesak da bulsa, işi kavramıştı. Rahattı.</p>
<p>*</p>
<p>Dört günden beri de yeni bir eğlencesi vardı. Meşhur randevucu zampara Adalet Hanım’ın dostu Kadriye Hanım, öğle vakitleri muntazaman geliyor. Murat'ı terbiyeli ve asil bir baş hareketiyle selamladıktan sonra ciddiyetle soruyordu:</p>
<p>— Beni telefonla arayacaklardı efendim?</p>
<p>Bir keresinde, saati hangi taraf şaşırdıysa aramışlardı da... Bu kalın sesli bir ecnebi erkekti. Murat’ın bütün ısrarlarına rağmen adını söylememiş, üst üste özür dileyerek biraz sonra tekrar rahatsız edeceğini bildirmişti.</p>
<p>Diğer defalar, Kadriye Hanım orada bulundu. Murat, onun yanında Fransızca bildiğini belli etmemek için adamcağızın:</p>
<p>— Matmazel Kadriye oradalar mı? sualine, üst üste:</p>
<p>— Efendim! Anlamıyorum. Türkçe söyler misiniz? diye cevap vermiş, kızı sabırsızlandırmış, neden sonra:</p>
<p>— Evet! Sizi arıyorlar! diyerek telefonu bırakmaya razı olmuştu.</p>
<p>Kadriye Hanım, patrondan iltifat gördüğü bir yazıhanede biçare, dil bilmez bir kâtibe ne kadar ehemmiyet verilirse ancak o kadar aldırış ediyor,' ilk günün insiyaki çekingenliğini kaybederek muhavereyi üstü açık bir hale getiriyordu.</p>
<p>Dün büsbütün azıtmış:</p>
<p>— Hayır! Olmaz! Beni bütün yemişsiniz! Ablam boynumdaki çürükleri gördü de... Halbuki siz Fransızlar, kadınlan ısırmaktan ziyade okşamayı bilirsiniz, diye duymuştuk! demişti.</p>
<p>Herifin döktüğü diller üzerine de:</p>
<p>— Şaka ettim canım... Size acemi bir erkek demek haksızlık olur. Şimdi bile gözümde tütüyorsunuz... diye cilvelenmişti.</p>
<p>Çok güzel kızdı. Fransızcayı çok güzel konuşuyordu. Kendisini, bilhassa lisan bilmediği için erkek yerine koymuyor gibi davransa, bir başka erkekle aralarında geçen en mahrem hadiselerden böyle açık açık bahsetse de, dinlemek Murat'ın hoşuna gidiyordu. Zaten bu sebeple:</p>
<p>— Öğle üzeri burada mısınız? diye sorduğu zaman:</p>
<p>— Her zaman! Saat bir buçuğa kadar buradayım, cevabını vermişti.</p>
<p>— Yemeğe çıkmaz mısınız?</p>
<p>— Burada bir şeyler yerim. N’olacak!</p>
<p>— Peki! Beni bir arkadaşım arayacak da... Buranın telefonunu verdim... Olur mu?</p>
<p>— Hayhay!</p>
<p>İşte bugün de beşinci ziyareti bekliyordu. Hesabına göre Kadriye Hanım'ın merdivenlerde olması lazımdı.</p>
<p>Nitekim kapı açıldı Sarışın ve harikulade bir çiçek gibi göründü. Aynı hesaplı baş işareti... Aynı lakayt, hattâ insihfafkâr gülümseme...</p>
<p>— Bonjur efendim! Beni aradılar mı?</p>
<p>— Henüz aramadılar hanımefendi. Buyrun!</p>
<p>— Sizi rahatsız etmiyorum ya...</p>
<p>— Hayır! Görüyorsunuz ki hiçbir işim yok...</p>
<p>Nedense, bu sefer, kız izahat vermek lüzumunu hissetmişti:</p>
<p>— Bir ev almak istiyoruz, dedi, tapu muameleleri de pek uzuyor. Sabahlan çıkmak zorunda kalıyorum. Bu telefonla görüştüğüm adam emlak tellalı ihtiyar bir Ermenidir. Mızmızlığı ablamın canını sıktığı için benim başıma attı.</p>
<p>— Öyle mi efendim? Hayırlısı olsun da...</p>
<p>— Bilmem ki... Alahm dedik. Ben istemiyorum. Ablam ısrar ediyor.</p>
<p>— Ablanız haklı. Mal, maldır.</p>
<p>Bir müddet sustular.</p>
<p>— Burada böylece usanmıyor musunuz? Ben çatlarım doğrusu...</p>
<p>— Vazife. . N’aparsınız?</p>
<p>— Evli misiniz?</p>
<p>— Hayır!</p>
<p>— Ben de aptal gibi... Kusura bakmayın. .</p>
<p>Telefon çaldı. Murat dinleyiciyi kaldırdı. Beklenen herifti. Gene Fransızca olarak sordu:</p>
<p>— Kadriye Hanım oradalar mı efendim?</p>
<p>Murat bu sefer, en güzel Fransızcasıyla cevap verdi:</p>
<p>— Af buyrun... Kimi istediniz?.. Burası avukat Hayret ve Çelil Beylerin yazıhanesi... Ben kâtipleriyim...</p>
<p>— Kadriye Hanım’ı arıyorum...</p>
<p>— Anlayamadım efendim. Çelil Bey yoklar Nakliyat-ı Hariciye Türk Anonim Şirketi’nin -Uyduruyordu ve mahsustan lafı uzatıyordu- meclis-i idare içtimasma gittiler. Lütfen adınızı söylerseniz ben kendilerini telefonla haberdar ederim, yahut geldiklerinde bildiririm. Sizi ararlar efendim?</p>
<p>— Kadriye Hanım...</p>
<p>— Kadriye Hanım mı dediniz? Bin defa affınızı dilerim Mösyö... Evet buradalar efendim. Veriyorum. Bir şey değil... Memnuniyetle... — Kıza döndü. Aşağıdan yukanya bakarak gülümsedi —: Sizi istiyorlarmış. Emlak tellalı Ermeni olacak. Buyrun!</p>
<p>Kadriye'nin önünde ölmüş bir adam dirilseydi bu kadar şaşırmaz ve ürkmezdi. Çantasıyla eldivenlerini masaya bıraktı. Tekrar aldı, tekrar bıraktı. Telefonda kısaca:</p>
<p>— Akşam buluşuruz dedi. Sözleri uzatmadan dinleyiciyi yerine koydu.</p>
<p>Gözlerini açarak:</p>
<p>— Fransızca biliyordunuz öyle mi? dedi.</p>
<p>— Hayır bilmiyordum. O gün hani ablanızla beraber gelmiştiniz ya... Konuşuyordunuz. Pek hoşuma gitti, öğrenmeye karar verdim. Burada gazete okuyan bir ihtiyar vardı. Hatırladınız mı?</p>
<p>— Evet!</p>
<p>— Onun adı Mösyö Samoil'miş. Ben de bilmiyordum. Fikrimi ona açtım. Ders vermeyi kabul etti. O günden beri çalışıyorum. — Fransızca konuştu —: Becerebildim mi? Ne de olsa insan acemi olunca korkuyor. O kadarcık lakırdıyı söyledim ama bir de bana sorun.</p>
<p>— Alay ediyorsunuz! Bir ayda imkânı yok...</p>
<p>— Rica ederim... Bana cesaret veriyorsunuz! Mamafih bizim cinsimizde lisan öğrenmek bir istidattır. Babam Türkçeyi iki haftada öğrenmiş. Annem Çerkezceyi bir ayda...</p>
<p>— Hiç olur mu? Beni budala yerine koyuyorsunuz! Teessüf ederim.</p>
<p>— Neden canım? Babam Türk’tü, annem de Çerkeş...</p>
<p>— Siz de mutlaka Fransa'da bulundunuz. Böyle görüşme pratikle olmaz.</p>
<p>— Fransa'da değil, Galatasaray'da hanımefendi... Oturmaz mısınız, bir çay içelim... Hem de biraz pratik yapanm Bana iyiliğiniz dokunur.</p>
<p>— Hiç oturabilir miyim? — Bir şey hatırlamıştı. Sahiden mahcup olduğunu Murat anladı —: Gevezeliğimizden dolayı özür dilerim. Ablamın münasebetsizliğini lütfen affeder misiniz?</p>
<p><span style="font-weight:bold;">— Madem ki </span>siz emrediyorsunuz. İnsan sizden hiçbir şey esirge- yemez ki...</p>
<p>— Pek tuhaf... Sizde kabahat var. Neden sakladınız?.. Sonra bu kadar lisan biliyorsunuz, avukat kâtipliğinden başka bir iş bulamadınız mı?</p>
<p>— İşimden pek memnunum</p>
<p>— Anlaşılıyor, insanlarla eğlenmek hoşunuza gidiyor olmah. Hukuka mı devam ediyorsunuz?</p>
<p>— Hayır! Doğruca burada çalışıyorum. Maaşım da otuz beş lira...</p>
<p>— inanmam! Hiç kabil mi? — Eldivenleriyle çantasını, Murat elini tutacakmış gibi çekinerek aldı —: Gideyim ben, dedi, müsaadenizle...</p>
<p>— Yarın öğle üstü bekleyeyim mi?</p>
<p>— Hani bizi affettinizdi... Rica etmiştim.</p>
<p>— Affedilecek bir hadise olmadı. Ben ev alım satımında Ermeni tellalla yapılan görüşmelerin her çeşidinden zevk alırım...</p>
<p>Kadriye parmağını tehdit eder gibi cilveyle salladı:</p>
<p>— Yaramaz sizi<sup>1</sup>. Unutun bakalım... Beni rezil ettiniz!</p>
<p>— Fransızların “Mezar gibi sır saklar” diye bir sözleri vardır. Bana da arkadaşlar öyle söylerler. “Murat’tan sır çıkmaz!&quot; derler.</p>
<p>— Adınız Murat’ mı? Müşerref oldum.</p>
<p>— Evet... Sadık hizmetkârınız... Yarın gene gelin, e mi! söz veriyorum. O sırada dışarda bir işim olacaktır.</p>
<p>Kadriye bu sefer ciddiyetle elini uzattı:</p>
<p>— Kibarsınız... dedi, arkadaş olalım, olur mu?</p>
<p>Murat hemen ayağa kalktı. Uzatılan eli bir erkek arkadaş gibi sıktı:</p>
<p>— Pek şereflenirim. Siz de benim kusuruma bakmayın. Sonuna kadar sabretmeliydim. Fransızca bilmeyen bir Türk’ün sevişme dilini, hangi lisanla olursa olsun, anlamayacağına kanaatiniz var gibi geldi. Halbuki ben, bu dünyada, Türkler kadar sevişmesini bilen bir başka millet yok diye övünürüm.</p>
<p>— Yoo. Hani arkadaş olacaktık. — Elini çekti —: Beni meraklandırmayın bakalım... Tecrübe etmek istersem, bir belaya çatacağımı seziyorum...</p>
<p>Bu esnada, kapı terbiyeli terbiyeli vuruldu.</p>
<p>Murat:</p>
<p>— Buyrun! diye bağırdı.</p>
<p>Safo, her zamanki gibi ürkek bakışlarıyla aralıktan baktı.</p>
<p>Murat:</p>
<p>— Gelsene ruhum! diye sevinçle bağırdı, gır canım! Bak sana yeni arkadaşımı takdim edeyim... — Kadriye’ye döndü —: İşte sorunuz, dedi. Bitaraf bir şahit! Benim biricik sevgilim. Sevme kabiliyetimden memnun mu, değil mi? — Safo bir şey anlamadan bakıyordu —: Sorsanıza!..</p>
<p>Kadriye:</p>
<p>— Pek şeker şey! diye samimiyetle beğendi, insan bunu oturup yer.</p>
<p>— Hayır okşar... Sahiden sever. Adı &quot;Safo&quot; ama, tarihteki o yaramaz kadınla hiçbir münasebeti yok. Kuzu gibidir benim sevgilim...</p>
<p>Kuzu gibi de değil... Aslan gibi...</p>
<p>Kadriye kendi adını söyleyerek Safo’nun elini sıktı.</p>
<p>— Tebrik ederim matmazel, dedi, eğlenceli bir arkadaşınız var. Sır sakladığını da iddia ediyor. Yarın, öğle üzeri buraya gelir misiniz?</p>
<p>— Neden? Gelirim!</p>
<p>— Geliniz de efendinizin sahiden sır saklayıp saklamadığını anlayalım.</p>
<p>— Nereden?</p>
<p>— Gözlerinizden canım...</p>
<p>İkisini de bir el hareketiyle selamlayıp çıktı.</p>
<p>Safo:</p>
<p>— Ne oluyor? dedi.</p>
<p>Murat, macerayı başından sonuna kadar anlattı.</p>
<p>Safo gülmeden:</p>
<p>— Kim bu? diye sordu.</p>
<p>— Belki bilirsin. Meşhur bir randevucu zampara Adalet Hanım varmış. Aklının ermeyeceğine emin olduğum bir şekilde bu kızı severmiş.</p>
<p>— Biliyorum. Bilmez miyim? Bundan evvelki dostu &quot;Eleni&quot; idi.</p>
<p>— Ya, biliyorsun demek? Daha iyi! İzahı kolaylaştı. Sonra, bu küçük hanım o işten usanmış olmah ki, bir delikanlı bulmuş... Buradan telefon etmeyi de tehlikesiz saymış! Bazı lisanı zor öğrenenler, o lisanı kendilerinden başka bilen bulunmaz zannederler. Aptallıklarım kolayca meydana koyarlar. Anladın mı?</p>
<p>— Sen böyle güzel aptalların, aptallıklarını meydana çıkarmakla uğraşmasan, daha iyi edersin.</p>
<p>— Vay kıskançlık mı?</p>
<p>— Elbette kıskançlık... Ben sahici kadınım... Böyle sokak süpürgesi değil...</p>
<p>Sesinde sevimli bir iftihar vardı. Murat onu sıkıca kucaklayıp öptü.</p>
<p>— Haydi, Arnavut piyazcıya gidiyoruz, dedi, sana bugün beyin salatası ısmarlayacağım. Bugün ben hem zengin, hem de bir koca kuzuyu tek başıma yiyecek kadar açım...</p>
<ul style="list-style:none;"><li>
<p>— Belli gözlerinden... Kötü adam...</p></li></ul>
<p>Koluna girip göğsüne yaslandı.</p>
<ul style="list-style:none;"><li>
<p>— Seni bir seviyorum ki! dedi.</p></li>
<li>
<p>— Ya ben?</p></li>
<li>
<p>— Sen sevmesini ne bileceksin?</p></li></ul>
<p>Murat kapıyı kilitlerken Matmazel Reçina sabun kutusu elinde dışarı çıkmıştı. Safo’yu görünce evvela hayretle durdu. Sonra hafif bir sevinç çığlığı ile kollarını açtı. Kucaklaşıp öpüştüler.</p>
<p>Reçina:</p>
<p>— Murat Bey'i nerden tanıyorsun? diye sordu.</p>
<p>— Tanıyorum. Çoktan...</p>
<p>— Çoktan da benim neden haberim yok?</p>
<p>— Bilmem ki...</p>
<p>— Dur bakayım.. Sen buraya geçen gün de geldin. Bir ara merdivende görmüş gibi oldum. Yukarı çıkınca Yordanidis’e gittim. “Hayır! Buraya gelmedi&quot; dedi. Bizim yazıhaneye baktım. Belki bana gel- mişsindir, diye. Orada da görmeyince “Şu halde benzetmişim” dedim. Meğer küçük kızın sevgilisi sag kolumuzun altındaymış da, haberimiz yokmuş... Hele anlat!</p>
<p>Murat lakırdının uzayacağını sezerek Reçına’yı da yemeğe davet etmesini Safo’ya söyledi. Kız biraz nazlandıktan sonra:</p>
<p>— Âşıkları rahatsız etmemek lazım ama ben, işi benden gizlediğiniz için size ceza olsun diye kabul ediyorum! dedi.</p>
<p>Ellerini yıkayıp hazırlanmasını bekleyerek parmaklığa dayandılar.</p>
<p>Bu esnada, merdivenden çıkan garip kıyafetli bir delikanlı Murat’ın tahmini hilafına Safo’ya bir kere bile bakmadan doğruca kendi yazıhanesinin kapısına dayanmıştı. Demir kapıyı kapalı gördüğü halde, bir iki kere tartakladı. Sonra yumruğuyla dövmeye başladı. Murat ses çıkarmadan, gülümseyerek seyrediyordu.</p>
<p>Delikanlı, içerden cevap bekleyerek durduğu zaman, yüksek sesle konuştu:</p>
<p>— Açık dediler! Nasıl iş... Hey kâtip bey!.. Kâtip adam<sup>1</sup>.. — Tekrar yumrukladı — : Avukat bey...</p>
<p>Murat, daha fazla üzmemek için:</p>
<p>— Bir şey mı istediniz? diye sordu.</p>
<p>Delikanlının hareketlerinden ziyade ruhunun telaşlı olduğu nere- dense belliydi. Evvela bir şey anlamamış gibi gözlerini kırpıştırarak Murat’a baktı. Gümüş çerçeveli demode gözlükleri vardı. Şişman kırmızı yüzü matruştu. Tıkız vücuduyla tepeden tırnağa siyahlar giyinmiş olduğu halde, kısa boylu görünüyordu. Kıyafetine acayiplik veren şey, siyah kravatı idi Bu kravat dönük papyon şeklinde bağlanmıştı. insana 19. Asnn Fransız bohem şairlerini hatırlatıyordu.</p>
<p>— Kapıcı, yukarda adam var, dedi, hani yoklar!</p>
<p>— Ben varım... Gidiyorum. Öğle yemeği zamanı...</p>
<p>Acayip delikanlının yüzündeki usanç ve alakasızlık hemen kayboldu.</p>
<p>— Siz mi? diye şaştı, bir başka kâtip olacak, nerede?</p>
<p>— Askere gitti. Şimdi kâtip benim!..</p>
<p>— Söylesene kardeşim... — Bu kelimeyi, kaşim, diye söylüyor, zaten diğer kelimeleri de yuvarlıyordu ki, ruhu telaşlı tesiri yapması da belki bundandı —: İyi öyleyse... Hayret Bey yok mu?</p>
<p>Murat, yüzünü belli belirsiz buruşturdu. Adalet Hanım’ın bir gün kendisine kibarlık (!) izafe etmesine ne kadar üzüldüğünü böylece unutuyor, bilhassa delikanlılar karşısında gizli bir nefret hissediyordu:</p>
<p>— Ne yapacaktınız efendim?</p>
<p>— &#160;&#160;Ben onun arkadaşıyım!</p>
<p>— &#160;&#160;Yaa!..</p>
<p>— &#160;&#160;Evet. Belki benden bahsetmiştir. Bende şairim...</p>
<p>“Şairim&quot; der demez, Murat:</p>
<p>— &#160;&#160;Hay Allah kahretsin! diye keyifle haykırdı.</p>
<p>Delikanlıyı ancak şimdi tanımıştı.</p>
<p>Bu kadar gecikmekte hakkı vardı. Zira kendisini ancak iki kere</p>
<p>görmüştü. İki keresinde de gözlüksüzdü ve sırtında bahriye gedikli başçavuş elbisesi taşıyordu.</p>
<p>— Siz galiba şair İbrahim Rıza Bey’siniz?</p>
<p>— Evet ama... Nereden tanıyorsunuz?</p>
<p>— Müşterek dostlarımız var. Sonra bizi bir kere tanıştırdılar. Ondan sonra da bir kere daha buluştuk. Lakın aradan zaman geçti. Hatırlamazsanız da haklısınız... Nesibe Hanımlarda... Düşünün...</p>
<p>Şair gözlerini tekrar ve ceht sarf ettiğini meydana koyarak kırpıştırdı. Sonra yüzü saf çocuk gülümsemesiyle açıldı.</p>
<p>— Aklıma geliyor. Size şiirlerimi okumuştum. Adınız... Şeydi... Durunuz bulacağım!</p>
<p>— Murat...</p>
<p>— Sahi! Murat! Demek şimdi buradasınız! Pek memnun oldum. Hay Allah razı olsun... — Ancak şimdi Safo’yu görmüştü —: Affedersiniz! dedi, pek dalgınım... Berbat bir ış... Peki nereye gidiyorsunuz.</p>
<p>— Yemeğe.</p>
<p>— Öyleyse sizi davet ediyorum.</p>
<p>— Rica ederim. Biz sizi davet edelim.</p>
<p>— Olmaz. Dünyada olmaz. Benim davetlımsınız... Sonra da bana Hayret Bey’i nerede bulacağımı söylersiniz.</p>
<p>— Kolay! Beraber adlıyeye gideriz, adlıyeye nasıl olsa gelecek...</p>
<p>— Sahi! Öyle ya... Hiç akhm başımda yok kardeşim... Gemiden geldim. Bir sürü ış... Bir sürü inanılmaz macera... Bir koca kitabı dolduracak felaket... Haydi buyrun...</p>
<p>— Bize misafirsiniz!</p>
<p>— Hayır! Gücenirim. Beni kırarsınız. Pek kederliyim... Pek...</p>
<p>Böyle diyordu ama tombul vücudunun her çeşit kederi büyük bir inatla içeriye sokmadığına gene de insan emindi. Zaten sesinde de kederli bir şaire mahsus ahenkten zerre hissedilmiyordu.</p>
<p>Murat, sözü misafirlik mevzusunda uzatmadı, Safo’ya döndü:</p>
<p>— Şair İbrahim Rıza Bey’i size takdim ederim, dedi, misafiri olmayı kabul eder misiniz?</p>
<p>— Baş üstüne ama, bizim bir misafirimiz daha var. Mösyö bunu bilmeli.</p>
<p>— Daha memnun oldum... Nerede?</p>
<p>— Şimdi gelecek hazırlanıyor.</p>
<p>Murat, takdime devam etti:</p>
<p>— Arkadaşım Matmazel Safo!</p>
<p>— Memnun oldum matmazel. Türkçeyi ne güzel söylüyorsunuz. Adınızı duymasam, sizi Türk zannederim.</p>
<p>— Teşekkür ederim... Öyle mi?</p>
<p>Murat:</p>
<p>— Hatırladın mı cicim, dedi, hani bir gece Nesibe Hanımlara gitmiştik.</p>
<p>— Hatırlamaz mıyım?</p>
<p>— işte, İbrahim Rıza Bey, onların en iyi dostlarındandır. Ben kendisiyle ancak iki kere görüşebildim ama, Fransızlar ne derler: “Dostlarımızın dostları dostlanmızdır.&quot; Beyefendi şairdirler. Yani poet!</p>
<p>— Yok canım! Pek sevindim. Bir poetle tanışmayı eskiden beri isterdim.</p>
<p>İbrahim Rıza, hiç de tevazu göstermeden:</p>
<p>— Mademki öyle ben de size bir akrostiş yazacağım! dedi.</p>
<p>Reçina'yı da şaire takdim ettikten sonra dördü beraber lokantaya gittiler.</p>
<p>Şair evvela:</p>
<p>— Rakı! diye kükredi.</p>
<p>Fakat Murat, adliyede ağzının kokacağını ileri sürerek manı oldu.</p>
<p>— Öyleyse bize bira getir, garson adam! Soğuk bira... Benim içim yanıyor...</p>
<p>Bunu gene derdinden mütevellit bir yanıklık olarak ileri sürüyordu ama, sabahtan beri içmekte olduğunu da saklamadı. Yüzünün, âdetinden fazla kızarması da bunu zaten meydana koyuyordu.</p>
<p>Bereket versin, derdini sofrada açmamayı akıl etmişti. Yahut da yeni yazdığı birkaç şiiri Murat’a okumak istediği için fırsat bulamadı.</p>
<p>Nesibe Hanımlarda diğer bazılarını dinlediği bu şiirler Murat'ın üzerinde gene o zamanki basit ve boş tesiri yaptılar.</p>
<p>Vezin, lisan, cinas, hattâ his tamamıyla eskiydi.</p>
<p>Hele <span style="font-weight:bold;">“Dokunma cigarama, küçük ellerin yanar,</span></p>
<p><span style="font-weight:bold;">O benden de talihsiz, bir dakkalık ömrü var!..” </span>diye başlayan uzunca bir manzume bu ilk beyit için yazılmışa benziyordu. Nitekim şairi de, aynı zamanda şiirin ilhamını da anlatmış olarak büyük bir teknik hatası irtikâp ederek bunu saklamamıştı.</p>
<p>Bir yere misafirliğe gitmiş. Bir cigara yakmış. Tablaya koymuş. O sırada, bir küçük çocuk gelmiş. Cigaraya dokunmak isteyince, şair şiirin birinci mısraını irticalen, “vezinli olarak” düşürmüş. Daha doğrusu doğduğunu görmüş...</p>
<p>Şiirin adı “Cigara Dumanlan&quot; idi. Hazırlanan kitaba -Kitabın ismi “Zindan&quot; olacakmış- bir ayn fasıl olarak ilavesi lazım gelmişti.</p>
<p>Erkekler, âdeta kabalık yaparak, kızlann canını sıkacaklarını düşünmeden bütün yemek boyunca edebiyattan bahsettiler.</p>
<p>Murat, şairin Reçina’nın güzelliğiyle arsızca alakadar olmamasını beğendi. Yemeğin sonunda kırk yıllık dost haline gelmişlerdi.</p>
<p>Belki de bu dostluk hissiyle, Murat ilk kitabını bastırmaya hazırlanan bir şairi günlerden bir gün bir öğle üzeri bir avukat yazıhanesine koşturan “dert&quot; sahiden merak etti.</p>
<p>Kızlardan aynhnca, dünyada şiirden başka bir işe asla ehemmiyet vermediğini anladığı için, bunu sormakta bir mahzur görmedi. Ne çare ki şiirlerinde sade basit olan şair, “Faciat!..&quot; diye vasıflandırdığı muazzam derdini yanmakta aynı sadeliği ve basitliği gösterememiş, birbirini tutmaz birkaç kelime ile “Ailevi bir mesele...&quot; deyip tekrar “Zindan&quot;a dönmüştü.</p>
<p>Murat, Zindan’ın çıkacağına da, çıkmadan evvel müsveddelerin baştan sonuna kadar bizzat şair tarafından kendisine okunacağına da emin oldu. Çünkü daha şimdiden İbrahim Rıza Bey:</p>
<p>— Bu akşam beraberiz kardeşim, diyordu, bir kenara oturur, birkaç kadeh çeker, edebiyattan konuşuruz!</p>
<ul style="list-style:none;"><li>
<p>— Nuri Bey de izinli mi?</p></li>
<li>
<p>— Bilmiyorum. Dertten bir tarafa bakamadım. Belki gelmiştir, belki gelmemiştir.</p></li>
<li>
<p>— Onlara gidelim mi diye sormuştum.</p></li>
<li>
<p>— Hayır! İyi çocuktur. Lâkin havaidir. İlle karısına ut çaldıracak! Ben şiirle meşgul olmak istiyorum. Şiir okuruz. Sonra da istersen Nesi- belere gideriz. Bir Fransız şairi “Her şeyden evvel müzik!&quot; demiş. Ben &quot;Her şeyden evvel şiir!&quot; diyorum. Hayret Bey’i görünce size izin alacağım...</p></li>
<li>
<p>— Sakın haa... Rica ederim... işimiz zaten çabuk biter...</p></li>
<li>
<p>— Hiçbir mahzur olamazdı Şair adamdır. — Bir buçuk saatten beri ilk defa şiirden başka bir mevzua geçti —: Biraz oğlancıdır ama, ahlaksızlığı bizi alakadar etmez. — Tekrar şiire döndü —: “Zindari’ı ona okudum. Beğendi. Hattâ bir de şiir ithaf ettim. Size de bir tane ithaf ederim.</p></li>
<li>
<p>— Bu kadar lutfa kendimi nasıl layık göreyim?..</p></li>
<li>
<p>— Hayır. Şiirden anlıyorsunuz... Sahi matmazele de bir akrostiş vaat etmiştim. İsmi de pek hoş. Yunan mitolojisine kadar gidiyor. Şair Salih Zeki Bey pek beğenecek... Bu gece yazar, yarın yazıhaneye getiririm. Ben şiiri pek kolay yazarım... Bir oturuşta beş altı tane yazdığım olur. Bazı arkadaşlar lisan öğrenmemi tavsiye ediyorlar. Halbuki düşünüyorum. Lisan öğrenmediğim daha iyi... Tesir altında kalmıyorum. ilhamım, serbest ve bakir bulunuyor. Yedi Meşale’ciler nedir öyle... Frenkçeden tercüme edası veriyor... Abdullah Cevdet Bey benim şiirlerimi çok sever. İki kıtamı Hayyamâne bulup ezberlemiştir. Sizi bir gün üstada götüreyim. Kabul gününde gideriz.</p></li>
<li>
<p>— Olur mu? Tanımıyorum.</p></li>
<li>
<p>— Ben tanıyorum ya... Pek hoş adamdır. Pek hoş... Ona da bir şiir ithaf ettim.</p></li></ul>
<p>— Ne iyi...</p>
<ul style="list-style:none;"><li>
<p>— Efendim?</p></li>
<li>
<p>— Siz hiç borçlu kalmazsınız...</p></li></ul>
<p>— &#160;&#160;&#160;&#160;Orası öyle... Şiir yazmadan duramam. “Şiir ruhun gıdasıdır” demişler.</p>
<p>Gayet doğru... İçtihat’ta bir sürü şiirim çıktı. Diğer mecmualarda da intişar ettiler ya... İçtihat’tadevamlı neşrettim. Bilmem gördünüz mü?</p>
<ul style="list-style:none;"><li>
<p>— Maalesef, bir ay evveline kadar İstanbul’da değildim.</p></li></ul>
<p>— Zarar yok! Bende her nüshadan birkaç tane vardır. İhtiyatı severim. Size bir seri vereyim... Zaten kitaptan da vereceğim... O kadar çok arkadaş var ki... Koca bir liste oldu. Şairlere yollamasam icap etmez. Biz şairler birbirimize kitaplarımızdan vermeye mecburuz...</p>
<p>Tramvay ahalisi onları dinlemeye başlamıştı. Zaten şair İbrahim Rıza Bey konuşmasa da, dökük papyon kravatıyla derhal nazar-ı dikkati celbediyordu. Ve bilhassa ilk eserini çıkarmaya hazırlanan bir şair için, öyle olması icap ederdi...</p>
<p>Her yerde halkın nazar-ı dikkatini celbetmek belki de bir saadetti. Halbuki, zilini öttürerek Sultanahmet’e doğru koşan bir tramvaydaydılar. Şair, “facia&quot; diye tavsif ettiği ailevi bir derdi avukata anlatmaya gidiyordu!</p>
<p>Dünya garipti vesselam! Nasıl garip olmasın! Mesut adamın gömleği, dişleri sağlam ihtiyarın yiyecek bir şeyi bulunmuyordu.</p>
<p>Şair İbrahim Rıza ile kansı Müzeyyen Hanım, evlendiklerinin üçüncü ayında boşanmaya karar vermişlerdi. Bu üçüncü ay sözü, başka insanlar için taşıdıklan belli ölçüyü, bu izdivaçta taşımıyordu. Çünkü Bahriye mızıkasında gedikli başçavuş otan İbrahim Rıza Efendi, eve ancak haftada yahut on beş günde bir gelebilmişti. Bu suretle bütün evlilik hayatı, on yedi günden ibaretti. Şairin laf arası: “Bunca senelik aile yuvasını temelinden yıkıyoruz. Kolay değil!” sözü, herhal bir seneye bile yakın sürmeyen ve mütemadi ayrılıklarla geçtiği için delikanlıya olduğundan da daha uzun görünen nişanlılık devresinden kalmış olmak lazımdı.</p>
<p>Müzeyyen Hanım, açık kumral saçlı, yeşil gözlü, mütenasip vücutlu, -Bacaktan pek az çarpıktı ama, bu ona kuvvetli bir kadın hissi veriyor, âdeta güzelliğini tamamlıyordu, -ciddi bir kızdı. Bir bankada daktiloluk ediyordu. Şair İbrahim Rıza Bey’le bir düğünde tesadüfen tanışmışlardı.</p>
<p>Böyle işler ekseriya şairlerin başına gelir olmalı ki, İbrahim Rıza, hiç farkında olmadan tutuldu. Yahut, araya giren bir kocakarı, hassas delikanlıya bunu ustalıkla telkin etti. Mesele şuydu ki, kızcağız üvey baba elinde bulunuyordu. Hayatı cehennem gibiydi. Yetim büyüdüğünden, başı yumuşak; daima baskı altında tutulduğundan eteği tertemizdi. Ibrahim Rıza gibi okumuş, kâmil, bilhassa ömrü donanmada -yani evinden uzakta- geçen ve dünya üzerinde bir tek akrabası bulunmayan bir insan için böyle boynu bükük, sessiz, dünyanın bu bozuk devrinde adını sokak işlerine sakız etmemiş bir kız, ele geçmez bir devlet kuşu, bir piyango, bir Allah’ın nimeti sayılırdı.</p>
<p>Artık bilinmez, esmer ve kısaca boylu bir delikanlı olan şair, “Her tip zıddına müptela olur” kaidesine göre, uzun boylu, sarıya yakın tipte olan Müzeyyen’e sahiden âşık mı olmuştu, yoksa erkeklerin yüzde doksan dokuzu gibi evlenmeden duramadığı için “Nasıl olsa birisini alacağız! İşte bunun nesi var?” mı demişti. Her ne hal ise, şaka gibi başlayan bir söz, bir haftanın içinde ciddileşti.</p>
<p>İbrahim Rıza Bey’i, ertesi hafta tatilinde kızın da tesadüfen (!) bulunduğu bir ahbap toplantısına çağırdılar. Yenildi, içildi. Böyle bir maksat için hazırlanmış toplantıların, baş göz edilecek delikanlıya tatlı gelen bir tarafı oluyordu. Prens gibi ağırlanmak... Ayn bir itinaya tabi tutulmak. .. Hattâ, pek yaşlı kocakarılar tarafından saçları, yüzü okşanmak, her sözüne gülünmek gibi cihan değer iltifatlarla, insana bir daha bir daha evlensem dedirtiyordu.</p>
<p>Müzeyyen Hanım, bu toplantıda da düğünde olduğu gibi bir tarafa oturmuş, arada sırada tebessüm ederek, lakırdıya hiç karışmadan, hattâ verilen yiyecekleri de inatla kabul etmeyip, usluluğunu, kibarlığını İbrahim Rıza’ya ispat etmişti. Kızcağızın bu çekingenliği kadınlardan âdeta korkan, onlara ne yapacağını sahiden şaşıran Ibrahim Rıza Bey’i bile cesarete getirmiş, âdeti olmadığı ve hiç beceremediği halde latife olsun diye:</p>
<p>— Hanımefendi galiba dilsiz! Vah vah! demiş, hâzırünu kırmış geçirmişti.</p>
<p>İbrahim Rıza’ya kalsa, hazır toplanılmışken oracıkta sözü kesip işi bitirmeye dahi kalkışacaktı ama, Nesibe Hanım’ın dehşetli bir kaş çatması, bu pek orijinal ve candan harekete mani oldu.</p>
<p>Geç vakit, dilsiz tazeyi yol üzerinde bulunan evine teslim edip kendi kendilerine kaldıkları zaman, Nesibe Hanım lafı doğruca mev- zuya getirip:</p>
<p>— Fena kız değil, dedi, bir yerde çalışıyor, diye duydum.</p>
<p>— Evet, bankada!</p>
<p>— İyi! Oradan tahkik ederiz.</p>
<p>— Ne lüzumu var abla! Güzel kızın düşmanı çok olur. Birisi bir iftira etse!..</p>
<p>— N’olacak?</p>
<p>— Ben dakikasında anlarım.</p>
<p>— Daha iyi! Beş saat kadar bir arada bulunduk... — Kocasına seslendi —:</p>
<p>— Nuri Efendi beş saatte kaç dakika var?</p>
<p>— Beş saatte mi? Dur... Olsa altı yüz... Tamam üç yüz dakika var...</p>
<p>— Teşekkür ederim... — İbrahim Rızaya güldü —: Senin hesabınla kızı üç yüz defa anlamış olman lazım. Haydi anlat!</p>
<p>— Hemen alay edersin abla? Ben kalabalıkta demedim. Tenhada...</p>
<p>— Şu mesele... Herhalde yeni bir usul olmalı... Tepeden tımaga soyunması... Bir divana falan uzanması da lazım gelecek mi?</p>
<p>— Hep alay edersin. Ben bak nasıl anlayacağım?</p>
<p>Ertesi gün İbrahim Rıza Bey, bir Yahudi doktordan kapı kadar rapor alıp bunu bir istida ile beraber Donanma Kumandanhgı’na gönderdi. Bu suretle on beş gün kazanmış oluyordu. Paçaları sıvadı.</p>
<p>İki akşam bankanın önünde gizliden nöbete girdi. Kızcağız, kız ar- kadaşlanyla bile ünsiyet etmeden, başı önünde tıpış tıpış evine gidiyor, ne vitrinlere, ne de lakırdı atan terbiyesizlere dönüp bakıyordu.</p>
<p>Üçüncü akşam, kati kanaate gelmiş bulunan İbrahim Rıza Bey, “Şimdi bunun yanma nasıl sokulmalı? Terslerse, rezil ederse...&quot; diye düşünerek on adım gerisinde yokuşu çıkarken, yüz sene yaşasa eline geçeceği umulmaz bir tesadüf imdadına yetişti. Bir bahriye askeri — İbrahim Rıza biraz dalgın olduğu için bunları birbirinden ayırt edemezdi ama, iyi tesadüfle tanıyordu —: kıza musallat oldu. Omzu başına sokulmuş, başını uzatarak-burnunu âdeta saçlarının arasına so-</p>
<p><span style="font-weight:bold;">CKaıuJ TuAir</span></p>
<p>karak- mini mırıl bir şeyler söylemeye başlamıştı ki, İbrahim Rıza dayanamadı. İleri atıldı.</p>
<ul style="list-style:none;"><li>
<p>— Def ol! Şimdi seni tepelerim! diye kükredi.</p></li></ul>
<p>Şairin, binde birinde bulunmayan dehşetli bir bilek kuvveti vardı. “Galiba bütün kuvveti de bundan ibaretti.” Bunu askerler de, arkadaştan da biliyorlardı. Zaten kuvvetli bile olmasa, bir gedikli başçavuşuna, bilhassa şahsen tanıştıktan takdirde, bir neferin karşı gelmesi pek nadir vukuattandı. Delikanlı:</p>
<ul style="list-style:none;"><li>
<p>— Pardon başefendı! diyerek uzaklaştı.</p></li></ul>
<p>İbrahim Rıza, sivil iken asta şapka giymez, sık kıvırcık saçlannı arkasına tarayıp sokağa öyle çıkardı. Baş eğip selam vermesini de bilmiyordu.</p>
<ul style="list-style:none;"><li>
<p>— Affedersiniz Müzeyyen Hanım... diye kesik kesik söylendi. Aksi gibi aklına esaslı bir laf da gelmemişti. Bahriyelilik namına özür dilemenin pek münasip olacağını, ne çare ki ancak kızdan aynldıktan sonra kabul etti.</p></li></ul>
<p>Müzeyyen Hanım, gülümsedi. Yardımına teşekkür etti.</p>
<ul style="list-style:none;"><li>
<p>— Dünyada ne terbiyesiz insanlar var! Mecbur olmasam, kırk yıl sokağa çıkmam... dedi. Sesinde keder vardı. İbrahim Rızanın şair kalbi parçalandı. Tepesine bir duman çöktü. Nasıl olduğunu hâlâ bilmez, on adım mı dese, bin adım mı dese, işte böyle müphem bir mesafe içinde evlenmeyi kararlaştırmış oldular. Daha doğrusu bir karanlık tünele girdiler... Oradan sözlü çıktılar.</p></li></ul>
<p>İbrahim Rıza, ertesi gün icap edenleri annesine yollamak kavliyle kızı mahallesinin sınırında bıraktı. Bir otomobile atlamasıyla Nurile- re dayanması bir oldu. “Murat’la işte bu sıralarda tanıştılar.&quot;</p>
<p>Nesibe Hanım’ın:</p>
<p>— Hele dur! Sen delirdin mi? Olmaz! demesine ikisi de -Yanı hem İbrahim Rıza, hem de Nuri Beyler- feryat ederek karşı geldiler.</p>
<p>— Sen çok oluyorsun? Nesi var?</p>
<p>— &#160;Vallaha ablacığım melek.</p>
<p>— &#160;Canım ben melek değil mi diyorum...</p>
<ul style="list-style:none;"><li>
<p>— Kan, kafamı kızdırma. Biz kaçın kurasıyız! Bize bahriyeli derler. Ocaktan yetişmeyiz.</p></li>
<li>
<p>— Vallaha ablacıgım, ben anladım.</p></li>
<li>
<p>— İyi ya, olmaz ki... Her şeyin bir usulü erkânı var... Bir kundura almaya gidiyoruz da, birkaç dükkân dolaşıyoruz.</p></li>
<li>
<p>— Bre hatun! Bu kundura mı ki... Biz hayat arkadaşı alacağız! Ben kızı geçen gün çaktırmadan tetkik ettim. Olursa bu kadar olur.</p></li>
<li>
<p>— Vallaha ablacıgım! Üç gündür peşindeyim. Allah’ın kulu, bir kere sag tarafına dön de bak... Başını önüne eğiyor da...</p></li>
<li>
<p>— Böylesine yere bakan, yürek yakan derler diye korkuyorum!</p></li>
<li>
<p>— Nesibe! Eğer usulün böyle olduğunu bilseydim ve hem de bu usulü tatbik etseydim, ben seni almazdım.</p></li>
<li>
<p>— Vallaha ablacıgım! Ya bu olacak, yahut ben, bu evlenme işinden vazgeçeceğim... Usandım.</p></li></ul>
<p>— Öyleyse ben karışmam. Bana ne demeye bir de danışıyorsunuz! Ne haliniz varsa görün. Bu benim kocam zaten haftada birkaç düğün görmezse canı çıkar... Kızla ne konuştunuz?</p>
<p>— Vallaha ablacıgım! Ne konuşulur. Ben neler söyledim farkında değilim. Sonunda “Allah takdir ettiyse n’apalım? Birisini yollar annemden istersiniz! Ben annemin sözünden çıkamam!&quot; dedi. Otomobile atlamamla buraya seğirttim. Şimdi birisini yollasak da...</p>
<p>— Hemen istesek mi? Gecenin bu saatinde... Hiç de fena olmaz!</p>
<p>— Vallaha ablacıgım... Ben görücü mü yollasak diyorum. Ben birisini yollasak da birkaç şişe rakı aldırsak... Nişan şerefine şurada içi- versek diyorum.</p>
<p>Nuri keyifle güldü:</p>
<p>— İşte doğru bir söz! Haydi koş Rızacıgım! Biraz da buz getir... Ben de mayonez...</p>
<p>Nesibe kükredi:</p>
<p>— &#160;&#160;Mayonez istemiyorum... Vallaha alır başımı giderim...</p>
<p>— &#160;&#160;Peki, peki!</p>
<p>O gece kararlaştırdıkları gibi Nesibe ertesi gün yanına bir başka arkadaşının karısını da alarak görücü gitti. Annesi kızından daha sessiz, daha kadın kadıncıktı. Nesli yavaş yavaş münkariz olmuş, çarşı pazar bilmez ev kadınlarından... Kırk meteliği avcuna doldur, uzanı ver, lirayı elinden çek al... Saymaktan haberi yok, aklında tutmaktan haberi yok.</p>
<p>— Bir kere efendiye danışalım! Üvey müvey ama, ne de olsa evin bir erkeği, dedi. Bunu da belki on kere tekrarladı.</p>
<p>Evin erkeği biraz yaşlıydı ama, gözü çöplükte hovardalardandı. Hem de rakıyı öküz gibi içiyordu maşallah... Nuri’nin ahbaplarından manavcılar kâhyası Hızır Reis’le canciğer ahbap olduğu anlaşılınca, Divanyolu’ndaki köftecide bir akşam olurdular. Hesapta kayınbaba hatırı sayıp İbrahim Rızayı meydana çıkarmayacaklardı. Fakat birinci binlik devrilip ortalığı samimiyet tufanı kaplayınca Hızır Reis, Nuri'nin “Aman!” demesine meydan vermeden, çırağı yakındaki kahveye koşturup İbrahim Rıza’yı getirtti. El öpüldü, alın öpüldü. Bardaklar tokuşturuldu. Otomobile dolunup Beyoğlu’na uzanıldı. Gecenin saat ikisine kadar girip çıkmadık yer kalmadı. Daha muhabbetin yarı yerinde, damat hangisi, kayınpeder hangisi, Nuri ayırt edemez oldu. İbrahim Rıza, hem içkiye dayanıklı, hem de gayet ciddi çocuklu, içtikçe ciddiyeti artar, bilmeyenlere sıkıntı bile verirdi. Halbuki kayın- baba aksine, içtiği her bardağın birkaç misli cıvıyordu. Bahriye ocağından yetişme uçarı delikanlılarla, dünyanın kıçına parmak attığını her cümlede tekrar eden Sefer Reis bile herifin peşi sıra yetişemez oldular. Soluk soluğa koşarken: “Yaman herif! Kopuğun domuzu! Yaşadın Rıza oğlum! Böyle kayınbaba dostlar başına!.. Gayrı karşılıklı çekersiniz kafaları... Kırmadık ceviz bırakmazsınız!”</p>
<p>Kayınbaba bu pohpohları duydukça coşuyor:</p>
<p>— Bizim şansımız her tarafa işler.</p>
<p>— Vay siz, bizi gözü açılmamış sığırcık yavrusu mu bellediniz?</p>
<p>— Şu sokakla da bir ev olacaktı?</p>
<p>— Asıl malın gözleri, Sidikli’nin evindedir...</p>
<p>— &#160;&#160;&#160;&#160;İşte şu kırmızılı yok mu? Bir çiftetelli oynar... Bir oynar... Bakarken iliklerin</p>
<p>gevşer, Nuri Bey kardeşim... İnsan gücü tahammül etmez!</p>
<p>Nuri gözünü sabaha karşı bir otomobilde açabildi. Ormanımsı bir yerden geçiliyordu. Hızır Reis, kayınbaba çoktan hapı yutmuşlar, leş gibi serilmişlerdi. Yalnız İbrahim Rıza dimdik oturuyor, bunca senelik tiryaki olduğu halde nedense, acemi hareketlerle cigara içiyordu.</p>
<p>Sokağın köşesinde, kayınpederi zorlukla uyandırdılar. Bir müddet meçhul kimselere sövüp saydı. Nihayet, yurda geldiklerini fark edince, Nuri ile Sefer Reis’in yakalarını toparladı:</p>
<ul style="list-style:none;"><li>
<p>— Dinim Rabenna hakkı için olmaz... Bırakmam! Ne demek olsun!.. Yoo buraya kadar sîzdeydik... Bundan sonra bizdeyiz! Değil mi damat!</p></li>
<li>
<p>— Öyle efendim!</p></li>
<li>
<p>— Bizdeyiz! Şimdi bize gireceğiz! Bir sofra kurduracağım, sofra adına layık... Çivi çiviyi söker demişler. Değil mi damat!</p></li>
<li>
<p>— Söker efendim!</p></li>
<li>
<p>— Yahu! Hay Allah! işte ben böyle bir damat isterim. Allah sizden razı olsun! Damat kısmı itaatkâr olmalı! Değil mi damat?</p></li>
<li>
<p>— Evet efendim!</p></li></ul>
<p>Çok söz edildi. Yeminler, şartlar, su gibi aktı.</p>
<ul style="list-style:none;"><li>
<p>— Mahallelinin geçmişini, geleceğini!., diye dikildi.</p></li>
<li>
<p>— Evden ayıp! dediler.</p></li>
<li>
<p>— Evdekilerin bilcümle sülalesini... diye kükredi.</p></li>
<li>
<p>— İbrahim Rıza beraber olmasa, gene neyse ne... İcap etmez! dediler.</p></li>
<li>
<p>— Şimdi başlarım İbrahim Rıza’nın damatlığına, diye ayaklandı.</p></li></ul>
<p>Nihayet, nedense birdenbire yumuşadı. Yalpalayarak evin kapısına kadar kendi kendine gitti. İçeri girdi.</p>
<p>İşte o zaman, akşamdan beri münasebetli münasebetsiz her sözü konuştukları halde, evlenmek bahsine temas edemediklerini Nuri ile Hızır Reis anladılar. Bir an, sarhoşluk kuvvetiyle kapıyı çalmayı düşündüler. Bereket İbrahim Rıza’nın aklı başındaydı.</p>
<ul style="list-style:none;"><li>
<p>— İhtiyaç yok sanırım, dedi, kayınpeder, bana vira “damat” dedi. Bu söz, razı olduğuna delalettir.</p></li>
<li>
<p>— Ne demek? Açık konuşacağız! “Olur&quot; demeli!</p></li>
<li>
<p>— Söz almadan bırakır mıyım? Benim Hızır Reisliğim nerde kalır?</p></li></ul>
<p>— İstemez canım... Hele kayınpeder bir uyusun, uyansın... Kahvede bulunuruz! Göğe çekilmeyecek ya bu adam!</p>
<p>Sarhoşların aklı biraz yatar gibi oldu. Nuri'nin Nesibe korkusu başlamış, keyfi kaçar gibi olmuştu.</p>
<p>Böyle takım taklavat eve gitmekten başka çare göremiyordu.</p>
<p>Hızır Reis, kesinkes söz alamadığı için şerefini payınal edilmiş sayıyor, küfürün binini bir paraya savururken arada:</p>
<p>— Olmaz! Köfteciyi açtınp yeniden başlayacağız “Sil baştan!” hesabı! Tuu namussuz Hızır... Tuu Allah belanı versin! Seni bir adam bellediler de... Seni önüne düşürdüler. Ben senin ne bok olduğunu bilmez miyim? Ben o herifin yerinde olsam, kızı vallah billah vermem! Lâkin o herifte böyle vicdan ne gezer. Çek oğlum! Şoför birader, çek köfteciye!</p>
<p>— Köftecide gün doğmadan ne var ki... Biz şimdi doğruca hamama gideriz. Siz ikişer soda içersiniz! Yıkanır biraz uyuruz! Sabah ola hayır ola!</p>
<p>— Ne mümkün! Bilmez gibi Rıza! Aşkolsun! Senin yüzünden biz evde seferberlik mi ilan edeceğiz. Nesibe’nin huyu malum! Hâlâ uyumamışım Yemek de yememiştir. Doğru bize gidilecek...</p>
<p>— Köfteciden başka yere gitmem. Köfteciye giderim. Çırağı gönderir, herifi çağırtının. Kızı isterim. Verirse ne âlâ! Vermezse yapacağımı ben bilirim.</p>
<p>— Ben size gidemem! Nesibe Ablamdan korkarım!</p>
<p>Nihayet, Nuri’nin yalvarmalarına dayanamadılar. Otomobil yürüyebildi.</p>
<p>İbrahim Rıza hem yetim, hem öksüzdü. Darüleytam’da okumuş, oradan Gedikli Küçükzabit Mektebi’ne gitmiş, mızıkacı olmuştu Dünya üzerinde dikili ağacı olmadığı gibi, bir başkasına ait dikili ağacın altında biraz nefes almaya oturmak için serecek eski hasın da yoktu. Bütün eşyası, bir kat siyah elbise -bu da zenaatı iktizası, bazı konserlerde sivil bulunmak mecburiyetinde kaldığı için yaptırmıştı- iki tane beyaz gömlek, bir rugan pabuç, dört tane de dökük papyon kravattan ibaretti. Beyliğin verdiği gömlek ve donu giyer, çok zaman da gemiden ayda bir kere çıkardı. Buna rağmen boğazına düşkün bir şairdi. Fazladan şiirlerini berikilerine okumaya iptila halinde düşkündü. Bunu temin edebilmek, yani şiirlerini dinleyecek adam bulabilmek için her önüne geleni yemeğe, içmeye davet eder, bir kere “Haydi!&quot; dedi mi eline geçen adam, ancak İbrahim Rıza müsaade edince, yani körkütük sarhoş olunca kurtulurdu.</p>
<p>Bir oturuşta, elli köfte yemesi adi vukuattan olan şairin birikmiş on parası da yoktu. Nişan merasimini hususi mahiyette küçük bir toplantı halinde yaptılar. İki tarafın pek samimi birkaç ahbabı bulundu. Yüzükler takıldı. Takılır takılmaz, kızın bir fazileti daha meydana çıktı. Müzeyyen yalnız sakin, terbiyeli, silik bir hanım değildi. Bankada çalıştığından olmalı, hesaba falan dehşetli aklı eriyordu. İbrahim Rıza’yı bir kenara çekti. Vaziyeti öğrenince kalem kâğıt almasını, söyleyeceklerini yazmasını emretti.</p>
<p>On dakikada, bir koca liste meydana getirdiler. Bu kocaman liste “aile yuvası” denilen müessesenin demirbaşını tespit ediyordu. Başa, iki kişilik, somyalı, kesme bronzdan bir karyola yazılmış, önüne bir halı atılmış, iki koltuk bir kanepe, altı sandalye, bir orta masası, bir komodin, bir gardırop, aynalı bir tuvalet takımı, büfe, hasılı aile yuvasına mutfaktan apteshaneye, apteshaneden yatak odasına kadar ne lazımsa alt alta sıralanmıştı. Karşılarına tahmini fiyatlarını da kondurdular. Sair eldeleri unuttuğu için bir müddet terleyerek muvakkat yekûnu bulmaya çalıştı. Nihayet sevgili nişanlısını sabırsızlandırdı. Kız kâğıdı kalemi çekti, elektrikle işler bir hesap makinesi süratiyle üç yüz küsur liralık mütevazı bir hasıl-ı cemi meydana getirdi.</p>
<p><span style="font-weight:bold;font-style:italic;">O</span> sıralar İbrahim Rıza, diğer arkadaşları gibi ayda kırk yedi küsur lira kazanabiliyordu. Acem Krah’mn “Bunlar yahşi düdük çalıyor,&quot; diye beğenerek adam başına dağıttığı bir tek Acem altınından başka biriktirilmiş parası da yoktu.</p>
<p>Gözünü, dişini, kemerini ne kadar sıksa, müesseseyi kurup açabilmek için bir sene geçmesi lazım gelecekti.</p>
<p>Müzeyyen Hanım, buna zerre kadar şaşmadı. Üzülmedi de:</p>
<p>— Evet, ben de öyle düşünmüştüm, dedi; bir sene... Ayda otuz, otuz beş lira biriktireceksiniz! Bir kere, izinli geldikçe bir pansiyonda kaldığınızı söylediniz. Buna lüzum yoktur. Eşyalarınızı bize getiriniz. Sonra erkekler savruk olur. Her ay biriktirmeyi kararlaştıracağınız parayı bana teslim edeceksiniz!</p>
<p>Sevinç, İbrahim Rıza'nın boğazına sıcak bir nefes halinde tıkandı:</p>
<p>— Olur sevgilim... Baş üstüne! diye kekeledi.</p>
<p>— Bu müddet zarfında ben de işe gideceğim. Tabi biz buraya yalnız sizin alacaklarınızı yazdık. Ayrıca ben de birçok şeyler alacağım. Sonra düğün için sakın masraf düşünmeyin! Nişan gibi yapacağız! Ben gürültüden hazzetmem! Hele bana sormadan gazetelere ilan ettirmeye kalkarsanız karışmam! Biz babayani insanlarız. O işler kibar, zengin takımının marifeti... İşte böyle... Bu liste bende kalsın. Para topladıkça birer ikişer ahum. İzinli günlerinizi burada geçirirsiniz! Olur mu?</p>
<p>İbrahim Rıza’nın saadetten gözleri yaşardı. Hemen cevap veremedi. Demek ki Hakteâlâ, dağına göre kar veriyordu. Bin yıl arasa -böyle binlerle anılan rakamlar şair ölçüsüdür,- elinden yüz bin kız geçirse, böylesine rastlayamazdı. Tam istediği gibi...</p>
<p>Artık kendisini gönül ferahlığıyla şiire verebilir... Deryalar gibi şiir yazar... Düğünden sonra gene para biriktirileceği anlaşılıyor. Her üç ayda bir cilt şiir neşretti mi, Babıâli, neye uğradığını şaşınr... Varsın şaşırsın... Ve hem de gözü kırk yılda bir şair görsün!</p>
<p>Hemen müjde vermeye Nesibe'ye koştu. Lâkin daha ilk sözde, yanlış kapı çaldığını, herkesin, saadetini nedense kıskandığını anladı.</p>
<p>Nuri’nin karısı biraz dinlemiş, sonra:</p>
<p>— Hiçbir şey anlayamadım! Sen, içgüveysi girecek bile olsan, eşyalarını kendin alıp, kendin götürmelisin! Ayrılmak icap ederse...</p>
<p>— Ayrılmak mı? Sen ne söylüyorsun abla!..</p>
<p>— Canım, hemen ayrılacaksınız, demiyorum. Dünya bu... Neler olur... Ben seni düşünüyorum.</p>
<p>— Beni düşünüyorsun! Lâkin Müzeyyeni tanımıyorsun! Sen bu kızı sevemedin gitti.</p>
<p>— Ne demek? Koynuma alacak değilim ya... Senin karın! Evime gelirse hoş geldi, safa geldi. Ben gidersem, iyi muamele ederse bir daha giderim! Etmezse uğramam. Lâkin senin için söylüyorum.</p>
<p>— Teşekkür ederim. Sen ne diyorsun Nuri?</p>
<p>— Nesibe, görümcelik ediyor. Aldırma... Kız iyi kız! Ben bahriyeliyim! Ocaktan yetiştim... Bize numara sökmez... Bırakın şimdi boş lafı. Bir mayonez...</p>
<p>Nesibe kaşlarını çattı:</p>
<p>— İstemem!.. Yeminli olduğumu bilmiyormuş gibi... Bayrama kadar mayonez yasak bu evde...</p>
<p>— Peki neden bayrama kadar?..</p>
<p>— Çünkü bayramda eğlenmek hakkmdır. Terleyeceksin, çırpınacaksın. Madem hoşuna gidiyor, pekâlâ! Ben de seni seyreder eğlenirim!..</p>
<p>İbrahim Rıza, o günden sonra dünyayı terk etmiş deli keşişler gibi perhize girdi. Gemiden mümkün olduğu kadar az çıkıyor, asker ci- garası içiyor, asker karavanası yiyordu.</p>
<p>“Alacağım kızı memnun edeceğim!” derken az kalsın bütün gedikli arkadaşlarını darıltacaktı, ilk günler ayıpladılar. Fakat yüzüne karşı bir şey söyleyemediler. Sonra araya en aziz dostu Nuri'yi soktular. Kulak vermeyince kızdılar. Bir müddet konuşmadılar. Sonra alaylar başladı.</p>
<p>— Çocuklar, zabitlerden birisine yalvarsak da şunu emirber alsa...</p>
<p>— N’olacak?</p>
<p>— Orada kemik yalar. Erzak çiğden çıkar. Çiğden çıkan erzakı satar da, evine bir divan yastığı alır..</p>
<p>Saf çocuk olduğu için daha bir hafta geçmeden neden böyle davrandığını herkese söylemişti. Şimdi onun cezasını çekiyordu. Bereket versin şairdi. Muhiti ile bu çatışmasında şiir -biraz da nişanlısına karşı duyduğu sevgi- imdadına yetişmiş, Rıza’yı gerek delirmekten, gerek elinden bir kaza çıkmasından bunlar korumuştu.</p>
<p>Bir oturuşta elli köfte -az pilav yiyen şair, asker karavanasıyla ilk zamanlar biraz süzülmedi değil, fakat vücut buna ünsiyet peyda edince tekrardan eski tıkızlığını elde etti. Ve aynı müddet içinde sabahtan akşama kadar şiir yazdığı için rekor yaptığı söylenen Viktor Hügo’dan daha fazla, ölçülü kafiyeli şiir yazdı. Bunlar hep sevda üzerine, nişanlılık üzerine, evlilik üzerine nasihatlar, dualar, methiyelerdi.</p>
<p>Bu devre birçok arkadaşlann zararına devam etti. Bunlar yazılan şiirleri dinlemek, bazan da beğenmek pahasına içkili ziyafetleri kaybedenlerdi. Fakat asıl mahvolan Nuri oldu. Çünkü bu sefer, bütün yazdıklarını ondan başka dinletecek bulamamış, üstelik rakıyı da ona aldırır olmuştu.</p>
<p>Nesibe bu aylarda, şiirin kendisinden de, lakırdısından da, ahen- ginden de öyle usandı, kadıncağızın asabı o derece bozuldu ki, bir gün bamya ayıklarken gayri ihtiyari yüksek sesle:</p>
<p><span style="font-weight:bold;">Evlilik âlemi bir başka âlem</span></p>
<p><span style="font-weight:bold;">Ne keder var, ne ızdırap ne elem!</span></p>
<p>dediğini fark etti. Şaşırdı, korktu. Var kuvvetini toplayarak bunu İbrahim Rıza’yı dinlerken mi dalgınlıkla ezberlediğini araştırdı. Yoksa kendisi mi uyduruyordu. Nihayet kendisinin uydurduğuna kanaat getirince bamyaları yere saçıp sinir nöbetiyle hüngür hüngür ağlamaya başladı. Ve o günden sonra da evde her türlü şiir okumayı katiy- yen yasak etti.</p>
<p>İbrahim Rıza hayatında bu şiir okuyamamak mecburiyetinde kaldığı sıralarda çektiğinden daha müthiş bir ızdırap hatırlamıyordu. Bir kere apandisitten ameliyat olmuş, kendisini operatör bıçağına kuzu gibi teslim ettiren kör bağırsak krizi bile bu derece feci olmamıştı. Filhakika çaresizlik başgösterince şiirlerini nişanlısına okumaya başlamıştı. Zaten evvelce de okumaz değildi. Fakat kızın tamamıyla başka şeyler düşünerek bir alakasız dinlemesi vardı ki, hassas bir şairi değil, en kaba bir insanı bile çileden çıkarırdı.</p>
<p>Bereket ki bu aylar, maceranın son perdesine rastlamıştı, ilk kararda tespit edilen demirbaş miktarı nihayet tamamlandı. Nüfus tezkereleri bir gün besmeleyle mahalle imamına verildi. Tarafeyn zührevi hastalıklardan yana muayene olundu. Vesikalık fotoğraflar çektirildi. Kâğıtlar bir yerlere asıldı. Müddet tamamlanınca sessiz sedasız nikâh dairesine gidildi. Aldın mı aldım, vardın mı vardım denildi, imzalar atıldı. Formalite tamamlanıp şair İbrahim Rıza Bey’Ie bankacı Müzeyyen Hanım -Şair “daktilo” demeye namus ettiğinden, soranlara “bankacı&quot; demeyi âdet edinmişti-evlenmiş sayıldılar.</p>
<p>Sevimli adamlar olan bahriyeliler en mütevazı bir toplantıyı şahane bir ziyafet haline getirmenin sırrına, her devirde vakıf idiler. Bu devrin bahriyelileri de meslektaşlarından aşağı kalmadılar. Hele damadın mızıkacı olması işi daha kolaylaştırdı. Sessiz sedasız olacağına iyice karar verilen nikâh merasimi, birdenbire sakin mahalleyi velveleye uğrattı.</p>
<p>Bütün alaylara, öfkelere rağmen, arkadaşlardan birisinin, galiba Hamdi’nin, “Deli utanmaz, hacı utanır! Davranalım yoldaşlar!&quot; feryadı da tesir etti. Öğleye kadar horoz sesleriyle nazlı nazlı dinlenen Kasımpaşa’nın bir ahşap sokağı, birdenbire sanki ordu baskısına uğramıştı. Tam çalgı, kıyametleri koparıyor, eline ilk geçeni başına atan kadınlar, sokaklara uğruyorlardı. Ev, bir anda mahşerden nümuneye döndü.</p>
<p>— Bizim İbrahim Rızanın düğünü var. Haydi basalım! diyen, güveyin hangi sebeplerle masraf etmeyi istemediğini de bildiklerinden, rakılarını mezelerini sepetlere doldurup, çoluk çocuk kapıya dayandılar.</p>
<p>Evin bu mahşeri kabul etmesine maddeten imkân yoktu. Bitişik komşular da mızıka sesiyle muhabbete geldiler. Hiç hazır olmadıkları halde sofaları açtılar. Bahçelerin aralarındaki tahta havaleler -ki başka bir sırada bir yongasına dokunulduğu zaman kızılca kıyamet kopardı- bizzat sahipleri tarafından göz yaşartacak bir gayretle alaşağı edildi. Eli işe yatkın birkaç delikanlı, başta her dem taze kayınba- ba olduğu halde çoktan bellerine birer futa dolayıp hizmete girişmişlerdi. Kalabalıktan hazzettiğini kendisi bile o güne kadar bilmeyen mahalle karakolunun komiseri de, şapkayı basıp kapıya dayandı. Kürt bekçiyi gizlice bir kenara çekti. Dişlek gâvura bir selam uçurup, halisinden birkaç gaz tenekesi kaçak rakı yarattı.</p>
<p>Hasılı, semtin hâlâ vasfını ede ede bitiremediği koca meydan düğünü Allah tarafından kuruluverdi.</p>
<p>Kocakarılar bunu oğlanın saflığına, kızın namusluluğuna, anasının evcümentligine, babasının delidolu ama temiz kalpli olduğuna verdiler Herkes bu çorbada bir tutam tuzu bulunsun istedi.</p>
<p>Hele kafalar tütsülenince kendi keselerinden otomobilleri Sulu- kule'ye kopturup köçek getirtenler, aynca zurna ile zilli maşa, darbuka temin edenler zuhur etti. Daima öfkeli olduğundan yanma salavat- la varılanların şıkır şıkır göbek attığı, iki kişinin yanında adını söylemeye utanan sıkılganların, üst perdeden gazel çektiği, ömründe mantar tabancası kullanmamışların, hele komiserden yüz bulunca peder merhumdan kalma Karadağ altıpatlannı sandıklardan çıkarıp havaya havaya boşalttıkları görüldü.</p>
<p>“Benim kız, şanı şöhreti ne yapacak?” sözünün boşluğu anlaşıldı. Ricalin himmetiyle daglann devrildiğinden, milletin elbirliği sayesinde olmaz olmaz olduğundan, en işkillilerin bile zerre kadar şüphesi kalmadı.</p>
<p>Heyheyler o derece gemi azıya aldı ki, kadınlar tarafında gelini, erkekler tarafında güveyi, gören tanıyan kalmadı. Belki de, düğünün bu hale gelmesinin başlıca sebebi de bu oldu. Herkes bizzat kendisine ait bir cemiyet varmış gibi canını dişine takmış, şerefini ortaya atmıştı.</p>
<p>Bereket Nesibe, gece yansına doğru aklını başına devşirdi de, bütün bu gürültünün asıl maksadını, monolog söylemeye hazırlanan kocasına anlatabildi. Bir taraftan gümbürtü gökyüzüne çıkarken, çoktan unutulmuş olan gelinle güveyi birer köşede bulup, bir senedir türlü mahrumiyetlerle dayanıp döşenen gerdek odasına soktular. Kapıyı bir güzel kapattılar. Düğün ehli o kadar kendi âlemine dalmıştı ki, ayrıca kapıya bir nöbetçi koymaya lüzum dahi görülmedi.</p>
<p>Nuri, karısını kolundan çekerek, âdeta cebren söyleyeceği Kayserili monologunu -hani şu plaklara alınan şeyi- dinleyebileceği bir yere götürdü.</p>
<p>Çalgıya işaret edip susturduktan sonra, omzunda meddah mendiliyle ortaya çıktı.</p>
<p>— Kayseri’den bir eşek yükü pastırma sardık... diyerek cana can katmaya girişti.</p>
<p>*</p>
<p>İbrahim Rıza, bütün heyecanlarını samimi olarak şiire vermiş bir delikanlıydı. Böyle bir şeyin -bu şey ne olursa olsun- ''fenafil&quot;i olanların, o şeyden hariç diğer bütün hususlarda gösterdikleri temkin, ağırlık, kendilerini kıymetlendiren itidal, 1 brahim Rıza’da bol bol vardı.</p>
<p>En uçan erkeklerde bile nikâh defterini imzalarken başlayan ve el titremesi gibi tecelli ederek gerdeğin malum ve basit hususiyetinin bir safhasına kadar devam eden heyecana, şair olduğu halde ve apansız koca bir düğünün damatlığını yüklendiği halde zerre kadar kapılmamıştı.</p>
<p>Zaten hayatında şiirlerinden başka yerde kızlara, kadınlara kur yapmasını, kur değil, bir şeyler yaparak kendisini bir başka türlü beğendirmesini beceremezdi. Binaenaleyh Müzeyyen’! şaşırtan bir soğukkanlılık gösterdi. Sakin bir sesle:</p>
<p>— Haydi sevgilim soyununuz! dedi!</p>
<p>Bir genç kız için bu sükûnet ve bu emir, aynca ve yepyeni bir korku oluyordu ki İbrahim Rıza bunu aklına bile getirmemişti.</p>
<p>Nitekim, tamamıyla başka sebeplerle gelin ağlamaya başlayınca bir an şaşırdı. Bir senedir bu gece için hazırlanılmıyor muydu? Türlü mahrumiyetlere bu gece için katlanmamışlar mıydı? Hattâ şu anda bile dışardaki muazzam gürültü, onların bu odada, yalnız demirlerine kırk iki lira verdikleri şu karyolada yapacakları tabii bir iş, bir vazife için değil miydi? Öyleyse, şimdi, son dakikada gösterilen bu arifane tecahül veya cahilane ariflik ne demekti?</p>
<ul style="list-style:none;"><li>
<p>— Rica ederim ağlamanın sırası mı? — Biraz, bekledi —: Çocukluk vallaha... Çocukluk. — Şakasının bile kıyametleri koparacağına emin olduğu halde ve gaddarlık ettiğine biraz da üzülerek devam etti —: Beni sevmediğini zannederim sonra Müzeyyen!..</p></li>
<li>
<p>— Seviyorum... Seni sevmez olur muyum? — Dünyada en çok kullanılan bu fersude kelime kızın imdadına yetişmiş gibiydi —: Sevmesem bu azabı çeker miydim? Sen beni... Sen beni -bir hıçkırık...- Sen beni...</p></li></ul>
<p>— &#160;&#160;Evet!</p>
<p>— &#160;&#160;Mahvettin! Ben ölmeliydim. Sen beni yaşattın!</p>
<p>— &#160;Ölmeli miydin? Ne demek bu?</p>
<p>— Ben ölmeliyim! Ben... -Bir hıçkınk ve mindere kapanış!- Ben sana layık değilim!</p>
<p>Şair evvela, kızın şimdiye kadar göstermediği ağır başlılığı yüzünden, göstermediği bir sevda tezahürü karşısında bulunduğunu zannetti. Ne de olsa basit bir daktiloydu. Bir koca şairle... Değil mi efendim?..</p>
<p>— Bana layık olup olmadığını ben takdir edeceğim... — Hiç alışık olmadığı halde böyle üst perdeden konuşmak hem garibine gitti, hem de hoşuna. Öksürdü — : Zaten seni layık bulmasam evlenir miydim?</p>
<p>— Hayır! Bilmezsin... Ben alçağın biriyim... Ben ölmeliyim!</p>
<p>İbrahim Rıza, belki kötü bir şairdi, bu üçüncü defa söylenen “ölmeliyim&quot; sözünün feci bir şekilde hançereden fırladığını sezemeyecek kadar da mana ve cümle selikasının yabancısı değildi.</p>
<p>Telaşla cigara paketini aradı. Bir yerde unutmuştu. Hay aksi şeytan...</p>
<p>— Söyle bakalım bu ölmek lakırdısı ne demek?</p>
<p>Bunu artık deminki mağrur şair, birisini kendisine lütfen layık gören büyük sanatkâr sormuyordu. Telaşlanmıştı.</p>
<p>— Hayır! Hayır! Ölmek daha iyi... Sen öyle necip, öyle asıl, öyle yüksek...</p>
<p>Omuzlarını sarsan hıçkırıklar olmasa, kız derdini döküp ferahlayacak ya... İbrahim Rıza çaresizlikle, canı dehşetli cigara isteyerek ve Nesibe’yi imdada çağırmak arzuları duyarak önüne çömeldi:</p>
<p>— Söyle ama... Bitir ki... Hiçbir şey anlayamıyorum.</p>
<p>— Ben adi bir kızım... Sana layık değilim... Senin yaptığın büyüklüğe layık değilim. Beni öldürmelisin. Beni öldür...</p>
<p>Çünkü, efendim, vaktiyle bir cahillik etmişmiş... Birisi kendisini namussuzca iğfal edip... Falan, filan...</p>
<p>— Haydi beni öldürsene... Beni öldür artık... Bana azap verme...</p>
<p>İbrahim Rıza üst üste yutkundu. Düğün gürültüsü, bir beyninin içine girmiş gibi yaklaşıyor, bir Okmeydam’na doğru uzaklaşıyordu. Yaklaştığı zaman, pencereyi açıp var kuvvetiyle:</p>
<p>— Sizin işten haberiniz yok! Düğüne paydos! diye bağırmak arzusuna kapıldı.</p>
<p>Kendisini müşkülatla zapt etti.</p>
<p>İşte bu esnada, komodinin üzerindeki Yenice paketi ve kibriti... -Cigaramn Yenice olduğunu nasıl fark ettiğine hâlâ şaşar- gördü. Sıçrayıp kalktı.</p>
<p>Hayat arkadaşı, bu sıçramadan dehşete düşerek:</p>
<p>— Ay! diye hafif bir çığlık koyuverdi.</p>
<p>— Cigara!.. Bir cigara yakayım da... Konuşuruz! Of! Oof! Oh Yarabbi şükür! Müzeyyen’e arkadaşlarından birisi -böyle bir gece, böyle bir odada, böylece ölmek arzulan duyan tecrübedide bir arkadaş- &quot;Of çekmeye başlarsa korkma!” demişti.</p>
<p>Mukavva hışırdadı, kibrit şakladı. Derin iç çekişlere benzeyen nefeslerle şaşkın güvey, hıncını tütünden almaya başladı.</p>
<p>Neredense Hamdi’ninsözü hatırına geliyor biteviye tekrarlıyordu: “Deli arlanmazsa hacı arlanır!” “Deli arlanmazsa hacı... Deli arlanmazsa... Deli...&quot;</p>
<ul style="list-style:none;"><li>
<p>— Kim bu?</p></li>
<li>
<p>— O alçak mı? Sorma onu.. Onu bana hatırlatma.. Onu elime vermeliler de...</p></li>
<li>
<p>— Kim? Nasıl oldu? Neden onunla...</p></li>
<li>
<p>— Neden mi evlenmedim. Sevmiyordum. Sevilmeye değil, selam vermeye layık değildi. Hemen anladım. Lâkin o zaman da iş işten geçmişti. Bir zaaf anımdan namussuzca istifade etti. Daha pek de çocuktum. Annemi düşündüm. Kendimi öldürsem kadıncağız helak olacaktı. Sonra önüme sen çıktın! Önüme çıkmasaydın ben ölünceye kadar evlenmeyecektim. Seni sevdim. Bütün kuvvetimi kaybettim. Tam bir sene düşündüm. İki yol kalıyordu. Ölüp kurtulmak, yahut senin mertliğine güvenmek... Ölmek zor değildi, senden ayrılmak imkânsızdı. Hele seni bir başkasıyla nişanlanmış, sonra da evlenmiş düşündükçe deli oluyordum. Beni affetmeni isteyemem. Buna hakkım yok... Beni hizmetçi diye kabul et... Cariye diye... Sana ölünceye kadar, ölünceye kadar değil, benden usanıp beni kovuncaya kadar hizmetçilik edeyim... N’olur...</p></li></ul>
<p>Bu kadarını Müzeyyen de ümit edemiyordu. Kendi sözlerine, kendisinin de ağlayası gelmişti. Demek kul sıkışmayınca Hızır yetişmiyordu. Karşısındaki taş olsa buna takat getirmemek lazımdı. Zaten şair olduğundan yüreği yufka hesabı da vardı.</p>
<p>Hakikat İbrahim Rıza, böyle bir yalvarışa dayanacak katı kalpli heriflerden değildi. Sonra, kıza -pardon kadına- karşı hissettiği sevgi de, şairden arta kalmış bir acayip nesneden ibaretti. Mesela bir güzel otomobil, bir güzel sandal da belki böyle arzu edilirdi. Zaten bir akıllı adam ne demiş? “Kız kısmı bir defacık kız olarak kullanılır! Sonrası hep duldur.&quot;</p>
<p>— Bir şey söyle... Bana haraket et... Razıyım...</p>
<p>— Efendim! Kimdi bu herif... Neciydi?</p>
<p>Güvey razı olmuş görünüyordu. Kimin artığını yediğini öğrenmek istemesi herhalde bundan ileri gelse gerekti.</p>
<p>Müzeyyen, yüzünü kollarıyla sakladığı için rahatça düşündü: “Adi bir adam&quot; dese kocasının erkeklik şerefini belki de kırabilirdi.</p>
<ul style="list-style:none;"><li>
<p>— Bir zabit! dedi.</p></li></ul>
<p>Karşısında aynı zamanda bir şair değil de, sahici bir gedikli çavuş bulunsaydı, bu iş bu büyük hata yüzünden, düzelmeye yüz tutmuş bir haldeyken berbat olabilirdi.</p>
<ul style="list-style:none;"><li>
<p>— Bahriyeli mi? Nizamiydi mi?</p></li>
<li>
<p>— Nizamiydi...</p></li>
<li>
<p>— Şu dangalaklardan birisi desene... Şimdi nerede?</p></li>
<li>
<p>— Bilmem! Kaç senedir görmedim... Şarka gitmiş galiba... İnşallah geberir... İnşallah...</p></li>
<li>
<p>— Peki... Nasıl oldu?</p></li></ul>
<p>Müzeyyen, bunu soran yüzü görmek ihtiyacıyla kıvrandı. Neyi görmek istediğini de bir türlü kestiremiyordu. En iyi cevap ağlamak olacaktı. Başladı. Bu sefer, dişlerini de takır takır birbirine vuruyordu.</p>
<p>Cigaranın bitmesi işte bu sıraya rastladı:</p>
<ul style="list-style:none;"><li>
<p>— Sen dürüst bir kızsın. Buna eminim! Bir ahlaksız tarafından aldatıldığına da eminim... Artık ağlama!.. Benim şerefim ikimize de yeter...</p></li></ul>
<p>— Hayır! — Bu bir zafer çığlığı halinde çıkmıştı. Korkarak miyavladı —: Olur mu? Ben layık...</p>
<p>— Bırak şimdi. Haydi kalk... O, yaptığı alçaklıkla kalsın!.. Bak bakayım bana...</p>
<p>— &#160;&#160;Hayır! Yüzüne nasıl bakabilirim?..</p>
<p>— &#160;Bak diyorum.</p>
<ul style="list-style:none;"><li>
<p>— &#160;&#160;imkânı yok... Bana merhamet et... Yalvannm sana... Şu ışığı söndür...</p></li></ul>
<p>Söndürecek mi? diye nefes keserek bekledi. Oh! Yarabbi şükür! Oh! Kuvvetine, kudretine kurban olduğum Allah’ı! Elektrik düğmesi ne güzel bir sesle şaklarmış!.. Karanlık ne güzelmiş... Sinema tevekkeli bu kadar tatlı...</p>
<p>İşte böylece karanlıkta, sanki Müzeyyen Hanım’m kocası bitişik odada uyuyormuş gibi, sessiz sedasız yattılar. İbrahim Rıza, gösterdiği büyük civanmertliği, merhameti, insanlığı hesaba dalmasaydı; bir kerecik aldatılmış olduğunu söyleyen karıcığının, giderek, ustalık bırakmayıp çıkardığını fark eder, “Ustası acemisinden iyidir’’ diyerek belki şansına da hayran olurdu.</p>
<p>Sabahleyin uyandığı anda, gecenin kepazeliğini göğsüne iğne batırmışlar gibi acı acı hissetti. Bir hata mı işlemişti? Korkarak karısına baktı. Taptaze, dalgalı kumral saçlanyla karnı doymuş bir çocuk uykusuyla uyuyordu.</p>
<p>Rahatsız rahatsız kımıldanınca Müzeyyen gözlerini açtı:</p>
<p>— Uyandın mı şekerim, dedi, rica ederim cigara yakma! Sabahleyin cigara içen erkeklerden hoşlanmam!..</p>
<p>Anlaşılan köprüyü geçinceye kadar ayıya dayı demek, Müzeyyen Hanım’ın izzeti nefsini fena halde yaralamıştı. O geceki zelil yalvarışlarım, -Bunlar rol icabı da olsalar-İbrahim Rıza’ya bir türlü bağışla- yamadı. O zamana kadar kendisini gaddarca terk eden zabite — bunu doğru söylemişti —: fenahalde kin tuttuğu halde, gerdek gecesinden sonra bu hissin tamamıyla değiştiğini hayretle gördü. Giderek, ilk göz ağrısı eski tatlılığını alıyor, hattâ budala kocasına peşinen oynadığı lezzetli oyunda, kendisine yardım ettiğinden dolayı minnet hisleri bile duyuyordu. Bu hislerin giderek hafif hafif özlemeye, sonra âdeta hasrete, sonra dayanılmaz bir şiddetle gözde tütmeye, “gebe kahrım&quot; korkusuyla yapılmış yanın yırtık şeylerden başka türlüsünü bir de onunla denemeyi ihtirasla arzu ettiren kemikleri sızlatıcı, sinirleri gerici bir deliliğe döndü.</p>
<p>İbrahim Rıza fizik bakımından kuvvetli erkekti. Daha kızken zaaf anına düşen ve ilk geceki marifetleriyle kabahatini affettiren karısından zevcelik vazifelerini istiyordu.</p>
<p>Müzeyyen’in başından böyle acıklı bir serencam geçmemiş olsaydı, şair, bu vazifeyi bu kadar serbestçe belki de istemezdi. Fakat kendisini her cihetçe haklı gören bir vaziyet vardı. İlk günler tıkırında giden işler... Daha bir hafta geçmeden bozulmaya yüz tuttu. Arkadaşlarında bir gönülsüzlük başladı. Bereket, alınan on beş günlük izin bitmişti. İkisi de bir müddet çalışıp para biriktirmeyi, ancak; ciğerpareden bir işaret peydahlanırsa, hanımın evde oturmasını kararlaştırdılar.</p>
<p>İbrahim Rıza yeni evlilik hızıyla her hafta izinli çıkmayı beceriyordu. işte bu haftada bir gelişler, gelin hanıma daha ikinci ay pek ağır göründü. Aybaşı sancıları, baş ağrıları, sinir nöbetleri birbirini kovaladı. Nihayet bunlar öyle bir hal aldı ki; evlenmeden evvel başına felaket getirenin hangisi olduğu anlaşılmaz bir şekle girdi. Sanki hanımefendi, kocasının başına gelen böyle bir felaketi o zaman lütfen af buyurmuştu da, düşündükçe nefretini yenememeye başlamıştı.</p>
<p>Şair koca, buna bin türlü hissi, ruhi, asabi manalar veriyor, bizzat Müzeyyen’in bile kendisini mazur göremediği yerlerde bir mazaret uydurup işin içinden çıkıyordu.</p>
<p>Lâkin, fedakârlığın da bir hududu ve bir işe yararlığı olmak lazımdı. Haftada bir gece evinde kalan, yeni evlenmiş genç, kuvvetli bir erkek, aynı karyolada yatan genç karısından istifade edemezse, velev ki şair bile olsa, aklına bin türlü şüphe girmesi mukadderdi.</p>
<p>Gösterdiği âlicenaplığa karşı, filhakika ihanet mevzuu bahsolamaz- dı. Lâkin sebepler herhalde kendi bulduğu psikolojik saiklere uymuyordu. “Şunu keşfedeyim de dermanını bulayım!” diye karar verdi. Bir gün hafta arası izinli çıktı. Tebdile soyundu. Bankanın kapısında nöbete girdi. Karısı iki dirhem bir çekirdek göründü. Köşedeki pelerinli zabitin koluna girmesiyle yallah Tünel istikametini tuttu. Gözleri dönen âlicenap koca, ilk gayretle savlet edecek oldu. Yaklaşınca karısının konuşmakta olduğunu duyarak: “Hele ne diyor?&quot; diye dinledi:</p>
<ul style="list-style:none;"><li>
<p>— Çok geciktim mı ruhum, diye şakıyordu, dün de sen beni beklettin!</p></li></ul>
<p>— Demek bana mukabele-i bilmisil mi yapıyorsun! Ben şimdi sana gösteririm.</p>
<p>— &#160;Ne göstereceksin?</p>
<p>— &#160;&#160;Hele eve gidelim. Tövbe deyinceye kadar...</p>
<p>Şair, kalbinin derununda muazzam bir boşluk hissederek durakladı Bir tek yumrukta, insanlara tövbe ettirmekle övünen boz pelerini çivi gibi toprağa geçirecek kadar kuvvetliydi. Lakın bunun beyhu- deliğini de, aynı zamanda ezmek arzularıyla olanca kuvvetiyle beraber hissetti.</p>
<p>O gece eve biraz geç gitti. Karısı da yeni gelmişe benziyordu. Sabahtan akşama kadar bankada, eshab-ı mesalihin işlerini görüp paydostan sonra da dört saat fazla mesai yapan bir genç kadın ne kadar harapsa Müzeyyen de o kadar haraptı. Kocasını görünce kendisini pek zorlamadan somurtuverdi. Hemen hastalığından bahis açtı. Başına bir eşarp sarıp bir de aspirin yuttu. Nerdeyse sol yanma devrilip kendinden geçecekti ki, “Boşanma&quot; kelimesiyle zembereği boşanmış oyuncak maskara gibi zıpladı. Gözleri panl parıl, rüya mı, hakikat mı<sup>7</sup> Allah bu muradına da nail mi ediyor? diye baktı. Neredense bu duasının da kabul edildiğini anlayarak başından eşarbı sıyırdı. Dünya çapında muahedeler müzakere edecek bir kaşarlanmış diplomat edasıyla, ayak ayak üstüne attı.</p>
<p>Şair, gene insanlığı elden komayıp, kulağını ensesinden göstermeye kalkışmıştı ki Müzeyyen Hanım, çoktan hazırlanmış olduğu anlaşılan boşanma projesini burnuna dayadı: Bir kere kendisi hayatından memnundu. Lâkin mutlaka boşanmak istiyorsa, buna da olmaz demeyecekti.</p>
<ul style="list-style:none;"><li>
<p>— Ben nafakadan vazgeçerim, siz de eşyalardan vazgeçersiniz... dedi.</p></li></ul>
<p>— İyi ya ben mahkemeyi düşünüyorum...</p>
<p>Karıyı boşamaya karar verdikten beri, Hayret Bey’in yazıhanesine boşanmak için gelen kadınların rezaletlerini hatırlamış, yüreği sızla- mıştı. Ne de olsa boşanıncaya kadar kadın nikâhı altında sayılırdı...</p>
<p>— Pek mi zordur?</p>
<p>— Avukat tutmak lazım.</p>
<p>— Benim avukata verecek param yok. Kendi işimi hamdolsun kendim takip ederim. Adliyede elbette bir ahbap bulunur.</p>
<p>— İşte onu düşündüm. Benim bir avukat ahbabım var. Sana onu tutarım.</p>
<p>— Sız?</p>
<p>— Bana avukat istemez. Hayret Bey işi çabucak bitirir!</p>
<p>— Benden para istemesin de, isterse çabuk bitirmesin...</p>
<p>İbrahim Rıza o gece, -Saat on bire doğru- ilk geldiği gibi, bir kenara atılmış eski bavulunu alarak Madam Katmanın pansiyonuna döndü.</p>
<p>Bunlan şairden öğrenmiş olan Murat, bugün İbrahim Rıza ile karısının gelmelerini bekliyordu. Dehşetli kederliydi. İnsanlığından nefret ediyor, insanlığından nefret ettiği sıralarda alttan alta kabaran dehşetli öfkelerinden birisini de aynı zamanda bekliyordu. Böyle öfke nöbetlerinde tamamıyla başka bir adam olduğunu bilirdi.</p>
<p>Daha şimdiden okuduğu kitabın -okuduğu değil, önünde açık tuttuğu ve zaman zaman sayfalarını gelişigüzel çevirdiği kitabın- her tarafını imzasıyla doldurmuştu.</p>
<p>Bereket versin, geveze müşterilerden kimseler yoktu. Samoil Efendi âdeti olduğu üzre bir tek susamlı simitten ibaret kahvaltısını lezzetle yapmış, gazeteyi aralarına perde gibi gererek kendisini yalnız bırakmıştı.</p>
<p>İbrahim Rıza ile karısını notere götürmek, kadından Hayret Bey namına bir boşanma vekâletnamesi almak icap etti. Her müvekkilden istedikleri bu işi Murat nedense düşünmemişti. Her zaman da vekâletname için lüzumlu iki şahitten birisi kendisi olurdu. Noterdeki daktilo bu sefer de adını ve adresini hiç sormadan yazdığı için, aynı kâğıdı bu kadınla beraber imzalamak büsbütün azap oldu.</p>
<p>Fırsat buldukça fark ettirmeden bakıyor, bu kadar basit bir kızcağızın bir koca kitabı dolduracak hayasızlığı, bu kadar kolay, üzerinde hiçbir pislik bırakmadan nasıl becerebildiğine şaşıyordu. Bir müddet de, kendi başına gelse ne yapacağını tahmine çalıştı ve kendisine böyle bir iş yapamayacaklarına, bunun imkânsızlığına âdeta emin olduğunu görerek şaştı.</p>
<p>İbrahim Rıza da tuhaftı. Macerayı bilmese, karıkoca olduklarından haberdar olmasa kız kardeşinin işleriyle meşgul bulunan bir ağabey zannederdi. O kadar tabii görünüyordu. Acaba, böylece fedakârlıklara devam etmekte bir tamir ümidi de mi vardı?</p>
<p>Sabahtan beri Çektiği azabın, kadından nefret etmekten ziyade, artık sevmeye başladığı İbrahim Rıza'dan iğrenmek korkusu olduğunu anladı. “Evet! Benden başka türlü düşünüyor. Tamamıyla başka türlü düşünüyor. Belki bu dünyada herkes birbirinden tamamıyla başka türlü düşünür,” dedi.</p>
<p>İş bitince Murat’ın her şeyi bildiğinden zerre kadar şüphelenmeyen Müzeyyen, kendisine ağır bir kadın -daha beteri namuslu bir kadın- hali veren ciddi bakışlarıyla Murat'a baktı.</p>
<p>— Teşekkür ederim. Zahmet verdim efendim, demişti, başka bir iş kalmadı ya...</p>
<p>— Hayır efendim!</p>
<p>— Peki. Bankaya gidiyorum Rıza... Siz gelmeyebilirsiniz... Teşekkür ederim.</p>
<p>— Güle güle...</p>
<p>Şair, kansmın elini sıktı. Resmi kayıtlara göre daha bir müddet kankoca görünen bu iki insan oracıkta ebediyen ayrılmış oldular.</p>
<p>Murat: “Öyleyse... Orospuluk kolay!&quot; diye düşündü.</p>
<p>Akşam, patronlar gittikten sonra, müsveddeleri makinede yazmaya oturdu. Bunlardan bir tanesi de Müzeyyen Hanım'm, zevci İbrahim Rıza Bey aleyhine açtığı boşanma davasının arzuhaliydi.</p>
<p>Medeni Kanun ahkâmına uysun diye sebep olarak “ruhi imtizaç- sızlığı” göstermişlerdi. Arzuhalin bir sureti mahkemede kalacak, diğeri İbrahim Rıza'ya tebliğ edilecekti.</p>
<p>Şair, şu anda, Murat'ın masasının bir ucunda bir şiiri defterine temize çekmekle meşguldü.</p>
<p>— Adres?</p>
<p>— Hangi adres?</p>
<p>— Size bir adres lazım. Bu pis şeyi gemiye göndertmek istemezsiniz ya...</p>
<ul style="list-style:none;"><li>
<p>— Pansiyona gelsin...</p></li></ul>
<p>Murat, adresi yazdı. Hâlâ şiirle uğraşabilmesine kızmak mı, gülmeli mi? Acaba, hadise karşısındakinin başına geldiği için mi kendisine bu kadar feci görünüyordu. Kendi başına da gelse, böyle tabii mi karşılardı?</p>
<ul style="list-style:none;"><li>
<p>— Bak, burasını değiştirdim.</p></li>
<li>
<p>— Oku!</p></li></ul>
<p><span style="font-weight:bold;">“Sen çocukken daima yüzükoyun düşerdin.</span></p>
<p><span style="font-weight:bold;">Şimdi hep arkaüstü düşüyorsun, ne tuhaf!”</span></p>
<p>Nasıl olmuş?</p>
<ul style="list-style:none;"><li>
<p>— Bir daha oku!.. Eli çenesinde ibretle ve korkuyla dinledi: Durunuz bakayım... İşte bu fevkalade İbrahim Rıza... Bu güzel... Hiç bunu bu kadar güzel anlatan şiir duymadım.</p></li>
<li>
<p>— Sahi mi? — Şair bütün yüreğiyle mesut güldü —: Ben de daha güzel olacağını anladım da... Evvela: <span style="font-weight:bold;">“Sen eskiden daima...” </span>demiştim. <span style="font-weight:bold;">(Çocukken) </span>daha manalı...</p></li></ul>
<p>— Fevkalade tebrik ederim... — Mısralan yavaşça tekrarladı —: Evet...</p>
<p>Dünden beri nasıl def edeceğini bilemediği şaşkınlığı -demek hissettikleri nefret, acıma falan değildi- ilk defa ve birdenbire dağılmıştı. İçinin temizlendiğini, bir sabah uyanınca, çirkin yaranın tamamıyla kapandığını görür gibi hissediyordu.</p>
<p>Bereket versin, insanların adilikleri, faziletleri gibi ömürlü değildi. “Anormal olduğundan herhalde... Halbuki fazilet normaldir.”</p>
<p>Karşısında izzet-i nefs imkânının son boğumuna kadar yaralanmış bir erkek vardı. Bu erkek aynı zamanda fena şairdi. Fakat arada demek böyle güzel şiirlerde söyleyebiliyor, daha fevkaladesi, en müşkül zamanda sanatına ilticayı beceriyordu. “Hele şükür birader!&quot; diye gülümsedi.</p>
<p>Bu esnada telefon çaldı. Murat dinleyiciyi aldı.</p>
<ul style="list-style:none;"><li>
<p>— Alo!</p></li></ul>
<p>— Orası neresi? -Bir kadın Fransızca görüşüyordu - Kim var?</p>
<p>— Burası avukat Hayret ve Çelil Beylerin yazıhanesi. Kimi istediniz efendim?</p>
<ul style="list-style:none;"><li>
<p>— Siz kimsiniz?</p></li>
<li>
<p>— Ben kâtipleriyim.</p></li>
<li>
<p>— Adınız yok mu?</p></li>
<li>
<p>— Murat.</p></li>
<li>
<p>— &#160;&#160;&#160;Murat Bey siz misiniz?</p></li>
<li>
<p>— &#160;&#160;Evet efendim. Lütfen kim görüşüyor?</p></li>
<li>
<p>— &#160;&#160;&#160;Birisi... N’apıyorsunuz?</p></li>
<li>
<p>— &#160;&#160;Rica ederim! — Murat güldü —: Telefonunuzu bekliyordum.</p></li>
<li>
<p>— &#160;&#160;Öyleyse ben kimim?</p></li></ul>
<p>— Şimdi duyduğum sesin sahibi... Dünyanın en güzel sesinin sahibi...</p>
<ul style="list-style:none;"><li>
<p>— &#160;&#160;inanmam... — Güldü —: Hoş adamsınız. Yanınızda kimse var mı<sup>7</sup></p></li>
<li>
<p>— &#160;&#160;&#160;Hayır!</p></li>
<li>
<p>— &#160;&#160;Demek, yapayalnız mısınız?</p></li>
<li>
<p>— &#160;&#160;&#160;Yapayalnız... Allah gibi...</p></li>
<li>
<p>— &#160;&#160;&#160;Susunuz canım... Ben korkanın... Demek yalnızsınız.</p></li>
<li>
<p>— &#160;&#160;&#160;Evet.</p></li>
<li>
<p>— &#160;&#160;&#160;Yanınızda olmayı isterdim.</p></li>
<li>
<p>— &#160;&#160;&#160;Kolay. Hemen geliniz!</p></li>
<li>
<p>— &#160;&#160;İmkânı yok.</p></li>
<li>
<p>— &#160;&#160;Neden?</p></li>
<li>
<p>— &#160;&#160;&#160;O kadar uzaktayım ki... Hemen yola çıksam, ancak yann sabah gelebilirim...</p></li>
<li>
<p>— &#160;&#160;Öyleyse emrediniz ben geleyim!</p></li>
<li>
<p>— &#160;&#160;&#160;Sizin için mesafelerin başka bir ölçüsü mü var, korkunç adam!</p></li>
<li>
<p>— &#160;&#160;Şimdi anladım. Beni tanımıyorsunuz!</p></li>
<li>
<p>— &#160;&#160;Neden?</p></li>
<li>
<p>— &#160;&#160;&#160;Tamsanız kuzu gibi &#160;olduğumu &#160;bilirdiniz! Beni size çekiştirmişler.</p></li></ul>
<p>inanmamanızı rica ederim. Olur mu?</p>
<ul style="list-style:none;"><li>
<p>— &#160;&#160;&#160;Madem ki öyle istiyorsunuz... Sizden hiçbir şey esirgenemez... iyi geceler ruhum...</p></li></ul>
<p><span style="font-weight:bold;font-style:italic;">■ ÜT</span><span style="font-weight:bold;"> c$eJırin</span></p>
<ul style="list-style:none;"><li>
<p>— Durunuz... Bir saniye...</p></li></ul>
<p>Telefon kapandı.</p>
<p>İbrahim Rıza:</p>
<ul style="list-style:none;"><li>
<p>— N’oluyor yahu? dedi, az kalsın telefonun içine girecektin?</p></li>
<li>
<p>— Sahi! Bu arzuyu biraz duydum.</p></li>
<li>
<p>— Kimmiş bu kâfir? Ne ister?</p></li>
<li>
<p>— Ne istediği malum ama, kim olduğu meçhul... Birisi bizimle şakalaşıyor şair!</p></li>
<li>
<p>— Erkek mi, kadın mı?</p></li></ul>
<p>— Kadın!</p>
<p>— Bizim askerden birisi bir laf etti: “Erkekle şaka edersen fena olur, kadınla şaka edersen zina olur.” Bunu bu kefere hatun bilmiyor mu?</p>
<p>Murat, başka bir şey düşünüyordu. Nihayet:</p>
<p>— Buldum! diye elini havada sallayarak parmaklarını şıkırdattı.</p>
<p>Zinadan korkmayan bu şakacı hanım, muhakkak, zampara Adalet Hamm’ın melek kadar güzel dostu Kadriye Hanım’dı.</p>
<p>Murat, “Ne ses! Bal gibi!” diye içini çekti.</p>
<p>Avukatlar temyiz murafaalarında bulunmak için iki günlüğüne Eskişehir’e gitmişlerdi.</p>
<p>Murat işe başladıktan sonra ilk defa yazıhanede yalnız kalıyordu. Mahkemeler buna göre talik edildiği için adliyede; umumi vekili bulunduktan bir iki şirkete ve devamlı müşterilere evvelce haber verdiklerinden, yazıhanede iş yoktu.</p>
<p>Murat, dün gece başladığı bir şiiri bitirmeye çalışıyordu. “Aşk Soneleri” serisinin üçüncü şiiri olacaktı. Dün gece tamamını yazdığı halde, sabahleyin beğenmemiş, ata çıkara ortada bir kafiye ile üç mısra kalmıştı:</p>
<p><span style="font-weight:bold;">Ve sevda ruhumuza akan deredir kızım!</span></p>
<p><span style="font-weight:bold;">.........başka kimse,</span></p>
<p><span style="font-weight:bold;">Benim kadar inanmaz şendeki aşka kimse,</span></p>
<p><span style="font-weight:bold;">Önümde kalbin açık bir penceredir kızım!</span></p>
<p>Bunları bir müddet, muhtelif kâğıtlara el yazısıyla tekrar tekrar temize çekti. Sonra daktiloda yazmayı denedi.</p>
<p><span style="font-weight:bold;">İşte önümüz sıra omuz omuza gölgemiz.</span></p>
<p><span style="font-weight:bold;">İşte yeşil ve beyaz, işte kızıl ve sarı!</span></p>
<p><span style="font-weight:bold;">İşte deniz ve dağlar ve martı kanatlan</span></p>
<p><span style="font-weight:bold;">İşte Allah ve sevda ve işte sen tertemiz!</span></p>
<p><span style="font-weight:bold;">Dur sevgilim! Bir tanem! Ruhum! Bir düşün hele</span></p>
<p><span style="font-weight:bold;">Sevmek ebediyyet mi? Rüya mı, bir anlık mı?</span></p>
<p><span style="font-weight:bold;">Saadet mi, acı mı, hayat mı, karanlık mı?</span></p>
<p><span style="font-weight:bold;">Neyi tüketiyoruz böyle alelacele?..</span></p>
<p>Halbuki böyle bir şey yazmayı ne düşünmüş, nede istemişti. İçinde bir kendini ayıplama hissi vardı. Murat, şüphenin hiçbir çeşidini sevmiyor, bunun pişmanlığa en yakın duygu olduğunu biliyordu. Pişmanlıksa ne kadar müspet olursa olsun, mükemmel bir yenilmeden başka bir şey değildi.</p>
<p>Telefonla yapılan küçük bir ahbap şakasının kendisini böyle şaşırtmasına da kızıyordu.</p>
<p>Nerdeyse “Fakirlikte başlı başına bir fazilet var,” diyecekti. Şu anda otuz beş liraya çalışan, fakirin fakiri bir insan olduğu halde, bir iki ay evvelkine nazaran ne kadar değişmişti.</p>
<p>Kadriye denilen karmakarışık ve terbiyesiz kızla Safo’ya ihanet etmeye hazırlanıyor, bunu bizzat kendisinden bile saklamak için uydurma aşk şiirleri yazmaya kalkıyordu. Bereket versin ki, ilham denilen kuvvet namusluydu. Edepsizliğini işte açık açığa yüzüne çarpmıştı.</p>
<p>Bir an, kâğıtları yırtıp kurtulmayı düşündü. Bu da kendisine ayrı bir kancıklık gibi geldi.</p>
<p>Kederli bir ıslık öttürerek yorgun bir hareketle arkasına dayanmıştı ki kapı vurulmadan açıldı, içeriye birisi gayet zayıf, hastalıklı; birisi gayet tıkız ve sağlam iki kadın girdi. Birömek giyinmiş olmaları hemen nazarı dikkati celbediyor, birisinin sırtındaki zengin biçarelik, ötekinin üstünde bir güzellik vasıtası olarak insanı şaşırtıyordu.</p>
<p>Murat kâgıtlan eliyle kapayarak, kapıyı vurmadıkları için biraz dargın sordu:</p>
<p>— Bir şey mi istediniz efendim?</p>
<p>Sıska kadın, Murat’ı, sürüden kurban seçen bir usta celep gibi, gözden geçirdi.</p>
<p>— Yeni kâtip sen misin?</p>
<p>— Evet!</p>
<p>— iyi öyleyse. .. — Yamndakine döndü —: Burada mı oturalım?</p>
<p>— Neden içeri girelim! — Güzel kadın, her güzel kadın gibi lüzumsuz yere somurtmayı sevmiyor olmalı ki Murat'a gülümsedi —: Ablam, Hayret Bey’in refikalandır efendim, dedi. Ben de baldızlarıyım tabii...</p>
<p>Murat, ayağa kalktı:</p>
<p>— Safa geldiniz efendim, dedi, buyrun... Hayret Bey’in Eskişehir’de olduğunu elbette biliyorsunuz... — Ara kapıyı açtı —: Buyrun! — Arkalarından yürüdü —: Kahve söyleyeceğim. Şekerli mi emrediyorsunuz?</p>
<p>— Evvela su isterim. Lâkin bardaklar temiz olmalı. Aşağıdaki pis çırak getirecekse burada ne kahve içilir, ne de su...</p>
<p>— Siz efendim?</p>
<p>— Ben de kahve isterim.</p>
<p>Murat, odasına dönüp zili çaldı. Tekrar içeri girmek istemiyordu. Sonra beyhude yere öfkelendiğini anlayarak gülümsedi. Bizim kadınlarımız... Hele çirkinseler, hele patronunun karısı bulunuyorlarsa... Maiyetlerine niçin “sen” demeyeceklermiş?..</p>
<p>Yordanidis’in odasına gitti. Meraklı patronunun yarım düzine su bardağı olduğunu biliyordu. Bunlardan iki tanesini hademe Mar- ko’dan istedi. Bizzat sabunladı. Bir tepsiye koyup içeri girdi.</p>
<p>— &#160;&#160;Buyrun, dedi, ben elimle yıkadım. Temizdir.</p>
<p>— Sakın musluktan mı doldurdunuz!</p>
<p>— &#160;Evet!</p>
<p>Sıska kadın pek fena bir şey görmüş gibi yüzünü buruşturdu. Hemşiresi bardağı aldığı için bir bakışla onu dehşetli ayıplayıp Murat’a emretti:</p>
<p>— Bana Taşdelen getirteceksiniz. Terkos’tan bir yudum içsem, bir ay hasta olurum.</p>
<ul style="list-style:none;"><li>
<p>— &#160;&#160;Baş üstüne .. Bilmiyordum. Derhal...</p></li></ul>
<p>&quot;Bir yudum Terkos’la bir ay hasta yatan bu kocakanyı bizim Hayret Bey, bir bardak Terkos içirip neye öldürmez ki...” diye kendi kendisiyle latife ederek çırağı bekledi. Fincanları gözden geçirdi. Tepsiyi aldı. Bir şişe Taşdelen ısmarlayarak gene yanlarına döndü. Kahveleri verdi Cigara paketini çıkardı.</p>
<ul style="list-style:none;"><li>
<p>— &#160;&#160;Kullanırsanız<sup>1</sup>..</p></li></ul>
<p>Patronun hanımı eliyle sinek kovar gibi def etti. Hemşiresi aynı işi, nazik bir tebessümle yaptı. Çantasından gümüşten zarif bir tabaka çıkardı. Bundan ince bir kadın cigarası aldı. Alışık bir hareketle — Bu harekette yalnız güzelliğinden gelen bir sevimli kibir vardı—: ateş bekledi.</p>
<p>— Mersi! dedi.</p>
<p>Bu müddet içinde, Hayret Bey’in kansı, buraya hiç istemeden girmiş, şüpheli bir yer olduğunu biliyormuş, şimdi neredense binleri saklandıkları yerden fırlayıp üstüne atılacaklarmış gibi korkulu bakışlarla etrafına bakıyor, tehlike sezmiş, sıska bir köpek gibi havayı âdeta kokluyordu. Murat, ne diyeceğini merakla bekledi:</p>
<p>— Buralan pek bakımsız kalmış... Hayır. Dediğim gibi... Biz bir kâtip bulduk. O da rahmetli Abit Efendi’ydi. Hatırladın mı?</p>
<p>— Şu hoca bozuntusunu mu söylüyorsunuz abla! Rica ederim...</p>
<p>— Nedense o biçare ile senin yıldızın banşmadı. Lâkin sadık adamdı bu bir... Bir de değme ev kadınından titizdi. Ne zaman gelsem, elinde bir bez, buralann tozunu alırken rastlamıştım.</p>
<p>— Yeni harfleri bilmiyordu. Bir türlü de öğrenemedi. Daktiloya gelince: Galiba gâvur icadı diyerek, el sürmek bile istememiş... Günahtan korkmuş.</p>
<p>— Beye söyledim. Hiç değilse emektardır. Burada, hademe gibi muhafaza edelim, dedim. Keşke söylemeseydım. Hangi sözümü dinledi ki... Aksine, zıddıma basar gibi zavallıya yol vermiş... -Murat’a birdenbire sordu:</p>
<p>— Siz nerede oturuyorsunuz?</p>
<p>— Şehzadebaşı’nda?</p>
<p>— Anneniz, babanız var mı?</p>
<p>— Hayır!</p>
<p>— ikisi de mi yok?</p>
<p>— Hayır!</p>
<p>Patronun refikası: “İşte gördün mü?&quot; manasına kız kardeşine baktı. Kız kardeşi:</p>
<p>— Vah vah! diye ablasının yerine de teessüf etti.</p>
<p>Çirkin kadın, bu sefer Murat’a, sorguya çektiği maznunu apansız yakalamak isteyen bir müstantik tesiri veren garip ifadesiyle gene birdenbire sordu:</p>
<p>— Bizi nasıl buldunuz, bakalım?</p>
<p>Murat evvela anlayamadı. Kaşının birisini kaldırarak ağır bir sesle:</p>
<p>— Anlayamadım? dedi.</p>
<p>Güzel hemşire izahat verdi:</p>
<p>— Ablam, sizi enişte beyime kimin tavsiye ettiğini soruyor!</p>
<p>— Hamdi Bey isminde birisi... Tanışıyorlarmış. Selim Efendi askere gidince, o</p>
<p>Hamdi Bey beni tavsiye etmiş...</p>
<p>— Hamdi Bey!.. Şu ahlaksız herif değil mi? Ben onun buraya gelmemesi için kıyametleri kopardım. Hem geliyor, hem de adam getiriyor öyle mi?</p>
<p>Murat, fena halde telaşlandı. Herhangi bir hususta Hayret Bey’le refikası hanımefendi arasında tatsızlık mevzusu olmayı aklından bile geçirmemişti.</p>
<p>Dış kapı açılıp örtüldügü için, kırdığı pota da bir çare düşünmek fırsatını kaçırmamak isteyen Murat dışarı fırladı. Taşdelen şişesini aldı. Fakat artık bunlara hizmet etmeyi canı hiç istemiyordu.</p>
<p>Bardağı boşaltıp — İçinde birkaç damla Terkos kalmasına dikkat etmişti —: şişeden doldurdu. Yürürken de: “Şimdi beceriksizliğim tutmalı da üstüne dökmeliyim. Ne yapar acaba?” diye gülüyordu.</p>
<p>— Buyrun!</p>
<p>— Temiz mi?</p>
<p>— Kapalı şişe...</p>
<p>— Kimbilır... — Çantasından bir küçük mendil çıkardı. Bardağın kenarına gerdi. Biraz sola dönüp yüzünü saklayarak birkaç yudum içti —: Pek soğukmuş... Daha yaz gelmeden bunları neden böyle soğutuyorlar?</p>
<p>Murat, tepsiyi bırakmak bahanesiyle odasına döndü. Yerine oturdu. Oturmak, asabını mı düzeltti nedir, hem Hayret Bey’e, hem de karısına birdenbire hak verdi. Çelil Bey de ortağının aile saadetini yakından bildiği için evlenmemiş olmalıydı.</p>
<p>Demin yazdığı şiirden bir mısra gözüne ilişti:</p>
</body>
</html>