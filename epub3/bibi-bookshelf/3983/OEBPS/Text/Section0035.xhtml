<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <div style="mso-element:para-border-div;border:none;border-bottom:solid #4F81BD 1.0pt; mso-border-bottom-themecolor:accent1;padding:0cm 0cm 4.0pt 0cm">
    <h1 class="MsoTitle">32. BÖLÜM</h1>
  </div>

  <p>Kuvvetli çöl rüzgârı havaalanı üzerinde uğuldayarak eserken, yerden kaldırdığı toz bulutu gökyüzünü kaplamaya uğraşıyordu adeta. Cessna Citation jet uçağının pilotu pistin başına kadar gelip çapraz esen rüzgârı hesap ederek yolun on metre solunda pozisyon aldı.</p>

  <p>İniş takımları mekanik bir vınlama ve çarpma sesiyle aşağı indi. Turbo jetler uçağı birkaç saniye daha havada tutmak üzere gürlemelerini sürdürdüler.</p>

  <p>Uçağın kabininde oturmakta olan tek yolcusu hava koşulları veya tehlikeli inişle hiç ilgilenmiyordu. Nice'te bindiği tarifeli Londra uçağı ve daha sonraki Dallas uçağındaki yolculuğu boyunca tıpkı şu anda içinde bulunduğu kiralık jette olduğu gibi parmakları dizüstü bilgisayarının tuşlarında sürekli dans etmişti.</p>

  <p>Eric, Rusların balistik füzesini ateşleme planıyla ortaya çıktığında ortada sadece bir fikrin kaba ana hatları vardı. Planın işlerlik kazanması için gereken olağanüstü sayıdaki veriyi hesaba katmamıştı. Yörüngesel hızlar, vektörler, dünyanın dönüşü, tungsten çubukların kütlesi ve yüzlerce diğer unsuru hesaplamalarında dikkate alması gerekecekti. Donanmadaki geçmişi sayesinde matematiksel işlemleri rahatlıkla yapabileceği konusunda kendisine güveniyordu. Gerçi, Murphy de yanında olsa hiç fena olmazdı. Mark'ın trigonometri ve kalkülüse olan doğal yatkınlığı işini çok kolaylaştırabilirdi. Ancak o zaman da Mark işin yönetimini üstlenmek isterdi ve başkan da haklı olarak onun bu isteğini kabul ederdi. Mark'ın bu işi Eric'ten çok daha iyi yapacağı su götürmez bir gerçekti.</p>

  <p>Bu iş sonunda gelip, uydu ile bilgisayar arasındaki bir haberleşme uygulamasına dayanacağından, Hali Kasım akla gelecek ikinci mantıklı seçim olurdu. Tek sorun, Hali'nin böyle şenlikli uçuşlarda midesinin bulanması ve işi yapacak halde olmamasıydı.</p>

  <p>Eric, dünyada bugüne kadar sadece bir avuç insanın yaptığı bir işe talip olmuştu. Bununla ilgili olarak heyecanlanma konusunu son raya bırakarak, yeniden önündeki rakamlara döndü. Jannike Dahl'a bunu yapmak zorunda olduğunu, tehlikeleri de süsleyerek anlatmış ancak sebebini söylememişti. Mark Golden Sky'da kapana kısılmış bir haldeyken, o da genç ve güzel Norveçlinin peşine düşmüştü. Kur yapma listesindeki ilk sekiz maddeyi geçmiş ve gemiden ayrılma sebebini açıklarken denediği elini tutma girişimiyle dokuzuncuya da çok yaklaşmıştı. Tam revirden ayrılırken, kızın başını hafifçe yana eğip, dudaklarını aralayarak ne demek istediğini de bir bilebilse ne iyi olacaktı.</p>

  <p>Bunu Doktor Huxley'e sormuş olması gerekiyordu.</p>

  <p>Uçak piste temas etti ve pilot dümene sertçe bastırarak uçağı yeniden dengeye getirene dek iki tekeri üzerinde tehlikeli bir biçimde sallandı. Uzun bir süre pistte ilerlediler ve başka bir isimsiz özel jetin yanındaki büyük bir hangara geldiler. Hangar kapısının üzerinde uzun zamandır aktif olmayan bir havayolu şirketinin adı yazılıydı. Motorlar sustu ve pilot kokpitten çıkıp geldi.</p>

  <p>"Özür dilerim Bay Stoney, ancak bu kum fırtınasında hangarın içine giremeyiz. Fakat endişelenmeyin. Fırtına bu akşam dinecek."</p>

  <p>Eric en az on tane meteoroloji sitesinden bakmış ve bu soğuk hava cephesinin ne zaman yer değiştireceğini dakikası dakikasına öğrenmişti.</p>

  <p>Dizüstü bilgisayarını kapattı ve Annapolis'teki Donanma Akademisi yıllarından beri kullandığı el çantasını aldı.</p>

  <p>Yardımcı pilot uçağın kapısını açtı ve Eric, uçuşan kumlar arasında gözlerini kısarak güçlükle merdivenlerden inmeye başladı. Büyük hangar kapısının bir köşesine açılmış olan küçük kapının önünde duran bir adam ona el sallıyordu. Eric, on beş metrelik yolu koşarak geçti ve kendini kapıdan içeri attı. Yabancı adam hemen kapıyı kapattı. Hangarın ortasında, üzeri kanvas örtülerle kapatılmış büyük bir uçak duruyordu. Şeklini kestirmek zordu ama dünyadaki başka hiçbir şeye benzemediği kesindi.</p>

  <p>"Lanet tozlar uçakları mahvediyor," diyerek yakındı adam. "Siz Eric Stoney olmalısınız. Ben Jack Taggart."</p>

  <p>"Sizinle tanışmak bir onur albay." Eric büyük bir hayranlık duygusuyla konuşuyordu. "Çocukken hakkınızda çok şey okumuştum."</p>

  <p>Taggart, havanın aşındırdığı sert bir yüze ve berrak mavi gözlere sahip, altmışlarında bir adamdı. Rafine olmayan bir yakışıklılığı vardı. Köşeli çenesi, bir günlük gri sakallarıyla ideal</p>

  <p>bir kovboy tiplemesi gibiydi. Keten bir pantolon ve uçuş üniformasının gömleğinin üzerine, sıcak havaya rağmen deri pilot montu giymişti. El sıkışması mengene gibiydi ve başındaki şapkada astronotu olduğu eski uzay seferlerinden birinin adı yazıyordu.</p>

  <p>"Hayatının seferine hazır mısın?" diye sordu Taggart, onu hangarın bir köşesindeki ofise doğru yönlendirirken. Sesinde boğuk Batı Teksas tınısı vardı.</p>

  <p>Eric sırıttı. "Evet efendim. Hazırım."</p>

  <p>Ofiste iki adam vardı. Eric, birini geniş ve uzun favorilerinden hemen tanıdı. Efsanevi uçak tasarımcısı Rick Butterfield'dı adam. Diğeri uzun boylu, gür beyaz saçlarıyla aristokrat görünümlü bir adamdı. Üç parçalı şık bir takım elbise giymişti ve yeleğinin üzerinde bir Amerikan ulusal onur topluluğuna ait madalyon sarkıyordu.</p>

  <p>"Bay Stoney," dedi elini uzatarak. "Juan'ın ekibinden birileriyle tanışma şansım pek olmuyor."</p>

  <p>"Siz Langston Overholt musunuz?" diye sordu Eric şaşkınlıkla.</p>

  <p>"Öyleyim evlat, öyleyim. Her ne kadar sen benimle hiçbir zaman ve muhtemelen de asla karşılaşmamış olsan da. Anlaştık mı?"</p>

  <p>Eric başını salladı.</p>

  <p>"Aslında hiç gelmemeliydim. Bu her şeyden önce, şirketle Bay Butterfield'ın firması arasında bir anlaşma."</p>

  <p>"Üstelik eğer beni, FAA ve NASA'ya yaptığım onay başvurularımı iptal ettirmekle tehdit etmeseydiniz, kabul etmeyeceğim bir anlaşmaydı." Butterfield'ın tiz bir ses tonu vardı.</p>

  <p>Overholt ona döndü. "Rick, o bir tehdit değildi. Senin uçağın henüz uçuş sertifikası almadı ve benim birkaç telefonumun birçok engeli ortadan kaldırabileceğine dair dostça bir hatırlatmaydı."</p>

  <p>"Üzerime gelmesen iyi olur."</p>

  <p>"Sanırım bu uçuş için almış olduğun geçici sertifika, senin için yapabileceklerimin yeterli ölçüde kanıtı olmuştur."</p>

  <p>Butterfield'ın yüzündeki acı ifade geçmemişti ama yatışmış gözüküyordu. Eric'e dönerek, "Ne zaman yapıyoruz bu işi?" diye sordu.</p>

  <p>"NORAD'dan aldığım izleme verilerini kullanarak yaptığım hesaplamalara göre, yarm sabah saat sekizi on dört dakika ve otuz bir nokta altı saniye geçe pozisyonumu almış olmam gerekiyor."</p>

  <p>"Bu kadar hassasiyeti garanti edemem. Gerekli yüksekliğe çıkmak için bir saate, ateşleme için de altı dakikaya ihtiyacımız olacak."</p>

  <p>"Artı eksi bir dakika çok büyük bir fark yaratmaz," dedi Eric, adamı rahatlatmayı umarak. "Bay Butterfield, durumun ciddiyetini anlamanızı rica edeceğim. Milyonlarca insanın geleceği ellerimizde. Biliyorum, kötü bir casus romanından alınmış bir cümle gibi oldu ama eğer başaramazsak yeryüzündeki insanlar, anlatılamayacak büyüklükte acılar çekecekler."</p>

  <p>Dizüstü bilgisayarını açarak, havacılık ve uzay mühendisi olan adama Golden Dawn"da kaydedilen bazı görüntüleri izletti. Ekranda gözükenler Eric'in konuşmasını gerektirmeyecek kadar açıktı. Görüntüler sona erdiğinde kısa bir açıklama yaptı sadece. "Ölenlerin çoğu bu virüsü geliştirmekten sorumlu insanlardı. Bu cinayetlerin arkasındaki adam, onları susturmak için kendi insanlarını bu şekilde öldürdü."</p>

  <p>Butterfield, bilgisayardan kaldırdığı bakışlarını Eric'e çevirdi. Yanık teninin altından yüzünün kül rengi olduğu fark ediliyordu. "Yanındayım evlat, hem de yüzde yüz."</p>

  <p>"Teşekkür ederim efendim."</p>

  <p>"Hiç ciddi bir G gücüne &nbsp;maruz kaldın mı evlat?" diye sordu Taggart.</p>

  <p>"Donanmadayken, uçak gemisinden havalandığımda sanırım üç ya da üç buçuk civarında bir kuvvete maruz kalmıştım efendim."</p>

  <p>"Kolay çıkarır mısın?"</p>

  <p>"Diğer meslektaşlarımın değil de benim burada bulunma sebebim bu efendim. Ben Amerikan Lunapark Trenleri Tutkunları üyesiyim. Tatillerimi lunapark trenlerinde geçiririm efendim ve bir kez bile midemin bulandığını hatırlamıyorum."</p>

  <p>"Benim için yeterli. Rick?"</p>

  <p>"Bir feragatname falan imzalamanı isteyecek değilim. Sen sağlığından ne kadar eminsen ben de bu kuşun sağlamlığından o kadar eminim."</p>

  <p>"Şirketim bizi yılda iki kere fiziksel testten geçiriyor ve bende şu gözlüğün halledemeyeceği hiçbir sorun yok."</p>

  <p>"O zaman anlaştık. Sabaha kadar yapmamız gereken bir sürü hazırlık çalışması var." Butterfield bileğinin içine dönük olarak taktığı büyük Rolex saatine baktı. "Ekibim yaklaşık yirmi dakika içinde burada olacak. Ağırlık ve denge hesapları için seni ve ekipmanını tartmamız gerekiyor. Bence sen uçuş zamanına kadar kendi uçağında kalabilirsin. Pilotlar şehirdeki otelde kalırlar. Benim adamlarımdan biri onları getirir."</p>

  <p>"Bence uygun. Ha, bu arada Bay Butterfield, sizden bir ricam olacak."</p>

  <p>Söyle.</p>

  <p>"Uçağı görebilir miyim?"</p>

  <p>Butterfield, bu teklifi başını sallayarak kabul etti ve sakin bir şekilde odadan çıktı. Peşinden de Erie, Taggart ve Overholt tek sıra halinde geldiler. Üzeri örtülü uçağın yanında bir kordonun ucunda bir uzaktan kumanda cihazı sallanıyordu. Bir düğmeye bastı ve vinç uçağın üzerindeki brandayı kaldırmaya başladı.</p>

  <p>Parlak beyaz boyalı Karığa adındaki ana uçak, üzerindeki mavi yıldızlarla herhangi bir uçaktan farklı görünmüyordu. İkinci Dünya Savaşı'nın saygın uçağı Corsair gibi martı kanadı tipi kanatlara sahipti. Tek farkla, burada kanatlar gövdeden çıkışta yüksekti ve uca doğru alçalıyorlardı. Bu yüzden yerdeyken uçağın gövdesini taşıyan iniş takımları oldukça yüksek tutulmuştu. Tek kişilik kokpitin üzerine iki jet motoru yerleştirilmişti. Kanatların altındaki çifte kanat kirişleri arkaya doğru incelerek gidiyor ve üçgen kuyruk takımıyla birleşiyordu.</p>

  <p>Eric'in asıl ilgisini çeken şey, daha büyük olan uçağın altındaydı. Ru, roket motorlu bir planördü. Kesintisiz kanadı, yakıtın bitmesi durumunda yukarı doğru kaldırılarak aracı planör konumuna geçiriyordu. Saatte üç bin beş yüz kilometre hız yapabilen Ru, bir yörünge altı uzay aracıydı ve özel girişim tarafından bütçelenen ilk uçak olmasa da yeryüzünden yüz yirmi kilometre yükselerek bu alandaki rekora şimdiden ulaşmıştı.</p>

  <p>Ru, on bir bin metreye kadar Kangu tarafından çıkarılmıştı. Bu yükseklikte iki araç birbirinden ayrılmış ve roket motorlarının devreye girmesiyle Ru, gökyüzüne fırlayarak alt sınırı yüz kilometre olan parabolik yörüngesine oturmuştu. Daha sonra bir planör gibi süzülerek yakıt almak üzere üssüne geri dönmüştü.</p>

  <p>Butterfield ve yatırımcılarının böyle bir yörünge altı uçuştan amaçları, macera arayan insanları uzayın sınırına götürüp, ağırlıksız ortamın verdiği özgürlük duygusunu tattırmaktı. Her ne kadar amacı macera aramak olmasa da, Eric Stoney onların ödeme yapan ilk müşterisi olacaktı. Onun amacı uçuşun zamanlamasını ayarlayarak, yörüngesinin en üst noktasına geldiğinde, Rus füze platformunun hasarlı anteninin menziline girmiş olmaktı. Juan'ın Kerikov'dan aldığı kodlan kullanarak, Eric uyduyu yeniden konumlandırarak, füzelerinden biriyle Eos Adası'nı vurabilir hale getirecekti. Adanın herhangi bir yerine çarpacak olan sekiz yüz kiloluk tungsten çubukların kinetik enerjisi ELF vericiyi kullanılamaz hale getirmeye yetecekti.</p>

  <p>"Daha çirkin bir şey gördünüz mü hiç?" diye sordu Butterfield gururla. Kompozit malzemeden yapılmış gövdeyi sevgiyle okşadı.</p>

  <p>"Onunla uçmak nasıl bir şey?" dedi Eric.</p>

  <p>"Bilemiyorum," dedi Butterfield göğsüne vurarak. "Kalbim izin vermiyor."</p>

  <p>Test pilot Taggart araya girdi. "Evlat, bu şeyden sonra senin lunapark trenlerinin hiçbir heyecanı kalmayacak, bu uçuş denediğin her şeyin üzerine çıkacak."</p>

  <p>Overholt genzini temizledi. "Beyler, Bay Butterfield'ın ekibi geldiğinde burada olmam benim açımdan pek doğru olmaz, o yüzden ben izninizi rica ediyorum." Oradaki herkesin elini yaşının ötesinde kuvvetli olan eliyle sıktı ve vedalaştı. "Bay Stoney benimle uçağıma kadar yürür müsünüz lütfen?"</p>

  <p>"Elbette efendim."</p>

  <p>Eric yaşlı adama ayak uydurmak için adımlarım sıklaştırmak zorunda kaldı.</p>

  <p>"Başkana iletmeni istediğim bir mesaj var. Ulusal Güvenlik Teşkilatı'ndaki arkadaşlarımla konuştum. Onlar da ELF yayınlarını tespit etmişler. Biri sizin Bay Hanley'den sanıyorum, diğeri de ondan biraz önce. Tahmin edebileceğiniz gibi, birilerinin böyle bir verici inşa etmek için çaba harcaması ortalığı biraz karıştırdı. Buna bir de sizin ekibin farkına vardığı fakat hiçbiri kanıtlanamamış..." -Eric karşı çıkmak üzere ağzını açtı- "... biliyorum, siz Adalet Bakanlığı'nın kurallarına uymak durumunda değilsiniz, fakat eğer Severance ve arkadaşlarını yargılayacaksak, bazı hukuki koşullan da yerine getirmemiz lazım.</p>

  <p>Yarınki küçük maceranızın gerçekleşmesi için kişisel olarak devreye girdim, bu yüzden benim bu tehdidi ciddiye aldığımdan emin olabilirsiniz. Yine de bu responsivist hareketin ne kadar canavarca şeyler yapmak üzere olduğunu ortaya çıkarmak için bana ikinci üçüncü derece deliller değil kesin gerçekler gerekiyor. Bunu anlıyor musun?"</p>

  <p>"Kesinlikle Bay Overholt. Sizin de şunu anlamanız gerekiyor ki, şu ana kadar yaptıklarımız olmasa, siz söz konusu yargılama için tatmin edici kanıtlar bulana kadar milyonlarca insan virüsün etkilerine maruz kalacaktı." Eric bir CIA kıdemlisiyle bu şekilde konuştuğuna inanamıyordu.</p>

  <p>Langs ton kendi kendine güldü. "Juan'ın seni neden işe aldığını anladım. Cesaret ve akıl. Juan'a burada işlerin, vericisi ortadan kalktıktan sonra Severance'ı ele geçirmeye yardımcı olacak şekilde yürüdüğünü bildir." Hangar kapısına geldiklerinde, rüzgârın konuşmalarını imkânsız hale getirmesi nedeniyle durdular. "Bana, Rusların uzayda başıboş bıraktığı şu İkinci Dünya Savaşı antikasını kullanmak gibi çılgınca bir fikrin kimden çıktığı söylenmedi."</p>

  <p>"Fikir benimdi," dedi Eric. "Juan'ın sizinle konuşarak bize bir nükleer bomba bulmanızı istemek şeklindeki ilk fikrimi reddedeceğini biliyordum."</p>

  <p>Overholt'un rengi hafifçe attı. "Çok yerinde olarak," diyebildi.</p>

  <p>"Başka bir seçenekle ortaya çıkmalıydım. Bu sırada İvan Kerikov, Stalin'in Yumruğu'ndan bahsedince, biraz araştırma yaptım ve her şey yerli yerine oturdu."</p>

  <p>"Uyduyu sabote edenin Cabrillo olduğunu biliyorsun değil mi?"</p>

  <p>Kabaca bahsetti.</p>

  <p>"Hikâyenin tamamını anlatmadığını bilecek kadar iyi tanıyorum onu. Juan Demirperde'nin gerisinde, Baykonur Üssü'nde çalışan Yuri Markov kimliğiyle yedi ay geçirdi. O kadar uzun süre gizli ajan olarak kalmak, hele bunu Rusların o dönemde uyguladıkları çok sıkı güvenlik önlemleri altında yapmak herkesin kaldıracağı bir baskı değildi.</p>

  <p>Geri döndüğünde, standart uygulama gereği teşkilatın psikiyatrına muayene oldu. Kısa b ir süre görüştüler. Doktorun notlarını gördüm. Tek cümlelik bir tespitte bulunmuştu: 'Bugüne kadar karşılaştığım en soğukkanlı müşteri.' Daha doğru kelimelerle anlatılamazdı."</p>

  <p>"Merakımdan soruyorum, gerçek Markov'a ne oldu. Juan onu..."</p>

  <p>"Öldürmek mi? Yok canım. Markov'u bize Orbital Balistik Füzeler projesiyle ilgili bilgi vermesi için satın almıştık zaten. Son duyduğum, Boeing'in uzay programları bölümünde çalıştığıydı. Fakat şundan eminim: Markov'un temizlenmesini emretseydim, Juan bir an duraksamazdı. Tanıdığım en sıkı ahlaki kuralları olan insandı Cabrillo.</p>

  <p>Cabrillo gibi biri için hedefe götüren her yol geçerlidir. Biliyorum, bugünün politik doğrularının geçerli dünyasında bu, birçok insanı çılgına çevirebilecek bir yaklaşım ama o insanlar Juan gibi insanların sağladığı özgürlük ortamında yaşıyorlar. O yükle yaşamak zorunda kalan onların vicdanları değil, Juan'ınki. Onlar sadece neye mal olduğunu bilmedikleri aldatıcı bir ahlaki üstünlük duygusunun tadını çıkarıyorlar.</p>

  <p>Bir hayvanseveri kuduz bir tilkiyle bir kafese koysan onu öldürür. Kendisini kötü hisseder, hatta suçluluk bile duyabilir ama sence diğer hayvan severlerin eleştirilerine kulak verir mi? Bir an bile aldırmaz. Çünkü ya ölecektir, ya öldürecektir. İşte dünyamız da bu noktaya geliyor ve insanlar şimdilik böyle bir yaklaşımı kabul etmekten ürküyorlar."</p>

  <p>"Ne yazık ki onların değerlendirmeleri etrafımızı çeviren karanlık güçler için bir kıstas değil," dedi Eric.</p>

  <p>Overholt elini yeniden uzattı. "İşimizi iyice zor hale getiren de bu işte. Ben savaştığımda hepimiz her şeyi siyah ve beyaz olarak algılıyorduk. Giderek, birileri bizi bunların yanında grinin de olduğuna inandırdı. Sana bir şey diyeyim mi evlat? Nereden duyarsan duy, gri diye bir şey yok." Overholt, Eric'in elini bıraktı. "Seninle tanıştığıma çok memnun oldum Bay Stoney. Yarın iyi şanslar ve yolun açık olsun."</p>

  <p>Oregon Akdeniz'in sularında, mavi bir ipeği bıçakla keser gibi, hızla ilerliyordu. Ticari gemi rotalarından olabildiğince uzak duruyorlardı. Böylece manyetohidrodinamik motorlarım tam güçle çalıştırarak, kırmızı çizgilerin dışına çıkan akıl almaz hızlarını kimse fark etmeden yollarına devam ediyorlardı. Sadece bir kez, o da İtalya'nın çizmesinin ucunu Sicilya'dan ayıran Messina Boğazı'ndan geçerken yavaşladılar. Şans eseri hava koşulları da istedikleri gibiydi. İonia Deııizi'ni geçip Ege'ye vardıklarında sular sakin ve hava rüzgârsızdı.</p>

  <p>Juan uyanık olduğu her dakikayı Harekât Merkezi'nde koltuğuna gömülmüş bir halde ve yanı başında, sürekli tazelenen bir bardak kahveyle geçirdi. İlerideki ana ekranda sayısal bir</p>

  <p>saat sürekli olarak zamanı geriye doğru sayıyordu. On sekiz saatten biraz fazla bir zaman sonra Eos Adası yeryüzünden silinecekti.</p>

  <p>Ve Cabrillo hemen bir şeyler düşünemezse Max Hanley de onunla beraber yok olacaktı.</p>

  <p>Gemi eksik geliyordu ona. Eric ve Mark ön konsollarda oturup gemiye kumanda edip, savunma amaçlı olarak silah sistemlerini hazırlamalıydılar. Max Harekât Merkezi'nin arkasında, anaç bir edayla motorları gösteren monitörleri izlemeliydi. Linda da burada olup, hangi bölüm ihtiyaç duyarsa yardımlarına gitmeliydi. Eddie ve Line de benzer duygular içinde olmalıydılar. İkisi de Harekât Merkezi'ne pek uğramazlardı ama arkadaşlarının çoğu tehlike altındayken olmak istedikleri başka bir yer yoktu.</p>

  <p>"Hiçbir şey yok başkan," dedi Hali yüksek teknolojili odanın sancak tarafındaki görev yerinden seslenerek.</p>

  <p>Bu, Linda ve Mark'ın mesaj vermeleri gereken zamanı üçüncü kez atlamaları oluyordu. Hali, Golden Sky'la temas kurmuş ve gemide bir haberleşme sorunu olmadığı konusunda ikna edilmişti. Bir yolcunun anne ve babasının ölüm haberini verecek kardeşi gibi davranarak, geminin haberleşme merkezini bile aramıştı. İlgili sekreter, mesajını rasgele seçmiş olduğu B123 numaralı kamaraya ileteceği sözünü vermişti. Yolcudan geri dönüş olmadı ama bu bir anlam ifade etmeyebilirdi.</p>

  <p>Yolcu, ailesini çok daha önceden kaybetmiş olabilirdi ve bu aramayı kötü bir şaka olarak değerlendirebilirdi. Juan, santral görevlisini kuşkulandırmaktan korkarak, benzer hileleri kullanarak başka isimler altında gemiyi birkaç kez daha aramak fikrinden vazgeçti.</p>

  <p>Oregon'un elindeki üstün silah gücü ve denizler üstündeki en iyi haberleşme sistemlerine sahip olmalarına rağmen beklemekten başka yapacak bir şeyleri yoktu. Eos'un yakınlarına kadar gelip, ortaya bir fırsatın çıkmasını bekleyeceklerdi. Max kendisini yakalayan adamların elinden kurtulup, onları Oregon'a bir mesaj gönderecek kadar uzun süre atlatmayı başarmıştı ve belki bu yaşlı kurt yakında birkaç hileyle yeniden ortaya çıkardı. Juan'ın böyle bir durumda, Max'e yardım edecek halde hazır beklemesi gerekiyordu.</p>

  <p>Bir de Mark ve Linda’nın durumları vardı. Golden Sky 'éa ne olup bittiğine dair Juan'ın en ufak bir fikri yoktu. Bildiği kadarıyla, ikisinin kaçak yolcu olduğu anlaşılmış ve Severance tarafından virüsle doldurulan bir gemide bir yere kapatılmışlardı. Max'in virüsün öldürmekten beter ediyor demekle neyi kastettiğini hâlâ çözememişlerdi ama bunun o kadar da önemi yoktu. Vericinin işini bitiremezlerse, en iyi adamlarından ikisi virüse en önce maruz kalacak insanların arasında olacaklardı.</p>

  <p>Juan bilgisayarına bir komut girdi ve ekrandaki geri sayım yapan saat görüntüsü kayboldu. Zamanın hızla azaldığını sürekli olarak görerek daha fazla sinirlerini bozmak istemedi. Zaten ekranda sürekli olarak duran normal bir saat, zamanlarının azaldığını yeteri kadar hatırlatıyordu.</p>

  <div style="mso-element:para-border-div;border:none;border-bottom:solid #4F81BD 1.0pt; mso-border-bottom-themecolor:accent1;padding:0cm 0cm 4.0pt 0cm"></div>
</body>
</html>
