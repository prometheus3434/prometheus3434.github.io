<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <div style="mso-element:para-border-div;border:none;border-bottom:solid #4F81BD 1.0pt; mso-border-bottom-themecolor:accent1;padding:0cm 0cm 4.0pt 0cm">
    <h1 class="MsoTitle" id="sigil_toc_id_1">4 BÖLÜM</h1>
  </div>

  <p><i>Golden Dawn Hint Okyanusu</i></p>

  <p>Saldırgan Jannike Dahl'ın ağzını ve burnunu mengene gibi sıkıştırmış, nefes almasını engelliyordu. Adamla mücadele etmek için yaptığı her hareket sonrasında dur um daha da kötüleşiyordu. Baskıya rağmen biraz kıpırdanıp anca bayılmasını önlemeye yetecek kadar bir nefes alabildi. Önce bir tarafa sonra diğer tarafa dönmeye çabaladı ama yüzündeki elden kurtulamadı.</p>

  <p>Neredeyse bilincini yitirmek üzereydi ve hiçbir şey yapamıyordu. Boğulmak gibiydi bu, hayal edebileceği en dehşet verici ölüm şekliydi. Tek farkı ölümün, kendisini yutan soğuk sulardan değil, bir yabancının ellerinden gelmesiydi.</p>

  <p>Jannike son bir kez daha debelendi, kurtulmak için umutsuz bir çırpınışta daha bulundu.</p>

  <p>Nefes nefese uyanıp başını kaldırmaya çalıştı ama üzerini örten nevresim ve battaniye onu tekrar yatağa çekti. Burnundan saf oksijen almasını sağlayan plastik hortum boğazının etrafında dolanmıştı ve astım kriziyle birlikte nefesinin iyice kesilme sine sebep oluyordu. Uykusunda her astım krizine yakalandığında gördüğü kâbusun etkisiyle buz kesen Janni, başucundaki komodine uzanarak astım spreyini alırken geminin revirinde olduğunu hayal meyal hatırlamaya başladı. Ventolin adlı spreyi ağzına dayayıp birkaç doz püskürttü ve sıvıyla dolu ciğerlerinin izin verdiği ölçüde derin derin nefes aldı.</p>

  <p>İlaç kapalı nefes borusunu açtıkça, Janni daha fazla ilaç teneffüs etti ve krizin en kötü etkileri yavaş yavaş azalmaya yüz tuttu. Kâbusun etkisiyle deli gibi çarpan kalbi ve o telaşla burun deliğinin birinden çıkardığı plastik oksijen hortumu durumunun daha da düzelmesini engelliyordu. Hortumu yeniden düzeltti ve etkisi hemen kendini gösterdi. Yatağın üzerindeki ekrana baktığında kanındaki oksijen düzeyinin hızla yükselmekte olduğunu gördü. Nevresimlerini düzeltti ve eğimli yatağın içine iyice gömüldü.</p>

  <p>Revirdeki üçüncü günüydü. Sonu gelmeyen saatler boyunca yalnızlığının ve sıkıntıdan aklını kaçıracak gibi oluşunun üçüncü günüydü. Ciğerlerinin böyle hastalıklı oluş una lanet ediyordu. Arkadaşları sürekli uğruyordu ama hiçbirisinin kalmak istemediğinin farkındaydı. Bu yüzden onları suçladığı da yoktu zaten. Balık gibi havayı içine çekişini ve spreyi emişini izlemenin zevkli bir tarafı yoktu. Revirdeki tek hemşireye çarşaflarını değiştirmesini söyleyecek gücü kendinde bulamamıştı. Kim bilir vücudu nasıl kokuyordu?</p>

  <p>Yatağın etrafındaki perde birdenbire açılıverdi. Doktor Passman o kadar sessiz yürüyordu ki Janni adamın bakım odasına ne zaman girdiğini fark etmemişti. İngiltere'den gelmiş, altmışlarında bir emekli kalp cerrahıydı. Boşandıktan sonra, mesleğini yapmayı da bırakmış ve hem daha huzurlu bir hayat yaşamak hem de eski karısını daha önce kazandığı paranın yarısından mahrum etmek için Golden Cruise Lines şirketinde gemi doktoru olarak işe başlamıştı.</p>

  <p>"Çığlık attığını duydum," dedi, hastasından çok monitörlere bakarak. "İyi misin?"</p>

  <p>"Sadece yeni bir kriz daha." Janni zorla gülümsedi. "Üç gündür gelenlerin aynısı." Sonra canlı İskandinav aksanıyla ekledi. "Daha önceki kadar kötü değildi. Sanırım geçiyor."</p>

  <p>"Bırak buna ben karar vereyim," dedi sonunda yüzüne bakarak. Gözlerinden endişe okunuyordu. "Cildin mosmor olmuş. Benim kızımda da kronik astım var ama senin gibi değil durumu."</p>

  <p>"Ben alıştım artık," diyerek omuzlarını silkti Jannike. "İlk krize beş yaşındayken yakalanmıştım, yani hayatımın dörtte üçünde bununla uğraştım."</p>

  <p>"Ben de onu soracaktım. Ailende başka kimsede var mı bu hastalık?"</p>

  <p>"Hiç kardeşim yok, annemde de, babamda da yok ama bir kere annem söylemişti, onun annesinde daha küçük bir kızken varmış."</p>

  <p>Passman başını salladı. "Ailelerden geçme özelliği var. Denizde, toz topraktan uzakta olmanın işe yarayacağını düşünmüştüm."</p>

  <p>"Ben de öyle olacağını ummuştum," dedi Janni. "Yolcu gemisinde garsonluk işini kabul etmemin sebeplerinden biri de buydu. Bir de tabii, rıhtıma gidip gelen balıkçı teknelerini seyretmekten başka yapılacak bir şey olmayan küçük sıkıcı kasabadan kaçma arzusuydu."</p>

  <p>"Aileni özlemişsindir."</p>

  <p>"İki yıl önce kaybettim onları." Gözleri bir an için buğulandı. "Trafik kazası."</p>

  <p>"Çok üzüldüm. Rengin yerine gelmeye başladı," dedi Passman konuyu değiştirmeye çalışarak. "Soluk alıp verişin de düzeliyor gibi."</p>

  <p>"Bu artık kalkabileceğim anlamına mı geliyor?"</p>

  <p>"Ne yazık ki hayır canım. Oksijen doygunluk düzeyin hâlâ görmek istediğimin altında."</p>

  <p>"Galiba bugün mürettebat için eğlence düzenlenmiş olması sizin için önemli değil," dedi hayal kırıklığı içinde. Duvardaki saate göre partiye birkaç saat kalmıştı. Bu akşamki dans, Golden Dawn iki hafta önce Filipinlerden hareket ettiğinden beri, geminin genç mürettebatı için ilk kaynaşma fırsatı olacaktı. Çoğu son derece çekici olan Norveçli garson ve hizmetçiler ile izinli personel için, yolculuğun en önemli olayı olacaktı. Janni bazı genç yolcuların da katılacağını biliyordu. Bu, herkesin bir hafta boyunca konuştuğu tek şeydi.</p>

  <p>"Hayır değil," dedi doktor.</p>

  <p>Revirin kapısı açıldı ve içeri Janni'nin Golden Dawrfdoki en iyi arkadaşları, Eisa ve Karin parfüm kokuları içinde girdiler. İkisi de Janni'den birkaç yaş küçüktü. Münihliydiler ve üç yıldır yolcu gemilerinde çalışıyorlardı. Eisa pasta şefiydi ve Karin de Jannike'yle aynı restoran vardiyasında çalışıyordu. Tepeden tırnağa süslenmişlerdi. Karin, iri göğüslerini ortaya çıkaran fitilli askıları olan siyah bir elbise giymişti. Elsa'nın üzerinde de tek parça bir elbise vardı ve uçuşan kumaşın altında hiçbir çizgi izi olmadığına bakılırsa içine de bir şey giymemişti. İkisi de aşırı makyajlıydı ve kıkırdayıp duruyorlardı.</p>

  <p>"Kendini nasıl hissediyorsun?" diye sordu Eisa, Passman'ı umursamadan yatağın kenarına ilişerek.</p>

  <p>"Kıskanç."</p>

  <p>"Partiye katılacak kadar iyileşmedin mi?" Karin, sanki Jannike'nin astımı doktorun suçuymuş gibi adama kötü kötü baktı.</p>

  <p>Janni alnına dökülmüş terli saçlarını eliyle geriye savurarak, "Öyle bile olsa, sizin gibi giyinme şansım yok ki..." dedi.</p>

  <p>"Sence Michael beğenecek mi?" Karin ayaklarının ucunda bir balerin gibi döndü.</p>

  <p>"Deli olacak," diye karşılık verdi Eisa arkadaşına. "Geleceğinden emin misin?" diyen Janni, göğsünü sıkıştıran ağrıya rağmen dedikoduya katıldı. Michael servis yaptıkları masada oturan yolculardan biriydi, mavi gözlü, sarı saçlı ve sürekli egzersiz yaptığı belli olan vücuduyla hoş bir Kaliforniyalıydı. Kadın mürettebat onun gemideki en yakışıklı erkek olduğu konusunda görüş birliğine varmış gibiydi. Janni, Karin ve Michael'ın birkaç kere iyice samimi olduklarını da biliyordu.</p>

  <p>Karin elbisesini düzelterek, "Bana geleceğim dediği için artık eminim," dedi.</p>

  <p>Passman lafa girerek sordu. "Onun bir responsivist oluşu seni rahatsız etmiyor mu?"</p>

  <p>"Doktora bir bakış atarak, "Ben dört erkek ve üç kız kardeşle birlikte büyüdüm. Çocuk sahibi olmamanın çok da kötü bir fikir olduğunu sanmıyorum," dedi.</p>

  <p>"Responsivizm çocuk yapmamaktan daha öte bir şey," diye ısrar etti doktor.</p>

  <p>Karin gemiyi gezi için kiralayan grubun neye inandığını bilmemeyi bir hakaret olarak kabul etti. "Evet, ayrıca üçüncü dünya ülkesi kadınlarına bir seçenek sunarak aile planlaması yoluyla insanlığa yardım etmek ve dünyamızın çok kalabalık yerlerindeki yükü azaltmaya çalışmaktır. Doktor Lydell Cooper bin dokuz yüz yetmişlerde, bu hareketi başlattığında dünya nüfusu üç milyardı. Bugün bunun iki katı ve artış hızı yavaşlamıyor. Yüz bin yıldır yeryüzünde yaşamış olan tüm insanların yüzde onu kadar insan yaşıyor şu anda."</p>

  <p>"Ben de geminin her yerine astıkları bilgi levhalarını okudum," dedi doktor yutmadığını belli ederek. "Fakat responsivizmin toplumsal bilinçliliğin biraz ötesine geçtiğini düşünmüyor musun? Bir kadının katılması için tüplerini bağlatması gerekiyor. Bu bana daha çok, şey... bir tarikat gibi geldi."</p>

  <p>"Michael da insanların kendisine sürekli aynı şeyi söylediğinden bahsediyor."</p>

  <p>Gençliğin getirdiği inatçılıkla Karin, kapıldığı adamın inançlarını koruma gereğini hissediyordu. "Konu hakkında her şeyi bilmemek, inandığı şeyi inkâr etmeyi gerektirmez."</p>

  <p>"Tabii ama görüyorsun ki..." Passman yavaşça sesini kıstı. Biliyordu ki ne kadar tez öne sürerse sürsün, yirmili yaşlarında ve hormonları tam gaz çalışan bir genç kızı ikna etme şansı çok azdı. "Aslında, muhtemelen görmüyorsun. Bence artık Jannike'nin dinlenmesi gerekiyor. Partiden sonra ona her şeyi anlatırsınız." Janni'nin yanından ayrıldı.</p>

  <p>"Sen iyi olacaksın değil mi tatlı bebeğim?" Eisa Janni'nin zayıf omuzlarına dokunarak sordu.</p>

  <p>"Beni merak etme. Siz güzelce eğlenmenize bakın ama yarın bana her türlü ayrıntıyı anlatacaksınız."</p>

  <p>"İyi kızlar yaptıklarını anlatmaz," dedi Karin ve sırıttı.</p>

  <p>"Bu durumda ikinizin de iyi kız olmasını beklemiyorum."</p>

  <p>İki Alman birlikte çıktılar fakat Karin bir saniye sonra geri geldi. Yatağın başına eğildi. "Haberin olsun, galiba bu kez yapacağım."</p>

  <p>Janni ne demek istediğini anlamıştı. Michael'ın arkadaşı için geçici bir heves olmadığını ve birkaç kere öpüşmenin dışında, Michael'ın ona uzun uzun inançlarını anlattığını biliyordu.</p>

  <p>"Karin, bu çok önemli bir karar. Onu o kadar iyi tanımıyorsun."</p>

  <p>"Hiçbir zaman çocuk sahibi olmayı istememiştim zaten. O halde tüplerimi şimdi ya da birkaç yıl sonra bağlatmamın ne farkı var ki?"</p>

  <p>"Seni buna ikna etmesine izin verme," dedi Janni, halsiz düşmüş bedeninin izin verdiği ölçüde kuvvetle. Karin iyi biriydi ama tanıdığı en güçlü insan da değildi.</p>

  <p>"Beni ikna etmedi," diyerek bu fikri çabucak reddetti. "Bu zaten benim uzun zamandır düşündüğüm bir şeydi. Annem gibi otuzunda tükenmek istemiyorum. Şimdi kırk beş yaşında ve yetmiş gösteriyor. Ben almayayım, teşekkürler," dedi ışıl ışıl bir gülümsemeyle. "Üstelik Yunanistan'a ayak basana kadar bir şey olmayacak zaten." Janni, dediklerinin etkisini artırmak için Karin'in elini tutu. "Bu tüm hayatını etkileyecek bir karar. Biraz daha düşün, olur mu?"</p>

  <p>"Tamam," dedi Karin sanki anne babasına cevap verir gibi.</p>

  <p>Janni arkadaşını kısa bir an kucakladı. "Güzel. Şimdi git benim için de eğlen."</p>

  <p>"Emin olabilirsin."</p>

  <p>Parfüm kokuları kızlar gittikten sonra uzun bir süre havada asılı kaldı.</p>

  <p>Janni'nin yüzü derin düşüncelerle kırıştı. Gemi'nin Pire Limanı'na varması bir haftayı bulacaktı. Bu süre içinde Elsa'yla birlikte Karin'i bu fikrinden vazgeçirebileceklerini düşünerek umutlandı. Responsivist olmanın önkoşullarından biri kısırlaşmaktı. Erkekler için vasektomi, kadınlar için tüp bağlama operasyonu demekti bu. İlkelerinden biri de zaten yeterinden fazla insanın yaşadığı gezegenimize daha fazla çocuk getirmemekti. İleride geri dönüşü olmayan, dramatik, pahalı ve atılması çok zor bir ilk adımdı bu. Bu kadar genç yaşta yakışıklı bir adamı yatağa atmak için böyle bir bedel ödemesi gerekmiyordu Karin'in.</p>

  <p>Uyuyakalmıştı ve tekrar uyandığında birkaç saat geçmiş olduğunu fark etti. Geminin motorlarının derinden gelen sesini duyabiliyordu ama Hint Okyanusu'nun çalkantılı sularının sakinleştirici sallantısını hissetmiyordu. Yalnızlıktan canı sıkılmıştı, bir an kalkıp yatağın altındaki elbiselerini giyip, balo salonuna gizlice gidip bir göz atmayı düşündü. Fakat kendinde bunu yapacak gücü bulamadı ve gözlerini yeniden kapadı.</p>

  <p>Saldırgan eliyle boğazına sarılıp sıkmadan hemen önce bir şangırtı duydu.</p>

  <p>Jannike aniden uyandı. Spreyine uzandığında odanın kapısı açıldı ve arkadaki ofisin parlak ışıkları odanın içine doldu.</p>

  <p>Astım krizinin de etkisiyle gördüğü şeyin ne olduğunu pek anlayamadı. Doktor Passman odaya daldı. Üzerinde bir bornoz vardı ve ayakları çıplaktı. Bornozun önü ve yüzü kan içinde gibi görünüyordu. Jannike hızla spreyi emerek uykulu gözlerini açmaya uğraşıyordu.</p>

  <p>Passman karga gibi rahatsız edici bir ses çıkarttı ve ağzından kan gelmeye başladı. Zar zor iki adım daha attı ama sanki diz bağları çözülmüş gibi geriye yığıldı ve vücudu bir şapırtıyla muşamba döşemeye çarptı. Janni adamın bütün vücudunu dolaşan dalgalanmalar gördü. Sanki içi sıvılaşıyor gibiydi. Birkaç saniye içinde kendi kanından oluşan yapışkan bir hendekle çevrilmişti.</p>

  <p>Yatak örtüsünü daha sert avuçladı, nefes alamadığını fark edince spreyi içine çekmeye başladı. Derken odaya başka biri girdi. Kısa siyah elbisesiyle Karin'di. Şiddetle öksürüyor, parlak bir sprey halinde kan kusarak, hırıltılarla ve acıyla kasılıyordu. Janni, gördüğü şey karşısında dehşete kapılarak, aynı anda gelen öksürüğüyle birlikte bir çığlık attı.</p>

  <p>Karin bir şeyler söylemeye çalıştı ama ağzından sadece sulu bir hırıltı çıktı. Solgun parmaklarıyla Jannike'ye ulaşmak istercesine kollarını yalvarırcasına uzattı. Janni, yatağın uç kısmına doğru geriye hamle yaptığı için kendisini kötü hissetti ancak ileriye gidecek iradesi yoktu. Karin'in gözünün kenarında kızıl bir gözyaşı belirdi ve çenesine doğru kaim bir iz bırakarak aktı. Göğsüne damladığında gül gibi açılarak geniş bir leke bıraktı.</p>

  <p>Birkaç saniye önce Passman'da olduğu gibi, Karin de daha fazla ayakta kalamadı. Arkaya doğru devrilirken, düşmemek için hiçbir harekette bulunmadı. Yere çarptığında sanki derisi yok gibiydi. Karin'in vücudu dağılırken her tarafa kan sıçramaya başladı. Katatonik şoka girmeden hemen önce Jannike Dahl, delirmek üzere olduğundan emindi.</p>

  <div style="mso-element:para-border-div;border:none;border-bottom:solid #4F81BD 1.0pt; mso-border-bottom-themecolor:accent1;padding:0cm 0cm 4.0pt 0cm"></div>
</body>
</html>
