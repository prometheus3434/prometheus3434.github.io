<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <div style="mso-element:para-border-div;border:none;border-bottom:solid #4F81BD 1.0pt; mso-border-bottom-themecolor:accent1;padding:0cm 0cm 4.0pt 0cm">
    <h1 class="MsoTitle">18. BÖLÜM</h1>
  </div>

  <p>Oregon Akdeniz'in karanlık sularında yirmi milin biraz üzerinde, gerçek kapasitesinin çok altında bir hızla ilerliyordu. Çünkü civarda seyreden onlarca gemi vardı. Geminin zevkle döşenmiş yemek salonunda en ufak bir hareket hissedilmiyordu. Manyetohidrodinamik motorlarının ve jet pompalarının derinden gelen uğultusu olmasa, Cabrillo kendisini Paris'teki gözde bulvarların birindeki beş yıldızlı bir restoranda sanabilirdi.</p>

  <p>Juan yazlık bir spor ceket ve ona uygun yakası açık bir gömlek giymişti. Kol düğmeleri küçücük pusulalardı. Ayağında da İtalyan ayakkabılar vardı. Karşısında, siyah tişört ve kanvas pantolonuyla Linda Ross oturuyordu. Makyajsız haliyle bile cildi mum ışığında parlıyor, yanağı ve burnuna yayılmış olan çillerini öne çıkarıyordu.</p>

  <p>Juan, şarap kadehini dibinden tutarak çevirdi ve kalitesini takdir ederek bir yudum aldı. "Maurice ve ekibi bize özel bir akşam yemeği hazırladıklarında, en azından ona uygun giyinebiliriz."</p>

  <p>Linda, hâlâ sıcak olan bir parça ekmeğin üzerine tuzsuz tereyağından bolca sürdü. "Ben erkek kardeşlerimle büyüdüm. Ortalıkta yemek varken olabildiğince çok ve sık yemeyi öğrendim. Yoksa aç kalmam kaçınılmazdı."</p>

  <p>"O kadar kötüydü, ha?"</p>

  <p>"Hiç o köpekbalıklarının çılgınca beslendiği ya da bir kurt sürüsünün bir ceylanı alaşağı ettiği doğa belgesellerini izledin mi? En büyük ağabeyimin zaman zaman bize hırladığı bile olmuştur." O anlardan birini hatırlayarak güldü.</p>

  <p>"Ailem her zaman sofra adabı konusunda ısrarcı olmuştur. Dirseklerim masanın üstünde diye çok ceza almışımdır."</p>

  <p>"Bizim tek kuralımız, çatal bıçakların birbirimiz için değil, yiyecekler için kullanılmasıydı."</p>

  <p>"Yarın için emin misin?" Juan yeniden iş konusuna dönmüştü. Bu harikulade atmosferde bile mesleklerinin ürkütücülüğü onları terk etmiyordu.</p>

  <p>"Bütün gün inekledim. Bir responsivist uyanışa liderlik edemem ama onlardan biriyle konuşurken dilimi tutmaktan daha fazlasını yapabilirim. Onlar hakkında bilgilendikçe, bana giderek daha da garip gelmeye başladılar. Paralel evrenden dünya dışı bir zekânın gelip de benim hayatıma müdahale edebileceğine inanmak, aklımın alabileceği bir şey değil."</p>

  <p>"Çeşit çeşit insan var sanırım," dedi Juan. İnsanların, başkalarına zarar vermediği sürece her şeye inanmakta serbest olduklarını düşünürdü. Yargılamak ona düşmezdi. "Onlara yaptığımız şeyden sonra güvenlik önlemlerini iyice artıracaklarını biliyorsun herhalde."</p>

  <p>Başıyla onayladı. "Biliyorum. Beni içeri bile almayabilirler, ama bu riske değer."</p>

  <p>Juan cevap vermek üzereydi ki dört kişi yemek salonunun çift kapılı girişinde belirdi. Julia Huxley, her zamanki gibi laboratuvar önlüğünü giymişti. Yanında da temizlenmiş bir halde Mark Murphy ve Eric Stoney vardı. İkisi de spor ceket ve kravatlıydılar ama Mark'ın gömleği ceketinin altından sarkıyordu. Eric, donanma geçmişi sayesinde nasıl davranacağını biliyordu ama bu kıyafetlerin içinde rahatsız olduğu da açıkça ortadaydı. Ya da bu huzursuzluğun sebebi gruplarındaki dördüncü kişiydi.</p>

  <p>Julia, revir ve bu yemek salonu dışında geminin herhangi bir kısmını görmemesi için, Jannike Dahl'ın gözüne bağladıkları eşarbı çözdü. Juan, genç kadına acıyıp, bir süreliğine revirden dışarı çıkmasına izin vermişti ama gözünün bağlı olmasında ısrar etmişti. Janni, Kevin Nixon'un Sihir Dükkânı'ndan ödünç aldığı bir kıyafeti giymişti. Hastalığın yıprattığı, bitkin haliyle bile, genç kaptanlar Stoney ve Murphy'yi nasıl birbirine düşürdüğünü anlayabiliyordu Juan. En zor beğenenlerin bile dilini düğümleyecek kadar hoş ve zarif bir kadındı. Uzun süren hastalığın yol açtığı solgunluğu geçmiş, esmer teni ortaya çıkmıştı. Kömür karası dalgalı saçları çıplak omzuna dökülmüştü.</p>

  <p>Masaya yaklaştıklarında içgüdüsel olarak ayağa kalktı. "Bayan Dahi, çok güzel görünüyorsunuz."</p>

  <p>"Teşekkür ederim Kaptan Cabrillo," diyerek cevap verdi. Hâlâ yönünü bulmaya çalışıyordu odada.</p>

  <p>"Göz bağı için özür dilerim, ama bu geminin bazı hassas kısımlarını görmemen iz gerekiyordu." Eric ve Mark'ın, Jannike'nin sandalyesini tutmak için yarıştıklarını görünce gülümsemekten kendini alamadı.</p>

  <p>"Siz ve ekibiniz hayatımı kurtardınız kaptan. İsteklerinizi sorgulamak aklıma bile gelmez." Sesindeki ve aksanındaki etkileyici melodik hava üç adamı da büyülemişti. "Bir süreliğine de olsa yataktan kalktığım için minnettarım."</p>

  <p>"Nasılsın?" diye sordu Linda.</p>

  <p>"Çok daha iyiyim. Teşekkür ederim. Doktor Huxley astımımı kontrol altına aldı, bir daha hiç kriz geçirmedim."</p>

  <p>Jannike'nin sandalyesini tutma şerefi Eric'e kalmıştı, böylece soluna oturmayı başardı. Mark, dik dik bakarak masanın etrafından dolaştı ve Linda'nın yanma oturdu.</p>

  <p>"Ne yazık ki mutfak personeliyle bir iletişim sorunu yaşanmış." Cabrillo'nun bu sözleriyle birlikte, Maurice'in önderliğinde ellerinde tepsilerle garsonlar mutfaktan akın ettiler. Oregon"un baş kamarotu bu hata için Juaıı'ı suçluyordu. "Bir şekilde," diye Maurice'e bakarak devam etti Juan, "sizin Norveçli değil Danimarkalı olduğunuz izlenimine kapılmışlar. Ulusal yemeklerinizden yapmak istemelerine rağmen, şu anda geleneksel Danimarka yemekleri servis edilecek."</p>

  <p>"Bu gerçekten çok ince bir jest," dedi Janni gülümseyerek. "Ve bu ikisi o kadar yakındır ki farkı anlayamam bile."</p>

  <p>"Duydun mu Maurice?"</p>

  <p>"Duymadım."</p>

  <p>"Sanırım ringa balığı yiyeceğiz ki bu herhangi bir yemeğin geleneksel başlangıcı olabilir," dedi Juan. "Peşinden fiskeboller gelecek ki o da anladığım kadarıyla balık köftesi oluyor. Sonra patates ve kırmızılahanalı domuz filetosu rostosu var. Son olarak da seçiminize bağlı olarak, dondurma ve çikolatalı pandekager, yani krep veya ris a la mander</p>

  <p>Bunu duyunca Janni'nin gülümsemesi bütün suratını kapladı. "Pirinç tatlısı bu," diye diğerlerine açıkladı. "Vişne sosuyla yapılır ve dünyada en sevdiğim şeydir. O da var dernek."</p>

  <p>"Oslo'dan mısın?" diye sordu Linda ilk yemekler servis edilirken.</p>

  <p>"Ailemi kaybedince taşındım oraya. Çok daha kuzeyde, Honningsvad adlı küçük bir balıkçı kasabasında doğmuşum aslında."</p>

  <p>Esmer tenini açıklıyor bu durum, diye düşündü Juan. Japonya yerlileri de Alaska'nın İnuitleri gibi ya da Grönland'ın yerlileri gibi evrim sonucu, kar ve buzlardan durmak bilmeden yansıyan güneş ışınlarından korunmak için daha koyu bir ten rengine sahip olmuşlardı. Mutlaka yerli kanına sahipti o da.</p>

  <p>Tam bir soru soracaktı ki yemek salonunun girişinde Hali Kasım'ı gördü. Saçları öbekler halinde başının yanına yapışmıştı ve uzaktan bakınca bile gözlerinin altındaki kahverengi halkalar belli oluyordu. Yorgunluktan, etleri kemiklerinden sıyrılıp gidecekmiş gibi duruyordu. Juan ayağa kalktı. "Hepinizden özür dilerim, izninizle lütfen."</p>

  <p>Haberleşme uzmanının yanına gitti. "Daha iyi göründüğün zamanlar olmuştu."</p>

  <p>"Kendimi daha iyi hissettiğim de olmuştu," diyerek Juan'ın yorumuna katıldı Hali. "Bizim böceği engelleyen parazit yapıcının etkilerini giderdikten sonra hazırlayacağım raporu biter bitmez görmek istediğini söylemiştin. İşte burada." Başkana tek sayfalık çıktıyı uzattı. "Mark'ın kamarasındaki ses karıştırıcısını bile kullandım. Yapabileceğimin en iyisi bu. Özür dilerim. Parantez içindeki sayılar konuşmalar arasındaki süreyi gösteriyor."</p>

  <p>BEN BİLMİ... (1:23) EVET... (3:57) DONNA SKY HAKKINDA... (1:17) EL EFEYİ (HARE)KETE GEÇİRİN... (0:24) ANAHTAR... (1:12) YARI(N)... (3:38) GEREKMEZ... (0:43) BİR DAK(İKA)... (6:50) HOŞÇA KAL... (1:12)</p>

  <p>"Hepsi bu ha?" Juan hayal kırıklığını belli etmemeye çalıştı.</p>

  <p>"Hepsi bu. Bazı anlaşılamayan kelimeler var ama bilgisayar anlamlarının doğru olma ihtimalini en fazla yüzde on olarak hesapladı. Olacak şey değil. Donna Sky’in adına bile sadece yüzde kırk doğruluk payı verdi. Oysa doğru olduğundan kesinlikle eminim."</p>

  <p>"Bozucuyu açtıktan sonra, telefonu kapatana kadar Martell'in Severance'la konuşması ne kadar sürdü?"</p>

  <p>"Yirmi iki dakika altı saniye."</p>

  <p>Cabrillo baştan sona bir daha okudu. "Dört şey göze batıyor. Donna Sky, bir tür anahtar ve yarım kelimeler el ve efeyi. Bilgisayara göre bu son ikisinin doğru olma ihtimali nedir?"</p>

  <p>Defalarca üzerinden geçtiği için, Hali notlarına bakmadan cevap verdi. "Yüzde altmış bir. Anahtar da yüzde doksan iki."</p>

  <p>"El, efeyi ve anahtar yirmi dört saniye içinde kullanılan sözcükler. İlişkili olma ihtimalleri yüksek ve bunlar Donna Sky'dan bahsettikten bir dakika on yedi saniye sonra geliyor. Onunla da ilgili bir şey olduğunu düşünmek fazla zorlamak sayılmaz."</p>

  <p>Hali, ağzı açık bir halde bakakaldı. "Bu kâğıt parçasına saatlerce baktım ama bunu fark etmedim."</p>

  <p>"Çünkü sen duraksamalardan değil, kelimelerden anlam çıkarmaya çalışıyordun."</p>

  <p>"Bir şey daha var." Kasım cebinden bir mikro kaset kaydedici çıkardı ve PLAY tuşuna bastı. Yine önceki gibi parazit sesi duyuldu. Sonra aniden kesildi. "Yayın sona erdi," dedi net bir ses.</p>

  <p>"Bu da neyin nesiydi böyle?"</p>

  <p>"Bilgisayardan geçirdim. Adamın anadili İngilizce değil. En yakın tahmini, Orta Avrupalı olabileceğiydi. Yaşını da otuz ila elli arası olarak tahmin etti."</p>

  <p>"Tabii ya," dedi Juan. Bozucu devreye girmeden önce kaydettikleri bölük pörçük konuşmalar geldi aklına. "İddiaya girerim ki bu adam Zelimir Kovac. Hadi gel."</p>

  <p>Masaya oturdular. Mark yaptığı kötü bir esprinin etkisini gidermeye çalışırk en kekeleyip duruyordu. Juan araya girdince derin bir nefes aldı. "Eric, öğleden sonra Zelimir Kovac hakkında bir şeyler bulabildin mi?"</p>

  <p>"Hiç, sıfıra sıfır elde var sıfır."</p>

  <p>"Ben galiba tanıyorum bu adamı," dedi Jannike. "Golden Dawn"daydı ve responsiyonistlerin önemli isimlerinden biriydi."</p>

  <p>"Hiçbir web sitesinde, bordroda ya da herhangi bir yerde adı geçmiyor," dedi E ric. Araştırma yeteneğine hakaret edildiğini düşünüyordu.</p>

  <p>"Ama oradaydı, söylüyorum size," dedi Janni savunmaya geçerek. "İnsanlar onunla konuşmuyordu ama herkes onun hakkında konuşuyordu. Sanırım grubun liderine oldukça yakın biri."</p>

  <p>Cabrillo, Kovac'ın radarlarına yakalanmamış olmasıyla ilgilenmiyordu. O talihsiz gemide olup da sonra nasıl Atina'da ortaya çıkabildiğini anlamaya çalışıyordu. Sonra, Oregon gemiyi bulduğunda, Dawn’ın cankurtaran botlarından birinin yerinde olmadığını nasıl keşfettiklerini hatırladı. "Hepsini o öldürdü."</p>

  <p>"Ne dedin?" diye sordu Julia. Çatalı ağzına götürürken eli havada kalmıştı.</p>

  <p>"Kovac Golden Dawn"daydı. Şimdi de responsivistlerin Yunanistan tesisinde. Gemiden cankurtaran botlarından biriyle kaçtı. Bunu yapmasının tek sebebi olabilirdi: Gemidekilerin öleceğini biliyordu. Yani, onları o öldürdü." Sonra Janni'ye döndü. "Onu tarif edebilir misin?"</p>

  <p>"Çok uzun boyluydu. Neredeyse iki metre." İriyarı biri diye düşündü Juan. "Çok güçlü ve ciddi gözüküyordu. Sadece birkaç kez gördüm. Hiç gülmüyordu. İşin doğrusu biraz ürkütmüştü adam beni."</p>

  <p>"Eric ve Mark'la beraber çalışıp onun bir resmini çıkartmaya çalışır mısın?"</p>

  <p>"Ben çizemem ki!"</p>

  <p>"O işi senin için yapacak bir bilgisayarımız var. Senin tek yapman gereken adamı tarif etmek, gerisini onlar halledecek."</p>

  <p>"Yaptığının cezasını çekmesi için ne gerekiyorsa yaparım." O korkunç gecenin anıları tekrar su yüzüne çıkınca hıçkırıklara boğuldu. Eric kolunu omzuna doladı ve Janni de ona yaslandı. Bu sırada Mark Murphy'ye bakmadığı için, Juan Eric'i takdir etti.</p>

  <p>Julia Huxley çatalını bıraktı ve peçetesini masaya koyarak ayağa kalktı. Hızla Janni'nin yanma geldi. "Bu akşamlık bu kadar heyecan yeter. Hadi seni revire geri götürelim." Sarsılmış genç kadının ayağa kalkmasına yardım etti. Mark ve Eric yardım etmek üzere ayaklandılar.</p>

  <p>"Beyler," dedi Juan uyarıcı bir ses tonuyla. İkisi birden keyifleri kaçmış bir halde anında sandalyelerine çöküverdiler. "Her şeyin bir yeri ve zamanı var. Şu an ikisi de değil."</p>

  <p>"Evet efendim," dedi ikisi aynı anda. Yaptığından pişman çocuklar gibiydiler. Juan'ın kafası, son dakikalarda öğrendiği bilgilerle meşgul olmasaydı, durumlarına gülebilirdi.</p>

  <p>Yerine oturan Juan, Julia'ya döndü. "Görevin iptal oldu."</p>

  <p>“Ne? Neden?”</p>

  <p>"Kovac'ın orada olduğunu bile bile seni oraya savunmasız bir şekilde gönderemem."</p>

  <p>Birden parladı Linda. "Ben kendimi koruyabilirim."</p>

  <p>"Bu tartışmaya açık bir konu değil," dedi Juan sert bir sesle. "Eğer haklıysam, Kovac görülmemiş ölçekte bir toplu katliamcı demektir. Oraya gitmeyeceksin. Nokta. Hali kayıtlarımızı biraz daha temizledi. Martell'in Severance'la olan konuşmasında Donna Sky'ın adı, dikkat çekici bir şekilde anılıyordu. Onun kayda değer bir responsivist olduğunu biliyoruz. Planlarına erişmek için onu kullanacağız."</p>

  <p>"Eğer inançlı bir destekçileriyse bize bir şey söylemeyecektir," dedi Linda.</p>

  <p>"O bir aktris. Eğitimli bir ajan değil. Onunla beş dakika geçir, sana istediğin her türlü bilgiyi verecektir. Tek yapmamız gereken onu bulmak ve ona ulaşmak"</p>

  <p>"Bir film çekimi için geçenlerde Almanya'ya gitti."</p>

  <p>Cabrillo, Linda’nın böyle bir şeyi biliyor olmasına şaşırdı. Kaşları yukarı kalktı. Operasyonlardan sorumlu başkan yardımcısı, çillerinin altından kızardı.</p>

  <p>"Ne diyebilirim ki? Hollywood dedikodularına bağımlıyım."</p>

  <p>Eric Stoney sandalyesinden öne eğildi. "Ona ulaşmak için bir fikrim var. Kevin Nixon bizimle birlikte olmaya başlamadan önce yıllarca Hollywood'da çalıştı. Eminim, birilerini tanıyan birilerini tanıyordur."</p>

  <p>Nixon büyük stüdyolardan birinde çalışan ödül kazanmış bir efekt sanatçısıydı. Kız kardeşi 11 Eylül saldırılarında öldürülünce, o da hayatının bu perdesini kapattı. Cabrillo tarafından kapıldığı sırada, bu benzersiz yeteneklerini CIA'in hizmetine sunmaktaydı.</p>

  <p>"İyi fikir. Eğer film setinde ona ulaşabilirse, belki de ne haltlar karıştıracaklarını öğrenebiliriz."</p>

  <p>"Şeytanın avukatını oynuyorum belki, ama ya bir şey bilmiyorsa?"</p>

  <p>"Dua et de biliyor olsun Linda, çünkü onların tesisine kimseyi göndermiyorum."</p>

  <p>"Birilerini göndermek demişken, benim seninle Filipinlere gelmemi ister miydin?"</p>

  <p>"Hayır Mark. Teklif için teşekkürler, ama Linc'i alacağım yanıma."</p>

  <p>"Biraz gücümüzü bölmüyor musun sence patron?" diye sordu Eric.</p>

  <p>Cabrillo karşı çıkmadı. "Tabii ki Max gerektiği kadar kalacak orada, fakat biz Monaco'ya varır varmaz Eddie Roma'dan ayrılacak. Julia'yı da sayarsak, dört kıdemli personelimiz olacak demektir. Linda, sen bir ya da iki günden fazla kalmayacaksın, Linc'le ben de üç gün</p>

  <p>içinde döneceğiz. Ayrıca gözetleme işi karmaşık bir iş değil ve çoğunlukla pasif bir görev olacak. Bu yüzden hiçbir endişem yok. Haydi, şimdi şu geleneksel Danimarka yemeğinin tadını çıkaralım."</p>

  <p>Juan, son cümleyi Maurice'in duyabileceği kadar yüksek sesle söylemişti.</p>

  <p>Kamarotun kaşları çatıldı.</p>

  <div style="mso-element:para-border-div;border:none;border-bottom:solid #4F81BD 1.0pt; mso-border-bottom-themecolor:accent1;padding:0cm 0cm 4.0pt 0cm"></div>
</body>
</html>
