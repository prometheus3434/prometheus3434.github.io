<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <div style="mso-element:para-border-div;border:none;border-bottom:solid #4F81BD 1.0pt; mso-border-bottom-themecolor:accent1;padding:0cm 0cm 4.0pt 0cm">
    <h1 class="MsoTitle">29. BÖLÜM</h1>
  </div>

  <p>Juan Cabrillo, Harekât Merkezi'nde, her zamanki koltuğunda oturmuş, dikkatle Hali Kasım'ın sunumunu izliyordu. Eddie Seng odanın arkasında, Line ve av köpekleri, Mike Trono ve Jerry Pulaski'yle birlikte bir şeylerle oyalanıyordu. Hali'nin Erie Stoney'in yardımıyla gerçekleştirdiği şey bir mucizeyle eşdeğerdeydi.</p>

  <p>"Max sinyal göndermeye devam ederken yıllar boyunca tanışıklık geliştirdiğim birkaç amatör telsizci ile temasa geçtim ve hepsini Max'in frekansına geçirttim. GPS uydularımızı düzenleyen saatleri aktif hale getirmelerini istedim. Böylece yüzde yüz eşzamanlı hale geldik. Her karakter geldiği anda hepsinden tam saatini not etmelerini istedim. Radyo dalgaları değişik ortamlarda farklı hızlarda hareket ederler. Bu yüzden bazı hesaplamalar yapmak gerekti. Burada Eric devreye girdi. Bu uygunsuzlukları da onun hesaplamaları giderdi ve böylece kesin bir zamana karşı uzaklık tablomuz oldu. Bunun yardımıyla da sinyalin kaynağının kesin yerini üçgenleme yöntemiyle bulduk."</p>

  <p>Bir süre klavyesinin tuşlarına dokundu ve ekranında çorak bir adanın yukarıdan görünümü belirdi. Güney ucunda barınmaya uygun olmayan bir kayalık sahil dışında etrafı uçurumlarla çevrili, gözyaşı şeklinde bir abaydı. Yüzeyi iniş çıkışlı sarp kayalarla kaplıydı ve birkaç noktadaki otlar ve sürekli esen rüzgâr nedeniyle garip şekiller almış kurumuş ağaçlar dışında hiçbir bitki örtüsü yoktu. Ekranın altındaki ölçeğe göre ada yaklaşık on üç kilometre uzunluğunda ve en geniş yerinde üç kilometre genişliğindeydi.</p>

  <p>"Bu Eos Adası. Türkiye sahillerinden beş mil açıkta. Mandalya Körfezi'nde bulunuyor. Türkler ve Yunanlılar bu ada için yüzyıllar boyunca savaşmışlar ama bulduğumuz bilgiler ışığında sebebini anlayamadık. Jeolojik olarak ilginç bir yerde, aksi takdirde volkanik bir bölge olması gerekirken, prekambriyen anakayasının bir parçası, fakat temelde barınmak mümkün değil. Bu resim dört yıl önce kaydedilmiş."</p>

  <p>Max'in tutulduğu yerin fotoğrafını görmek bile Juan'ın vücudunun enerjiyle dolmasına yetti. Oregon's, tam hızla oraya gidip, tüm silahlarıyla saldırı emri vermemek için kendini zor tuttu.</p>

  <p>Hali ekrana Eos Adası'nın bir başka görüntüsünü getirdi. "Bu da geçen sene çekilmiş."</p>

  <p>Adanın güney kısmına yakın bir yerde, göze batan sarı renkleriyle bir düzine buldozer kümelenmişti. Dev bir çukur kazılmış ve bir beton tesisi inşa edilmişti. Sahile bir rıhtım yapılmış ve çalışma alanına kadar yol döşenmişti.</p>

  <p>"İşi bir İtalyan inşaat şirketi üstlenmiş ve ödeme isimsiz bir İsviçre bankası hesabından yapılmış. Tabii arkasında kimin olduğundan hiç kuşku yoktu. Türk yetkililere burada bugüne kadarki en büyük film setinin inşa edildiği söylenmiş."</p>

  <p>Peşinden bir resim daha geldi. "Bu da aynı alanın birkaç ay sonraki hali. Gördüğünüz gibi kazılı alanın içine bu kez beton yapılar oturtmuşlar."</p>

  <p>Eric ekledi. "Ölçek oluşturmak için büyük iş makinelerini kullanarak yaptığım hesaplamalara göre tesisin izdüşümü beş kilometrekarenin üzerinde. İnşaatın bu aşamasında üç kat olduğu anlaşılıyor"Hali kaldığı yerden anlatmaya devam etti. "İnşaat sekiz ay devam ettikten sonra düzmece film şirketi paralarının bittiğini söyleyerek projeyi durduruyor. Türklerle yapılan orijinal sözleşmenin bir maddesine göre adayı doğal haline geri getirmeleri gerekiyor. Aşağı yukarı yaptıkları da bu zaten."</p>

  <p>Ana ekrana üçüncü görüntüyü getirdi. Büyük hafriyattan iz kalmamıştı. Hiçbir şey yapılmamış gibiydi. Çukurdan alman her şey yerine tekrar konmuştu ve arazi doğal, taşlı görüntüsüne yeniden kavuşmuştu. Geride kalan tek şey rıhtım ve nereye ulaştığı belli olmayan stabilize yoldu.</p>

  <p>"Bu fotoğraf Türk hükümetinin resmi çevresel etki raporundan alındı," diyerek devam etti Hali. "Bu durumda el değiştiren bir bahşişin, raporu Eos'un yeniden normale döndüğü şeklinde yazdırdığına inanmak gerekiyor."</p>

  <p>"ELF anteni nerede?" diye sordu Juan.</p>

  <p>"Yeraltı sığınağının içinde gömülü," diye cevapladı Eric. "Max mesajında özellikle nükleer füze kullanmamızı istemiş. Rahatlıkla bomba diyebilirdi. Daha az harf var üstelik. Yani mesaj gönderme süresini uzatma pahasına nük füze demiş.</p>

  <p>Bu konuda Mark'a danışmak isterdim ama hızlı bir bilgisayar simü-lasyonu yaptım. Eğer beş ya da altı aydır beton döküp üzerine de moloz yığdılarsa benim tahminim, ceviz kabuğunu kırmak için iki kiloton gerektiği yönündedir."</p>

  <p>"Hava Kuvvetleri'nin sığınak delen bombalarından biri neden olmasın?" dedi Juan.</p>

  <p>"İşe yarayabilir, yeter ki anteni ya da güç jeneratörlerini doğrudan vuralım. Ancak bir de uygulanabilirlik açısından bakalım. O bombalardan birine erişebileceğimize inanıyor musunuz?" Eric'in alaycılıktan anlamayan bir tarafı vardı.</p>

  <p>"İki kiloton TNT bulacağımıza inandığımdan daha fazla değil," diye sertçe cevap verdi Juan, ama anında ses tonundan dolayı pişman oldu. "Özür dilerim." Öfkesini insanlardan çıkarmamaya hep dikkat etmişti.</p>

  <p>"Komando harekâtı tek uygun yol gibi gözüküyor," dedi Eddie ve Harekât Merkezi'nin arkasından öne doğru hareketlendi. "Karaya şuradan, adanın güney ucundan çıkabiliriz ya da uçurumdan tırmanabiliriz."</p>

  <p>"İstatistiksel olarak başarı şansı sıfır," dedi Erie. "Olasılıklar bize sığınağın çok iyi korunduğunu ve kolaylıkla kapatılabileceğini söylüyor. Bir saldırı sinyali aldıklarında dışarıdaki tahkimatlar kapanacaktır ve sığınağın içindeki peş peşe dizili barikatlar yükseltilecektir."</p>

  <p>"O zaman bir arka kapı bulacağız," dedi Juan. "Havalandırma sistemi için hava girişleri olmalı, aynı şekilde güç ünitelerinin egzoz çıkışları da olmalı."</p>

  <p>"İkisinin de rıhtımın altında olduğuna inanıyorum." Eric'in işareti üzerine Hali, ilk inşaat fotoğrafını yeniden ekrana getirdi. "Yolun üzerinde çalışmanın sürdüğü yere dikkatli bakın."</p>

  <p>Hali, resmin, bir döşeme makinesinin asfalt bir kuşağı yere yaydığı noktayı gösteren kısmını büyüttü. Makinenin ilerisinde greyderler yolu düzlüyorlardı. Biraz daha ileride, ekskavatörler derin bir hendeği molozla dolduruyordu.</p>

  <p>"Yolu döşeyecekleri yeri kazıp havalandırma borularını yerleştiriyorlar, üzerine asfalt döşüyorlar. Yine dediğim gibi, giriş ve menfezler çok iyi korunuyordur ve izinsiz girişe dair ilk işarette tesis kendisini dışarıya karşı kapatacaktır. Bir ekip kanallara girebilir, ama bir kez içeri girdi mi kapana kısılacaktır."</p>

  <p>Juan, Stoney'in kötümser değerlendirmesi hakkındaki düşüncelerini almak için Eddie'ye baktı.</p>

  <p>"Bir yanlış adım ve atış poligonundaki hedeflere döneriz. İçeri girmeyi başarsak bile, o boruları kaynak makineleriyle keserek çıkabiliriz. Tabii bizi neyin beklediğini bilmeden..." dedi Seng.</p>

  <p>"Tamam, o zaman başka bir seçenek göster bana."</p>

  <p>"Özür dilerim başkan, ama Eric haklı. O tesisin nasıl tasarlandığını -güvenlik sistemleri, koruma dirençleri ve diğer yüzlerce şey - bilmeden içeri giremeyiz."</p>

  <p>"İki hafta önce, kahrolası İran donanmasından iki tane roket torpil çaldık. Max'i oradan çıkarmanın bir yolu olmalı."</p>

  <p>"Saygısızlık etmek istemem ama," diye araya girdi Eric. Sesi hafif titrese de kararlı konuşuyordu. "Bizim önceliğimiz Max'i kurtarmaktan çok o vericiyi susturmak olmalıdır. Eğer saldırı, dünyanın her yerine dağılmış yolcu gemilerine bir ELF sinyali göndererek başlatılacaksa, bu durumda onun yok edilmesi, öncelikli amacımız olmalıdır."</p>

  <p>Sessizlik uzun ve anlamlıydı.</p>

  <p>"Bir önerin var mı?" diye sordu Juan, gergin bir resmiyet içinde.</p>

  <p>"Aslında var efendim. Adı da Stalin'in Yumruğu."</p>

  <p>"Silahın kod adı Juan'ı koltuğunda sıçrattı. "Sen bunu nereden biliyorsun?"</p>

  <p>"İvan Kerikov ile İhn el-Asım arasındaki konuşmaların deşifre metinlerini okumuştum."</p>

  <p>O metinler Juan’in bilgisayarındaydı ve tamamını okumak bir yana, kabaca inceleme fırsatı bile olmamıştı. Zaten ona göre bunlar CIA'in yet-kisindeydi. Kendileri de, elde ettikleri bilgiyi tetkik etmek için değil, dinleme işi için tutulmuşlardı.</p>

  <p>"Kerikov, Stalin'in Yumruğu denilen bir şeye erişimi olduğundan bahsetmiş. Bunu duyunca biraz araştırdım. Siz bununla ilgili bir şeyler biliyor musunuz?"</p>

  <p>"Peki, sence neden çalıştırılamadı bu silah?" Juan bu soruyu bilmiş bir şekilde sırıtarak sormuştu.</p>

  <p>"Çocuklar, bize de açıklama yapacakmısınız?" diye seslendi Line.</p>

  <p>Eric'in parmaklan yine klavyesinde gezindi ve ekrana bir sanatçının çizdiği ve daha önce yörüngeye çıkan hiçbir şeye benzemeyen bir uydu görüntüsü geldi. Ana gövde uzun bir silindirdi ve etrafını çeviren beş tane kapalı şarapnel tüpü vardı. Her birinin uzunluğu on metreden fazlaydı. Ruslara ait olduğunu anlamak için kimsenin orak çekiçli amblemi görmesine gerek yoktu. Çizimin kendisi tipik Sovyet tarzında, aynı zamanda hem gösterişli hem de amatörceydi.</p>

  <p>Eric anlatmaya başladı. "Gerçek kod adı Kasım Yağmuru olmasına rağmen neredeyse her yerde Stalin'in Yumruğu takma adıyla anılıyor. Soğuk Savaş’in en sıcak döneminde, 1989 yılında ilk kez fırlatıldı ve anında bir düzine antlaşmayı ihlal etti."</p>

  <p>"Bunların hepsi iyi hoş da," dedi Linç homurdanarak. "Ne halta yarayacak?"</p>

  <p>"Stalin'in Yumruğu bir OBF ya da Orbital Balistik Füze. Bizim askeriyemiz bu fikirle bir süre meşgul oldu ve Tanrı'nın Çubukları adını taktı. Teorisi inanılmaz derecede basit. Bu tüplerin içinde her biri sekiz yüz kiloluk tungsten çubuklar var. Ateşlendiğinde atmosfere giriyorlar ve hedeflendikleri yerleri vuruyorlar. Saatte otuz bin kilometrelik bir Orbital yörüngesel hızla yol aldıklarından, kütleleriyle çarpıldığında, neredeyse bir atom bombasının kinetik enerjisine sahip oluyorlar. Tek farkları, radyasyon serpintisinin olmaması ve savunma tepkisi verme süresinin de yarısı kadar kısa olması. Çünkü diğer konvansiyonel balistik füzeler gibi süzülerek inmiyor. Belki bir an için gökyüzünde yanan bir cisim görebilirsiniz, fakat hepsi bu. Uyarı yok, kaçma fırsatı yok."</p>

  <p>"Sovyetler bunu bir ilk vuruş silahı olarak düşündüler," diye ekledi Juan. "Amaç, aynı boylam eksenindeki birçok Batılı büyük şehri vurmak ve suçu bir meteor yağmuruna atmaktı.</p>

  <p>Ortada herhangi bir radyoaktif serpinti olmadan ve çubukların da çarpmanın etkisiyle buharlaşacağı düşünülürse, aksini iddia etmek imkânsızlaşacaktı. Hatta çarpmadan bir süre önce atmosfere giren meteorların sahte fotoğraflarını göstermeye hazır astronomlar bile ayarladılar. Beş kentini kaybeden Batı dünyası şaşkınlık içindeyken, Sovyetler sınırları aşıp Avrupa'yı ele geçireceklerdi."</p>

  <p>"Peki, işe yaramadığını nereden biliyorsun?" diye sordu Eric, Juan'a.</p>

  <p>"Çünkü teşkilattaki ilk gizli görevlerimden biri, Baykonur Uzay Üssü'ne sızarak, bir Ener gia roketiyle uzaya fırlatılacak olan silahı etkisiz hale getirmekti. Yaptığım değişiklikten sonra yerden yollanan sinyaller, dünyanın manyetik alanı nedeniyle uyduya ulaşamıyordu. Sadece atmosferin dışından gelecek emirler karşısında harekete geçecekti."</p>

  <p>"Neden doğruca rampadayken imha etmedin?"</p>

  <p>"İnsanlı bir görevdi. İki kozmonot araçla giderek, solar panelleri devreye aldılar. Kuşun sabote edildiğini görevin üçüncü günü anladılar."</p>

  <p>"Yerden gönderilecek sinyalin gücünü artıramadılar mı?" diye sordu Hali.</p>

  <p>"Devreleri kızartabilirlerdi o zaman."</p>

  <p>"Kendi uzay istasyonları Mir'den sinyal yollayamadılar mı?"</p>

  <p>"Oyunun bittiğini anladılar, o yüzden kutupsal yörüngede dönmek üzere uzayda bıraktılar onu."</p>

  <p>"Peki, sence hâlâ çalışıyor mudur?" dedi Eric.</p>

  <p>"Uzay hurdalığından bir şeylerle çarpışmadıysa kesinlikle mükemmel bir şekilde çalışır." Cabrillo bu fikre ısınmaya başlamıştı. "Tamam, sivri zekâlılar, atom bombasının alternatifini buldunuz. Uzayın yüz kilometre derinliklerine uyduya komut gönderebileceğimiz bir verici koyma işini nasıl halledeceksiniz?"</p>

  <p>Stoney, yine birkaç tuşa tıklayarak ekrana başka bir resim getirerek cevap verdi. "Eğer İvan Kerikov'dan kodları alabilirseniz, bunu kullanarak oraya çıkabilirim."</p>

  <p>Juan ve diğerleri planın cüretkârlığı karşısında bir süre ağızları açık kaldılar. Sonunda kendini ilk toparlayan Cabrillo oldu. "Anlaştık Eric. Senin nakledilmen için Overholt'u arayacağım. Eddie ve Linç, o kodların Rus silah tüccarından alınması için bir plan hazırlayacaklar. Sonra limanı terk ediyoruz."</p>

  <p>"Yine de Eos Adası'na gitmek istiyor musun?" diye sordu Eddie.</p>

  <p>"Max'i yüzüstü bırakmayacağım."</p>

  <div style="mso-element:para-border-div;border:none;border-bottom:solid #4F81BD 1.0pt; mso-border-bottom-themecolor:accent1;padding:0cm 0cm 4.0pt 0cm"></div>
</body>
</html>
