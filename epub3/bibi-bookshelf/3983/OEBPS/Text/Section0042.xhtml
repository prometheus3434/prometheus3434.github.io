<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <div style="mso-element:para-border-div;border:none;border-bottom:solid #4F81BD 1.0pt; mso-border-bottom-themecolor:accent1;padding:0cm 0cm 4.0pt 0cm">
    <h1 class="MsoTitle">SON SÖZ</h1>
  </div>

  <p>Eos Adası'ndaki felaketi takip eden haftalarda, gerçek yaşı Lydell Cooper üzerinde etkisini göstermeye başlamıştı. Yıllarını ve milyonlarını süreci geri çevirmek için, estetik cerrahiye ve yasadışı organ nakillerine harcamıştı. Yine de onu yüzüstü bırakan vücudu değil zihniydi.</p>

  <p>Yaşadığı mutlak yenilgiyi hazmedemiyordu ve bu yüzden tüm dengelerini yitirmişti.</p>

  <p>Türkiye'ye doğru uçarlarken, kızı Heidi kontrolü ele almış ve pilota uçuş planlarının değiştiğini söyleyerek, Zürih'e inmesi talimatını vermişti. Orada responsivist harekete ait birçok banka hesabındaki bütün paraları çekmiş ve parayla, bankanın kendisi için ayarladığı paravan şirketler aracılığıyla hisse senetleri satın almıştı. Eos'un imha edilmesinden, organizasyonun bütün üst düzey yöneticilerinin tutuklanacağını anlamış ve özgür kalabilmesinin tek koşulunun kız kardeşiyle birlikte bulunamayacağı bir yere gitmek olduğuna karar vermişti.</p>

  <p>Cooper da onlarla birlikte kalmak istemiş fakat Heidi, Amerika'da yarım kalan işleri olduğunu ve bunları halletmesi gerektiğini söyleyerek reddetmişti. Üstelik kendisinin Doktor Adam Jenner olarak bütün dünyanın tanıdığı bir responsivizm eleştirme ni olmasından dolayı bütün kuşkulardan uzak kalacağını söylemişti. Böylece Cooper esas olarak Los Angeles'taki FBl'ın bilmediği banka kasalarını boşaltmak amacıyla eve döndü. Beverly Hills'teki büyük malikânenin önünden taksiyle geçerken, suç yeri şeritle riyle çevrildiğini ve evin etrafını üniformalı polislerin çevirdiğini gördü.</p>

  <p>Rüya kesin olarak ve gerçekten bitmişti.</p>

  <p>Yunan makamları Korinthos'taki responsivist tesisi kapatmıştı ve dünya üzerindeki tüm uluslar responsivist klinikleri topraklarından kovmaya başlamışlardı. Her ne kadar medyada dünyanın yarısını kısırlaştırma planlarından bahsedilmiyorsa da haklarındaki yolsuzluk iddialarının oluşturduğu büyük tepki artarak yayılmıştı. Donna Sky gibi ünlü üyeler, grubu parasal olarak desteklemeleri için beyinlerinin yıkandığını iddia ederek, harekete arkasını dönmüştü.</p>

  <p>İki hafta gibi kısa bir sürede Cooper'ın bütün hayatı boyunca elde ettiği her şey televizyon programlarındaki skeçlere malzeme olmuştu. Diğer psikiyatrlara, çabalarının sonucunu aldığını ve artık emekli olacağını söyleyerek, Jenner olarak ünlendiği çalışmalarına son vermişti. Artık içten içe ölmekte olduğunu biliyordu. Komisyoncuya ilk teklifi kabul etmesini söyleyerek evini satışa çıkardı.</p>

  <p>Meşhur Doktor Lydell Cooper olarak şan ve şöhret içinde sürdüreceği bir hayat yerine, Adam Jenner olarak yaşayacağı gizli bir emekliliğe mahkûm edilmişti.</p>

  <p>Evine dönerken, Amerika ile aralarında son derece gevşek bir suçluların iadesi anlaşması bulunan Brezilya'ya uçuşuna bir gün vardı. Ellerindeki ilerlemiş eklem romatizmasından dolayı, kapısındaki normal anahtarlı girişi tuşlu kilit sistemine çevirmişti. Şifreyi tuşlayıp, açılan kapıdan içeri girdi ve dirseğiyle kapıyı kapattı. Bir nakliye şirketi yanına almayı düşündüğü birkaç parça eşyayı paketlemişti. Kalan eşyalar evle birlikte satılacaktı. Giriş holünü geçip çalışma odasına doğru yöneldi. Bilgisayarını açarak son gelişmelere göz atacaktı. Odaya girdikten sonra arkasında kalan ağır ahşap kapının kapandığını duydu. Geriye döndüğünde tanımadığı bir adamla buru n buruna geldi.</p>

  <p>Normal ruh halinde olsa adama derhal evinden çıkmasını söylerdi, ama orada öylece durup evine izinsiz giren adama bakmakla yetindi.</p>

  <p>"Doktor Jenner değil mi?"</p>

  <p>"Evet. Kimsiniz? Benden ne istiyorsunuz?"</p>

  <p>"Bir arkadaşıma yardım etmen için sana büyük bir ödeme yapmıştım. Üzerinden çok geçmedi henüz."</p>

  <p>"Artık emekli oldum. Her şey bitti artık. Lütfen çıkın."</p>

  <p>"Peki, şu anda kendinizi nasıl hissediyorsunuz?" diye sordu yabancı adam. "Responsivizm öldü. Siz kazandınız. Haklı çıkmanın gururu içinde olmalısınız."</p>

  <p>Cooper kendini toplayıp cevap veremedi. Kimlikleri kafasında gidip geldi. Ne hissedip nasıl davranacağını kestiremiyordu artık.</p>

  <p>"Aslında bana kalırsa," diye devam etti adam. "Sizin bu konuda çok da mutlu olduğunuzu düşünmüyorum. Hatta içten içe şokta olduğunuzu bile söyleyebilirim, çünkü öyle bir şey biliyorum ki bu birçok insanı çok şaşırtabilir."</p>

  <p>Cooper bir şekilde, bu konuşmanın nereye gideceğini anlamış gibiydi. Kireç gibi bir yüzle kendisini kanepeye bıraktı.</p>

  <p>"Eos Adası'nda Kovac'a çektiğin nutuk dinlenmemiş olsaydı bile sanırım yine de kestirebilirdim. Roma'da bize ihanet edebilecek tek kişi sendin çünkü. Kyle'ın vücudunda bir sinyal gönderici olduğunu düşünmüştük, ama artık biliyoruz ki yokmuş. Nereye götürüldüğüne dair en ufak bir bilgisi yoktu. Yani onun Kovac'ı uyararak kendisini kurtarmasını isteyecek durumu yoktu."</p>

  <p>Gerçeğin ortaya çıktığını anlayan Cooper, kanepede biraz daha doğruldu.</p>

  <p>"Doğru. Kovac'ı arayarak Roma'ya gelmesini isteyen bendim. Daha sonra da çocukla yalnız kalınca hangi otelde olduğumu da bildirdim. Eos Adası'na yapılan saldırının arkasında sen mi vardın?"</p>

  <p>Yabancı adam başıyla onayladı. "Ve Golden Sky'la birlikte diğer kırk dokuz geminin çamaşırhanelerindeki virüsleri ortaya çıkardık. Elli kutu virüs şu anda Maryland'daki bio- güvenlik derecesi dört olan bir laboratuvarda tutuluyor.</p>

  <p>"Dünyanın bir felakete doğru sürüklendiğini anlamıyor musun? Tüm insanlığı kurtarabilirdim."</p>

  <p>Adam güldü. "Peki, sen son birkaç yüzyılda kaç tane çatlak dünyanın sonunun geldiğini söyledi, biliyor musun? Güya 1980'lerde dünyanın hiç yiyeceği kalmayacaktı. 1990'larda da petrolsüz kalacaktık. 2000 yılında dünya nüfusu on milyar olacaktı. Bu öngörülerin hepsi yanlış çıktı. 1900 yılında US Patent dairesini kapatacaklardı be. Güya artık yapılacak icat kalmamıştı. Sana küçük bir sır vereyim: Geleceği tahmin edemezsin."</p>

  <p>"Yanılıyorsun. Yaklaşan şeyi biliyorum. Yarım akıllı biri bile görebilir bunu. Bundan elli yıl sonra ülkeler nüfuslarının ihtiyaçlarını karşıla-yamayınca, bir şiddet dalgası insanlığı silip süpürecek. İlahi düzeyde bir anarşi yaşanacak."</p>

  <p>"Bunu söylemen ne kadar ilginç." Adam arkasından bir tabanca çıkardı. "Her zaman hoşuma gitmiştir ilahi adalet. Göze göz, dişe diş ve bunun gibi şeyler."</p>

  <p>"Beni öldüremezsin. Tutukla, yargıla beni."</p>

  <p>"Ve deli saçması düşüncelerini haykırman için sahneye çıkarayım öyle mi? Hiç sanmıyorum."</p>

  <p>"Lütfen!"</p>

  <p>Silahtan bir ses çıktı. Cooper darbeyi hissetti ve elini ensesine götürdüğünde etine saplanmış bir şeye dokundu ama elinde onu oradan çıkaracak maharet yoktu. Cabrillo sakinleştiricinin Cooper’in vücuduna yayılması için biraz bekledi. Gözleri kapanıp da yere yığılınca, Juan telsize bir şeyler fısıldadı. Kısa bir süre sonra evin önüne büyük bir ambulans geldi. Arkasından çıkan iki sıhhiyeci bir sedyeyle birlikte eve girdiler.</p>

  <p>"Bir sorun var mı?" diye sordu Eddie. Franklin Lincoln'le beraber sedyeyi taşıyordu.</p>

  <p>"Hayır, fakat onunla konuştuktan sonra banyo yapma ihtiyacı hissettim. Bugüne kadar çok çılgınla konuştum ama bu hepsinden beter."</p>

  <p>Linç, Cooper'ı dikkatle kanepeden kaldırıp sedyeye yatırdı. Cabrillo, mutfak çekmecelerinin birinde Cooper’in pasaportunu ve Brezilya'ya uçak biletini bulduktan sonra hızla evden ayrıldılar. Bir komşusu evinden çıkarak olanları izlemeye başlamıştı.</p>

  <p>"Kalp krizi geçiriyor," dedi Juan kadına ve ambulansın kapısını açıp Linc'in sedyeyi içeri sokmasını sağladı.</p>

  <p>Kırk beş dakika sonra ambulans Los Angeles Havalimanı'ndaydı. On saat sonra şirketin Gulf-Stream jeti Norveç'in başkenti Oslo'nun elli kilometre doğusundaki Gardermoen Havaalanı'na inmişti.</p>

  <p>Havaalanının bekleme salonunda Jannike Dahl'la kısa bir süre buluştular. Eric Stoney'in kendisini eve bırakmasını kabul etti. Eric, Jannike'nin şehri gezdirme teklifini, gemiye dönmesi gerektiğini söyleyerek reddedince Juan onu bir kenara çekerek, kızın yaşadığı şehri göstermekle ilgilenmediğini söyledi. Eric bunun üzerine isteğinin ne olduğunu sordu. Başkan, biraz daha ayrıntılı açıklama yapınca, Eric mahcubiyetten kızarmış ve aşırı hevesli bir durumda teklifi hemen kabul etti.</p>

  <p>Ülkenin en kuzeyindeki Trömsö'ye gitmek için yeniden uçağa bindiler ve peşinden bir de helikopter yolculuğu yaptılar. Cooper bütün bu seyahat boyunca uyutuldu ve durumu Julia Huxley tarafından yakından izlendi.</p>

  <p>Buzul, yaz öğleden sonrasının parlak güneşi altında değerli bir kristal gibi ışıldıyordu. Vadinin dışında sıcaklık on derece civarındaydı ama buzun yüzeyinde sıfıra yakındı.</p>

  <p>George Adams, yolcularını Robinson'un yerine alınan MD-520N ile uçurmuştu. Bu araç, öncekinden büyük olduğundan, hangar asansörüne sığması için elden geçmesi gerekmişti. Öte yandan daha güçlü ve hızlıydı. Dahası, ana rotorun dönme momentini daha küçük ikinci bir rotor yerine, motor egzozunu kuyruk üzerinden atarak dengelediğinden, eskisine oranla çok daha sessizdi. Oregon hemen sahile yakın bir yere demirlemişti ve işleri bittiğinde Adams onları gemiye götürecekti.</p>

  <p>Yere indiklerinde Cooper yarı baygın haldeydi, ama tam olarak nerede olduğunu anlaması için bir on beş dakika daha gerekmişti.</p>

  <p>"Neredeyiz? Ne yaptınız siz?"</p>

  <p>"Eminim nerede olduğumuzu anlaşmışsınızdır Doktor Cooper," dedi Juan masum bir şekilde. "Ama belki de anlamamış olabilirsiniz. Ne de olsa buraya son gelişinizin üzerinden altmış yıldan fazla zaman geçti."</p>

  <p>Cooper'ın boş gözlerle baktığını görünce Cabrillo devam etti. "Bunca zaman kafamı kurcalayan bir şey var. Nasıl oluyor da Nazilerin bulup Japon müttefiklerine verdiği bir virüs, sizin elinize geçti. Bu keşfe ait ya da bunun Filipinlere nasıl nakledildiğine dair hiçbir kayıt olmadığı gibi burada ne bulunduğuna dair de bir bilgi yok.</p>

  <p>Bana mantıklı gelen tek şey bunun sizin tarafınızdan bulunmuş olması. Norveç'teki Nazi işgaline dair oldukça ayrıntılı kayıtlar var ve ekibim oldukça ilginç bir şey buldu. 1943 yılının 29 Nisan gecesi, dört motorlu bir Koridor keşif uçağı, vurularak tam bu buzulun üzerine düşmüş. Tüm mürettebattan sadece Ernst Kessler adında bir topçu sağ kurtulmuş."</p>

  <p>Cooper, ismin söylenmesiyle birlikte irkildi.</p>

  <p>"En ilginç olanı ise Kessler kelimesinin Almancada Cooper'ın karşılığı olması. Ne rastlantı değil mi? Bir de kitabını bastırmak üzere kurduğun yayınevi var, neydi adı? Raptor Yayınevi'ydi sanırım. Kondor'un bir tür yırtıcı kuş anlamına gelmesi de bir rastlantı mı acaba? Hiç sanmıyorum."</p>

  <p>Cabrillo helikopterin kapısını açtı ve Kessler/Cooper'ı aşağıya itti.-O ana kadar Cooper'a karşı sakin, hatta hoş bir ses tonu kullanmıştı. Fakat öfkesi birdenbire kabardı ve taştı. "Uçak kazasından sonra Ernst Kessler'in Gestapo'ya kabul edildiğini de ortaya çıkardık. Hatta Auschwitz'de tıp eğitimi almasına izin verildi. Savaşın bitiminden önce son aldığı emir Tokyo'daki Alman Büyükelçiliği'ne tayini olmuştu. Sanıyorum bu senin üstü örtülü olarak Filipinlerde 731'inci Birim'de çalışman için ayarlanmış bir görevdi.</p>

  <p>O gece geberseymişsin keşke hasta yaratık, böylece bütün dünyayı birçok acıdan kurtarmış olurdun. El Kaide'li katillerle ve Sovyet işkencecilerle ve bu iki ucun arasındaki her tür sapık pislikle uğraştım, ama sen karşıma çıkan en kötü insandan daha beter bir pisliksin. Dünyaya tüm zamanların en büyük keşfini, belki de kutsal kitaplardaki en çok inanılan hikâyenin esin kaynağını sunabilirdin. Oysa sen bu keşiften ölüm hasat etmeyi tercih ettin.</p>

  <p>Evet Kessler, ne ektiysen onu biçtin ve ben bu akşam yemeğinden sonra donarak ölüşünü düşündüğümde, gülümseyeceğim." Cabrillo helikopterin kapısını kapattı. "Gidelim."</p>

  <p>"Şimdi ne olacak?" diye sordu Julia. Helikopter buzulun üzerinden geçmiş, denizin üzerinde uçuyordu.</p>

  <p>"Ölecek."</p>

  <p>"Gemiyi soruyorum."</p>

  <p>"Ha o mu? NUMA'dan Kurt Austin'le konuştum bile. Buzulda detaylı bir araştırma yapmak için Norveç hükümetini ikna etmenin bir yolunu bulacağını söyledi. Bakır gövde kaplaması sayesinde tarihi enkazın yerini kolayca tespit edebileceklerini düşünüyor."</p>

  <p>"Ne bulacaklarını çok merak ediyorum."</p>

  <p>Juan hülyalı bir bakış attı. "Kim bilir belki de dünyadaki tüm yaratıklar çiftler halinde bindirilmiştir."</p>

  <p>Max Hanley, Griffith Park Gözlemevi yakınlarında Los Angeles'a tepeden bakan bir bankta oturuyordu. Üzerinden bir gölge geçince kafasını kaldırdı ve oğlu Kyle'ın yanı başında durduğunu gördü. Max eliyle oturmasını işaret etti. Oğlundan dalga dalga yayılan öfkeyi hissedebiliyordu.</p>

  <p>Kyle uzaklara bakıyordu, Max de onun profilini incelemeye başladı. Annesine benzeyen çok yanı vardı, yine de kendisini andıran birkaç özelliğini gördü. Bakmayı sürdürürken, Kyle'ın yanağından tek bir damla gözyaşı indiğini gördü ve oğlu birden ağlamaya başladı. Ruhu derin acılar içindeymiş gibi derin ve nefesini kesen hıçkırıklarla ağlıyordu. Babasına sıkıca tutundu ve Max de onu kollarına aldı.</p>

  <p>"Çok özür diliyorum baba," dedi Kyle hıçkırıklar içinde.</p>

  <p>"Ve ben de seni affediyorum."</p>

  <p>Çünkü babalar böyle yapar.</p>

  <p><b>SON</b></p>

  <p>&nbsp;</p><!--EndFragment-->

  <p>&nbsp;</p>
</body>
</html>
