<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <div style="mso-element:para-border-div;border:none;border-bottom:solid #4F81BD 1.0pt; mso-border-bottom-themecolor:accent1;padding:0cm 0cm 4.0pt 0cm">
    <h1 class="MsoTitle">14.BÖLÜM</h1>
  </div>

  <p>Oregon'un burnu, İonia Denizi'nin karanlık sularında hiç zorlanmadan süzülerek ilerliyordu. Teknoloji harikası manyetohidrodinamik motorları sayesinde zorluk çekmeden bir metre kalınlığında bir buz tabakasında ilerleyebilirdi. Kointhos'un batısında, Peloponnesos Yarımadası'nın etrafını dolaşıyorlar ve pozisyon almak için doğuya doğru gidiyorlardı. Geminin etrafında fazla deniz trafiği yoktu. Radarda gözüken birkaç tekne de muhtemelen gece yiyecek için yüzeye yaklaşan kalamarlar için ağ bırakan kıyı balıkçılarıydı.</p>

  <p>O sırada Eric Stoney iki işle meşguldü. Navigasyon istasyonundaki koltuğunda oturmuş gemiye kumanda ediyordu ama bir yandan da kendine çevirdiği Mark'ın monitörlerinden birine bakarak UAV'nin responsivistlerin tesisi üzerindeki uçuşunu idare ediyordu. Kıyıya yaklaşıp, tamamen gemiye odaklanması gerektiğinde insansız uçağın kontrolünü George Adams'a teslim edecekti. O da şu sıralarda hasarlı Robinson'u gemiye getiriyordu.</p>

  <p>"Oregon, Gomez konuşuyor." Hali, helikopterle haberleşme kanalım hoparlörlere yönlendirdi. "Sizi görüyorum."</p>

  <p>"Anlaşıldı Gomez. Hızı azaltıyoruz," dedi Max kaptan koltuğundan. "5 deniz mili lütfen Bay Stoney."</p>

  <p>Eric, pompaları ters çalıştırıp gemiyi istenen hıza düşürünceye kadar, Oregon"un tahrik borusundan geçen su miktarını azaltmak için birkaç tuşa bastı. Geminin sudaki çalkantıların etkisiyle sallanmasını engellemek ve böylece Adams'ın inişini kolaylaştırmak için belli bir seyir hızı gerekliydi.</p>

  <p>Max koltuğunda dönerek odanın arkasındaki hasar kontrol subayını görüş alanına aldı. "Yangın ekipleri hazır mı?"</p>

  <p>"Hazır efendim," dedi anında. "Ve benim elim de su toplarının tetiğinde."</p>

  <p>"Çok iyi. Hali, George'a söyle, o hazır olduğunda biz hazırız." Dahili haberleşmeden hangarı tuşladı. "Julia, George birkaç dakika uzakta."</p>

  <p>Bir mermi pilotun baldırını sıyırmıştı ama Max Hanley kendisini tüm ekibi kaybetmişçesine suçlu hissediyordu. Kim ne açıklama getirirse getirsin önemi yoktu. Juan ve arkadaşları onun için kendi hayatlarını tehlikeye atmışlardı. Üstelik basit gibi görünen görev şu anda iyice kontrolden çıkmıştı. Şu ana kadar tek yaralanma George'unkiydi ama Juan taktik haberleşmeden düşmüştü ve Hali onu geri getiremiyordu. Linda bir minibüste Line, Eddie ve Kyle'ı getiriyordu ama peşlerindeki ağır silahlarla donatılmış bir cipin yakın takipte olduğunu bildirmişlerdi.</p>

  <p>Başkan pusuya düşürüldüğünden beri belki yüzüncü kez Max, yanlarına sadece yaralama amaçlı silahlar alma kararlarına lanet etti. Hanley bir tarikat tesisinde bu kadar silahın bulunmasının ne anlama geldiğini uzun uzadıya düşünememişti ama pek hayra alamet bir durum olmadığı da belliydi. Eski karısı aradıktan sonra okuduğu ve duyduğu hiçbir şey responsivistlerin şiddet yanlısı olduğunu göstermiyordu. Tam tersine her türlü şiddet ten kaçınıyor gözüküyorlardı.</p>

  <p>Bunun Golden Dawn'daki kitle katliamıyla nasıl bir bağlantısı vardı bilemiyordu. Responsivistler başka bir grupla savaş halinde miydiler? Öyleyse kimdi bunlar? Kimsenin bilmediği başka bir tarikat mı yoksa responsivistler nüfus kontrolüne inanıyor diye yüzlerce insanı öldüren başka bir grup mu? Bunların hiçbiri Max'e mantıklı gelmiyordu. Oğlunun böyle bir gruba katılması da saçma geliyordu. Bunların hiçbirinin kendi hatası olmadığına inanmayı öyle istiyordu ki... Daha alçak karakterli biri olsaydı kendini buna ikna edebilirdi ama Max, sorumluluğunun nerede başladığını biliyordu ve bundan hiç kaçmamıştı.</p>

  <p>Şimdilik suçluluk duygusunu rafa kaldırdı ve Oregon"un en arka kargo kapağının üzerindeki helikopter pistini gösteren büyük ekrana odaklandı. George helikopteri kıç küpeştesine yaklaştırırken, ay ışığı altında aracın hasarı oldukça büyük gözüküyordu. Motor kapağından yükselen yoğun duman dönen kanatların etkisiyle halkalar halinde yükseliyordu.</p>

  <p>Bu da neden kimsenin Adams'ın cesaretini sorgulamadığını açıklıyordu. Bu haldeki bir helikopteri, bir çiftliğe indirmek yerine, otuz kilometreden uzun bir mesafeyi deniz üzerinde uçarak gelmişti. Tabii eğer ilkini tercih etseydi, Yunan yetkililerinin tüm kuşkusunu üzerlerine çekeceklerdi. Bir de başkanın C planı gereği herkesin en kısa zamanda uluslararası sulardaki gemide toplanma emri vardı.</p>

  <p>George helikopteri güverteye yavaşça indirdi. İniş takımları yere değmeden hemen önce egzozdan müthiş bir duman yükseldi. Motor durdu ve Robinson o kadar sert bir şekilde iniş yaptı ki ayak dikmelerinden biri çatladı. Max, George'un soğukkanlı bir şekilde sırayla sistemleri kapattığını ve ardından emniyet kemerini çözdüğünü gördü. Hangar asansörü aşağıya doğru inerken George doğruca kameraya bakarak gururla sırıttı.</p>

  <p>"Biri sağ salim yuvaya geldi," diye düşündü Max. Kaldı altı kişi.</p>

  <p>Tek lastiği patlak olan kiralık araç yalpalayarak ilerliyordu. Linda, onları Peloponnesos'tan çıkan ana arter olan Yeni Ulusal Cadde'ye doğru götürürken, dönüşlerde araçla güreş mek zorunda kalıyordu. Neyse ki dikiz aynasında arkalarından gelen bir şey gözükmüyordu. Ama bunun geçici olduğunu biliyordu. Linç, ipleri hazırlarken, Eddie de minibüsün içine eğilmiş, takipçilerini yavaşlatacak herhangi bir şey arıyordu. Linda UAV'yi yönlendirmek için dizüstünü kullanmıştı, bu yüzden o devre dışıydı. Ama arka kapıdan atabilmesi için bir tekerlekli sandalye ve küçük bir masayı kapının önüne çekmişti. Tüm silah ve cephanelerini de bir araya getirdi. Üç tabanca ve altı yedek plastik mermi şarjörleri vardı. Mermiler belki ön camı delip geçerdi ama lastiklerden top gibi sekerdi.</p>

  <p>Yolun kenarına dizilmiş küçük köyleri hızla geçtiler. Birkaç beyaz sıvalı bina, evler, asma çardak altında sandalyeleri olan bir taverna, kazığa bağlanmış üç beş keçi gözlerinin önünden hızla akıp geçti. Sahil şeridinde yabancıların yaptığı sayfiye evlerine rağmen, yolun diğer tarafında yaşam sanki yüz yıldır hiç değişmemiş gibiydi.</p>

  <p>Aynada bir ışık Linda'nın gözüne çarptı. Gecenin bu saatinde başka kimse olamayacağından gördüğü şeyin kendilerini izleyen ciplerden birinin farları olduğunu biliyordu.</p>

  <p>"Bir ziyaretçimiz yaklaşıyor," dedi ve iyice parçalanan patlak lastiğe rağmen aracı dengede tutmaya çalışarak, gaz pedalına biraz daha yüklendi.</p>

  <p>"Tam arkamıza gelmelerini sağla," diye seslenen Eddie'nin sesi patlak lastiğin hareketleriyle alçalıp yükseliyordu. Bir eli kapı kolunda, diğeri tabancadaydı. Saatte yüz otuz kilometre hız yapan cip aradaki mesafeyi göz açıp kapayıncaya kadar kapatıverdi. Arka camdan bakan Eddie, cipin arkalarına yaklaşmak yerine, yanlarına geleceğini fark etti.</p>

  <p>"Eddie!" diye haykırdı Linda.</p>

  <p>"Gördüm."</p>

  <p>Cip on metre yaklaşmıştı ki arka kapıyı açtı ve tetiğe ardı ardına basarak seri bir şekilde peş peşe ateş etmeye başladı. İlk birkaç atışı, kaputu ve radyatör ızgaralarını buldu ama peşinden gelenler ön cama isabet etti. Camda ince delikler açan mermiler sürücünün yoldan çıkıp yavaşlamasına neden oldu. İlk anda takla atacak gibi gözüken araç, sürücünün son andaki müdahalesiyle toparlandı ve tekrar yola döndü.</p>

  <p>Hemen sonra, yeniden minibüsü kovalamaya başladı.</p>

  <p>"Linç, yat. Linda, sıkı dur." Eddie arkadaki adamın elinde bir silahla ön camın tepesine çıktığını görünce bağırdı.</p>

  <p>Silahın takırtısı ve aracın gövdesine çarpan mermilerin çıkardığı ses aynı anda duyuldu. Minibüsün arka camı patlayarak Eddie'yi cam sağanağı altında bıraktı. Mermilerin değdiği noktalarda metal kaporta ısınarak çatlıyordu. Bir mermi kaportayı delip geçerek aracın içinde sekti ve Linda'nın koltuğunun arkasına saplandı.</p>

  <p>Eddie, ikinci tabancasını çıkardı ve camsız pencereden uzatarak körlemesine ateş etmeye başladı. Bu arada Linç vücuduyla, hâlâ baygın olan Kyle'a siper oluyordu.</p>

  <p>"Nasıl becerdin bilmiyorum ama..." diye seslendi Linda sürücü koltuğundan. Direksiyona abanmış, yan dikiz aynasından arkaya bakıyordu. "Ateş açan adamı göğsünden vurdun."</p>

  <p>"öldürdüm mü?" Eddie silaha yeni şarjör yerleştiriyordu.</p>

  <p>"Bilemiyorum. Arkadaki adam onun silahını alıyor. Sıkı dur!"</p>

  <p>Linda frene asıldı ve aracı cipin şeridine soktu. İki araç metal çatırtıları içinde çarpıştı. Bir an minibüsün arkası cipin tamponuna asılı halde gittiler. Sonra yeniden dört tekerinin üzerine indi. Az önce vurulan adam cipten fırlarken diğerleri de emniyet çubuğuna çarptılar.</p>

  <p>Gaza yeniden basan Linda adamlar yeniden toparlanıncaya kadar arayı yüz metre kadar açmıştı.</p>

  <p>"Oregon, ne kadar kaldı?"</p>

  <p>Eric Stoney hemen cevap verdi. "UAV'den izliyorum sizi. On kilometre daha yolunuz var." Linda küfretti.</p>

  <p>"Daha da kötüsü," diye devam etti Stoney. "İlkinin ardından gelen iki cip daha var. Biri beş yüz metre geride, diğeri ondan biraz daha arkadan geliyor."</p>

  <p>Cip onları yeniden yakaladı ama bu kez, çok yaklaşmaktansa biraz mesafe bırakarak takip etmeyi tercih etti. İçindeki silahlı muhafız minibüsün lastiklerine ateş etmeye başladı. Linda aracı sağa sola kaydırıp hedef şaşırtmaya çalıştı ama vurulmalarının an meselesi olduğunu biliyordu. "Aklına parlak bir fikir gelen var mı?"</p>

  <p>"Korkarım bende kalmadı." dedi Eddie. Sonra birden yüzü aydınlandı. Telsiz mikrofonunu tıkladı. "Eric, UAV'yi cipe nişanla."</p>

  <p>"Ne?"</p>

  <p>"Uçağı diyorum. Cruise füzesi gibi kullan. Yolcu bölümünü vur. İçinde hâlâ alev almasına yetecek kadar yakıt vardır."</p>

  <p>"O olmadan başkanı kurtaramayız ama," diye karşı çıktı Stoney.</p>

  <p>"Son beş dakika içinde ondan bir haber aldın mı?" Soru cevapsız kaldı. "Y ap o zaman!" "Başüstüne efendim."</p>

  <p>Cabrillo cipin önüne düşer düşmez sürücü gaza basınca, Juan'a kendini yere bastırıp üzerinden geçen tampona tutunmak için bir saniyeden az bir zaman tanımıştı. Hızlanmaya başlayan cipin altına tutunup kendisini yukarı çekti ve asfalta sürten botlarından lastik parçaları sıyrılarak zor yolculuğuna başladı.</p>

  <p>Bir süre bu şekilde giderek nefesini topladı. Mini-Uzi'yi kaybetmişti ama Glock hâlâ belindeki kılıfta duruyordu. Sol eliyle daha da kuvvetle tutunarak sağ eliyle kulaklığı yerine yerleştirdi. Böylece Eddie ve Eric'in konuşmalarını duyabilecekti.</p>

  <p>"Buna katılmıyorum," dedi.</p>

  <p>"Juan," diye coşkuyla bağırdı Max. "Nasılsın?"</p>

  <p>"Yuvarlanıp gidiyorum." Kafasını arkaya yatırarak yolu görmeye çalıştı. Gördüğü her şey baş aşağı olsa da iki aracın stop lambalarını seçebiliyordu ve bir tanesinden gelen parlamaların, ateş eden bir silahtan çıktığı apaçık ortadaydı. "Bana otuz saniye verin sizi kurtarayım."</p>

  <p>"Zaten ancak o kadar dayanabiliriz."</p>

  <p>"Güven bana." Cabrillo kendisini biraz daha yukarı çekti ve sürücünün göremeyeceği şekilde tamponun üzerinde gitmeye başladı. Ön ızgaralara kavrayabildiği kadar sıkı tutunup, sol eliyle çaprazlama uzanarak Glock'u kılıfından çıkardı. Sağ eliyle de kuvvet alıp kaputun üzerine çıktı.</p>

  <p>Silahını ateşleyerek sürücüyü göğsünden iki kere zımbaladı. Adamda kevlar yelek olmasaydı plastik mermiler bu mesafeden öldürücü olabilirdi.</p>

  <p>Yine de iki kapsülün bir katırınkine eşdeğer kinetik enerjisi, adamın ciğerindeki havayı son molekülüne kadar dışarı atmasına sebep oldu.</p>

  <p>Cabrillo kaputun üzerinde sürünerek ilerledi ve aracın direksiyonuna tutundu. Sürücünün suratı hortlak gibi bembeyazdı ve ağzını sonuna kadar açarak nefes almaya çalışıyordu. Cabrillo arkasına bakarak nereye gittiklerine değil de nerede olduklarına dik kat ederek aracı yolun ortasında tutmaya çalıştı. Sürücünün ayağı gazdayken bu çaba pek işe yaramadı.</p>

  <p>Başka çaresi kalmayan Cabrillo, tabancasını aracın konsolunun üzerinden aşırıp yere doğru çevirerek adamın bacağına ateş etti. Sürücü, Cabrillo ve aracın panelleri kan içinde kalmıştı. Ancak atış istenen etkiyi yaratmış, sürücü ayağını gazdan çekmişti. Giderek yavaşlayan aracın hızı otuz kilometrenin altına inice Cabrillo silahını adamın alnının çatına dayadı. 'Atla."</p>

  <p>Sürücü beceriksiz bir şekilde araçtan atladı. Düştüğü mıcırın üzerinde kanayan bacağını tutarak bir süre sürüklendikten sonra yara bere içinde ve kırık bacaklarıyla yolun ortasında kalakaldı.</p>

  <p>Juan, sürücü koltuğuna geçti ve ilk cipin peşine düştü. Aynadan arkadan gelen birkaç ışık huzmesi daha görünce bunların responsivistlerin acil durumda devreye giren yedek birlikleri olduğunu tahmin etti. Takiplerinin bu denli ısrarlı ve azimli olması kafasında birtakım ışıklar yakıyordu ama bunu düşünmeyi daha sonraya, buradan kurtulacakları zamana bıraktı.</p>

  <p>Minibüse ateş açan adamların, üçüncü, cip arayı kapamış olmasına rağmen Juan'ın cipinden şüphelenmeleri için bir sebep yoktu. Hızla, Yeni Ulusal Cadde'ye ve Korinthos Kanalı üstündeki köprüye çıkış rampasına yaklaştıklarını gösteren, İngilizce ve Yunanca yazılı levhanın altından geçtiler. Juan'ı düşündüren uygulama değil zamanlamaydı. Kusursuz ayarlanması gerekiyordu. Rampa sağ taraflarında görünmüştü. Üçüncü cip elli metre gerideydi ve kurşunlar öndeki minibüse yağmaya devam ediyordu.</p>

  <p>"Linda," diye seslendi Juan. Gözü bir önündeki bir arkasındaki cipteydi. "Gidebildiğin kadar hızlı git. Lastikleri dert etme. Gazı kökle."</p>

  <p>Minibüs arayı açmaya başlayınca, cipin sürücüsü de hızlanarak mesafeyi yeniden azalttı. Juan, cipin arkasına iyice yanaşarak polislerin tekniğini kullanarak tamponuna hafifçe dokundu. Çarpma sert değildi ve olması da gerekmiyordu. İşin sırrı öndeki aracın kendi etrafında dönmesini sağlayacak şekilde dokunmaktaydı.</p>

  <p>Kendisini öne geçmek isteyen bir hurda araba yarışçısı gibi hisseden Juan, sürücü ilk çarpmanın etkisini atlatmışken araca yeniden dokundu. Bu kez kurtulamadı ve araç kontrolden çıkarak, yolda geniş bir yay çizdi ve iki sol tekerleği üzerinde havalanarak ardı ardına taklalar atmaya başladı. Yolu cam ve metal parçaları kaplamıştı. Juan önünde sağa sola savrulan araçtan güçlükle sıyrılabildi.</p>

  <p>Cip tepetaklak vaziyette tek şeritli rampa girişini tamamen tıkayarak durabildi. Linda'nın arkası emniyete alınmıştı ve artık köprüye rahatlıkla ulaşabilirdi. Üçüncü cip rampaya yaklaşınca yavaşladı, sonra avını kaçırdığını fark ederek hızlanarak Korinthos'a doğu ilerleyen Cabrillo'nun peşine takıldı.</p>

  <p>Harekât Merkezi'ndeki hiç kimse Eric Cabrillo'yu telsizle arayana kadar insansız uçağın yolladığı görüntülere inanamadı. "İkinci cipteki siz misiniz başkan?"</p>

  <p>“Olumlu.”</p>

  <p>"Sürücülük dersi gibiydi."</p>

  <p>"Teşekkürler. Durum nasıl gözüküyor?"</p>

  <p>"Linda ve ekibi kurtuldu. Responsivistlerin kalesinden çıkan yeni araç yok ve şu ana kadar senin havai fişek gösterin yerel polisi uyandırmışa benzemiyor. Kanaldan geçmemiz e iki dakika kaldı. George şimdi hangardan geldi ve UAV'nin kontrolünü devralıyor."</p>

  <p>"Benim şehre gidiş rotam ne durumda?"</p>

  <p>"Son taramada bir şey gözükmedi. Linda köprüye ulaşır ulaşmaz, hava desteğinin öncelikli kapsamına gireceksiniz."</p>

  <p>"Tamam. Yakında görüşürüz."</p>

  <p>Tek paçası kesilmiş olarak uçuş kıyafeti içinde ve bacağında kocaman bir bandajla merkeze gelen George Adams, bir bilgisayarın başına oturarak bandajlı bacağını bükmeden ileri uzattı.</p>

  <p>"Nasılsın?" Max, suçluluk duygusunu bastırmak istercesine olduğu ndan daha sert görünmeye çalışarak sormuştu bu soruyu.</p>

  <p>"Hanımları etkileyecek bir yara izi daha. Hux sekiz dikişi yeterli buldu. Ben asıl Robinson için endişeliyim. İsviçre peynirine benzedi. Sadece pilot kabininde on bir delik var. Tamam Stoney, ben hazırım."</p>

  <p>Eric, UAV'nin kontrollerini Adams'a devrederek, koca şilebin Korinthos Kanalı'ndan geçişine odaklanmaya başladı.</p>

  <p>Bir kanal fikri, ilk olarak Romalılar zamanında ortaya atılmış, ancak bu dar geçit boyunca bir kanal açmak kapasitelerinin çok üzerinde bir iş olduğundan proje gerçekleşmemiş. Usta mühendis olan Romalılar, bunun yerine Yunanlıların diolkos dediği bir yol yapmışlar. Gemilerin yükü bir uçtan boşaltılıyor, burada hem gemi hem de yük, tekerlekli taşıyıcılara konarak geçidin öbür ucuna taşınıyormuş. Burada yeniden yüklenen gemiler yollarına devam ediyorlarmış. Ancak on dokuzuncu yüzyılın sonlarında gelişen teknolojiyle birlikte düzgün bir kanal açılarak, gemiler Peloponnesos Yarımadası etrafında yaklaşık üç yüz kilometre yolu fazladan gitmekten kurtarılmışlar. Başarısız bir Fransız girişiminden sonra bir Yunan şirketi işi devralmış ve kanalı 1893 yılında bitirmiş.</p>

  <p>Altı kilometreden biraz daha fazla olan uzunluğu ve deniz seviyesindeki genişliği sadece yirmi dört metre olan kanal hakkında, tek bir özelliği dışında bahsedilecek fazla bir şey yoktu. Kanalı açmak için seksen dört metre yüksekliğinde sert kayalık bir yapıyı oymak gerekmişti. Uzaktan bakıldığında dev bir balta gemilerin geçmesi için kayayı oyarak bir</p>

  <p>geçit açmış gibiydi. Köprülerden birinin üzerinden geçerek kanalı aşmak ve uzakta denize açılan gemileri seyretmek çok revaçta olan bir turistik etkinlikti.</p>

  <p>Eğer küçük bir kasaba olan Poseidonia'nın ışıkları olmasa, Oregon"un ana ekranından bakıldığında gemi hızla kayalıklara doğru yol alıyormuş gibi görünecekti. Kanal o kadar dardı ki uzaktan fark etmek mümkün değildi. Koyu renkli bir kayanın üzerinde daha açık renkli bir şerit gibiydi. Arada bir çakan fener ışığı kaptan köprüsünü yalayıp geçiyordu.</p>

  <p>"Emin misin Bay Stoney?" diye sordu Max.</p>

  <p>"Deniz yükseldiği için, köprü kanatlarının her iki tarafında birer metreden fazla mesafe kalacak. Biraz boya dökülmeyeceğim garanti edemem ama gemiyi geçireceğimden eminim."</p>

  <p>"Tamam o zaman. Ben bunu, canlısı varken televizyondan izlemeyeceğim. Köprüye çıkıyorum."</p>

  <p>"Sakın dışarı çıkma. Ne olur ne olmaz."</p>

  <p>"Sana güveniyorum evlat."</p>

  <p>Max asansörle en üst kata çıkarak yarı aydınlık kaptan köşküne geçti. Geminin kıçına bakarak, Linc'in en iyi av köpeklerinden Mike Trono ve Jerry Pulaski'nin talimatlarıyla hazırlıkları tamamlayan adamlara bir göz attı. Diğer denizciler de baştaki yerlerini almıştı.</p>

  <p>Gemi yirmi deniz miliyle gidiyordu. Her ne kadar kanal bugünlerde daha çok eğlence tekneleri ve şehir turları için kullanılıyor olsa da zaman zaman gelen büyük gemiler halatlarla çekiliyor ve hızları birkaç deniz miliyle sınırlandırılıyordu. Max'in, Eric Stoney'in gemi kullanma yeteneklerine inancı tamdı ama yine de midesinde oluşan düğümlere engel olamıyordu. Oregon'u o da en az başkan kadar seviyordu ve kasten pul pul kabartılmış yüzeyine en küçük bir zarar geldiğini görmekten nefret ediyordu. Uzun dalgakıranı sancağa alıp geçtiler ve geminin her tarafında çarpışma alarmları çalmaya başladı. Neyin yaklaştığını bilen personel gerekli tedbirleri almaya başlamıştı.</p>

  <p>Kanalın her iki ucunda sahil yollarını birbirine bağlayan köprüler vardı. Yüksek asma köprülerin tersine, bu iki şeritli yapılar deniz seviye-sindeydiler. Kanala giren gemilere yol vermek üzere deniz tabanına indiriliyorlar ve gemiler de üzerlerinden geçiyordu. Gemi geçtikten sonra köprü yeniden yukarı çekiliyor ve araç trafiğine açılıyordu.</p>

  <p>Oregon, buzları kırmak üzere tasarlanmış ve güçlendirilmiş burnuyla köprüye hızla çarparak kulak tırmalayıcı bir metalin metale sürtme sesiyle üzerine çıktı. Köprüyü parçalamak yerine, onu tutan kilitleri kopararak gövdesinin altına aldı. Köprü batarken, Oregon müthiş bir şapırtıyla suya indi. Savurduğu sular kanalın iki duvarı arasında gidip gelerek Oregon'u tehlikeli bir biçimde salladı.</p>

  <p>Max yukarı baktı. Kanalın gökyüzüne uzanan duvarları geminin ufacık gözükmesine sebep oluyordu. Uzakta, yukarıda gözüken araba ve demiryolu köprüsü, çocukluğunda oynadığı montaj setlerinin kirişleri gibi zarif ve kırılgan duruyorlardı.</p>

  <p>Yük gemisi kanaldan geçmeyi sürdürdü. Oregon'un alabandadan alabandaya uzanan iticilerini büyük bir ustalıkla kullanarak, gemiyi kanalın tam ortasında tutan Eric'in hakkını vermek gerekiyordu. Köprü kanatları bir kere bile yan duvarlara sürtmemişti. Max baştan sona yürüyerek şansını denemek istedi. Aptalca ve tehlikeliydi bu yaptığı. Eric bir hata yaparsa, bu kadar yüksek hızda meydana gelecek bir çarpışma, platformu üst güverteden kopartabilirdi. Fakat Max uzanıp kayalara dokunmak istedi. Soğuk ve pürüzlüydü. Duvarların bu yüksekliği, kanalı günün büyük bir kısmında gölgede bırakıyor ve güneşe, taşları ısıtması için yeterli zaman tanımıyordu. Memnun bir halde köprüye dönerken, Oregon hafifçe dalgalanıp baş bordası kanal duvarına sürtmüştü. Eric yönlerini hissedilmeyecek bir miktar değiştirerek, aşırı düzeltme yapma hatasına düşmeden gemiyi tekrar merkeze getirdi.</p>

  <p>"Linda'nın minibüsü Yeni Ulusal Cadde Köprüsü'ne gelmek üzere," diye dahiliden seslendi Gomez. "Başkanı da görebiliyorum." Hâlâ, kendisini takip eden cipten oldukça uzakta."</p>

  <p>"Aşağı geliyorum hemen," dedi Max ve asansöre yöneldi.</p>

  <p>Patlak lastikler sonunda köprüye beş yüz metre kala parçalandı ve kalan mesafeyi aracın jantları üzerinde gitmeye başladılar. Minibüsün arkasından kıvılcımlar çıkıyordu. Çıkan ses, yazı tahtasında tırnak sürtülmesini andırıyordu. Linda'nın daha fazla nefret ettiği bir ses yoktu. Köprünün başına geldiklerinde hangisinin kendisini daha fazla mutlu ettiğinden emin değildi; neredeyse kurtulmuş olmaları mı yoksa şu iğrenç sesin son bulması mı?</p>

  <p>Araç durur durmaz Franklin Lincoln kapıyı hızla açtı. Oregon un hızla yaklaştığını görebiliyordu. Hemen köprüden aşağıya üç tane tırmanma ipini bırakıverdi. İpler minibüsün koltuklarına ve bagaj bölmesindeki bir şase elemanına bağlanmıştı. Aşağı doğru inen ipler, ruloları çözülerek denizin üç metre üzerinde boşlukta sallanmaya başladılar.</p>

  <p>Linda oturduğu yerden fırlayarak hemen koşumlar, başlık ve eldivenden oluşan iniş donanımını kuşandı. Bu sırada altmış metre altlarında sular, yavaşlamak için geri iticilerini çalıştıran Oregon'un etrafında köpürmekteydi. Dev motorlarının gücü gemiyi neredeyse anında durdurmuştu.</p>

  <p>Linç çoktan hazırlanmış, tandem paraşütlerde kullanılan koşumlarını bağlamıştı. Eddie'nin yardımıyla hâlâ baygın olan Kyle'ı da kendisine bağladı. Sonra üçü birden kendilerini iplerde emniyete alarak aşağıdan gelecek sinyali beklemeye başladılar.</p>

  <p>Oregon'da tayfalar yukarıdan sarkan ipleri alarak yavaşça ileriye giden geminin kıçına doğru çektiler. Bunu yaparken iplerin antenlere ve daha birçok irili ufaklı çıkıntıya takılmamasına çok dikkat ettiler. Geminin kıçına geldiklerinde Max ekibine işaret etti.</p>

  <p>Yüksekliğe aldırmayan Linda, korkuluğa çıkarak kendisini köprüden aşağı sarkıtmaya başladı. Bir tarafında Eddie, diğer tarafında Kyle'ı taşıyan Linç vardı. Köprünün alt kirişlerine kadar ip boyunca alçalmaya devam ettiler ve birdenbire kendilerini iki santimetre kalınlığındaki naylon ipten başka tutan hiçbir şey olmadan, altmış metre aşağıdaki Oregon'un üzerinde sallanırken buldular.</p>

  <p>Bir çığlık atan Linda, ipini boşalttı ve asansör gibi alçalmaya başladı. Eddie ve Line de ona katıldılar ve üçü birden boşlukta serbest düşercesine alçalmaya başladılar. Koşumlarındaki mekanizmaların yardımıyla son anda yavaşlayarak, neredeyse üçü birden aynı anda gemiye indiler. İplerin ucu güvertedeki babaya bağlanarak düğümlendi.</p>

  <p>Adrenalinden nefes nefese olan Linda, "Şimdi işin eğlenceli kısmı," dedi.</p>

  <p>Olan biteni güvertedeki kapalı devre televizyon sisteminden izleyen Eric Stoney talimat beklemeden kumanda kolunu hafifçe iterek gemiye tekrar yol verdi. İpler gerilerek minibüsü korkulukların üzerine doğru sürüklerken bir süre titreştiler. Kocaman bir kaya gibi yukarıdan düşmeye başlayan minibüs Oregon un kıç bodoslamasının arkasında büyük bir şapırtıyla suya çarptı. Çarpmanın etkisiyle tavanı dümdüz oldu ve tüm camları patladı. Öndeki motorunun ağırlığıyla minibüsün arkası havaya kalktı ve yem bulmak için suya dalmış ördek gibi burun üstü suya daldı. Bir süre daha geminin dalgalarıyla sallandıktan sonra suyla dolup gözden kayboldu. Minibüsü bir süre daha sürükleyerek Ege Denizi'nin derinliklerine bırakmak üzere ipleri kesmeden yollarına devam ettiler.</p>

  <p>Minibüs kimlik değiştirmiş bir şirket elemanı tarafından kiralanmıştı ve şirketle bir bağlantı kurulması imkânsızdı. Her ne kadar senaryo metinlerini sonuna kadar kullanıp C planına geçmek zorunda kalmış olsalar da, artık görevin başarıyla sonuçlanması için bir kişinin daha gemiye katılması yetecekti.</p>

  <p>Cabrillo son hızla Korinthos Kanalı'na doğru ilerlerken, köyler, küçük çiftlikler bulanık bir halde yanından akıyordu adeta. Ay ışığında servi ağaçlarının konik şekli, hazır ol duruşunda bekleyen askerleri andırıyordu.</p>

  <p>Virajları ne kadar sert alırsa alsın, cipi ne kadar zorlarsa zorlasın aracın arkası savrulmak nedir bilmiyordu. Kaçırılan üyelerinden vazgeçen adamlar, kan dökmek için onun peşinden geliyorlardı. En az onun kadar sert kullanarak, yolun iki şeridini de işgal ediyorlar, hatta zaman zaman mıcırlı kenar şeridine savrularak takiplerini sürdürüyorlardı. Rasgele birkaç kez daha ateş ettiler ama bu hızda giderken düzgün nişan alma şansları yoktu. O yüzden muhtemelen cephanelerini daha fazla boşa harcamamak için ateşi kestiler.</p>

  <p>Juan saatte yüz otuz kilometre hızla giderken, ön camı kaldırmadığına pişman oldu. Rüzgâr çıkıp da yoldan yağmur bulutu gibi toz kaldırdığında durum daha da kötüleşti. Antik İsthmia kentinden de hızla geçti. Yunanistan'ı kaplayan diğer birçok antik şehirden farklı olarak burada höyükler, tapınaklar ya da kolonlar yerine sadece bir tabela ve küçük bir müze vardı. Juan'ın gözüne çarpan en önemli şey ise modern İsthmia kentinin iki kilometre ileride olduğunu gösteren levhaydı. Oregon birazdan yerini almamış olursa başı dertte demekti. Benzin göstergesi, BOŞ yazısının hemen üstünde durmaktaydı.</p>

  <p>Kulaklıktan adının söylendiğini duydu ve sesi ayarlamak zorunda kaldı. "Ben Juan."</p>

  <p>"Başkan, Gomez konuşuyor. Linda ve diğerleri sağ salim gemideler. UAV'den görüntünü alıyorum şu anda ve Eric gerekli hesaplamalarla meşgul. Biraz yavaşlaman gerekebilir."</p>

  <p>"Arkamdan gelenleri görmüyorsun galiba."</p>

  <p>"Görüyorum," dedi Gomez. "Fakat bu işin hakkını vermezsek, sinekliğin yanlış tarafındaki bir sinek haline gelebilirsin. Bilmem anlatabildim mi?"</p>

  <p>Çok iyi anladığı gülümsemesinden okunabilirdi. "Gözümün önüne getirebiliyorum. Teşekkürler."</p>

  <p>Yol sahile doğru alçalmaya başlamıştı. Yakıttan tasarruf etmek için debriyaja basan Juan, işi yerçekimi ve momentuma bıraktı. Tek gözü yan aynadaydı ve birkaç saniye sonra responsivistleri arkasında görünce ayağını debriyajdan çekerek motoru tekrar devreye soktu.</p>

  <p>Motor öksürmeye başladı. Hemen devir kazandı ama yeniden tekledi. Cabrillo hurda araba yarışçılarının kullandığı bir hileye başvurarak aracı frenleyip ardından hızlanarak, depodaki benzini çalkaladı. İşe yaramış görünüyordu, çünkü motor düzgün çalışmaya başladı.</p>

  <p>"Juan, Eric hesaplamaları bitirdi," dedi Adams. "Köprüden sekiz yüz yetmiş metre uzaktasın ki bu çok yakınsın demek. Saatte seksen kilometreye düşmezsen bunu beceremeyiz."</p>

  <p>Peşindeki cip seksen metre gerisindeydi ve yaklaşıyordu. Yol, Juan'ın akrobasi yapmasına imkân vermeyecek kadar düzdü ve nişan alamamaları için sağa sola manevra yapmayı denediğinde motor yeniden tıksırmaya başladı. Küfretti.</p>

  <p>"Kızışmış bir halde geliyorum. Eric'e söyle yaşlı kadını hazırlayıp beni beklesin."</p>

  <p>Tipik bir kıyı şehri olan İsthmia'ya gelmişti. Kurumaya bırakılmış balıkçı ağlarından yayılan iyot kokusunu alabiliyordu. Binalar beyaz badanalı ve her yerde olduğu gibi kırmızı kiremitliydi. Çoğunun üzerinde yüksek teknolojili mantarlar gibi duran çanak antenler vardı. Anayol bir meydana açılıyordu. İleride, kanalın üzerindeki dar köprüyü taşıyan direkleri görebiliyordu.</p>

  <p>"Tamam kaptan." Bu kez konuşan Eric'ti. "Şimdi yavaşlaman lazım. Tam olarak saatte elli iki kilometre hıza düşmelisin, yoksa bize çarparsın."</p>

  <p>"Emin misin?"</p>

  <p>"Bildiğin vektörler. Lise fiziği," diyerek, biraz alınmış gibi cevap verdi Eric. "Güven bana."</p>

  <p>Arkasından bir silah sesi duyan Cabrillo, kurşunların nereye gittiğini anlamadı ama buna aldırmayıp Eric'i dinleyerek çaresizce hızını azalttı. Yavaşlamaya başladığında, AK-47 otomatik silahın sesi gelmeye başladı. Kurşunların cipe isabet ettiğini duyabiliyordu. Bir tanesi omzunu o kadar yakından sıyırdı ki rüzgârından gömleği dalgalandı.</p>

  <p>Köprü elli metre ilerideydi ve responsivistler de elli metre arkasında olmalıydılar. Gereken hızda gitmek Cabrillo'nun tüm iradesini zorluyordu. Beyninin ilkel kısmı, gaza basıp buradan olabildiğince hızlı uzaklaşması için bağırıyordu.</p>

  <p>Oregon"un burnu, dört katlı bir binanın ardından ansızın dev bir heykel gibi belirerek Juan'ın kanalı görmesini engelledi. Gözüne hiç bu kadar güzel gözükmemişti Oregon.</p>

  <p>Ve birdenbire şahlanarak, kanala girerken yaptığı gibi, sac levhaları köprüye sürtünmeye başladı. Gittikçe yükseldi ve bir buz tepesine tırmanır gibi köprünün üzerine çıktı. Köprüyü çalıştıran mekanik sistem daha fazla dayanamayarak, büyük bir çatırtıyla koptu ve köprü geminin ağırlığı altında suya gömülmeye başladı. Gemi de onunla beraber kanalın içine doğru alçalmaya başladı.</p>

  <p>Juan gemiye doğru ilerlemeyi sürdürdü. Zırhlı gövdesine çarpacakmış gibi görülüyordu. Arkasındaki takipçileri intihara niyetlendiğini düşünmeye başlamış olmalıydılar.</p>

  <p>On beş metre kala paniğe kapılmaya başlamıştı. Zamanlamayı yanlış hesaplamışlardı. Kanaldan çıkmak üzere ilerleyen gemiye çarpacaktı. Bunu hissedebiliyordu. Arkasından bir kez daha silah sesleri gelmeye başladı. Buna cevap Oregon'dan açılan ateşle geldi. Kararan gövdeden yükselen namlu kıvılcımlarını görebiliyordu.</p>

  <p>Saniyeler vardı artık. Hız, vektörler ve zamanlama. Kumar oynamış ve kaybetmişti. Tam gidonu çevirip frene basmayı düşünüyordu ki bot garajının kırmızı ikaz ışıklarıyla çevrili kocaman ağzı tam karşısında belirdi. Oregon mükemmel bir şekilde safra almış, Zodyak'ları ve saldırı botlarını çıkardıkları rampa ağzı yolun biraz altında kalmıştı.</p>

  <p>Saatte elli iki kilometre hızını koruyan Juan, gemi ile yıkılan köprüden kalanları ayıran otuz santimi aşarak geminin içine kondu. Hızla frenlere abandı ve ani manevralarda botları koruyan kalın halatlı ağa çarpıp geri geldi. Cipin hava yastıkları açıldığından Juan'a hiçbir şey olmadı.</p>

  <p>Dışarıdan gelen sert fren seslerini duydu. Lastikler yola yapışmıştı ama yeteri kadar değil. Takipçi cip tok bir ses çıkararak gövdeye çarptı. Gemi geçerken köprü plakalarında sallanmaya başladı. Metal metale sürtüyordu ve Oregon, cipi kanalın duvarına yapıştırarak aracı içindekilerle beraber dümdüz etti. Eric Stoney'in hafifçe yan manevrası sonucu da suyu boyladı.</p>

  <p>Max, Cabrillo'nun yanına koşup hava yastıklarının altından çıkmasına yardım etti. "C planı ha?"</p>

  <p>"İşe yaradı ama değil mi?" Bot garajından çıkarlarken Juan yürürken biraz zorlanıyordu. "Kyle nasıl?"</p>

  <p>"Hux'la beraber revirde. Yatıştırıcı veriyor ona."</p>

  <p>"Onu iyileştireceğiz."</p>

  <p>"Biliyorum." Max durdu ve Juan'ın gözlerinin içine baktı. "Teşekkür ederim."</p>

  <p>"Teşekküre gerek yok." Birlikte revire doğru yürümeye başladılar.</p>

  <p>"C planı bu kadar uçuksa bana D planından bahsetmelisin."</p>

  <p>"Tabii ki," diyerek sırıttı Juan. "Onla ilgili tek sorun, Thermopylai Savaşı'nı yeniden canlandırmak için yeteri kadar Spartalı bulamamaktı."</p>

  <div style="mso-element:para-border-div;border:none;border-bottom:solid #4F81BD 1.0pt; mso-border-bottom-themecolor:accent1;padding:0cm 0cm 4.0pt 0cm"></div>
</body>
</html>
