<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <div style="mso-element:para-border-div;border:none;border-bottom:solid #4F81BD 1.0pt; mso-border-bottom-themecolor:accent1;padding:0cm 0cm 4.0pt 0cm">
    <h1 class="MsoTitle">37.BÖLÜM</h1>
  </div>

  <p>Mark Murphy hayatında kendisini daha kötü hissetmemişti. Burnu kıpkırmızıydı ve dokunduğu anda çok acıyordu. Hepsinden daha kötüsü seri hapşıran biri olmasıydı. Bir kez hapşırdı mı peşinden mutlaka dört beş tane daha geliyordu. Kafası patlayacak gibiydi ve her nefeste göğsünde çakıltaşlarının yuvarlanma sesi geliyordu.</p>

  <p>Kendisini biraz olsun teselli eden tek şey, Golden Sky'daki herkesin hemen hemen aynı durumda olmasıydı. Linda Ross'un durumu kendisinden biraz daha iyi gözükmesine rağmen, o da gemiyi silip süpüren enfeksiyon dalgasından kurtulamamıştı. Kısa aralıklarla titreme nöbetleri geçiriyordu. Yolcuların çoğu odalarından çıkmıyordu. Mutfaktan sürekli tavuk çorbası servisi yapılıyor ve sağlık görevlileri herkese avuç avuç soğuk algınlığı ilaçları veriyorlardı.</p>

  <p>Kütüphanede tek başlarına oturuyorlardı. Birinin gelme ihtimaline karşılık ellerine birer kitap almışlardı. Yanlarındaki sehpanın üzeri kullanılmış kâğıt mendillerle doluydu.</p>

  <p>"Şimdi virüsü bir yolcu gemisinde salmalarının nedenini anladım."</p>

  <p>"Neden?"</p>

  <p>"Halimize baksana. Her şeyden önce burada fareler gibi kapana kısıldık. Herkes virüse maruz kaldı ve hastalığa yakalanana kadar da kalmaya devam edecek. İkincisi sadece bir doktor ve hemşire var. Herkes hastalığa yakalanınca baş etmeleri, mümkün değil. Eğer bu teröristler bir şehre saldırsaydı, hemen karantina bölgeleri ilan edilir, hastaneler alarma geçer ve salgının yayılması önlenebilirdi."</p>

  <p>"Doğru söylüyorsun," dedi Linda kayıtsız bir şekilde. Konuşmayı uza-tamayacak kadar kötü hissediyordu kendisini.</p>

  <p>Bir süre sonra, Murphy yine konuşmaya başladı. "Haydi, bir kez daha gözden geçirelim.</p>

  <p>"Mark, lütfen, şimdiden yüz kere yaptık zaten. Havalandırma ya da su şebekesi değil, gıda ya da defalarca kontrol ettiğimiz başka hiçbir şey de değil. Bunu yayan mekanizmayı ortaya çıkarmak için gemiyi en ufak parçasına kadar sökecek bir mühendisler ordusu gerekiyor."</p>

  <p>Murphy, henüz hastalığın belirtileri zihnini dağıtmadan önce bir çözüm bulamamışken, şimdi bu haldeyken bulabileceğinden pek umutlu değildi ama vazgeçmeye de niyeti yoktu.</p>

  <p>"Hadi Linda, düşün biraz. Bu, prensip olarak yüzen bir şehir, değil mi? Bir şehrin yaşamasını sağlayan şeyler nelerdir?" Linda'nın bakışları artık bu oyunu daha fazla oynamak istemediğini gösteriyordu. O yüzden kendi sorusunu kendisi cevaplandırdı. "Gıda, su, kanalizasyon, çöp toplama ve elektrik."</p>

  <p>"Evet, çöpleri zehirlemişlerdir."</p>

  <p>Alayı görmezden geldi. "Ya da başka bir açıdan bakalım. Yolcu gemisi bir oteldir. Bir oteli işletmek için neye ihtiyaç vardır?"</p>

  <p>"Aynı şeylere," dedi Linda. "Fazladan da geceleri yastığının üzerine bırakılan naneşekerlerine ihtiyaç var."</p>

  <p>"Hiç yardımcı olmuyorsun "</p>

  <p>"Zaten denemiyorum ki."</p>

  <p>Mark birden sandalyesinden fırladı. "Buldun!"</p>

  <p>"Zehirli naneşekerleri?" dedi Linda muzip bir şekilde.</p>

  <p>"Şekerleri kim getiriyor?"</p>

  <p>"Bir hizmetçi."</p>

  <p>"Peki, odanda ilk iş olarak ne yapıyor?"</p>

  <p>"Temizlik yapıyor ve yatak örtü... Aman Tanrım!"</p>

  <p>"Şimdi hatırladım. Max'in oğlunu kurtarmak için Yunanistan'a gittiğimizde, bir sürü sanayi tipi çamaşır makineleri görmüştük ama hiç kurutma makinesi yoktu," dedi Murphy. "Eğitim çalışması yapıyorlardı. Yolculara her gün temiz çarşaf veriliyordu. Eğer bu yetmezse, hem mürettebatın hem yolcuların masalarındaki temiz peçeteler hazır bekliyordu. Ne kadar mükemmel, değil mi? Mikroplu bir peçeteyle ağzını silmek, virüsün sana enjekte edilmesi gibi bir şey. Bahse varım, çamaşır makinesine attıktan sonraki yirmi saat içinde gemideki herkes virüs yüklü çarşaflarla temas ediyordur."</p>

  <p>Ellerini başına vurdu. "Nasıl daha önce düşünemedim? Apaçık ortadaymış.</p>

  <p>"Sadece aklına geldikten sonra apaçık ortada olur. Tıpkı bir şeyi son baktığın yerde bulmak gibi," diyerek Mark'ın kendi sözlerini kullanarak dalga geçti Linda. Yavaşça ayağa kalktı. "Gidelim, görelim. Bakalım haklı mısın?"</p>

  <p>Dört tekerlekli motosiklet, fazladan şok emiciler ve yaylarla bezenerek, engebeli araziye uyumlu olarak tasarlanmıştı, fakat Juan kamyonetin arkasından giderken, aracı limitlerinin üzerinde zorluyordu. Aralıksız olarak önüne düşen mermiler yüzünden sürücü sürekli yön değiştiriyor, bu da Juan'ın aradaki mesafeyi hızla kapamasını sağlıyordu.</p>

  <p>"Başkan, ben Hali. Son kırk beş dakika. Tekrar ediyorum, darbeye kırk beş dakika kaldı."</p>

  <p>"Seni duyuyorum," dedi Juan. Şu anda saldırı bölgesinden emniyetle uzaklaşmak için gerekli süreden çalıyorlardı. "Keşke duymasaydım. Silahçı, ateşi kesmeni istiyorum. George, kamyonetin arkasındaki adamın dikkatini dağıt. Böylece ben de yaklaşabileyim. İyice yakınlarından geç."</p>

  <p>"Anlaşıldı."</p>

  <p>Kendisini kamyonetin tabanına bastıran bir diz ve ensesine dayalı bir siiah olan Max, etrafta ne olup bittiğini göremiyordu. Birden ensesindeki silah uzaklaştı ve adam ateş etmeye başladı. Bir an kafasını kaldıran Max, adamın havaya ateş ettiğini gördü. Robinson aniden kamyonete doğru pike yapınca adam hemen yere çöktü.</p>

  <p>Max dikkatinin dağılmasından yararlanıp adamın kasıklarına bir dirsek attı. Vuruş, beceriksizce ve yetersizdi. Adamı yavaşlatmaya yetmedi. Silahını havaya kaldırıp yeniden tetiğe bastığında, Max bu kez koluyla silaha vurunca mermiler, kararmaya başlayan gökyüzünde hedeften uzak yerlere savruldular. Barut tozundan gözleri yanmaya başlamıştı ki Max fırsatı kaçırmadan adamın böğrüne yumruğu indirdi. Muhafız da Max'in suratına bir yumruk çaktı. Yüzünde hissettiği büyük acıyla öfkesi şiddetlenen Hanley, dizlerinin üzerinde yavaş yavaş doğrularak, yumruklarını çılgınca ve her seferinde daha etkili bir şekilde savurmaya başladı. Kamyonetin arkası, muhafızın silahını Max'e doğrultup ateş edebilmesi için çok dardı. Bu yüzden o da silahı sopa gibi kullanarak Max'e vurdu. Hanley eğildi ve bacaklarını çevirerek adamın kalçasına vurdu.</p>

  <p>Juan kamyonetin arkasına yarım metre kadar yaklaşmıştı. Öndeki sürücünün kendisini görememesi için iyice eğilmişti. Max, Juan'ın dudaklarının oynadığını gördü. Ya hâlâ tepelerinde turlayan George'la ya da Oregon*daki biriyle konuşuyordu. Max yerdeki adamın üzerine profesyonel bir güreşçi gibi atladı ve adamın midesine müthiş bir yumruk indirdi. Adamın gözleri yuvalarından fırladı ve ciğerindeki havanın tamamı dışarı çıkarken yanakları patlayacak gibi şişti.</p>

  <p>Birkaç saniye sonra, geminin ana topundan çıkan mermi kamyonetin önünde patladı ve sürücü bir kez daha aracın yönünü değiştirmek zorunda kaldı. Bu şansı kaçırmayan Juan, hemen aracın yanına yaklaştı.</p>

  <p>"Max, dövüşü bırak da atla hemen!" Juan koltuğunda gidebildiği kadar öne gidip arkasında Max'e yer açtı. Max, sürünerek arka tarafa yaklaştı ve tamponun üzerine bastı. Bir bacağıyla ATV'nin koltuğuna basarak ağırlığını dengeledikten sonra kendisini araca attı. Sertçe düştüğü koltukta Juan'a sıkıca sarılarak dengesini ko rudu.</p>

  <p>Kamyoneti kullanan İngiliz muhafız Nigel, o esnada dikiz aynasına bakmayı akıl etti ve mahkûmlarının kaçmakta olduğunu anladı. Kamyonetin direksiyonunu sertçe ATV'ye doğru kırdı ve Juan'ın frene basmasına sebep oldu. Nigel de frene bastı ve kendisinden uzaklaşmaya başlayan ATV'nin peşine düştü.</p>

  <p>Üzerindeki iki ağır adamla hızı kesilen ATV, kamyonetten uzakla-şamıyordu. Juan arayı en fazla birkaç metre açabiliyor, ne kadar sert manevralar yaparsa yapsın, kamyonet peşini bırakmıyordu. Responsivist, ATV'ye yakın durursa kendisini hedef alan topun ateş edemeyeceğini fark etmiş olmalıydı.</p>

  <p>"Bizimle eğleniyor," dedi Juan. Arkasına baktığında kamyonetin radyatör ızgarasının, ATV'nin arka tekerlerinden beş metre geride olduğunu gördü. "Ve bizim buna vaktimiz yok. Bu arada, seni yeniden gördüğüme sevindim, ama o suratının hali ne öyle?"</p>

  <p>"Seni de görmek güzel," diye bağırmak zorunda kaldı Max, rüzgârın uğultusunu bastırabilmek için. "Göründüğümden çok daha kötüyüm."</p>

  <p>"Sıkı tutun," diye uyardı Juan ve ATV'yi yolla birleşen tepenin üzerinden aşırdı. Aşağıya doğru çılgın bir süratle inmeye başladılar. Juan gidonu aniden kırıp aracı kaydırarak stabilize yola çıkarttı. Gaz koluna bastırarak yeniden hızlanmaya başladı. Kamyonet hâlâ peşlerini bırakmamıştı.</p>

  <p>Arayı on beş metre kadar açmışlardı ve Juan yeniden Oregon'a atış talimatı vermeyi düşünürken, düzgün yolda çok daha hızlı giden kamyonet arayı kapatınca bu fikrinden vazgeçti.</p>

  <p>"Silahçı, yüksek patlayıcı roketle rıhtımın ucunu vurmaya hazır ol."</p>

  <p>"Hazır ol."</p>

  <p>"Ne yapıyorsun?" Max endişeyle sordu.</p>

  <p>"C planı."</p>

  <p>ATV'nin son hızıyla olmasa da yoldan aşağı uçarcasına indiler. Cabrillo biraz hızlanma payı bırakmak istemişti. Nöbetçi kulübesinin, yanmaya devam ederek etrafa metal korları saçan yıkıntısını geçtiler. Juan rıhtıma girdi ve hız, mesafe ve zamanı müthiş bir beceriyle hesaplayarak gaz kolunu sonuna kadar açtı.</p>

  <p>'Ateş!</p>

  <p>Kamyonetin sürücüsü, ATV'nin neden kendi kendisini köşeye kıstırdığını anlamaya çalışarak yavaşladı. Fakat öndeki aracın yavaşlamadığını fark edince yeniden gaza bastı.</p>

  <p>"George," diye seslendi Juan telsizinden. "Bizi sudan almaya hazırlan."</p>

  <p>Pilotun cevabı rüzgârda kaybolup gitti.</p>

  <p>Juan ve Max rıhtım boyunca saatte seksen kilometre hızla ilerliyorlardı.</p>

  <p>Max sonunda Juan'ın ne yapmak istediğini anladı ve bağırmaya başladı. "Seni çılgın orospu çocuuuuu... "</p>

  <p>Rıhtımın ucunda tekerlekler yerden kesildi ve yaklaşık beş metre havada kaldıktan sonra suya gömüldüler. Hemen arkalarından gelen kamyonet, son anda fren yaparak kaydı ve neredeyse iki tekerleği üzerinde devrilecek gibi olduktan sonra durdu. Daha araç amortisörleri üzerinde yaylanmasını bitirmeden kapısı açıldı ve nöbetçi elinde silahıyla çıktı. İki adamı kafalarını sudan çıkarır çıkartmaz öldürmekten başka bir şey düşünemi - yordu. Bir saniyeden kısa süre duyulan çok tiz bir ıslık sesi, muhafıza düşünecek zaman tanımadı.</p>

  <p>Patlayıcı kovan kamyonete değil rıhtıma isabet etmesine rağmen, aslında fark eden hiçbir şey yoktu. Her ikisi de patlamayla birlikte havaya uçarak, küçük parçalar halinde etrafa dağıldılar.</p>

  <p>Juan, Max'in yüzeye çıkmasına yardım etti. Ağzına dolan suyu tükiir-dü ve arkalarındaki yıkımı inceledi. Rıhtımın yarısı kelimenin tam anlamıyla yok olmuştu. Geriye kalan şey, parçalanmış ahşap ve tahrip olmuş kazıklardan ibaretti.</p>

  <p>"Bu gerçekten gerekli miydi?" diye sordu Max homurdanarak.</p>

  <p>"Sana şirketteki ilk görevimi anlatmıştım. Hatırladın mı?"</p>

  <p>"Rus uydusuyla ilgili bir şeydi."</p>

  <p>"Bir Orbital Balistik Füze silahı." Juan kolunu sudan çıkarıp saatine baktı. "Otuz sekiz dakika sonra bu adayı haritadan silecek ve ben o sırada buradan olabildiğince uzakta olmak istiyorum."</p>

  <p>Robinson R44, kayalığın üstünde belirdiğinde motorundan dumanlar çıkıyordu. George'un telsizde söylemeye çalıştığı buydu herhalde, diye düşündü Juan. Adams, helikopteri ustalıkla iki adamın üzerine doğru, denizin yüzeyinde bir fıskiye oluşturarak alçalttı. Bir süre sabit durup, sonra neredeyse kızakları suya değecek kadar yeniden alçaldı. Juan uzanıp kapıyı açtı ve Max'e binmesi için yardım etti. Max'in içeri girmesiyle, ağırlık merkezi yer değiştiren helikopter tehlikeli biçimde sallandı.</p>

  <p>Hanley'in peşinden helikoptere girmek üzereydi ki helikopterin etrafına otomatik silah mermileri yağmaya başladı.</p>

  <p>"Durma," diye bağırdı ve helikopterin kızağına sarıldı.</p>

  <p>George bir kere daha söylenmesine gerek kalmadan motora gaz verip rıhtımdan uzaklaşmaya başladı. Arkasında iki adam olan bir kamyonet daha gelmiş ve adamlar ellerindeki AK silahlarıyla yaylım ateşine başlamışlardı.</p>

  <p>Kolları ve bacaklarıyla bir maymun gibi asılı vaziyette duran Juan, tüm gücüyle kızağın üzerine tırmandı. Rüzgâr yüzüne bir tokat gibi çarpıyordu ve ıslak elbiseleri buzlu sudaymışçasına üşümesine neden oluyordu ama bu konuda yapabileceği hiçbir şey yoktu. Oregon sadece üç dört kilometre uzaktaydı ve helikoptere çıkmak için George'u yavaşlatmak istemiyordu.</p>

  <p>Adams helikopterin durumunu telsizle bildirmiş olmalıydı, çünkü geminin tüm ışıkları yakılmıştı ve güvertece inişe yardımcı olmak üzere çok sayıda tayfa göze çarpıyordu. Dümendi çoktan geminin burnunu Eos Adası'ndan uzağa çevirmişti ve tam yol gidiyordu.</p>

  <p>George, aynalığın üzerine geldiğinde gerekenden fazla açıklık bıraktı. Kokpitte yanıp sönen ve sesli olarak biricik helikopterinin ölüm yatağında olduğunu bildiren uyarılara kulak asmadı. Aşırı ısınmış aktarma dişlilerinde yağın yanmakta olduğunu tahmin ediyordu. Yavaşça alçalmaya başladı.</p>

  <p>Juan kızağı bırakıp kendisini bekleyen tayfaların ellerine doğru düştü. Onu kolayca tutup ayakları üzerinde durmasına yardımcı oldular, ardından hepsi birden o alandan uzaklaşıp Robinson'un rahatça inmesi için pisti boşalttılar.</p>

  <p>Helikopterin kızakları yere değer değmez Juan, "Dümenci, tam yol ileri," diye talimat verdi. "Savaş birimleri yerlerine ve gemiyi çarpışma için hazırlayın."</p>

  <p>Adams, kızakların yere değdiğini hissettiği an motoru susturdu ama olan olmuştu. Motor yuvasından ve rotor dikmesinden alevler çıkmaya başladı. Helikopterin etrafında ellerinde yangın söndürücülerle bekleyen tayfalar hemen müdahale ettiler ve Max ile Adams, adeta sağanak altında helikopterden indiler.</p>

  <p>George emniyetli bir mesafeye kadar ilerledikten sonra arkaya dönüp baktığında yakışıklı yüzü gölgelendi. Helikopterin artık kullanılamaz halde olduğunu anlamıştı.</p>

  <p>Juan elini omzuna koydu. "Sana pırıl pırıl bir tane alacağız."</p>

  <p>Rüzgâr iyice hızını artırmadan içeri girdiler. Oregon'ın dümen suyunun gerisinde, denizin içine çöreklenmiş, başına geleceklerden habersiz, çirkin ve dünyanın hiç özlemeyeceği bir kaya kütlesi halindeki Eos Adası gözüküyordu.</p>

  <div style="mso-element:para-border-div;border:none;border-bottom:solid #4F81BD 1.0pt; mso-border-bottom-themecolor:accent1;padding:0cm 0cm 4.0pt 0cm"></div>
</body>
</html>
