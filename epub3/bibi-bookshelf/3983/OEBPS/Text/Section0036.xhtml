<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <div style="mso-element:para-border-div;border:none;border-bottom:solid #4F81BD 1.0pt; mso-border-bottom-themecolor:accent1;padding:0cm 0cm 4.0pt 0cm">
    <h1 class="MsoTitle">33. BÖLÜM</h1>
  </div>

  <p>"FBI, Bevely Hllis'teki merkezimizi bastı," dedi Thom Severance Lydell Cooper'ın yeraltı dairesine hızla dalarak. Panikten dolayı sesi çatlak çıkıyordu. Cooper bir kanepeye uzanmış, ayaklarını yere sallandırarak dinleniyordu. "Ne yaptı?"</p>

  <p>"FBI, benim evimi, merkezimizi basmış. Birkaç dakika önce olmuş. Sekreterim uydu telefonundan bana ulaşmayı başardı. Ellerinde tüm mali kayıtlar ve üye listelerimiz için arama emri varmış. Beni ve Suzan'ı vergi sahtekârlığı şüphesiyle tutuklamak için de karar çıkarttırmışlar. Tanrıya şükür, Suzan kız kardeşiyle beraber Big Bear'daki yazlık evde, ama onu bulmaları an meselesi. Ne yapacağız şimdi? Peşimizdeler Lydell. Her şeyi biliyorlar."</p>

  <p>"Sakili ol. Hiçbir şey bilmiyorlar. FBI, bizim gözümüzü korkutmak için her zamanki Gestapo taktiklerine başvuruyor. Planımızı bilseler, Kaliforniya'daki herkesi tutuklarlar ve burayı basmak üzere Türk yetkililerle görüşmeye başlarlardı."</p>

  <p>"Fakat pamuk ipliği gibi sökülüyor her şey. Hissedebiliyorum." Severance, tüm ağırlığıyla bir koltuğa çöküp yüzünü ellerinin arasına aldı.</p>

  <p>"Topla kendini biraz. Bu o kadar büyütülecek bir şey değil."</p>

  <p>"Senin için konuşması kolay," diye bir çocuk gibi huysuzca cevap verdi Severance. "Hakkında tutuklama emri çıkartılan sen değilsin. Ben cezamı çekerken sen karanlık bir yerde saklanacaksın."</p>

  <p>"Kahretsin Thom. Beni dinle. FBI’in yapmaya çalıştığımız şey hakkında hiçbir fikri yok. Bir şeylerin peşinde olduğumuzdan kuşkulanmış olabilirler ama bunun ne olabileceğine dair hiçbir şey bilmiyorlar. Bu, 'bu adam bir şeyler saklıyor' türünden bir araştırma. Genel bir arama emri çıkartıp, kayıtlarımızda suçlayıcı bir şeyler bulabilmeyi umuyorlar. İkimiz de öyle bir şey bulamayacaklarını biliyoruz.</p>

  <p>En başından beri kayıtlarımızın sağlam olmasına dikkat ettik. Responsivist organizasyon kâr amacı gütmüyor, bu yüzden vergi ödemiyoruz, ama tüm mali evrakımız Ulusal Vergi Dairesi'nin kurallarına uygun ve eksiksiz. Tabii, sen ve Suzan, aldığınız maaşlara ait kişisel gelir vergilerinizi ödememek gibi aptalca bir şeyler yapmadıysanız. Vergilerinizi ödediniz değil mi?"</p>

  <p>"Elbette ödedik."</p>

  <p>"O zaman endişelenmeyi bırak artık. Evde onları buraya yöneltecek hiçbir şey yoktur. Filipinlerde bir operasyon yürüttüğümüzü anlayabilirler ama onun bir aile kliniği olduğunu ve müşterisizlikten dolayı kapattığımızı söyleriz. Filipinler nüfusunun çoğunluğu Katolik'tir, o yüzden bu durum garip karşılanmaz."</p>

  <p>"Fakat bu baskının zamanı, virüsü salıvermemize o kadar yakın ki, şüphelenmemek mümkün değil."</p>

  <p>"Tesadüf."</p>

  <p>"Tesadüflere inanmadığını sanıyordum."</p>

  <p>"İnanmıyorum ama bu durumda eminim. FBI hiçbir şey bilmiyor Thom. Güven bana." Severance'ın yüzündeki ciddi ifade kaybolmayınca, Cooper devam etti. "Dinle beni. Yapacağımız şey şu. Hemen bir basın bildirisi yayımlayarak, bu küçük düşürücü suçlamaların derhal kaldırılmasını talep edeceksin ve FBI'ın bu hareketinin kişisel ve sosyal haklarının ihlali olduğunu ilan edeceksin. Bu bir taciz. Adalet Bakanlığı aleyhine bir kamu davası açacaksın hemen. Neden söz ettiğimi biliyorsun. Adaya personel taşıdığımız helikopter hâlâ burada. Hemen jetin beklediği İzmir'e gideceğim. Suzan'a Kaliforniya'dan ayrılmasını söyle. Onu ve kardeşini</p>

  <p>Phoenix'te bekleyeceğim ve ikisini birden getireceğim. Virüsün etkisini iyice gösterme tarihi yaklaşana kadar sığmağa taşınmayı planlamıyorduk ama bir iki ay önce gelmek çok da sorun değil. Zaten sana ceza yazmanın, o sırada federal hükümetin ajandasında öncelikli işler arasında olmayacağını garanti ederim."</p>

  <p>"Kısa dalga yayın ne olacak?"</p>

  <p>"Onu yapma onurunu sana bırakıyorum." Cooper odayı boydan boya geçerek elini Severance'ın omzuna koydu. "Her şey yolunda gidecek Thom. Adamımız Kovac, Golden Sky"da. Zach Raymond'u öldüren her kimse, onun icabına bakacak ve ondan sonra adamlarımız virüsü yaymak üzeıe hazır bekliyor olacaklar. Geldik artık. Bu bizim zamanımız. Böylesine gülünç bir baskının seni sinirlendirmesine izin verme, tamam mı? Ve bak, eğer evin altını üstüne getirip her şeyi alsalar da, hareketimiz en büyük başarılarından birine ulaştı bile. Onu bizden alamazlar ve bu saatten sonra bizi durduramazlar."</p>

  <p>Severance kayınpederine baktı. Seksenlerinde olduğunu bildiğin bu orta yaşlı görünen adama bakmak bazen şaşırtıcı oluyordu. Lydell bir hısım olmanın çok ötesindeydi onun için. En başından beri Tlıom'un başarısının arkasındaki akıl hocası ve itici güç olmuştu. Cooper, kariyerini zirvedeyken terk etmiş ve yarattığı şeyleri dışarıdan koruyup kollayarâk, onları bugünkü noktaya getirmek için kendi kimliğini fırlatıp atmıştı.</p>

  <p>Bugüne kadar Cooper'dan bir an olsun kuşku duymamıştı. Şimdi de bir yandan başıboş düşünceler aklının bir köşesini kurcalarken, o yine de aralarındaki ilişkiye içgüdülerinden daha fazla güveniyordu. Ayağa kalkıp, elini hafifçe Cooper’in eklem romatizması tarafından harap edilmiş eldivenli elinin üzerine koydu.</p>

  <p>"Özür dilerim. Küçük korkularımın, hedeflerimizin önüne geçmesine izin verdim. Tutuklansam bile bunun ne önemi var? Virüs dünyanın her tarafına yayılmış olacak. Aşırı nüfus belasından kurtulmuş olacağız ve daha önce dediğin gibi, insanlık için yeni bir Altın Çağ başlayacak."</p>

  <p>"Bu arada bizler birer kahraman olacağız. Problemlerimize en insani çözümleri bulan insanlar olarak her yere heykellerimiz dikilecek."</p>

  <p>"Acaba bu kadar çok insanı kısırlaştırdığımız için bizden nefret edebilecekleri hiç aklına geliyor mu?"</p>

  <p>"Bireyler tarafından nefret edileceğiz, orası kesin. Ancak insanlık bir bütün olarak böylesine köklü bir değişimin gerekli olduğunu anlayacaktır. Küresel ısınma tartışmalarıyla ilgili olarak bunu fark etmeye başladılar bile. İşler bugüne kadar gittiği gibi gidemez. Bunu yapmak için hangi hakka sahip olduğumuzu sorabilirsin." Cooper’in gözleri parladı. "Ve ben de derim ki, duygusal değil akılcı olma hakkına sahibiz.</p>

  <p>Haklı olmanın bize verdiği hakla yapıyoruz bunu. Başka bir seçenek yok. Hep merak ederim, acaba Jonathan Swift 1729'da yazdığı Makul Bir Teklif adlı eserinde gerçekten hiciv mi yapıyordu? İngiltere'nin evsiz sokak çocuklarının akınına uğradığını ve ülkenin mahvolacağını düşünmüştü. Kendilerini korumak için bu çocukları yemeleri gerektiğini ve sorunun da böylece çözüleceğini söylemişti. Seksen yıl sonra Thomas Malthus nüfus artışı üzerine o meşhur çalışmasını yayımladı Nüfus artışını önlemek için önerisi, 'ahlaki kısıtlama', yani gönüllü cinsel perhizdi.</p>

  <p>Bu hiçbir işe yaramazdı elbette. Yarasaydı on yıllardır kullanımda olan ucuz doğum kontrol yöntemlerine rağmen sayımız katlanarak artar mıydı? Değişimin kaçınılmaz olduğunu söyledim hep, ama insanlar değişmez. Bugüne kadar hiç değişmedik. O yüzden ben de canlan cehenneme dedim. Eğer onlar üreme içgüdülerine gem vuramazlarsa, ben kendimi koruma içgüdüme boyun eğeceğim ve gelecek kuşakların yarısının icabına bakarak tüm gezegeni kurtaracağım."</p>

  <p>Cooper'ın sesi keskin bir tıslama halini aldı. "Dürüst olmak gerekirse, bu cahiller sürüsü bizden nefret etse umurumuzda olur muydu? Kendilerini mahvettiklerini anlamaktan yoksunlarsa, onların düşüncelerinin ne önemi var ki? Sürüyü güden bir çoban gibiyiz. Koyunların ne düşündüğünü umursar mı bir çoban? O daha iyi bilir Thom. Biz daha iyi biliriz."</p>

  <div style="mso-element:para-border-div;border:none;border-bottom:solid #4F81BD 1.0pt; mso-border-bottom-themecolor:accent1;padding:0cm 0cm 4.0pt 0cm"></div>
</body>
</html>
