<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <div style="mso-element:para-border-div;border:none;border-bottom:solid #4F81BD 1.0pt; mso-border-bottom-themecolor:accent1;padding:0cm 0cm 4.0pt 0cm">
    <h1 class="MsoTitle">2.BÖLÜM</h1>
  </div>

  <p>Yıllarca CIA için çalışmış olmak, Juan'a çok az uykuyla uzun bir süre çalışabilme yetisi kazandırmıştı. Şirketi kurup Oregon'u satın aldıktan sonra denizcilere özgü, komutla uykuya geçme becerisini kazanmıştı. Yönetim toplantısından sonra lüks döşenmiş bir süit olan ve denizde seyreden bir gemiden çok Manhattan'daki bir apartman dairesine yakışacak olan kamarasına çekilerek Kaptan Esteban kostümlerinden kurtuldu ve kendini yatağa attı. Karaya ayak bastıktan sonra karşılaşacakları tehlikelerin büyüklüğü, onu uykuya dalmadan önce bir dakikadan az bir süre uyanık tuttu.</p>

  <p>Çalar saate gerek kalmadan, ay havuzunda olması gerekenden bir saat önce uyandı.</p>

  <p>Deliksiz uyumuştu.</p>

  <p>Banyoya girdi, maun tabureye oturarak protez bacağını çıkardı ve duşa girdi. Oregon'un sahip olduğu elektrik bolluğunda, su ısıtma sistemi sayesinde duşun musluğun çevrilmesiyle, suyun buharlar çıkararak akması arasında sadece saniyeler vardı. Neredeyse kaynar olan suyun altında duran Cabrillo, başını eğerek suyun vücuduna masaj yapmasını sağladı. Vücudunda bir düzine hayata yetecek, kadar çok yara izi vardı ve her birine sebep olan olayları dün gibi hatırlıyordu. Ampüte bacağının hissiz yumrusu en az aklına gelenlerden biriydi.</p>

  <p>Birçok insan için kolunu ya da bacağını kaybetmek, hayatındaki en belirleyici olaylardan biridir. Uzun aylar süren rehabilitasyon dönemi boyunca, Juan için de böyleydi. Ancak daha sonra bu konuyu bir an bile aklına getirmedi. Bedenini, protezi kabullenmek, zihnini de bu durumu yok saymak üzere eğitti. Bir keresinde tedavisi sırasında Doktor Huxley'e dediği gibi: "Sakatlanmış olabilirim ama özürlü biri olmama asla izin vermeyeceğim."</p>

  <p>Gün boyunca kullandığı protez gerçek bir insan bacağı gibi tasarlanmıştı. Kendi cildine uygun ten renkli bir kauçukla kaplı, parmakları ve hatta tırnakları olan ve sol ayağındakine benzer şekilde kıllarla kaplı bir ayağı vardı. Kurulandıktan ve artık kaşındırmaya başlayan sakalını da tıraş ettikten sonra çok farklı bir protez almak üzere dolaba yöneldi.</p>

  <p>Oregon üzerinde Sihir Dükkânı denilen ve ödüllü Hollywood efektleri ustası Kevin Nixon'in denetiminde olan bir bölüm vardı. Nixon gizlice çalışarak Juan'ın savaş bacağı adını taktığı protezi geliştirmişti. Doğal görünümlü olan diğerinin aksine bu, Terminator filmlerinden kalmış gibiydi. Titanyum ve karbon elyafından yapılmış olan savaş bacağı sürüm 3.0, gerçek bir silah deposuydu. 38'lik bir Kel-Tek tabanca, mükemmel dengeli bir fırlatma bıçağıyla birlikte baldır kısmına gizlenmişti. Bacakta ayrıca bir boğma teli, tek atımlı topuktan ateşlenen 50 kalibrelik bir tabanca ve Cabrillo'nun ihtiyaç duyabileceği her tür alet için bir saklama bölümü.</p>

  <p>Diz yumrusunun üzerine yerleştirmek ve mukavemet kayışlarını bağlamak bile tek başına Juan'ı zihinsel olarak göreve hazır hale getirmeye yetiyordu.</p>

  <p>Şirketi kurmasının iki sebebi vardı. Birincisi elbette para kazanan bir girişim olmasıydı. İşin doğrusu, rüyasında görse inanmayacağı kadar çok para kazandırıyordu. Her üye katıldıklarından bu yana kazandıklarıyla çok rahat bir emeklilik hayatı yaşayabilirdi.</p>

  <p>Cabrillo ise, istese küçük bir Karayip adası satın alabilirdi. Fakat kendi güvenlik güçlerini oluşturmaktaki ikinci neden, asıl onu, normal birinin çoktan silahlarını kaldırıp atacağı zamandan çok daha sonrasında bile bu işe sımsıkı sarılmasını sağlamıştı. Böyle bir grup için ihtiyaç o kadar büyüktü ki vicdanı bırakmaya izin vermiyordu.</p>

  <p>Oregon grubu sadece geçen yıl, kaçak Çinli göçmenleri taşıyan gemileri hedef alarak, yolcularını köle olarak uzaktaki bir altın madeninde çalıştıran bir korsanlık şebekesini çökertmişti. Ayrıca Birleşik Devletler üzerine zehir yüklü bir kasırgayı yönlendirmek isteyen bir teröristin de planını bozmuşlardı.</p>

  <p>Öyle görünüyordu ki bir iş biter bitmez şirketin eşsiz yeteneklerini gerektiren ve ilkine denk en az iki iş ortaya çıkıyordu. Kötülük yeryüzünde kol geziyordu ve dünyanın büyük güçlerinin eli kolu onları büyük yapan etik değerler yüzünden bağlı kalıyordu. Cabrillo'nun kendi etik pusulası doğrultusunda çalışsalar da o ve ekibi, yeniden seçilmeyi her şeyin önünde tutan politikacıların kendilerini engellemesine hiçbir zaman izin vermediler.</p>

  <p>Juan giyinirken kapı çalındı ve baş kamarot sessizce içeri girdi.</p>

  <p>"Kahvaltı kaptan," dedi Maurice kasvetli İngiliz aksanıyla.</p>

  <p>Kamarot, Kraliyet Donanmasının gediklilerindendi ve yaşı nedeniyle emekliliğe sevk edilmişti. Bembeyaz gür saçları ve baston yutmuş gibi dimdik duruşuyla bu incecik adam, en zor koşullarda bile sakinliğini yitirmezdi. Cabrillo'nun kendisi de bir ölçüde giyim kuşamına düşkünse de, Maurice'in hava nasıl olursa olsun giydiği koyu renk takım elbisesi ve tek bir buruşuğu olmayan bembeyaz gömleklerinin yanında lafı bile edilmezdi. Gemiye ayak bastığından beri hiç kimse Maurice'in terlediğini veya soğuktan ürperdiğini görmemişti.</p>

  <p>"Masamın üstüne bırakıver," dedi Juan yatak odasından ofisine geçerken. Oda kaliteli ahşapla döşenmişti. Süslemeli maun tavanlar ve onlarla uyumlu, içi yıllardır biriktirdiği ilginç şeylerle dolu büfeler göz alıyordu. Duvarlardan birinin ortasında Oregon'u fırtınalı bir havada dalgalarla boğuşurken gösteren dramatik bir tablo vardı.</p>

  <p>Maurice gümüş servis tepsisini çalışma masasının üzerine bırakırken bu uygunsuzluk karşısında kaşlarını çattı. Oysa başkanın kamarasında mükemmel bir yemek masası vardı. Kapların üzerindeki kapakları kaldırır kaldırmaz odayı omlet, tütsülenmiş balık ve iyi kavrulmuş kahve kokusu sardı.</p>

  <p>"Söyle bakalım, Bay Stoney'in Brezilyalı kızla olan internet aşkında son durum nedir?" diye sordu Juan ve yumurtasından büyük bir lokma aldı.</p>

  <p>Maurice tüm gemideki dedikoduların kavşak noktasıydı ve Eric Stoney'in siber maceraları en sevdiği konuların başında geliyordu.</p>

  <p>"Bay Stoney, söz konusu hanımla en başta düşündüğünden çok daha f azla ortak noktalan olduğuna inanıyor," dedi Maurice, komplo havasında fısıltılı bir ses tonuyla.</p>

  <p>Juan, dinlerken arkasındaki antika kasayı açıyordu. "Bu genelde hiç de fena bir şey değildir ki... "</p>

  <p>"Cinsiyetlerinden bahsediyorum kaptan. O, hanımın gerçekte bir erkek olmasından şüpheleniyor. Bay Murphy bana kadından ya da adamdan gelen fotoğrafları gösterdi ve bazı anatomik ayrıntıları gizlemek için fotoşoplandığını kanıtladı."</p>

  <p>Cabrillo kendi kendine güldü. "Zavallı Eric. Adamın sohbet odasında bile şansı yok."</p>

  <p>Üzerinde çoktan kapanmış olan bir güneybatı demiryolu şirketinin adı ve logosu işlenmiş ağır kapıyı yavaşça açtı. Oregew'daki silahların neredeyse tümü ses geçirmez atış poligonuna bitişik silahlıkta duruyordu, fakat Juan silahlarını ofisinde bulundurmayı tercih ediyordu. Otomatik tabanca, suikast silahları ve tabancalardan oluşan cephaneliğe ilaveten Juan, birçok ülkenin paralarından oluşan desteler, dört ulusal darphanede basılmış yüz binlerce dolar değerinde altın para ve birkaç kese de kesilmemiş elmas saklıyordu. Diğerlerinden ayrı bir yerde tuttuğu kırk karatlık çok özel bir de elmas vardı. Zimbabve'nin yeni seçilen başkam, siyasi tutukluluktan kurtarılması sırasında şirketin çabalarına karşılık hediye etmişti bu çok değerli taşı.</p>

  <p>"Doktor Huxley, bu kişinin yüzünü erkek ve kadın normlarıyla karşılaştırarak Bay Murphy'nin kuşkularını haklı çıkarmışa benziyor." Maurice anlatmaya devam ederken Cabrillo, yanma alacağı tek silah olan yarı otomatik bir tabancayı kontrol etti. Ekibin kalanından farklı olarak o, tepeden tırnağa silahlı olarak gitmeyecekti.</p>

  <p>Kahvenin kalanını gürültülü bir şekilde içti ve omletinden bir lokma daha aldı. Adrenalin damarlarında dolaşmaya başlayıp, karnında kasılmalara yol açınca yağlı tütsülenmiş balıklara dokunmadı.</p>

  <p>"Peki, Eric ne yapacak şimdi?"</p>

  <p>"Görünen o ki durum öyle ya da böyle açıklığa kavuşuncaya kadar Rio de Janeiro tatilini erteleyecek. Bay Murphy, özel dedektif tutmayı düşünüyor."</p>

  <p>Cabrillo dalga geçerek, "Bence bu internet işini tamamen bırakıp, kadınlarla alışıldık yöntemlerle yüz yüze, barda içki üstüne içki içerek görüşmeli."</p>

  <p>"Herkes duysun! Birkaç kokteylin sosyalleşmeyi artırıcı etkisi bu kadar da abartılmaz ki..." Maurice bir omzunda servis tepsisi, diğer kolunda temiz keten bir peçete, Cabrillo'nun masasını topladı. "Döndüğünüzde sizi tekrar görmeyi umuyorum."</p>

  <p>Bu, kamarotun "iyi şanslar" demeye en yakın söylemiydi.</p>

  <p>"Önce ben seni görmezsem tabii." Bu da Juan'ın alışıldık cevabıydı.</p>

  <p>Kamaradan birlikte çıktılar, Maurice mutfağa gitmek üzere sağa, Juan da sola doğru yürüdü.</p>

  <p>Üç güverte aşağıya inmek üzere asansöre bindi. Asansörün kapıları, sıra sıra projektörlerin aydınlattığı deniz kokan, yeraltı mağarası gibi bir salona açıldı. Bir gezer tepe vinci, Oregon"un iki denizaltı aracından, Nomad 1000 adlı daha büyük olanını kaldırmıştı. Küt burunlu mini denizaltı, kaptanla ve yardımcı kaptanla beraber altı kişiyi alabiliyordu. Zırhlı ksenon lambası ve bir adet çeliği parçalayacak güçte uzaktan kumanda kol, üç adet baş lombozun civarına kümelenmişti. Nomad, yukarıdaki kızakta asılı halde tutulan küçük kardeşi Discovery 1000'e göre on kez daha dayanıklı olarak, üç yüz metre derinliğe dayanacak şekilde tasarlanmıştı. Tabanında, dalgıçların araç su altındayken suya girebilmeleri için tasarlanmış bir dalış bölmesi vardı.</p>

  <p>Tayfalar güverte ızgarasını çekince Oregon'un omurgası boyunca ilerleyen açık ağızlı bir kanal ortaya çıkıverdi. Dış kapaklar hâlâ kapalıydı fakat pompalar yüzme havuzu boyutlarındaki açıklığı suyla doldurarak dalış operasyonuna hazır hale getiriyorlardı.</p>

  <p>Line, Eddie ve Max mayolarının üzerine ıslak tip dalış kıyafetlerini giymeye başlamışlardı. Hepsi için dalış malzemeleri şimdiden denizaltıya yerleştirilmişti. Linda Ross elleri çaprazlama olarak göğsünde, neşe içinde Max'i izliyordu. İki dönem Vietnam'da hızlı devriye gemisi kaptanlığı yapmıştı ve artık o eski havalı görüntüsünden eser kalmamıştı. Dalış kıyafetini göbeğinden yukarı çekmek için oldukça çaba harcıyordu. Normalde kara operasyonlarına katılmazdı, ancak içlerindeki en iyi gemi mühendisi oydu ve herke s onun tecrübesinin işe yarayacağından emindi.</p>

  <p>"Haydi eski kurt," dedi Juan sırıtarak ve Max'in göbeğine avucunun içiyle hafifçe vurdu. "Birkaç sene Önce bu kadar zorlandığını hatırlamıyorum."</p>

  <p>"Sorun yıllarda değil," diye inledi. "Hamur işlerinde."</p>

  <p>Cabrillo bankın üstüne oturarak, diğerlerinden farklı olarak kuru tip dalış kıyafetini elbisesinin üzerine geçirdi. "Linda dalış öncesi kontroller tamam mı?"</p>

  <p>"Gitmeye hazırız."</p>

  <p>"Ya kızak?"</p>

  <p>"Bağlandı." Max, onun yerine sahiplenici bir gururla yanıtladı. Kızağı o tasarlamıştı ve Oregon"un atölyelerinde imalatını denetlemişti.</p>

  <p>Juan haberleşme kulaklıklarını görevli mühendisten aldı ve Harekât Merkezi'ni aradı. "Hali, başkan konuşuyor. Oradan durum nasıl gözüküyor?"</p>

  <p>"Radarda Körfez'e girip çıkan normal tanker trafiği var. Bandar Abbas'ın ana rıhtımına iki saat önce yanaşan bir konteyner tankeri ve buna ilave olarak bir avuç Arap ve Akdeniz tipi yelkenli bot var."</p>

  <p>"Donanma üssünden gelen bir şey yok mu?"</p>

  <p>"Sessizler. Tüm frekansları taradım ve gemiler arasındaki normal laf kalabalığı dışında fazla bir şey yok."</p>

  <p>"Yabancı dilini iyice ilerletiyorsundur umarım." İkisi arasındaki bir şakalaşmaydı bu. Lübnanlı bir ailenin çocuğu olan Hali Kasım tek kelime bile Arapça bilmiyordu.</p>

  <p>"Özür dilerim patron, bilgisayarın tercüme algoritmasını kullanıyorum."</p>

  <p>"Eric, Murphy, siz ikiniz hazır mısınız?"</p>

  <p>Cabrillo karaya bir ekip çıkaracağı zaman, geminin seyir ve silah sistemlerini Stoney ve Murphy'den daha iyi idare edecek iki kişi bulamazdı.</p>

  <p>"Evet efendim." İkisi birden aynı anda cevap verdi. Murphy ekledi. "Kenetlendik ve yüklendik, bu göreve kilitlendik."</p>

  <p>Juan'dan bir inilti çıktı. Murphy'nin son hobisi sahne şairliğiydi (Birçok ülkede yapılan bir tür komedi etkinliği. Amatör şairler sahneye çıkarak hünerlerini sergileyip izleyicileri etkilemeye çalışırlar. "Poetry Slam.") ve arkadaşlarının tüm itirazlarına rağmen kendisini bir tür sert sokak ağzı ustası olarak görüyordu. "Nomad'a emniyetle giriş yaptıktan sonra haberleşme kontrolü için beklemede kal."</p>

  <p>"Anlaşıldı," diye cevapladı Hali.</p>

  <p>Linç ve Eddie, silah ve aletlerin olduğu sugeçirmez çantaları alarak mini denizaltının tepesine tırmandılar. Minik kapağın ağzından içeri girerek gözden kayboldular. Max ve Cabrillo da peşlerinden içeri girdiler. Juan içeri girmeden önce şans getireceğine inanarak kalın çelik gövdeye hafif bir şaplak attı. Kıyıya yolculuk bir saate yakın sürecekti. Bu nedenle ekibin yarısını iki büklüm vaziyette iki kişilik dalış bölmesinde tutmaktansa, hepsi aracın yan taraflarındaki koltuklara yerleştiler. Dalış donanımlarını yolculuk sırasında kuşanacaklardı.</p>

  <p>Linda Ross, Juan ve Max'in arasından geçerek, düğme, gösterge ve bilgisayar ekranlarıyla çevrili alçak kaptan koltuğuna yerleşti. Panellerden yayılan ışıklar yüzünü ürkütücü yeşile boyamıştı.</p>

  <p>"Sesim geliyor mu Oregon ?" Kulaklıkları dağınık saçlarının üzerinden kafasına yerleştirerek sordu.</p>

  <p>"Mükemmel." Saniyenin onda biri döngüye sahip, 132 bitlik şifrelemeli haberleşme sistemi kullanıyorlardı. Böyle bir sisteme müdahale edip şifreyi kırına ihtimali sıfırdı.</p>

  <p>Aracın arkasındakiler de kontrollerini tamamladılar. Kullandıkları dalış başlıkları hem kendi aralarında hem de Nomad ile Oregon arasındaki haberleşmeyi sağlayan ses ötesi alıcı- vericilerle donatılmıştı.</p>

  <p>"Tamam. Kapakları açabilirsiniz." Linda komut verdi.</p>

  <p>Ay havuzunun ışıkları su altından görünmemek için karartıldı ve omurga alt kapakları yavaş yavaş açılırken denizaltıyı indiren mekanizma da çalışmaya başladı. Denizaltı aniden kıpırdadı ve alçalmaya başladı. Suyun üzerinde yarı yüzer konuma geçmeden önce ılık körfez suları lombozlara vurmaya başlamıştı.</p>

  <p>Tutucu kollar açıldı ve Nomad serbest kalarak suyun hareketleriyle uyumlu olarak çalkalanmaya başladı.</p>

  <p>Linda safra pompalarını çalıştırdı ve denizaltıyı Oregon'un tabanından aşağıya indirmek üzere tanklara yavaşça su almaya başladı. Bunu daha önce binlerce kez yapmış olmasına karşın hareketleri dikkatli ve kontrollüydü. Omurganın tabanından kurtulduklarından emin olana kadar aracın tepesine monte edilmiş lazerli hedef ölçeri ve derinlik ölçeri izlemeyi sürdürdü.</p>

  <p>Gövdeden altı metre daha derine indiklerinde, "Nomad serbest," diye bildirdi.</p>

  <p>"Kapaklar kapanıyor Oregon, anlaşıldı, tamam."</p>

  <p>Liııda deniz tabanı bir iki metre yakınlaşana kadar on iki metre daha alçaldı ve rotayı Bandar Abbas'a çevirdi. Hürmüz Boğazı'nın akustik curcunasında Nomad'ın fısıltıyı andıran sesinin ayırt edilmesi imkânsıza yakındı ama Linda yine de hızı neredeyse sürünme seviyesinde tutup, pervanelerin çıkaracağı sesin, bölgedeki sonar operatörleri tarafından duyulamayacak düzeyde kalmasını sağladı.</p>

  <p>Sular o kadar sığdı ki gözle fark edilme olasılığına karşılık, aracın dış ışıkları karartıldı. Işık Algılama ve Mesafe Tayin Sistemi olarak bilinen LIDAR'a (Light Detection and Ranging) güvenmek zorundaydı. Sistem bir dizi lazer yansımasına dayanarak önlerindeki deniz yüzeyinin haritasını çıkarıyordu. Çevrelerine ait üçboyutlu bilgisayar görüntülerinin yardımıyla onları üsse kadar götürebilirdi. LIDAR bir gazoz şişesi kadar küçük nesneleri tespit edebiliyordu.</p>

  <p>"Kokpitten pilotunuz konuşuyor," dedi Linda. "Üç buçuk deniz mili hızla ve eksi on beş metre irtifada seyrediyoruz. Hedefe tahmini varış süremiz altmış iki dakika. Bu süre zarfında izin verilen elektronik cihazları kullanabilirsiniz ve lütfen görevlimizden sık uçan müşteri programımız hakkında bilgi almayı unutmayın."</p>

  <p>"Hey pilot, benim fıstıklarım bayatlamış." Bunu söyleyen Linc'ti.</p>

  <p>"Evet. Ben de battaniye ve yastık istiyorum." Bu Eddie'ydi.</p>

  <p>Max de söze karışarak, "Bunlarla ilgilenirken bir duble viski hiç de fena olmazdı," dedi.</p>

  <p>Yarım saat boyunca süren bu şakalaşmaları duyan biri bu grubun, İran'ın en iyi korunan donanma üssüne sızma görevine gittiklerini asla tahmin edemezdi. Tehlikenin farkında olmadıklarından değildi. Sadece bu tehlikenin sinirlerini yıpratmasına izin vermeyecek kadar profesyoneldiler.</p>

  <p>Ancak tüm bu atışmalar son yarım saat içinde sona erdi. Karaya çıkacak ekip dalış donanımlarını kuşandı ve her biri, diğerinin donanımını defalarca kontrol etti. Hazır olduklarında Juan ve Linç, telefon kulübesi büyüklüğündeki hava cebine geçtiler. Klostrofobik odanın tavanında kokpitten veya hava cebinin içinden kumanda edilebilen bir kapak vardı. Bu zırhlı kapağın açılması için her iki tarafındaki basıncın eşitlenmesi gerekiyordu. Zaman kazanmak için Juan, deniz suyunu içeri alan kontrol düğmesine bastı. Kan gibi ılık su, yavaşça içeriye dolmaya başlayarak, Juan'ın kuru tip elbisesine basınç yapmaya başladı. Juan içine giydiği elbisenin buruşmaması için, kırışıklıkları düzeltmek zorunda kaldı. Her ikisi de çenelerini oynatarak iç kulaklarındaki basıncı eşitledi.</p>

  <p>Su seviyesi boyunlarına yaklaşmıştı ki Cabrillo yeniden düğmeye bastı. Son dakikaya kadar başlıklarını takmaları için bir sebep yoktu.</p>

  <p>"Orada ne durumdasınız?" Linda'nın başlıktan gelen sesi, tiz ve uzaktı.</p>

  <p>"Neden hep ben bu şeyin içinde ekibin en irisiyle birlikte kalıyorum?" Juan teatral bir edayla sızlandı.</p>

  <p>"Çünkü Max'in göbeği Linc'le birlikte oraya sığamayacakları kadar büyük ve orada olsa Eddie de böcek gibi ezilirdi," dedi Ross.</p>

  <p>"Hey bana bakın, derin nefes almadığıma dua edin." Linç bariton sesiyle şakaya katıldı. "Başkan, LIDAR denizaltı yuvasının kapısını tespit etti. Yaklaşık elli metre uzaktayız." "Tamam Linda. Bizi kuru havuz girişinin sağ tarafında dipte tut."</p>

  <p>"Anlaşıldı."</p>

  <p>Bir süre sonra Linda'nın kumlu deniz tabanına oturtmasıyla birlikte, Nomad hafifçe sarsıldı. "Hayati olmayan tüm cihazları kapatıyorum. Hazır olunca harekete geçebilirsiniz."</p>

  <p>"Ne dersin koca adam?" Cabrillo Lincoln'e sordu.</p>

  <p>Hadi bitirelim şu işi.</p>

  <p>Juan başlığı kafasına geçirdi, hava girişini engelleyen mekanizmanın iyice kilitlendiğini ve tanktan yeteri kadar hava gelip gelmediğini kontrol etti. İçeri su alan vanayı yeniden açmadan önce Cabrillo, Linc'in dalış için verdiği "tamam" işaretini bekledi. Su hızla bölmenin tavanına kadar yükseldi. Işıkları söndürdü ve tavan kapağını açmak üzere bir başka düğmeye bastı.</p>

  <p>Tavan yukarıya doğru açılırken, içeriye hapsolmuş bir miktar hava dışarı kaçtı. Loş ışıkta kabarcıklar gümüş beyazı gözüküyordu ama çevrelerindeki rıhtımı döven dalgalar yüzünden, fark edilemezlerdi.</p>

  <p>Juan kendini kapaktan dışarı atarak aracın üst tarafında durakladı. Işıklar olmayınca su katran gibi simsiyahtı. Cabrillo Güney Kaliforniya'da büyümüştü ve deniz oldum olası çekmişti onu. Daha yeniyetme dönemin-de serbest dalıştan tüplü dalışa, dalga sörfünden rüzgâr sörfüne kadar ne kadar deniz sporu varsa öğrenmişti. Denizde bir fok balığı kadar rahattı ve bir o kadar da iyi yüzüyordu. Karanlık, nerede dalarsa dalsın hissettiği huzuru derinleştiriyordu sadece.</p>

  <p>Hemen ardından Lincoln de Nomad'dan çıktı. Juan kapağı kapadı ve birlikte Eddie ve Max'i beklemeye başladılar. Hepsi denizaltıdan çıkınca Cabrillo, eli ile ışığın yukarıdan gözükmesini engelleyerek sualtı fenerini denedi.</p>

  <p>İran denizaltı yuvası inşaatı, denizden doğu yönünde çöle doğru yüz seksen metre uzunluğunda ve otuz metre genişliğinde bir çukur kazılarak başlamıştı. Bunun üzerine tahminen iki buçuk metre kalınlığında ve bombardımana dayanıklı, takviyeli betondan bir kaplama geçirilmişti. Yapı, Amerikalıların komşu Irak'ı işgalinden önce yapılmıştı ve İranlılar artık Amerika'nın sığmak delen bombalarıyla burayı tek vuruşla yerle bir edebileceğinin farkında olmalıydılar. Kuru havuzun kuzeyine ve güneyine doğru donanma üssünün rıhtımları uzanıyordu. İdari binalar, tamir atölyeleri ve barakalarının üç kilometre içine kadar yayılıyordu.</p>

  <p>Yuvanın denize bakan kısmında hidrolik olarak dışa doğru açılan iki dev kapak vardı. Kapı altları ile beton dolgular arasındaki boşluk su girmesini önlemek için hava yastıklarıyla yalıtılmıştı. Patlayıcı kullanmadan ya da saatlerce asetilen kaynağıyla kesmeden kapakları açmak mümkün değildi.</p>

  <p>Cabrillo paletlerini çırparak kapaklardan uzaklaştı ve karanlık sularda ekibini yönlendirdi. Arada bir fenerini, üssü denizin şiddetinden koruyan midye kaplı duvarlara tutarak yakıp söndürdü. On beş metre sonra fenerin ışığı aradığı şeyin üzerine vurmuştu. Kuru havuzun sularını boşaltmaya yarayan pompaya bağlı yüz yirmi santim genişliğinde bir menfez vardı duvarın üzerinde. Işığı dikkatlice perdeleyerek menfezin ağzındaki betona gömülü metal ızgarayı inceledi. Kanala denizden girilmesini engelliyordu. Çelik hafifçe paslanmıştı ve beton da sağlamlığını korumuştu.</p>

  <p>Bir dakika boyunca süren dikkatli incelemesi sonunda altışar adet metal çubuğun alt ve üst ucundaki telleri fark etti. İzinsiz müdahaleleri önlemenin yollarından biri de bu tür noktalara hareket dedektörleri yerleştirmekti. Ancak Basra Körfezi'ndeki sayısız meraklı balık sayesinde bu alarmlar herhalde hiç susmak bilmezdi. En kolay yol metal üzerinden elektrik vermekti. Eğer bir şekilde devre kesilirse muhafızlar hemen birinin ızgarayı çıkardığından haberdar olurdu.</p>

  <p>Juan telleri şirketin en iyi sızma uzmanı olan Linc'e gösterdi. Lincoln çoğunlukla parmak uçlarıyla hissederek üç çelik boruya, timsah ağızlı kıskaç ve yeteri kadar uzun kablo kullanarak köprüleme yaptı ve elektriğin kesintisiz akmasını sağladı. Sonra dalış torbasından iki tüp çıkardı. Tüplerden birinin kapağını açıp macunumsu bir maddeyi boruların etrafına sıktı. Peşinden diğer tüpten de aynı miktar macunu sıkarak ilkinin üzerine uyguladı.</p>

  <p>Ayrıyken etkisiz olan iki bileşen, bir araya geldiklerinde son derece aşındırıcı bir asit oluşturuyorlardı. Bir dakika geçmeden macun topaklarının altındaki metal aşınıp incelivermişti. Linç ızgarayı kolayca yerinden çıkardı. Gevşek kablolar sayesinde devre kapalı kalmıştı ve geçmeye devam eden akını alarmın çalmasını engellemişti. Hâlâ etkin olan uçlara dokunmamaya dikkat ederek kopan demir çubukları kumun üzerine bıraktı. Kabloları iyice açarak, Max, Eddie ve Juan'ın ardından dikkatle borunun içine süzüldü.</p>

  <p>Artık görünme ihtimalleri ortadan kalktığından, Juan fenerin ışığını iyice açtı. Fener in beyaz hareler oluşturarak vuran ışığının altında ilerledikçe, kanalın kavisli duvarları daralıyor gibiydi.</p>

  <p>Aniden önünde bir gölge belirdi. Mızrak gibi bir şey önünden geçerken bir an hiçbir şey göremeden yüzdü. Kaybolup gitmeden önce görebildiği sırt yüzgeçleri ve kılıcımsı kuyruğundan, bunun yavru bir köpekbalığı olduğunu fark etti.</p>

  <p>"İyi ki bununla birkaç yıl sonra değil de şimdi karşılaştık," dedi Eddie. Cabrillo'ya sıkışık boruda yeniden ilerlemeye başlamadan önce kalp atışlarının normale dönmesi için birkaç saniye gerekti. Umduğundan daha tedirgindi ve bu hiç de iyiye alamet değildi.</p>

  <p>İçinde oldukları kanal, havuz boşken kapalı durumda olan bir pompaya açılıyordu. Ancak iki gündür izledikleri kadarıyla, İranlılar içinde Kilo sınıfı denizaltı olduğundan, havuzun suyunu boşaltmak için hiçbir girişimde bulunmamışlardı.</p>

  <p>Dört adam kelebek vananın ortasından geçerek havuzu boşaltabilecek dev pompanın içine geldiler. Merkeze cıvatalanmış olan pervane kanatları parlak bronz alaşımdan yapılmıştı.</p>

  <p>Juan, kanatların cıvatayla tutturulmuş olmasına karşı hazırlıklıydı. Kaynak ihtimaline karşı da küçük bir asetilen kaynağı getirmişti. Bacağındaki ceplerin birinden uygun boyda bir anahtar çıkararak cıvatalara yöneldi. Açının uygunsuzluğu ve vidaların hava tabancasıyla sıkıştırılmış olması yüzünden on iki vidayı gevşetmek tüm gücünü tüketti. Hele bir tanesi o kadar uğraştırdı ki bir ara kapalı gözlerinin önünde renkler uçuşmaya başladı. Conta sonunda serbest kaldığında, anahtar birden boşa çıktı ve Cabrillo'nun eli pervanenin pala gibi kanadına çarparak kesildi. Fenerin ışığında kan zerreleri suda asılı kaldı.</p>

  <p>"Köpekbalığını geri çağırmaya mı uğraşıyorsun?" diye takıldı Max.</p>

  <p>"Senin koca kıçın onunla benim aramda olduğu sürece ben emniyetteyim."</p>

  <p>"Koca değil, iyi takviye edilmiş."</p>

  <p>Juan cıvatalarla işini bitirerek, her biri otuz santimetre uzunluğunda olan kanatları tek tek çıkardı. Bunu yaparken oksijen tankını sırtından indirmiş ve pompanın ortasında yere yatmıştı. Diğer tarafa geçip arkadaşlarının kendisine katılmalarını ve tanklarını yerine takmalarını bekledi.</p>

  <p>Boru doksan derece kıvrılmadan önce üç dört metre daha devam etti. Işığı kapatan Cabrillo, gözlerinin karanlığa alışması için bir süre bekledi ve dirseğin ardından soluk, dalgalı bir ışık halesinin yansıdığını gördü. Dikkatle yüzerek yaklaştı ve kıvrıma gelince hızla bir göz atmak için kafasını uzattı. Kuru havuza varmışlardı. Işık, yüksek tavana monte edilmiş armatürlerden geliyordu. Aydınlatmanın, teknisyenlerin çalışamayacakları ama nöbetçilerin devriye görevi yapabilmelerine yetecek düzeyde olduğunu fark etti. Tahmin ettikleri gibi halletmeleri gereken sadece bir avuç adam vardı.</p>

  <p>Cabrillo borudan dışarı yüzdü ve hızla dalarak beton zeminin üzerinde durdu. Peşinden de Max, Line ve Eddie geldiler. Yakınında nöbetçi olma ihtimali az olan yüksek kapılara doğru hareketlendiler. Juan dalış bilgisayarından derinliği kontrol ederek, ekibini üç metrede bir, bir dakika boyunca bekletti. Bu, kanlarında oluşan az miktardaki azot kabarcığının çözülmesi için gereken süreydi.</p>

  <p>Avının peşinden gitmek üzere nehirden çıkan bir timsahın sabrıyla dördü birden yüzeye yaklaştılar ve gümüş yansımalı yüzeyin hemen altında durarak çevreyi incelemek üzere başlıklarına küçük periskopları taktılar. Uzaktaki bir yıldızın ışığını bile büyüterek gün ışığı kadar güçlendirecek kapasitedeki objektiflerinin kapsama alanını, kuru havuzun her köşesini taramak üzere hafifçe küçültmek zorunda kaldılar.</p>

  <p>Kuru havuz iki gemiyi yan yana alacak kadar genişti. Denizaltı yuvasının her kenarı binanın neredeyse her tarafını kuşatan yükseltilmiş beton iskelelerle çepeçevre sarılmıştı. Bunların üzerinde karmakarışık bir durumda, alet edevat, motor yağı varilleri, brandalara sarılı yükleme makineleri, küçük elektrikli golf arabaları ve üç adet de forklift duruyordu. Uzakta, en arka tarafta binanın tüm genişliği boyunca devam eden bir yükseltilmiş platform vardı. Bunun bir kısmı ofis ya da izleme odası amaçlı olarak camla çevrilmişti ve onun da altında kapalı depolama alanları vardı.</p>

  <p>Ayrıca bir de kapalı havuzun her köşesine erişebilecek durumda, raylar üzerinde bir gezer tepe vinci vardı.</p>

  <p>Rıhtımın bir tarafına kalın halatlarla bağlanmış halde Kilo sınıfı hücum denizaltısının uğursuz kara gövdesi seçiliyordu. İki bin iki yüz tonluk dev, bir zamanlar Sovyetler'in en korkulan savaş araçları arasındaydı.</p>

  <p>O güne kadar yapılmış en sessiz avcı denizaltısı olan Kilo, bataryalarından sağladığı güçle yol aldığında en yüksek teknolojiye sahip pasif sonar sistemli gemilerin burnunun dibinden bile habersizce geçip gidebiliyor-du. Altı adet torpil yuvası vardı ve hiç yüzeye çıkmadan bir buçuk ay görev yapabiliyordu.</p>

  <p>İran'ın Basra Körfezi'ndeki ticaret gemilerini batırma sicili göz önüne alındığında, Kilo'ların varlığı kışkırtıcı bir nitelik kazanıyordu. ABD ve müttefikleri, Rusya'nın İran donanmasına bu denizaltıları satmaması için akla gelebilecek her türlü diplomatik yola başvurdular ancak iki tarafı da caydıramadılar. Normal durumda bu yetmiş metrelik denizaltılar Umman Körfezi'ndeki Şahbahar'da konuşlanırlardı ve Basra Körfezi'nde gizlenmezlerdi. Overholt'tan gelen istihbarata göre bu söz konusu Kilo yeni geliştirilmiş roket torpillerle donatılmıştı.</p>

  <p>Eğer şirket, Rusların yasadışı olarak böylesine bir teknolojiyi Tahran'a sattığını kanıtlayabilirse, İran'ın ölesiye istediği bu denizaltılarla ilgili olarak hazırlık yaptığı yeni satış anlaşmalarının önü kesilebilirdi.</p>

  <p>Sessizlik içinde geçen beş dakikalık bir gözetleme süresi sonunda, "Evet, ne görüyorsunuz?" diye sordu Juan.</p>

  <p>"Ben altı tane saydım," diye karşılık verdi Line.</p>

  <p>"Aynen," dedi Eddie.</p>

  <p>"Max?"</p>

  <p>"Şu solda, gemiye yüklenmek üzere bekleyen nevresim takımları yığını gibi gözüken şeyin pireleri uçuşan bir nöbetçi olmadığına emin misiniz?"</p>

  <p>Hepsi birden Max'in tarif ettiği bölgeyi yeniden kontrol ederek, bir insan şekli seçmeye çalıştılar. Gölge sandıkları şey aniden kımıldanıp, bir an etrafına bakınıp, koltuk altını kaşıdıktan sonra yeniden yatınca üçü birden nefeslerini tuttu.</p>

  <p>"Çok iyi görmüşsün dostum," dedi Juan. "Bir daha sana raporları okurken gözlük tak diye takılmayacağım. Şimdi, üstteki gözetleme platformunda dört nöbetçi, personel çıkış kapısında iki tane ve bir de uyuyan güzelimiz var. Line, Eddie, ikinci kattakiler sizin. Max sen adamın bir süre daha kestirmesini sağla, ben de kapıdaki iki kişiyle ilgileneyim." Cabrillo saatini kontrol etti. Saat birdi. Nöbet değişiminin şafaktan önce olması uzak ihtimaldi. "Kararlaştırdığımız gibi saat üçte gemide olmak için bir saat içinde Nomad'a dönmemiz gerekiyor. Biraz hızlanalım, ne dersiniz?"</p>

  <p>Suyun altına dalıp kuru havuz boyunca dipten yüzdüler. Max uyuyan nöbetçinin yakınında durdu ve beton iskelenin hemen altında Kilo'nun gövdesinin oluşturduğu karanlık bölgede beklemeye koyuldu. Eddie ve Linç rıhtımın sol tarafı boyunca yüzerek, ikinci kata çıkan metal katlanır merdivenin dibine kadar geldiler. Juan bu sırada, iki bezgin nöbetçinin kilitli kapıları seyrettiği, iyi aydınlatılmış giriş holünden en az yüz metre uzakta, istiflenmiş kasaların arkasından sudan çıktı.</p>

  <p>Sessizce dalış takımlarını ve kuru dalış elbisesini çıkarttı. Elbisenin altına, kravatından muharebe şeritlerine kadar her şeyiyle kusursuz bir Suriye donanma yüzbaşısı üniforması giymişti. Uyumsuz tek şey ayaklarındaki kauçuk dalış botlarıydı, ancak bu konuda yapabileceği bir şey yoktu. Tabanca kemerini kuşandı ve sarı saçlarını örtmek üzere kafasına bir kep geçirdi.</p>

  <p>Adamlarının yerlerini alması için bir dakika daha bekledi ve konteynerlerin arasından sıyrılarak kararlı adımlarla nöbetçilere doğru yürümeye başladı.</p>

  <p>İlk altı metreyi iki nöbetçi de fark etmeden geçti. Adamlardan bir i aniden dikildi ve bir an şaşkınlıkla bakakaldı. Sonra birden arkadaşıyla ortak kullandıkları masanın yanında yerde duran AK-47'sini hatırladı. Juan yürümeye devam ederken, adam yerden silahı alıp göğsüne doğru nişan ahp tutmaya başlamıştı. Arkadaşı da doğrulup kayışı ellerine dolanmış olan silahını kavrarken, ilk nöbetçi uyarı anlamına gelebilecek bİT şeyler homurdandı.</p>

  <p>"Bu tavrın anlamı nedir?" diye sordu Juan, tonlamasına kadar mükemmel bir Arapçayla. Ben Suriye donanmasından Yüzbaşı Hanzi Hurani, üs komutanınız Amiral Ramazani'nin konuğuyum."</p>

  <p>İki nöbetçi birden şaşkınlıkla ona bakarken bir tanesi kırık dökük bir Arapçayla sordu. "Kimim dedin?"</p>

  <p>"Yüzbaşı Hurani." Cabrillo ters bir şekilde cevap verdi. "Peygamber aşkına, geçen hafta bu binaya kırk kere girip çıktım. Burada yeni mucize silahınızın, Haçlıları sularımızdan kesin olarak atacak olan torpillerin denemelerini izlemek için bulunduğumu tabii ki biliyorsunuz."</p>

  <p>Juan ana dili Farsça olan adamın, bu konuşmanın ancak üç beş kelimesini anlayabildiğinden emindi ama önemli olan kelimeler değil tavırdı. Onları gecenin bu saatine rağmen buraya ait olduğuna inandırması gerekiyordu. Masanın üzerindeki kurumuş yemek artıkları, buruşturulmuş gazete kâğıtları ve ağzına kadar dolu kül tablasının yakınında bir adet telsiz duruyordu. Eğer merkeze haber verirlerse oyun sona erecekti.</p>

  <p>"Denizaltıyı gezerken zamanın nasıl geçtiğini fark etmemişim." Juan yüzünde hafif mahcup bir gülümsemeyle devam etti. "Aslında öyle olmadı. Kaptanın kamarasında Amerikan emperyalistlerine ilk darbeyi vurmayı hayal ederken uyuya kalmışım."</p>

  <p>Nöbetçinin gözlerinde ihtiyatlı bir kuşku vardı hâlâ ama başka bir ordudan da olsa bir üst rütbelinin kendilerininkine benzer fantezilere kapılması onu biraz olsun gevşetti. Arkadaşına Cabrillo'nun sözlerini tercüme etti.</p>

  <p>Pek etkilenmişe benzemeyen arkadaşı, AK silahının namlusuyla işaret ederek birinci nöbetçiye bağırdı. Arapça konuşabilen nöbetçi Juan'dan kimlik göstermesini istedi.</p>

  <p>Juan cüzdanını çıkararak daha kıdemli olan nöbetçiye uzattı. Nöbetçi kimliği incelerken, Juan cebinden bir paket sigara çıkardı ve yaktı. Adamların içtiği yerel sigaradan çok daha kaliteli bir marka olan Dunhill'in sıra dışı yassı paketini hemen fark ettiklerini gördü. Nöbetçi cüzdan elinde telsize doğru uzanırken Juan adama sigara ikram etti.</p>

  <p>Adamın duraksadığını görünce paketi biraz daha yaklaştırdı.</p>

  <p>Nöbetçilerin genç olanı, "Ana güvenlik birimine haber vermem gerekiyor," dedi.</p>

  <p>"Elbette," dedi Juan, ağzından dumanlar savurarak. "Benim burada yetkili bir subay olduğumu bilmediğiniz için size bağırıp çağırırlarken, şöyle adam gibi bir sigara iyi gelir diye düşünüyorum."</p>

  <p>İki adam da utana sıkıla birer sigara aldı. Juan çakmağını yakarak onlara uzattı. İlk nefeslerini alır almaz, hızlı etkili uyuşturucu katkılı sigara doğrudan sinir sistemlerini vurdu ve birbirleriyle göz göze gelmeleriyle yere yıkılmaları bir oldu.</p>

  <p>Cabrillo sigarasını yere atıp topuğuyla ezdi. "Genellikle çocuklar," dedi nöbetçilerin hâlâ tüten Dunhill'lerini alıp tüm kanıtları pantolonunun cebine tıkıştırırken, "bunlar sizi öldürür. Bu defalık sadece birkaç saat sızacaksınız. Yine de üstleriniz bu ihmalkârlığınızı ortaya çıkardığında yerinizde olmak istemezdim." Şirket, operasyonlarını olabildiğince ölüme yol açmadan yürütmeye çalışıyordu. Daha görevin planlama aşamasından beri Cabrillo, sırf Ruslar ileri teknoloji ürünü silahları yasadışı olarak satıyor diye, işlerini yapan nöbetçilerin ölmemesi için gerekli önlemleri aldı.</p>

  <p>Bu demek değildi ki Juan'ın ya da ekibin geri kalanının elleri kana bu-lanınamıştı. Fakat mecbur kalmadıkça öldürmemeye çalışıyorlardı.</p>

  <p>Juan tam geri dönerken dışarıya çıkan metal kapı hızla açıldı ve iki askerin refakatinde laboratuvar önlüklü bir teknisyen içeri daldı. Yerde bilinçsiz yatan nöbetçileri ve Juan'ın alışılmadık üniformasını gördüler. Nöbetçilerden biri silahını kaldırdı ve bağırarak tehdidi haber verdi. Diğeri ilkine bir şeyler söyledi ve Cabrillo çeviriye gerek olmadan adamın geriye dönüp hızla uzaklaşmasından, "Ben yardım getirmeye gidiyorum," dediğini anladı.</p>

  <p>Bir dakika içinde üç bin asker ve destek personeli vahşi savaşçılar gibi kuru havuza inecekti.</p>

  <div style="mso-element:para-border-div;border:none;border-bottom:solid #4F81BD 1.0pt; mso-border-bottom-themecolor:accent1;padding:0cm 0cm 4.0pt 0cm"></div>
</body>
</html>
