<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <div style="mso-element:para-border-div;border:none;border-bottom:solid #4F81BD 1.0pt; mso-border-bottom-themecolor:accent1;padding:0cm 0cm 4.0pt 0cm">
    <h1 class="MsoTitle">25. BÖLÜM</h1>
  </div>

  <p>Hali Kasım, Eddie Seng'i Oregon'un spor salonunda buldu. Eddie, sav aş sanatlarına ait gi denilen bol bir pantolon giymişti. Üzerinde tişört yoktu. Ardı ardına inleme sesleri içinde yaptığı vuruş ve kesme hareketlerinden oluşan karate çalışması sırasında Eddie'nin kaslı vücudu ter içinde kalmıştı. Hali'nin yüzündeki ifadeyi görünce, bir NBA oyuncusunun kafasına ulaşabilecek bir dairesel tekmeyle hareketlerine son verdi.</p>

  <p>Bir ağırlık kaldırma setinin yanındaki tezgâhtan kaptığı bir havluyla ensesini ve gövdesini kurulayarak Hali'nin yanına gitti.</p>

  <p>"Çuvallamışım," dedi Hali doğrudan konuya girerek. "Kevin'in Donna Sky'la görüşmesinden sonra bilgisayara yeni parametreler yükleyerek bandı yeniden analiz ettim. Gil Martell, Donna Sky demiyor, Dawn ve Sky diyor. Kontrol ettim, Golden Dawn’ın bir kardeş gemisi var, Golden Sky. Eric ve Murphy biraz kurcaladılar konuyu. Responsivistler Deniz Enstitülerinden birini orada yapıyorlarmış.</p>

  <p>"Gemi nerede şimdi?" Eddie sordu.</p>

  <p>"Doğu Akdeniz'de. Bu öğleden sonra İstanbul'a yanaşıyor. Sonra da Girit'e gidecek." Eddie sormadan Hali devam etti. "Juan'ı aradım ama cevap vermedi."</p>

  <p>Başkana ulaşılamadığı ve Max'in da Zelimir Kovac'ın elinde olduğu bir durumda geminin komutası Eddie'deydi ve verilecek tüm kararların sorumluluğu onun omuzlarındaydı.</p>

  <p>"Gemide herhangi bir hastalık bildirilmiş mi?"</p>

  <p>"Haberlerde ve seyahat şirketinin dahili haberleşme kayıtlarında böyle bir bilgi yok." Hali, Eddie'nin siyah gözlerindeki kararsızlığı fark etti. "Eğer gerek olursa, Linda, Eric ve Mark gönüllü oldular. Hepsi hazırlanmaya başladı bile."</p>

  <p>"Gemiye kimyasal ya da biyolojik silahlarla saldırılırsa, onlar da diğer yolcular kadar risk altında olurlar," dedi Eddie.</p>

  <p>"Bu göz ardı edilemeyecek bir fırsat. Eğer kendi adamlarından birini ele geçirirsek, sağlayacağımız bilgiye paha biçilemez." Hali tehlikeli denklemin diğer yarısını ortaya koydu.</p>

  <p>Risk ile başarıyı dengelemek bütün askeri kararların en zor tarafıydı. Çünkü insan hayatı sürekli olarak denklemde yer alıyordu.</p>

  <p>"Sert tabanlı şişme botla kıyıya çıkabilirler. Jet uçakları Nice'te bekliyor. Tiny bir acil durum uçuş planı sunabilir ve bizimkiler Golden Sry'la aynı zamanda Türkiye'ye ulaşabilir. Responsivistlerin gemi limandayken saldırması pek olası değil. En azından gemiye sızıp ne olup bittiğine bakabiliriz."</p>

  <p>"Tamam," diyerek kabul etti Eddie. Hali dönerken onu durdurdu. "Ama hiçbir koşulda hareket ettiğinde gemide kalmayacaklar."</p>

  <p>"Bunu anladıklarından emin olacağım. Kimi göndermek istersin?"</p>

  <p>"Linda ve Mark. Eric birinci sınıf bir navigasyoncu ve araştırmacı, ama Mark'ın silahlarla ilgili bilgi ve deneyimi gemide kimyasal veya biyolojik silah ararken işine yarayacaktır."</p>

  <p>"Anlaşıldı."</p>

  <p>"Bu arada," dedi Eddie, Hali hızla dönüp giderken ikinci kez durdurarak, "şu küçük dinleme işinde durum nedir?"</p>

  <p>İvan Kerikov'un lüks yatı Matruşka, günbatımından bir saat önce, İbn-El Asım ve adamlarıyla birlikte Monte Carlo Limanı'ndan ayrılmıştı. El-Asım, gelecek vaat eden Suudi bir yatırımcıydı. El Kaide ile bağ kurmayı da düşünerek radikal İslami okullara ve bazı marjinal terörist gruplara para aktarıyordu. CIA onunla ve Rus silah tüccarlarıyla yaptığı toplantıyla özellikle ilgileniyordu. Çünkü adamı kullanarak terörizm dünyasının üst katmanlarına ulaşabilirlerdi.</p>

  <p>Yat limandayken dişe dokunur hiçbir şey konuşulmamıştı. Çoğu öğleden sonrasını Kerikov'un getirdiği kadınlarla geçirmişti. Ama Oregon"daki herkes biliyordu ki, Matruşka limandan çıkıp Akdeniz'in sularına açıldığında, gerçek pazarlık görüşmeleri gözlerden uzak bir şekilde başlayacaktı.</p>

  <p>Oregon, seyir ışıklarını kapatmış halde Matruşka"yı oldukça uzaktan izliyordu. Matruşka'dan bakıldığında, Oregon"un sadece seren direği, ufuk çizgisinin üstünden</p>

  <p>görülebiliyordu. Ruslar yirmi mil gittikten sonra süper yatın motorlarını boşa aldılar. Denizin kendilerine ait olduğundan emin olduktan sonra Kerikov ve el-Asım, yatın arka güvertesinde açık havada yenen akşam yemeğinden sonra hararetli bir şekilde görüşmeye başladılar.</p>

  <p>Küresel Yer Belirleme Sistemi ve geminin iticilerini kullanan Eric, bilgisayarı programlayarak, Oregon"un akıntıyla hareket eden Matruşka'yla mesafesinin sürekli aynı kalmasını sağlamıştı. Bu arada seren direğindeki ileri karmaşık elektronik cihazlarla yatı izlemeyi de sürdürüyordu. Son teknoloji ürünü parabolik antenler, dudak okuma amaçlı yüksek çözünürlüklü kameralar ve bir camın ardındaki konuşmaların yol açtığı en küçük titreşimleri algılayabilecek kapasitedeki odaklı lazer ışınıyla gemideki her şeyi dinleyebiliyorlardı.</p>

  <p>"Son dinlediğimde, el-Asım ve Rus yapımı SA-7 Grail füzelerinden bahsediyorlardı."</p>

  <p>"Grail tam bir fiyasko," dedi Eddie. "Onlarla hiçbir savaş uçağımızı vur amazlar. Tabii bir yolcu uçağını hedef alırlarsa durum değişir."</p>

  <p>"Kerikov, el-Asım’in bu silahlarla ne yapmayı planladığını bilmek istemediğini çok açık olarak belirtti ama Suudi, yolcu uçaklarına saldıracağını ima etti."</p>

  <p>New York Çin Mahallesi'nde doğup büyüyen Eddie, sivil havacılığı hedefleyen terörist hareketlere karşı şiddetli bir öfke duyuyordu. 11 Eylül saldırılarında tanıdığı hiç kimse ölmemişti ama yakınlarını kaybeden çok kişiyi tanıyordu.</p>

  <p>"Başka bir şey var mı?" diye sordu Eddie.</p>

  <p>"El-Asım nükleer silahlardan bahsetti. Kerikov, elinde olmadığını ama bulursa satabileceğini söyledi."</p>

  <p>"Ne hoş," diyerek yüzünü ekşitti Eddie.</p>

  <p>"Rus, Stalin'in Yumruğu adlı bir silahı satmak istediğini ama halledilmesi gereken birtakım teknik sorunlar olduğunu belirtti. El-Asım konunun peşine düşünce, Kerikov bunu konuştuklarını unutmasını istedi. Bunun üzerine Grail füzeleri hakkında konuşmaya başladılar."</p>

  <p>"Hiç Stalin'in Yumruğu diye bir şey duymuş muydun?"</p>

  <p>"Hayır. Mark da duymamış."</p>

  <p>"Langston Overholt bu konuda bir şeyler bilebilir. Elimizdeki ham verileri iletirken sorarım. Zaten bu onun problemi. Juan'dan haber alır almaz ya da Thom Severance ararsa bana hemen bildir."</p>

  <p>Sence Max iyi midir?" diye sordu Hali.</p>

  <p>"Severance'ın iyiliği için umarım öyledir."</p>

  <p>Zelimir Kovac kurşuni gökyüzünde birden beliriveren helikopteri izliyordu. Gri bulutların arasında sapsarı biri nokta gibiydi. Kızgınlığı yüzünden belli olmuyordu. Kaçan Amerikalıyı yakalayamamıştı ve bu başarısızlık canını çok sıkmıştı. Hiçbir zaman bahanelerin arkasına sığınan biri olmamıştı ama şu anda, yerde biriken suları savurarak piste doğru alçalan helikopteri beklerken kafasında provasını yaptığı şey tam olarak buydu.</p>

  <p>Pilotun dışında, Thomas Severance'ın yanında bir adam daha vardı. Kovac adama aldırmadan tüm dikkatini patronuna yöneltti. Bunu kelimeye hak ettiği anlamı yükleyerek yapıyordu. Thom Severance, Kovac'ın önem verdiği her konuda kendisinden üstündü ve Kovac'ın adama ve davasına sadakati sınır tanımıyordu. Kovac'ın kendini bu kadar suçlamasının temelinde bu adanmışlık duygusu yatıyordu. Severance'ı hayal kırıklığına uğrattığı için kendinden nefret ediyordu.</p>

  <p>Severance helikopterin kapısını açtı, yağmurluğu ve saçları pervanenin yarattığı anaforda uçuşuyordu. Dönmeyi sürdüren pervanenin altından eğilerek yürürken bile bir şekilde mükemmel gözükmeyi başarıyordu. Kovac, Severance'ın hak etmediği, göz kamaştırıcı gülümsemesine aynı şekilde karşılık veremedi. Bakışlarını ikinci yolcuya çevirdi. Adamı tanımıştı.</p>

  <p>Şaşkınlık yerini kızgınlığa bıraktı.</p>

  <p>"Seni gördüğüme sevindim Zelimir." Thom helikopterin gürültüsünü bastırmak için bağırmak zorunda kalmıştı. Güvenlik şefinin yüzündeki şaşkın ifadeyi gördü ve kendi kendine güldü. "Eminim, yanımda göreceğine inandığın en son insan buydu, değil mi?"</p>

  <p>Kovac, gözlerini Doktor Adam Jenner'dan alamadan zorlukla konuşabildi. "Evet efendim."</p>

  <p>Severance sesini bir oktav düşürerek, söyleyeceklerinin yakınlık ve güven duygusu içermesini sağladı. "Artık her şeyi öğrenmenin zamanı geldi. Hatta geçti bile."</p>

  <p>Jenner yaklaştı ve eldivenli eliyle Kovac'ın Roma'daki otelde tabanca kabzasıyla vurduğu yerdeki sargıya dokundu. "Size kızgın değilim Bay Kovac."</p>

  <p>On dakika sonra hep beraber yeraltı üssünün en lüks dairesindeydiler. Thom ve karısı yaklaşan kaosu burada bekleyeceklerdi. Burada responsivistlerin en üst düzey toplam iki yüz üyesini ağırlayacak olan tesisler vardı.</p>

  <p>Severance son geldiğinde dört oda sadece beton duvarlardan ibaretti. Dairedeki işçiliği takdir etti. Pencerelerin aslında birer düz ekran televizyon olması bir yana on beş metre yerin altında olduklarını belli eden hiçbir şey yoktu.</p>

  <p>"Burası da en az Beverly Hills'teki eyimiz kadar güzel olmuş," diyerek fikrini belirtti. Ellerini Şam ipeği duvarlar üzerinde gezdirdi. "Heidi bayılacak."</p>

  <p>Liderinin huzurunda olmaktan dolayı sevinç içinde olan garsondan kahve servisi yapmasını isteyerek uzun arkalıklı koltuklardan birine otur-du. Arkasındaki düz ekrandan kayalık sahile vuran dalgalar gözüküyordu. Görüntüler üssün girişine çok uzak olmayan kameranın canlı yayınına aitti.</p>

  <p>Jenner kendini yumuşak bir kanepeye bırakırken, Kovac Severance'ın huzurunda neredeyse hazır ol durumunda bekliyordu.</p>

  <p>"Zelimir, otur lütfen."</p>

  <p>Sırp bir sandalyeye oturdu ama hâlâ çok gergindi.</p>

  <p>"Eski bir deyiş vardır, 'Dostlarına yakın, düşmanlarına daha da yakın ol,' der. Bil ir misin?" Severance, garson kahve servisi yaparken Kovac'ın cevabını beklemeden devam etti. "Bizim en büyük düşmanlarımız, sadece fikirlerimizi tam anlamadan onlarla alay edenler değildir. Önce inanan ama sonra inançlarını kaybedenlerdir. Bize en çok onla r zarar verir, çünkü başkalarıyla paylaşmadığımız sırlarımızı bilirler. Lydell Cooper ve ben bu konuları çok konuştuk."</p>

  <p>Responsivizmin kurucusunun adı geçince Kovac başını salladı ve Jenner'a bir bakış attı. Sanki onun ismi anılırken burada olmaya hakkı yo k demek istiyordu. Psikiyatr ise ona sevgi dolu bir gülümsemeyle karşılık verdi.</p>

  <p>"Responsivizm konusunda bir uzman yaratmaya karar vermiştik. Ailelerin, sevdiklerine söz geçiremediklerini düşündükleri zaman başvurabilecekleri bir adam olacaktı bu kişi. O ayrıca kendi başına bırakılmış kimselere de yaklaşıp niyetlerini belirleyecekti. Sonra da uygun önlemleri almamız için bize haber verecekti."</p>

  <p>Yeniden Doktor Jenner'a baktığında, Kovac'ın gözlerinde bu kez saygı okunuyordu. "Hiç haberim yoktu."</p>

  <p>"Esas güzel kısmını bilmiyorsun," diye devam etti Severance. "İnanılır gözükebilecek tek kişi vardı aslında."</p>

  <p>"Kim?" diye sordu Kovac.</p>

  <p>"Kim mi? Elbette ben evlat," dedi Jenner. "Tabii yüzümde bir estetik cerrahi, kontak lensler ve yirmi yıla yakın bir gençleşmeyle beni tanıyamadım"</p>

  <p>Kovac, Jenner'ın yüzüne sanki ne kadar dikkat ederse yüzünün gerisindeki esrarı o kadar kolay çözebilecekmiş gibi dikkatle baktı. "Ben bilemedim..." Sesi azaldı.</p>

  <p>"Ben Lydell Cooper, Bay Kovac."</p>

  <p>"Ama siz ölüsünüz," diye elinde olmadan haykırdı Kovac.</p>

  <p>"Senin geçmişine sahip biri, cesedi bulunmadıkça kimsenin gerçekte ölmüş sayılamayacağını elbette biliyordur. Hayatım boyunca yelken yaptım. Beni öldürdüğü varsayılan fırtına daha önce atlattıklarımın yanında meltem kalırdı."</p>

  <p>"Anlayamıyorum."</p>

  <p>Severance lafa girdi. "Lydell, yazdıklarıyla responsivizmin temelini attı, inancımızın nüvesi olan temel ilkelerimizi verdi bize."</p>

  <p>"Ama ben bir organizatör değilim," dedi Cooper. "Burada Thom ve kızım Heidi devreye giriyor. Heidi beni gölgede bıraktı. Ben toplum önünde konuşmaktan, mitingler düzenlemekten veya günlük sıradan ayrıntılarla boğuşmaktan hoşlanmam. Böylece, onlar hareketi büyütürlerken ben farklı bir role, koruyucu olmaya soyundum. Kendimizin en büyük karalayıcısı olarak davranarak, bize zarar vermek isteyen herkesin hareketlerini yakından takip edebildim."</p>

  <p>Kovac sonunda konuşacak gücü buldu. "Bize karşı çevirdiğiniz bütün bu insanlara siz mi danışmanlık yaptınız?"</p>

  <p>"Öyle olması da gerekiyordu," dedi Doktor Cooper kayıtsız bir havada. "Benim yaptığım, bize karşı eleştirilerini en aza indirmekti. Yuvayı terk etmişlerdi ama çoğu durumda hiçbirisi hakkımızda bir şeyler açıklamadı."</p>

  <p>"Roma'da olanlar hakkında ne diyeceksiniz?"</p>

  <p>"Orada ucuz atlattık," diye itirafta bulundu Cooper. "Kyle Hanley'in babasının bir kurtarma ekibi kiralayacak olanaklara sahip olduğunu bilmiyorduk. İlk görüşme için Roma'ya geleceklerini öğrenir öğrenmez Thom'u aradım. Böylece sen hazır halde bekleyebildin. Sonra da otelin adını ve oda numarasını bildirdim ve siz de onu yeniden kaçırdınız. Oğlanın ne kadar çok şey bildiğinden ve babasına neler anlatmış olabileceğinden emin değildik."</p>

  <p>"Bu arada o cephede işler nasıl?"</p>

  <p>Kovac gözlerini kaçırdı. Severance'a başaramadığını itiraf etmekten daha kötüsü, bunu büyük Doktor Lydell Cooper’in, ona felsefi olarak amaç kazandıran adamın önünde yapmaktı.</p>

  <p>"Zelimir?"</p>

  <p>"O elimden kurtuldu Bay Severance. Nasıl oldu bilmiyorum ama hücresinden çıkıp, binadan kaçmayı başarmış. Bir teknisyeni öldürüp, ikisini yaralamış."</p>

  <p>Hâlâ adada mı?</p>

  <p>"Dün akşam bir ATV çalmış. Fırtına şiddetliydi ve görüş mesafesi de sadece birkaç metreydi. Uçurumu fark etmemiş olmalı. Bir arama ekibi sular çekilince uçurumun dibinde aracın parçalarını buldu. Ortada ceset yok."</p>

  <p>"Cesedini görmedikçe kimse ölü değildir." Lydell Cooper yeniden hatırlattı.</p>

  <p>"Efendim, size saygım ve hayranlığım sonsuz," dedi Kovac. "Ama bu Hanley denilen adam dün akşam fırtına sırasında bir kaza geçirdi. Kaçtığında çok kötü durumdaydı ve o havada geceyi çıkarabilmiş olabileceğinden çok kuşkuluyum."</p>

  <p>Biyoelektrik implanttan ve bunun ne anlama gelebileceğinden hiç söz etmedi. Kafalarında kuşku bulutları oluşturmak istemiyordu. Arama ekipleri, responsivistlere ait bir Ege adasındaki araştırmalarını sürdürüyorlardı ve kaçağı bulurlarsa doğruca Kovac'a haber vereceklerini biliyorlardı. Kovac ihtiyaç duydukları bilgiyi ondan alacak ve şöhretine daha fazla zarar gelmeden Hanley'in cesedini ortadan kaldıracaktı. Sonra ekledi. "Tabii ki aramayı sürdürüyoruz."</p>

  <p>"Tabii ki," dedi Cooper.</p>

  <p>Kovac tüm dikkatini Cooper'a vererek, "Efendim, son birkaç yıldır sizin için çalışmanın benim için ne kadar büyük bir ayrıcalık olduğunu anlatamam. Öğretileriniz hayatıma varlığından bile haberdar olmadığım şeyler kattı. İzin verirseniz elinizi sıkmak istiyorum," dedi.</p>

  <p>"Teşekkür ederim Zelimir, ama ne yazık ki yapamam. Bu genç görünüşüme rağmen neredeyse seksen üç yaşındayım. Genetik araştırmalar yaptığım yıllarda DNA'larıma uygun, organ reddetmeyi engelleyen bir ilaç geliştirdim. Böylelikle, bazı girişimci kaynakların bulduğu yeni bir kalbe, akciğere, böbreklere ve bir çift göze sahip oldum. Estetik cerrahi sayesinde de olduğumdan çok daha genç gösteriyorum. Suni dizlerim, kalçam ve omurlarım var. Yüz yirmi beşin çok üzerinde bir yaşa kadar dolu dolu ve hareketli bir hayatın tadını çıkarabilmeyi umuyorum." Eldivenli ellerini havaya kaldırdı. Parmakları yüz yıllık bir ağacın dalları gibi kıvrık ve çarpıktı. "Ne yazık ki, ailemden bana geçen eklem iltihabı hastalığım var ve onun felç edici etkilerini durduramıyorum. Nazik sözlerini ve üstün hizmetini takdir etmek üzere elini sıkmaktan çok mutlu olurdum ama gerçekten yapamam."</p>

  <p>"Anlıyorum." Kovac adamın dünya nüfusunu azaltmaya yönelik felsefesi ve kendi hayatını suni olarak uzatma çabaları arasında bir tezat göremedi.</p>

  <p>"Ve endişelenmene gerek yok," diye ekledi Cooper. "Yunanistan'da kaldığı kısa sürede pek bir şey öğrenememiştir. Hatta babası bu bilgileri yetkililere ulaştırsa bile bir şey yapabilmeleri için çok geç artık. Babanın sorguya çekilmesi önemsiz bir ayrıntıydı. Sadece bir tedbirdi. Kendini üzmene gerek yok."</p>

  <p>"Evet efendim," dedi Kovac otomatik olarak.</p>

  <p>"Diğer konuya gelince," dedi Severance. "Programımızı biraz sıkıştıracağız."</p>

  <p>"Kyle Hanley'in kaçışı yüzünden mi?"</p>

  <p>"Kısmen. Bir de Gil Martell'in, şey, intiharı. Yunan yerel yetkililer sorun yaratmadı ama Atina'daki hükümet yaptığımız işlerle ilgilenmeye başladı. Lydell ve ben kursiyerleri hemen göndermenin yerinde olacağını düşündük. Öğrenecekleri başka şey kalmadı ve daha fazla gecikmenin bir yararı yok. Tabii, biletler için bu kadar kısa bildirimden dolayı fark ödedik." Severance alaycı bir şekilde gülerek, "Tabii ki bunu karşılayabiliriz," dedi.</p>

  <p>"Elli ekibin hepsini gönderecek misiniz?"</p>

  <p>"Evet. Aslında kırk dokuz. Golden Sky'da vericiyi son kez test etmek üzere bir ekip var zaten. Yani, elli ekip ve elli yolcu gemisi. Herkesin yerini alması üç dört günü bulacak. Gemilerin bazıları denizde bazıları da dünyanın öbür ucunda. Filipinlerde ürettiğimiz ve Lydell'ın mükemmel hale getirdiği virüsü bizimkiler taşıyacak. Testin başlaması ne kadar sürer?"</p>

  <p>Kovac bir süre düşündü. "Sanırım bu öğleden sonra. Aküleri doldurmak ve anteni korumak üzere güç dağılımını dengelemek için diğer motorları da çalıştırmamız gerekiyor."</p>

  <p>"Golden Sky'daki insanlara verdiğimiz test virüsü, basit ve hızlı bir rinovirüs. Bu yüzden alıcıya sinyal ulaşıp ulaşmadığım on iki saat içinde anlayacağız. En geç bu gece gönderdiğimiz sürece sorun yok demektir. Elbette gemideki ikinci bir ekip esas virüsümüzü yerleştiriyor."</p>

  <p>"Bu büyük bir an beyler," dedi Lydell Cooper. "Uğruna çalıştığım her şeyin zirvesi olacak bu. Yakında, insanlığın hak ettiği şekilde parlayacağı yeni bir başlangıç, yeni bir doğuş olacak. Doğal kaynaklarımızı tüketen ve karşılığında besleyecek daha fazla boğazdan başka bir şey vermeyen yığınlar yok olacak. Dünyanın yarısının çocuk sahibi olamaması sayesinde, bir nesil sonra nüfusumuz sürdürülebilir düzeye gelecek. Artık daha fazla istek ya da ihtiyaç olmayacak. Açlığı, yoksulluğu, hatta küresel ısınmayı bile ortadan kaldıracağız.</p>

  <p>Dünyanın her tarafındaki politikacılar, bütün bu sorunlar karşısında sadece laf üreterek kısa vadeli çözümlerle seçmenlere karşı iş yapıyor görünüyorlar. Hepsinin yalan olduğunu biliyoruz. İnsanın gazeteleri okuyup haberleri izlemesi, hiçbir şeyin değişmeyeceğini anlamasına yeter. İşin doğrusu, her şey daha da kötüye gidiyor. Toprak ve su talepleri, çatışmaları şimdiden körüklemeye başladı. Azalan petrol rezervlerini korumak için şimdiden ne kadar insan öldü?</p>

  <p>Bize, insanlar alışkanlıklarını değiştirirse, daha az araba kullanırsa, daha küçük evler alırlarsa, farklı ampuller kullanırlarsa her şeyin düzeleceğini söylüyorlar. Palavra. Kimse konforundan taviz vermeye niyetli değil. Bu bizim en temel içgüdülerimize aykırı. Hayır, çözüm sorunun temeline inmeyen küçük fedakârlıklar yapmakta yatmıyor. Cevap oyun sahasını değiştirmektir. Daha fazla insanın daha azı için rekabet etmesi yerine, nüfusu azaltmaktır çözüm. Hepsi bunun tek çıkar yol olduğunu biliyor, ama dile getirecek cesaretleri yok. Bu yüzden dünya bir kaosa doğru yaklaşıyor. Daha önce yazdığım gibi, ölümüne çoğalıyoruz. Çoğalma içgüdüsü belki de evrendeki en güçlü istek. Bu yadsınamaz. Fakat doğanın bunu düzenleyici doğal mekanizmaları var. Güçsüzleri çekip almak üzere yırtıcı hayvanlar var, toprağı yenilemek için orman yangınları, seller ve kuraklık döngüleri var. Fakat insanlık, kocaman beyniyle, doğanın kendisini sınırlandırmak için harcadığı tüm çabaları boşa çıkardı. Bizleri avlayan az sayıda yırtıcıyı yok ettik, kalanları da hayvanat bahçelerinde kafeslere kapattık. Geriye hastalıklarla, saflarımızı seyreltecek zavallı mikroplar kalıyor. Onlara karşı da aşılar ve bağışıklık artırıcılarımız var. Hâlâ her üç çocuğumuzun ikisi birinci yaş gününü görmeden ölecekmiş gibi doğurmaya devam ediyoruz.</p>

  <p>Sadece bir ülke çok hızlı çoğaldıklarını kabul edecek cesareti gösterdi ama onlar bile nüfus artışını yavaşlatmayı başaramadı. Çin, tek çocuk politikasıyla nüfusu yasayla kontrol etmeye çalıştı ama şu anda yirmi beş yıl öncesine göre iki yüz milyon daha fazla Çinli var. Eğer dünyadaki en otoriter rejimlerden biri bunu başaramıyorsa, hiç kimse başaramaz demektir.</p>

  <p>İnsanlar, durup dururken değişmezler. Hele radikal bir şekilde hiç değişmezler. Bu nedenle iş bize düşüyor. Elbette biz bir avuç çılgın insan değiliz. Ben virüsümüzü fark gözetmeden herkesi öldürecek şekilde geliştirebilirdim ama asla bir anda milyarlarca insanı öldürmeyi aklıma getirmedim! O zaman çözüm neydi? Çalışmalarımın başında kullandığım orijinal kanamalı grip virüsü, kurbanlarını kısırlaştırıyordu ama yaklaşık yüzde elli ölüm oranı vardı. Tıbbi araştırmayı bıraktıktan sonra virüsü on binlerce nesil ve mutasyondan sonra ölümcüllüğünden soyutlayıp istediğim tek özelliğini bıraktım. Onu elli gemide serbest bıraktığımızda yaklaşık yüz bin kişiye bulaşacak. Büyük bir sayı gibi gözüküyor ama aslında okyanusta bir damla. Gemilerdeki yolcu ve mürettebat dünyanın her tarafından geliyorlar ve çok farklı sosyoekonomik profillere sahipler. Bir yolcu gemisinde, bir sanayi devinden güverte tayfasına kadar toplumun mikro evrenini bulmak mümkün olacak. Tamamen demokratik olmaya çalıştım. Kimse ayrı tutulmayacak. Michigan'da banliyödeki evlerine, Doğu Avrupa'daki villalarına ya da Bangladeş'teki gecekondularına döndüklerinde virüsü de kendileriyle beraber götürecekler.</p>

  <p>Aylar boyunca hiçbir belirti göstermeden taşıyıcısında duracak ve bu arada insandan insana bulaşmayı sürdürecek. Sonra enfeksiyonun ilk belirtileri gözlenecek. Dünyadaki herkes hafif grip ve yüksek ateşe yakalanmış gibi gözükecek. Ölüm oranı yüzde birin altında olacak. Zayıf bağışıklık sistemine sahip olanlar için trajik belki ama kaçınılmaz bir bedel. Neden sonra, insanlar çocuk sahibi olamama sebeplerini araştırmaya başladıklarında, dünya nüfusunun yarısının kısır olduğu anlaşılacak.</p>

  <p>Acı gerçekle yüz yüze gelince başkaldırılar olacak. Korku içindeki insanlar, liderlerinin sormaya cesaret edemediği sorulara cevap arayacak. Ancak bu kısa sürecek, en fazla</p>

  <p>haftalar ya da aylar alacak. Tabii dünya ekonomisinin teklemesine uyum sağlamaya çalışacağız ve sağlayacağız, çünkü insanlığın arkasındaki diğer bir itici güç, uyum sağlama yeteneğidir. Ve sonra dostlarım, bütün bu problemleri çözmüş, bütün bu hastalıkları yenmiş olarak dünyanın daha önce hiç görmediği yeni bir zenginlik çağına başlayacağız."</p>

  <p>Zelimir Kovac yanağından aşağıya doğru inen gözyaşından hiç utanmadı ve silmek için hareket etmedi. Cooper'ı tüm yetişkin hayatı boyunca tanıyan ve konuşmasını biz kez dinleyen Thom Severance bile etkilenmişti.</p>

  <div style="mso-element:para-border-div;border:none;border-bottom:solid #4F81BD 1.0pt; mso-border-bottom-themecolor:accent1;padding:0cm 0cm 4.0pt 0cm"></div>
</body>
</html>
