<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <div style="mso-element:para-border-div;border:none;border-bottom:solid #4F81BD 1.0pt; mso-border-bottom-themecolor:accent1;padding:0cm 0cm 4.0pt 0cm">
    <h1 class="MsoTitle">15.BÖLÜM</h1>
  </div>

  <p>Yunan Sahil Güvenliği'ne ait bir devriye botu, güneş ufukta kendisini henüz göstermişken Oregon's doğru yaklaştı. Korinthos Kanalı'ndan çıktıktan sonraki çılgınca bir yüz kilometreden sonra, böylesi bir köhne gemiye uygun bir hızda, on dört deniz milinde seyrediyorlardı. Bacasından çıkan isli duman, geminin motorunun, yakıtla beraber yağ da yaktığı izlenimini veriyordu. On iki metrelik devriye botunun kaptanının telsizden gelen sesi, suç mahallinin bu kadar uzağındaki bir külüstür yük gemisinden şüphelenmediğini gösteriyordu.</p>

  <p>"Hayır kaptan," dedi Juan kendinden emin bir sesle. "Korinthos'un yakınından bile geçmedik. Acentemiz arayıp Mısır'a zeytinyağı taşıma işinin iptal olduğunu söylediğinde Pire'ye doğru ilerliyorduk. Şimdi İstanbul'a gidiyoruz. Ayrıca, bu yaşlı kadının tombul kalçalarının o kanala sığacağını hiç sanmam." Cabrillo edepsizce güldü. "Üstelik eğer köprüye çarpsaydık, bordamız parçalanırdı. Gördüğünüz gibi öyle bir durum yok bizde. İsterseniz gemiye çıkıp inceleyebilirsiniz."</p>

  <p>"Gerek yok," dedi Sahil Güvenlik kaptanı. "Olay buradan yetmiş mil uzakta oldu. Haline bakılacak olursa sizin gemi o mesafeyi sekiz saatte alabilir."</p>

  <p>"O da rüzgârı arkamızdan alırsak," dedi Juan iyice alaya alarak.</p>

  <p>"Eğer kararsız davranan ya da baş bordaları hasarlı bir gemi görürseniz, hemen yetkililere haber verin."</p>

  <p>"Anlaşıldı ve iyi avlar, Atlantis tamam." Juan devriye botuna el sallayarak, sallana sallana kaptan köşküne geri döndü ve rahat bir nefes aldı. Kordonu yerlere sürünen telsiz mikrofonunu yerine astı.</p>

  <p>"Onları incelemeleri için gemiye çağırmak zorunda mıydın?" Eddie gemiyi yönlendiriyormuş gibi yaparak durduğu çarkın başından sordu.</p>

  <p>"Teklifimi asla kabul etmezlerdi. Yunanlılar, Korinthos'ta olan bir şey için hemen kapının dışında bir suçlu arıyorlar. Olaya karışmış olma ihtimali olmayan bir gemiyle zaman kaybetmek istemezler."</p>

  <p>"Peki, tüm görgü tanıklarının ifadesini bir araya getirip de bizim tariflere uyan tek gemi olduğumuz sonucunu çıkarırlarsa ne olacak?"</p>

  <p>Juan, Eddie'nin omzuna vurarak, "Biz o zamana kadar uluslararası sularda epey yol almış olacağız. Hem onlar adı Atlantis olan bir gemi arayacaklar. Etraftaki gemi trafiği kesilir kesilmez baş ve kıçtaki isim plakalarının Oregon olarak değiştirilmesini istiyorum." Bir an durakladıktan sonra ekledi. "Birinin ayrıntıları fark edecek dikkati ve iyi bir hafızası olması ihtimaline karşı bir süre Yunanistan'dan uzak kalacağız."</p>

  <p>"Sağduyulu bir önlem."</p>

  <p>"İlk nöbet başlamak üzere. Neden aşağı inip hak ettiğin gibi biraz dinlenmiyorsun? Eylem sonrası raporunu öğleden sonra dörtte masamda istiyorum."</p>

  <p>"Okuması ilginç olacak," dedi Eddie. "En kötü rüyalarımda bile girdiğimiz kadar belalı bir yerde olmamışımdır."</p>

  <p>"Al benden de o kadar," diyerek ona katıldı Juan. "Web sitelerinde gördüklerimizden ve danışmanın Linda'ya anlattıklarından çok daha fazlası var bu işte. Bu düzeyde bir paranoya bir şey sakladıkları anlamına gelir."</p>

  <p>"Bu durumda aşikâr olan soru şu: Ne saklıyorlar?"</p>

  <p>"Belki şansımız yaver gider de yerleştirdiğim böceği bulamazlar."</p>

  <p>Eddie, Juan'a kuşkulu bir bakış attı. "Güvenlik şefinin ilk yapacağı şey, bir dinleme cihazı bulmak için o yeri karış karış aramak olacaktır."</p>

  <p>"Haklısın. Biliyorum. O zaman elektronik aygıt işe yaramazsa biz de canlı bir tane yollarız." "Ben giderim."</p>

  <p>"Sen pek de yolunu kaybetmiş ve hayatın anlamım arayan, bu yüzden de kafayı yemiş birinin palavralarının peşine takılacak bir kişiliğe benzemiyorsun."</p>

  <p>"Mark Murphy?" diye tahminde bulundu Eddie.</p>

  <p>"Her şeyiyle istediğim profile uyan biri fakat böyle bir gizli görevi üstlenebilecek donanım ve beceriye sahip değil. Eric Stoney de diğer bir aday ama aynı sorun onun için de geçerli. Hayır. Ben Linda'yı düşünüyorum. Bir kadın olması, otomatik olarak daha az şüphe uyandırır. Haber alma işinde tecrübesi de var ve defalarca gördüğümüz gibi soğukkanlılığını kaybetmemeyi de becerebiliyor."</p>

  <p>"Bunu nasıl gerçekleştireceksin?"</p>

  <p>Juan yorgun bir şekilde gülümsedi. "Hey biraz huzur ver. Olur mu? Bir şeyler düşüneceğim. Üçümüz akşam yemeğinden önce buluşur ve bir strateji üzerinde kafa patlatırız."</p>

  <p>"C planına dönüşmeyecek bir şey olsun da," diye takıldı Eddie.</p>

  <p>Cabrillo sabrı tükenmiş bir halde ellerini havaya kaldırdı. "Neden herkes bununla ilgili olarak üstüme geliyor? Plan çalıştı değil mi?"</p>

  <p>"Rube Goldberg'in saçma mekanizmalarının da çoğu çalışıyordu." (Türkiye'de karikatürist İrfan Sayar tarafından oluşturulan Zihni Sinir projelerini andıran ve çok basit işleri dolaylı yollardan yapan karmaşık mekanizmalar icat ederek bunları çizgiye döken ünlü bir Amerikalı karikatürist.)</p>

  <p>"Hadi oradan!" Elini salladı ve Eddie'yi gönderdi.</p>

  <p>On saatlik deliksiz bir uyku uyumayı umduğu kamarasına gitmeden önce Harekât Merkezi'ne uğradı. Hali Kasını, masasının üzerine eğilmiş vaziyetteydi ve sanki fırtınaya uğramış gibi kâğıtlar etrafa saçılmıştı. Bir çift kulaklık normalde kıvırcık olan saçlarını yatırmıştı. Derin düşünce halindeyken suratı donuklaşan birçok kişinin aksine, Hali'nin</p>

  <p>Sami ırkına özgün yüzü, beyninin sürekli meşgul olduğunun bir belirtisi olarak dingindi.</p>

  <p>Cabrillo'yu yanı başında fark edince irkildi. Kulaklıklarını çıkarıp, kulaklarını ovuşturdu.</p>

  <p>"Bir şey yakalayabildin mi?" diye sordu Juan. Oregon'a dönüp, Doktor Huxley ve Kyle Hanley'i kontrol ettikten hemen sonra Hali Kasım'a Gil Martell'in ofisine yerleştirdiği böceği dinleme görevini vermişti.</p>

  <p>"Bana, şu yayında olmayan bir kanala ayarlanmış televizyondaki beyaz paraziti dinleyerek bazı sesler duyan şehir efsanesini anımsattı." Kulaklıkları Juan'a uzattı.</p>

  <p>"Kulaklıkları taktığında ılık ve biraz nemlenmiş olduklarını fark etti. Kulaklarına sadece parazit sesi geldi önce. Sonra bazı sesler duydu ama bunlara kelime demek abartılı olurdu. Daha çok, elektronik cızırtıyı oluşturan alçak tonlardı.</p>

  <p>Kulaklıkları çıkardı. "Kaydı temizledin mi?</p>

  <p>"Bu temizlenmiş hali. İki kere."</p>

  <p>"Hoparlörlere ver ve en baştan çal," dedi Juan.</p>

  <p>Birkaç tuşa dokunduktan sonra kaydı dinlemeye başladılar. Böcek, sese duyarlı olduğundan ofise biri girene kadar pasif konumda kalıyordu. "Yo, hayır, hayır. Bu gerçek olamaz." Gil Martell'in paniğe kapılmış haldeki sesi yine de Kaliforniyalı karizmasını korumayı başarabilmişti. Sonra çekmecelerin açılıp kapanma sesi geldi. Martell soyulduğunu düşünmüş olmalıydı. Oturduğu sandalye gıcırdadı. "Tamam Gil, kendine gel. Kaliforniya'da saat kaç? Ne fark eder ki?" Telefon ahizesi takırdadı ve uzun bir sessizlikten sonra Martell konuşmaya başladı. "Thom, benim, Gii Martell"</p>

  <p>Juan, Thom'un, responsivistleri karısı Heidi'yle birlikte yöneten Thomas Severance olduğunu biliyordu.</p>

  <p>"On beş dakika önce birileri tesisi bastı. Bir kurtarma operasyonuna benziyor. Bir üyemizi odasından kaçırdılar... Ne? Ha, Kyle Hanley... Hayır, hayır, henüz değil. Daha yeni geldi buraya... Güvenlik görevlilerim bir düzine kadar olduklarını söylüyor. Hepsi silahlıymış. Şu anda ciplerle kovalıyorlar onları. Çocuğu geri alma şansımız var yani. Haber vermek istedim sana." Martell patronunu dinlerken uzun bir ara oldu. "Bundan sonra yapacağım o olacak. Yerel makamlara o kadar para akıttık, fazla kurcalamazlar. Polislerin silah kaçakçılarını ya da El Kaide'yi veya başka bir şeyi ele geçirdiklerini falan söylerler... Tekrarlar mısın? Bağlantı çok kötü... Ha, evet. Önce benim ofisime girmişler, oradan... Bir saniye!" Martell'in itiraz eden sesi yükseldi. "Zelimir Kovac'ı göndermene gerek yok. Bunu kendimiz halledebiliriz... Böcekler? Bütün ülke onlarla kaynıyor. Ha, elektronik böcekler. Tüh be! Özür dilerim."</p>

  <p>Cabrillo Martell'in bir şey arayarak çekmeceleri açıp kapadığını duydu. Sonra parazit sesi geldi. Martell odaya bırakılmış olabilecek herhangi bir dinleme cihazını etkisiz hale getirmek için bir sinyal bozucuyu devreye almıştı.</p>

  <p>Hali kaydı kapattı. "Üzerinde çalışmaya devam edeceğim, ama ne elde edebilirim bilmiyorum."</p>

  <p>"Bu parazitte elde edeceğin her şey uğraşmaya değer." Cabrillo yorgun gözlerini ovaladı. "Biraz uyuman lazım," dedi Hali, gereksiz bir şekilde. Juan zaten ayakta uyuyordu.</p>

  <p>"Birisi şu Zelimir Kovac'ı araştırıyor mu?"</p>

  <p>"Google'da aradım ama bir şey çıkmadı. Eric işinin başına döndüğünde hakkında bir şeyler bulmaya çalışacak."</p>

  <p>"Nerede ki şimdi o?"</p>

  <p>"Revirdeki genç emanetimize kur yapıyor. Ona kahvaltısını getirdi ve Mark'ın kamarasında uykuda olmasından yararlanıyor."</p>

  <p>Juan, Jannike Dahl'ı tamamen aklından çıkarmıştı. Bir ailesi olmadığını biliyordu, ama yaşadığı yerde onun da Golden Dawn'daki diğer bütün insanlarla birlikte öldüğüne inanan birileri vardı mutlaka. Ne yazık ki biraz daha acı çekmeyi sürdüreceklerdi. Olaydan kurtulduğunu duyurmayı neden geciktirdiğini bilmiyordu, ama yıllar boyunca kendisini hiç yanıltmayan altıncı hissi, kızın hayatta oluşunu bir süre daha gizli tutmasını söylüyordu ona.</p>

  <p>Gemiye saldırıdan sorumlu olanlar, herkesi öldürerek görevi başardıklarını düşünüyorlardı. Onların bilmediği bir şeyi bilmek bir avantaj olabilirdi, ama Juan şimdilik bunun ne den li önemli olduğunu kestiremiyordu. Üstelik Janni onlarla birlikte, Oregon"da güvendeydi.</p>

  <p>Kasım'ın yanından ayrıldı. "Dümenci, Herakleia'ya tahmini varış zamanımız nedir?" "Öğleden sonra beş sularında orada oluruz."</p>

  <p>Rotalarını Girit'in başkentine doğru değiştirmişlerdi. Chuck Gunderson, Gulf-Stream jetiyle orada bekleyecekti ve Max, Eddie ve Kyle'ı Roma'daki randevularına götürecekti. Juan ondan sonra genç kadını gemide tutma konusunu yeniden gözden geçirecekti. Masasına geçerek, Sihir Dükkânı'ndan Kevin Nixon'a kıza bir pasaport hazırlaması için yazılı talimat gönderdi. Ayrıca, son kararını vermeden önce Julia Huxley'e danışmayı da kafasına not etti. Janni'yi gemide tutarak, eğer Mark ve Eric'in gıda zehirlenmesi teorisi yanlışsa, Hux'in onun fizyolojisini inceleyerek, toksinden nasıl sağ kurtulduğuna dair bir şeyler öğrenme şansı olabileceğini düşünüyordu.</p>

  <p>On dakika sonra Cabrillo yatağına uzanmış, uzun süredir ilk kez diş gıcırdatma önleyicisine ihtiyacı olmadan deliksiz bir şekilde uyuyordu.</p>

  <div style="mso-element:para-border-div;border:none;border-bottom:solid #4F81BD 1.0pt; mso-border-bottom-themecolor:accent1;padding:0cm 0cm 4.0pt 0cm"></div>
</body>
</html>
