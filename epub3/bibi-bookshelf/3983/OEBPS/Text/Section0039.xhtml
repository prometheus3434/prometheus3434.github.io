<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <div style="mso-element:para-border-div;border:none;border-bottom:solid #4F81BD 1.0pt; mso-border-bottom-themecolor:accent1;padding:0cm 0cm 4.0pt 0cm">
    <h1 class="MsoTitle">36. BÖLÜM</h1>
  </div>

  <p>Bu Max!" Hali, nöbetçilerin taşıdığı gümüş renkli kıyafeti olan adamı görür görmez bağırdı.</p>

  <p>Juan, etrafına bakınarak George Adams'ı aradı. "Son çare. Gidiyoruz!"</p>

  <p>Helikopter pilotu, konsolundaki birkaç kolla oynayarak insansız aracı dairesel bir yörüngeye oturttu. Araç yeni bir komut verilinceye ya da yakıtsız kalıncaya dek bu hareketini sürdürecekti. Kamerayı doğruca rıhtıma çevirdi ve bir düğmeye basarak sürekli görüntüde kalmasını sağladı. "Hadi bakalım."</p>

  <p>Cabrillo hızla odadan çıkarak kıç güvertesi merdivenlerine yöneldi. Uzun bacaklarına rağmen Adams, ona zor yetişiyordu. Juan'ın dudakları bir çizgi halini almıştı ama vücudu gevşek ve sakindi. Üzerinde siyah tatbikat kıyafeti vardı ve sabit ekranlı panellerden biri elbisenin koluna dikilmişti. Belindeki kılıflarda birer FN tabancası vardı ve kalçasının iki tarafında da diğer bir çift sallanıyordu. Helikopterin durumundaki belirsizlikten dolayı, başka kimseyi tehlikeye atmak istemediğinden yanma bol miktarda silah aldı. Pantolon yan ceplerinde, helikoptere önceden konmuş olan Heckler and Koch MP-5 makineli tüfeğinin dört adet dolu şarjörünü taşıyordu.</p>

  <p>"Bunu nasıl becerdi sence?" diye sordu George.</p>

  <p>"Hep söylüyorum, adam tilki kadar kurnaz." Juan muharebe telsizini açtı. "Haberleşme kontrol. Duyuyor musun?"</p>

  <p>"Buradayım." Cevap veren Hali'yd i.</p>

  <p>"Dümenci, silahçı, duyuyor musunuz?"</p>

  <p>Dümenden ve silahlardan sorumlu iki kişi anında cevapladı.</p>

  <p>"Silahçı, insansız uçağın kontrolünü almanı ve lazer işaretleyiciyi çalıştırmanı istiyorum. Kamerasını kullanarak hedefleri göstereceğim. Lazerlediğim anda bir-yirmi ile ateş et."</p>

  <p>Oregon"un atış kontrol ünitesi, bir donanma kruvazörünün Aegis savaş alanı bilgisayarı kadar yüksek teknolojiye sahipti. İnsansız uçağın burnundaki lazer, hedefi işaretler, bilgisayar otomatik olarak tam GPS koordinatlarını hesaplar ve geminin 120 mm'lik topunu hedefe yönelterek istenen sayıda atış yapılmasını sağlar.</p>

  <p>"Ada üzerinde yakın çekim gerekiyor. Dümenci kontrolü aldı."</p>

  <p>Juan kolundaki ekranı çalıştırdı. Max'in hâlâ rıhtımda yerde yattığını görebiliyordu, ama çok geçmeden onu kamyonete koyup sığmağa götürecekleri kesindi.</p>

  <p>Oregon'un dalgalan döverek tam yol ilerlemesi, güvertede ufak bir fırtına yaratıyordu. Juan ve George, Robinson'a doğru koşuyorlardı. Tayfalardan biri Adamsın bineceği kapıyı açmış tutuyordu. Juan'ın kapısı sökülmüştü. İçeri girince bir an soluklandılar ve George motoru çalıştırdı. Daha biraz önce çalıştırıldığından motor sıcaktı ve George hemen rotoru döndürmeye başladı. Pervane dönmeye başlayınca kulaklığını takıp emniyet kemerini bağladı.</p>

  <p>"Dümenci, Gomez konuşuyor. Kalkışa hazırız. Hızı azaltın hemen."</p>

  <p>Oregon'un pompa jetleri anında durdu ve ters yöne çalışmaya başladı. Geminin burnundaki tahrik borularından fışkıran su kütlesi, gemiye ön taraftan bir torpil isabet etmiş gibi gözükmesine sebep oluyordu. Bu şekilde gemi acil durum duruşunu gerçekleştirdi. Bu boyuttaki birçok geminin böyle bir duruş için yaklaşık iki mil yol alması gerekirken, Oregon devrim yaratan itki sistemi sayesinde bir spor araba gibi olduğu yere çakılmıştı.</p>

  <p>Asansör platformunun köşesine yerleştirilmiş bir elektronik anemometre, rüzgâr hızının saatte otuz iki kilometreye düştüğünü gösterince, George helikoptere gaz vererek güverteden havalandırdı.</p>

  <p>"Havadayız," diye bildirdi telsizinden. O sırada helikopterin kızakları arka tarafın korkuluk demirlerinin üzerinden geçerek gemiden uzaklaşmaya başlamıştı bile.</p>

  <p>Oregon'un iticileri bir kez daha ters yönde çalıştırıldı ve gemi kısa bir süre sonra en yüksek hızına ulaşmıştı. Tüm bu manevralar onlara bir dakikadan az bir zaman kaybettirmişti.</p>

  <p>"Çok iyi," dedi Juan.</p>

  <p>"Tekrar etmek mükemmelleştirir derler. Tabii ki, ilkinde mükemmele ulaşmanın da bir zararı olmaz."</p>

  <p>Cabrillo sırıttı. "Ego, bundan sonra senin adın Gomez olsun."</p>

  <p>"Başkan, silahçı konuşuyor. Bilgisayar, bir-yirminin sekiz dakika içinde menzil içinde olacağım söylüyor."</p>

  <p>"Üçlü işaret fişeği gönder," diye emretti Juan. "Max'in geldiğimizden haberi olsun." George'a döndü. "Tahmini varışımız nedir?"</p>

  <p>"Herhangi bir uçuş planı hazırlamadım. Bilmiyorum, belki beş dakika."</p>

  <p>Juan önceden kolundaki muharebe saati ile Orbital Balistik Fiize'nin vuracağı andan geri sayan saati eşzamanlı hale getirmişti. Max'i kurtarmak ve Oregon'u tehlike bölgesinden uzaklaştırmak için elli beş dakikası vardı.</p>

  <p>"Kalk ayağa," diye bağırdı nöbetçi. Hanley doğrulmakta gecikince kalçasına bir tekme indirdi.</p>

  <p>Max ellerini yalvarırcasına iki yana açtı. "Sakin olun çocuklar. Beni kıskıvrak yakaladınız. Bir yere gidecek halim yok. İzin verin de şu tüpten kurtulup, elbiseyi çıkarayım."</p>

  <p>Daha önce akıl edebilseymiş, yapılacak en doğru şeyin kendisini suya bırakmak olduğunu fark etti. Üzerinde hava geçirmez bir elbise vardı ve oksijen tüpünün ağırlığıyla taş gibi suyun dibine giderdi Bunları düşünerek denize bakarken uzakta bir şey dikkatini çekti. Batmakta olan güneşe doğru, zorlanan gözlerle baktığında hemen yanında beyaz dairesel bir şey gördü. Hemen altında bir tane daha patladı. Peşinden de bir üçüncüsü geldi.</p>

  <p>Eğer bir avcı ormanda kaybolursa, uluslararası kabul gören yardım çağrısı, eşit aralıklarla ateşlenen üç el silah sesidir. Gördüğü fişekler zor durumdaki bir gemiden gelen imdat çağrısı değildi; Juan, Oregon'un onu kurtarmaya geldiğini bildiriyordu.</p>

  <p>Umudunu hiçbir zaman kaybetmediği için o kadar fazla şaşırmamıştı ama yüzündeki mutlu ifadeyi silmesi için yine de epey uğraşması gerekti.</p>

  <p>Max ağır hareketlerle ağır hava tüpünü üzerinden sıyırdı ve koruyucu elbiseden artakalanları da üzerinden çıkarttı. En dıştaki elbisenin ön tarafı gümüş grisi rengini korumuştu ama arka kısmı ısı ve isin etkisiyle kapkara olmuştu.</p>

  <p>Güvenlik görevlilerinden birisi, el telsiziyle konuşuyor ve amirinden talimatlar alıyordu.</p>

  <p>"Nigel, Bay Severance, bu herifi hemen görmek istiyor. Biz oraya vardığımızda dış kapıyı açacaklar." Max'in sırtını silahıyla dürttü. "Haydi, çabuk."</p>

  <p>Max ayağa kalkmak için tek bacağı ve dizinin üzerinde doğrulurken yere yıkılıverdi. "Yapamam. İçeride sürünmekten bacaklarıma kramp girmiş. İkisini de hissetmiyorum." Max, rakibinin kendisine faul yaptığını göstermek isteyen bir futbolcu edasıyla dizini tutup, yüzünü ekşitti.</p>

  <p>Nigel isimli muhafız, kurşun başının birkaç santim yakınından geçecek şekilde rıhtıma doğru bir el ateş etti. "Hadi bakalım. Eminim kramp biraz azalmıştır artık."</p>

  <p>Max mesajı almıştı ve ayakları üzerinde doğruldu. Kıyıya doğru yürürlerken aksıyormuş gibi yapmayı sürdürüyordu. Gereğinden fazla yavaşladığını düşündükleri bir anda sırtına dipçiği yedi. Siyah Robinson helikopter ansızın burunda belirerek, avının peşindeki bir yırtıcı gibi rıhtıma doğru gürleyerek dalış yaptı. George burnunu aşağıda tutarak pervanelerin ucunun ahşap iskeleye bir metre kadar yaklaşmasını sağlamıştı. Dipçik darbesinin etkisiyle zaten yerde olan Max'e nöbetçiler de katıldı. Tepelerinde gürleyen helikopterden korunmak için dümdüz bir halde yere atmışlardı kendilerini.</p>

  <p>Her iki kayalığın tepesindeki mevzilerinde nöbet bekleyen nöbetçiler hemen ateş etmeye başladılar. Adams helikopteri yumruklardan kaçan bir boksör gibi dans ettiriyordu. İzli mermi kullanmadıklarından atışlarını düzeltecek referans noktası bulamıyorlardı.</p>

  <p>"Onu plaja götürmelerini beklemeliyiz. Yoksa bu çapraz ateşte isabet alacağız."</p>

  <p>Gölgelerin giderek uzamaya başladığı bu saatlerde nöbetçileri seçmenin tek yolu silahlarının namlusundan çıkan kıvılcımlardı. Adamlar silah güçleriyle, kapışmaya iyice ağırlıklarım koymuşlardı.</p>

  <p>Rıhtımda iki nöbetçi Max'in birer koluna girmişler, nöbetçi kulübesindeki ve plajdaki arkadaşlarının helikopteri yaklaştırmayacağına güvenerek, onu sahile doğru sürüklüyorlardı. Max adamlara karşı koymaya çalıştı ama başından geçen onca şeyden sonra çok fazla direnecek gücü kalmamıştı.</p>

  <p>Grönland'ın üzerinden öfkeli bir iblis gibi hızla geçen Orbital Balistik Füze Uydusu, sekiz yüz kiloluk tungsten çubuklarından birini fırlatmadan önceki son sistem kontrollerinden geçiriliyordu. Dış kabuğunun içinde bir telefon direği boyutlarındaki füze dakikada bin kez dönmeye başlamıştı. Bu hareket, atmosfere girdiğinde kararlı olmasını sağlayacaktı. Bugünün koşullarına göre modası geçmiş sayılsa da yapacağı görev için fazlasıyla yeterli olan hedef belirleyici bilgisayar, uydu uygun koordinatlara doğru ilerlerken, tek bir noktaya odaklanmış halde hazır bekliyordu. Küçük bir yön değişikliği gerekliliğini tespit ettiğinde, manevra roketlerinin birinden incecik bir basınçlı gaz püskürmesi gerçekleşti. Fırlatma yuvasının kapağı bir çiçeğin taç yaprakları gibi ağır ağır açıldı ve tungsten çekirdek, hayatında ilk kez uzay boşluğuna temas etti.</p>

  <p>Altında dönmekte olan gezegenin üzerinde yoluna devam ederken, aşağıda oynanan drama aldırmadan, her geçen saniye ateşleme noktasına biraz daha yaklaşıyordu.</p>

  <p>"Başkan, silahçı konuşuyor." Juan taktik telsizden gelen sesi duydu. "Menzile girdik."</p>

  <p>"Doğu kayalığına bir anti personel atışı yapın," diye emretti Cabrill o.</p>

  <p>Denizde on mil uzakta, L44 topunun otomatik besleyicisi, cephanelikten istenen top mermisini seçip silahın yuvasına yerleştirdi. Silah Oregon'un burnunda gizli bir tabyaya yerleştirilmişti ve kundağı tam açıldığında yüz seksen derecelik bir atış yayma kavuşuyordu. Dış kapaklar açılmış ve namlu dışarı uzanmıştı. Geminin derinliklerindeki bir bilgisayar, insansız uçağın kayalık üzerinde işaretlediği lazeri algılamış ve hassas hedef belirleme hesaplarını tamamlamıştı bile. Namlu uygun yüksekliğe geldi ve ge mi bir dalganın üzerinden aşarken silah gürledi.</p>

  <p>Bilgisayar o kadar hassas bir hesaplama yapmıştı ki, mermi havadayken geçen sürede dünyanın dönerken alacağı yolu da hesaba katarak, ateşlemeyi mikro saniyelerce erken gerçekleştirmişti.</p>

  <p>Namludan çıktıktan on saniye sonra merminin kovanı açılarak içindeki sertleştirilmiş metal parçacıkları, kayalığın tepesini onlarca av tüfeği ateş ediyormuşçasına dövmeye başladı. Tepeden bir toz bulutu yükseldi ve bu boğucu dumanın altında bir yerlerde iki responsivist nöbetçinin lime lime olmuş bedenleri yatıyordu.</p>

  <p>"İyi atış," dedi Juan. "Şimdi de batıya."</p>

  <p>Aşağıdaki iki nöbetçi, burnun tepesi parçalanınca Max'i ellerinden bıraktılar. Max anında toparlanıp koşmaya başladı ama daha birkaç adım atamadan nöbetçilerden birinin ad eta uçarak bacaklarından tutmasıyla kendisini yerde buldu. Nöbetçi küfrederek kafasına sert bir dipçik darbesi indirdi. Bir anda dünyası kararan Max, bilinçli kalmak için müthiş bir irade savaşı vermeye başladı.</p>

  <p>Yeni bir top mermisinin çarpmasıyla, plajda ikinci bir patlama sesi yankılandı. Keskin nişancıların yuvasının hemen altına isabet etmişti ve kayaların üzerinde binlerce küçük çentik açmaktan başka bir işe yaramamıştı.</p>

  <p>"Biliyorum, biliyorum," diye seslendi silahçı. On iki saniye sonra batı tepesi de imha edilmişti.</p>

  <p>Nöbetçiler Max'i kamyonetin arkasına attılar. Biri kafasına makineliyi dayayıp yanına otururken, Nigel de direksiyona geçti. On beş metre yol almamışlardı ki, nöbetçi kulübesi yüksek patlama gücü olan bir bombayla vuruldu. Ondüle sac bina darmadağın oldu ve bir yanardağ ağzı gibi kızıl alevler içinde havaya uçtu. Sarsıntı bir an kamyoneti yolundan çıkarır gibi oldu ama Nigel hemen kontrolü sağlayıp aracı yolda tutmayı başardı.</p>

  <p>Plajdaki iki muhafız geri çekilme emri verildiğini düşünerek ATV'lerine atladıkları gibi kamyonetin peşine takıldılar.</p>

  <p>George, Robinson'u döndürerek üç aracı takip etmeye başladı.</p>

  <p>"Silahçı, öndeki kamyonetin ilerisine yola bir tane anti personel gönder ve yavaşlamalarını sağlamak için önlerine ateş etmeyi sürdür." Gemiden gelen cevap Cabrillo'nun HK silahıyla açtığı yaylım ateşinin gürültüsünde kayboldu.</p>

  <p>Nişan aldığı ATV sürücüsü yolda zikzak çizdi ama aracı hemen toparladı. Juan usta bir atıcıydı, ama hareket eden bir helikopterden hareketli bir hedefi vurmak imkânsıza yakın bir işti. Kamyonetteki adam tek elle ateşe cevap verdi. Mermiler helikopterin çok yakınından geçince, George bir an için takibi sürdüremedi. Zırh delici merminin, seyreltilmiş uranyum çekirdeği yere değer değmez, kamyonetin otuz metre önünde yol birden yok oluverdi. Juan özellikle anti personel silah seçmişti, çünkü cephanelerindeki diğer silahlar kamyoneti, paramparça edebilirdi.</p>

  <p>Sürücü frene asıldı ve direksiyonu sertçe yana çevirdi. Bir geçide doğru giden yolda araca hâkim olmaya çalışırken lastikler savruldu.</p>

  <p>Cabrillo fırsatı görmüştü. "George, şimdi!"</p>

  <p>Pilot helikopteri çevirdi ve kamyonete doğru dalışa geçti. Max'i tutan nöbetçi silahını doğrultmaya hazırlandı. Max adamı tekmeleyerek dikkatini kendisine yöneltmesini sağladı. Yeni bir şarjör takacak vakti olmayan Juan, silahı arka tarafa fırlattı ve emniyet kayışlarını çözdü.</p>

  <p>Pervanelerin rüzgârının kaldırdığı toz, Juan'ın görüşünü kısmen engelliyordu ama George hızını kamyonetin hızına düşürünce hedefini gayet net görmeye başladı.</p>

  <p>Kamyonetin üç metre üzerine geldiklerinde, Juan hiç duraksamadan atladı. Arkadaki muhafız helikopterden uzanan karaltıyı görür görmez, kamyonetin tavanına vurarak Nigel'i uyarmaya çalıştı ve Nigel hemen direksiyonu kırdı.</p>

  <p>Cabrillo, kamyonetin arkasına indi ve çarpmanın etkisini azaltmak üzere dizlerini kırdı. O sırada dönen aracın momentumuyla vücudu dışarıya savruldu. Nöbetçiyi tutmaya çalıştı ama başaramadı ve araçtan dışarı savrulurken son anda kamyonetin kasasına tutundu. Ayakları yolda sürüklenirken kendisini kamyonete çekmeye uğraştı. Muhafızın çirkin suratı Cabrillo'nun tepesinde belirdi. Cabrillo belindeki otomatik silaha uzanmak için sağ elini bıraktı ama yeteri kadar çabuk davranamamıştı. Tam eli silaha dokunduğunda, adamın sert tekmesini sol elinin parmak uçlarında hissetti ve elleri otomatik olarak korkuluğu bıraktı.</p>

  <p>Cabrillo sertçe yere çarptı ve darbenin etkisini en aza indirmek için vücudunu tostoparlak yaparak yuvarlanmaya başladı. Durduğunda kamyonet tepeye ulaşmış ve yeniden hızlanmaya başlamıştı.</p>

  <p>Bir küfür savurarak ayağa kalktı. Ensesindeki bir yumru bir an için sersemlemesine sebep olmuştu. Hemen kendine gelerek George'a işaret edip kendisini almasını istedi. Arkasından hızla ATV'lerin geldiğini gördü ikisinde de taşlık arazide araçları kontrol edebilmek için elleri direksiyona yapışmış birer sürücü vardı.</p>

  <p>Çok uzaktaydılar ama Cabrillo adamların otomatik silahlarla kendisine ateş açma olasılığını göze alamadı ve hemen iki adet FN silahını çıkarıp sağından yaklaşan aracın sürücüsüne ateş etmeye başladı. Ağızlarından altı saniye içinde yirmi mermi çıkan silahlardan müthiş bir ses çıkıyordu. Mermilerden sekizi muhafıza isabet etmiş, iç organlarını çorbaya çevirip, kafatasının yarısını uçurmuştu.</p>

  <p>Cabrillo dumanı tüten silahları yere bırakıp, arkasında asılı olan AK-47'ye el attı. Üzerine yağan mermilere aldırmadan ateş etmeye devam etti. Birkaç el ateş etmişti ki seken bir kurşun kalçasını sıyırarak derin bir yarık açtı. Yeniden ateş etmeye başladı ama sanki hedefi bunu hiç umursamıyor gibiydi. Juan etrafından geçen kurşunlara aldırmadan hedefine ateş etmeyi sürdürdü. Saniyenin kesrinde gönderdiği iki mermi adamın boğazından girip, kinetik enerjisiyle kas ve tendonları parçalayarak kafasını ense kökünden koparttı. ATV, üzerindeki başsız sürücüsüyle tepeyi tırmanmayı sürdürdü. Cabrillo, araç kendi hizasına gelince bir tekmede sürücüyü koltuğundan attı. Hâlâ gaz kolunu sıkmakta olan ölü ellerin kavrayışı ortadan kalkınca araç yavaşladı ve az sonra durdu.</p>

  <p>Cabrillo hemen araca atlayıp Max'in peşine düştü. O kadar hızlanmıştı ki tam t peye geldiğinde araç bir süre havalandı. Kamyonet arayı beş yüz metre açmıştı. Fakat önündeki yolda patlayan yeni bir zırh delici mermi yüzünden direksiyonu kırıp yönünü değiştirince Cabrillo'ya yolunu kesme şansı verdi.</p>

  <div style="mso-element:para-border-div;border:none;border-bottom:solid #4F81BD 1.0pt; mso-border-bottom-themecolor:accent1;padding:0cm 0cm 4.0pt 0cm"></div>
</body>
</html>
