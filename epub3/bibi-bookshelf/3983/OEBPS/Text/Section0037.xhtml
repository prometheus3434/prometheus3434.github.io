<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <div style="mso-element:para-border-div;border:none;border-bottom:solid #4F81BD 1.0pt; mso-border-bottom-themecolor:accent1;padding:0cm 0cm 4.0pt 0cm">
    <h1 class="MsoTitle">34. BÖLÜM</h1>
  </div>

  <p>Eric Stoney'in midesi geleneksel astronot kahvaltısına dokunamayacak kadar kötü kasılıyordu. Aslında onu heyecanlandıran yörünge altı uçuş değildi. Tam tersine bu deneyimi büyük bir hevesle bekliyordu. Midesine kramplar girmesine neden olan ve ağzını dışarıdaki çöl havası gibi kupkuru yapan şey başarısızlık korkusuydu. Bunun meslek hayatı boyunca karşılaşacağı en önemli görev olduğunun ve gelecekte ne olursa olsun bunu aşacak bir şey olamayacağının farkındaydı. İnsanlığın kaderinin ona bağlı olduğu bir ölüm kalım meselesiyle karşı karşıyaydı.</p>

  <p>Sanki bu yetmezmiş gibi, bir de Max Hanley'in Eos Adası'nda sıkışıp kaldığı gerçeği beynini kemirip duruyordu.</p>

  <p>Mark Murplıy gibi Eric de olgunlaşmaya fırsat bulamadan zekâsının getirdiği erken başarılarla tanışmıştı. Mark bununla, asiyi oynayarak, saçlarını uzatıp, gürültülü müzik dinleyip, otoriteyi ciddiye almıyormuş gibi yaparak başa çıkmıştı. Eric'in böyle bir kişiliği yoktu. O utangaç ve sosyal olarak beceriksiz kalmayı sürdürdü, o nedenle hep bir akıl hocasına ihtiyaç duyması şaşırtıcı değildi. Lise yıllarında akıl hocası, fizik öğretmeniydi, Annapolis'te garip bir şekilde sınıfına hiç düşmediği İngilizce eğitmeniydi. Ataması yapıldıktan sonra kanatları altına girecek kimseyi bulamamıştı, çünkü ordunun böyle bir yapılanması yoktu. Zaten zorunlu olarak kalması gereken beş yılı tamamladıktan sonra ayrılmaya hazır durumdaydı.</p>

  <p>Birlikte çalıştıkları son komutan, Eric'in haberi olmadan, Hanley'le görüşmüş ve Eric'in şirkete müthiş bir katkıda bulunabileceğini söylemişti. Max kendisiyle ilk teması kurduğunda, Erie şirkete katılmayı neredeyse hemen kabul etmişti. Max'te eski öğretmenlerinden hatırladığı, serinkanlılığı, tutarlı tavırları, sonsuz bir sabır ve yeteneği işleme becerisini bulmuştu. Eric'i yavaşça hep olmak istediği insana dönüştürüyordu.</p>

  <p>Eric'in iştahının kaçmasının ve önceki gece uykusunda sürekli uyanmasının bir diğer sebebi de buydu. Bugün elde edeceği başarı, kendisini büyüten adamdan daha fazla baba olarak gördüğü bir adamı öldürmesi anlamına gelecekti.</p>

  <p>"İyi misin evlat?" Hangar ofislerinin arkasındaki soyunma odasında uçuş kıyafetlerini giyerlerken Jack Taggart sordu. Uzay kabini basınçlandırıldığından, kıyafetleri zeytin yeşili üniformalarından çok daha kalın değildi. "Biraz solgun görünüyorsun."</p>

  <p>"Kafam biraz meşgul albay."</p>

  <p>"Uçuşla ilgili olarak kuşku duyabileceğin en ufak bir şey olmadığını söyleyebilirim," dedi eski uzay mekiği astronotu kelimeleri yayarak. "Bizi oraya çıkarıp geri getireceğim. Hiç merak etme."</p>

  <p>"En az endişelendiğim şeyin uçuşun kendisi olduğunu rahatlıkla söyleyebilirim efendim."</p>

  <p>Odanın kapısından içeri bir teknisyenin kafası uzandı. "Beyler, acele etseniz iyi olur. Uçuş direktörü, Karığa"nın yirmi dakika içinde piste çıkmasını istiyor."</p>

  <p>Taggart, dolabından başlığını aldı ve, "Hadi gidip bitirelim şu işi," dedi.</p>

  <p>Zarif uzay aracı rw'nun pilot pozisyonunun arkasında iki adet yatar koltuk vardı. Eric, sabah erken saatlerde bilgisayarını ve vericiyi bunlardan birinin üzerine bırakmıştı. Şimdi diğerine oturmuştu ve görevliler kendisini bir Formula 1 pilotu gibi bağlarlarken ellerini iki yanında tutuyordu. Üstünde ana uçağın altını görebildiği bir çift pencere vardı. Her iki yana da küçük pencereler yerleştirilmişti. Taggart, önünde oturmuş, uçuş direktörü Rick Butterfield'la konuşuyordu.</p>

  <p>Eric başlığından sarkan kabloyu haberleşme paneli girişine taktı ve bir başka frekansa geçmeden önce Taggart’in uçuş frekansından telsiz ayarlarını kontrol etmesini bekledi. Gerçi diğer kulağıyla pilotu hâlâ duyabiliyordu.</p>

  <p>"Elton, John konuşuyor. Beni duyabiliyor musun? Tamam." Hali Kasım, hayranı olduğu Elton John'un adını bu uçuşun kod isimleri olarak kullanmayı seçmişti.</p>

  <p>"John, Elton konuşuyor, seni beşte beş duyuyorum. Tamam."</p>

  <p>"Elton, tamam mesajımla birlikte telemetreleri almaya hazır ol. Üç, iki, bir, tamam." Eric dizüstü bilgisayarında bir tuşa bastı ve Hali, Oregon'dan Ru'nun uçuşunu ve Rus uydusunu gerçek zamanlı olarak takip edebilmeye başladı. Hatta devreye aldığı bir webcam'le gemidekilere de bu görüntüleri aktardı.</p>

  <p>"John, sinyal iyi gözüküyor. Tamam."</p>

  <p>"Tamam, kalkışa yaklaşık on dakika var. Seni bilgilendireceğim. Tamam."</p>

  <p>"Anlaşıldı. İyi şanslar. Tamam."</p>

  <p>Hangarın dev kapıları sarsılarak açılırken, kocaman bir mağarayı andıran hangarı başlamakta olan günün taze kızıl ışıkları doldurdu. Ellerinde, Karığa'ya ittirerek aprona çıkarmaya yetecek kadar çalışan vardı. Pistin kenarındaki yıkık dökük bir seyyar ev, uçuş direktörünün kontrol merkezi olarak kullanılıyordu. Çatısı antenlerle doluydu ve iki adet de döner radar çanağı vardı.</p>

  <p>"Arkada işler nasıl bakalım?" diye sordu Taggart ön taraftan dönerek.</p>

  <p>Eric'in cevap vermesine fırsat kalmadan, Kanga'nın gövdesinin üstüne monte edilmiş olan iki turbo jet motor gürlemeye başladı. Taggart bu kez aynı soruyu telsizden yineledi, çünkü gürültüden dolayı normal bir konuşma yapmak çok zordu.</p>

  <p>"Biraz heyecanlanmaya başladım," diye bir itirafta bulundu Eric.</p>

  <p>"Unutma, roketin susmasına on saniye kala senin konsolundaki kırmızı ışığı yakacağım. Beş saniye kala sarıya dönecek ve roket motoru durduğunda yeşil olacak. O anda yaklaşık yüz yirmi kilometre yükseklikte olacağız, fakat motor sustuğu anda düşmeye başlayacağız. İşini hemen bitirmen gerekecek."</p>

  <p>"Anlaşıldı."</p>

  <p>“Hadi bakalım gidiyoruz," dedi Taggart. Kangu piste doğru ilerlemeye başlamıştı.</p>

  <p>Düşük kanatlı ve uzun bacaklı ana uçak pistin başına geldi ve merkez çizgisini ortalamak için sertçe dönerek hiç duraklamadan hızlanmaya başladı. Motorlar tam güçle çalışıyordu. Sadece RWyu altmış kilometre yükseklikte fırlatmak üzere tasarlanmış olan Kanga performans açısından çok dinamik bir uçak sayılmazdı. Havalanmadan önce neredeyse pistin tamamını kullandı ve uzun, gösterişli yükselişine başlamak üzere havalandı. Eric, yan pencereden uçağın garip gölgesinin, çöl kumlarının üzerinde bir tepecikten diğerine hızla yol alışını izledi. Bir bilimkurgu filminde gibi hissetti kendini.</p>

  <p>Uçağın gerekli yüksekliğe ulaşması bir saat sürdü. Eric tüm bu zamanı ekipmanlarını yeniden kontrol ederek geçirdi. Taggart çoğunlukla koltuğunda sessizce oturup Game Boy'da uçuş simülatörü oynayarak geçirdi zamanını.</p>

  <p>Eric'in programına göre on dakika erken gelmişlerdi, o yüzden uçak havada bir süre tembel bir şekilde sekizler çizdi. Yukarıda, Sovyet uydusu hızla yaklaşıyordu.</p>

  <p>Ekvatora paralel uçan diğer mekiklerden ve Uluslararası Uzay İstasyonu'ndan farklı olarak, Orbital Balistik Füze Uydusu, yeryüzünün etrafında bir kutuptan diğerine doğru yol alarak dönüyordu. Bu şekilde, on dört günde, altında dönen dünyanın her bir santimetre karesini taramış oluyordu. Şu anda Wyoming üzerindeydi ve saniyede sekiz kilometre hızla yaklaşıyordu. Mevcut yörüngesinde, Eos'un üzerine gelmesi için bir hafta daha gerekiyordu. Bu nedenle Eric'in gönderdiği sinyallerden biri onun manevra roketlerini ateşleyip yönünü değiştirmeyi amaçlıyordu. Eğer şey yolunda giderse, uydu tungsten çubuklardan birini ateşleyeceği menzile sekiz saatten az bir süre sonra girecekti.</p>

  <p>"T eksi bir dakika noktasına yaklaşıyoruz." Eric kulaklığından Butterfield’in sesini duydu. "Tüm göstergeler yeşil."</p>

  <p>"Anlaşıldı Yer. Altmış saniye."</p>

  <p>Eric'in panel indeki saat geriye doğru saymaya başladı. Bu sırada hız göstergesi sabit bir şekilde saatte altı yüz elli kilometreyi gösteriyordu.</p>

  <p>"Otuz saniye... On... Beş, dört, üç, iki, bir. Ayrılma başlasın."</p>

  <p>Ana gemideki pilot Ru'yu uçağın göbeğine bağlayan kelepçeyi açmak üzere bir kolu ileri itti. Uzay aracı bir süre boşlukta kalarak Kanga'dan uzaklaştı. Taggart sıvı yakıtlı roketi ateşledi.</p>

  <p>Eric bir arıda tüm duyularına karşı saldırıya geçildiği hissine kapıldı. Motorun gürlemesi, bir çağlayanın dibinde durmak gibiydi ve göğsünde elle tutulabilir bir hisse yol açmıştı. Yüksek ivme vücudunu dev bir el bastırırcasına koltuğa yapıştırırken, uçağın gövdesindeki titreme kol dayanaklarına sıkıca sarılmasına neden oldu. Gövdesi, sanki birisi derisini zımparalıyormuş gibi cildinin altında titriyordu. Damarlarında dolaşmaya başlayan adrenalin yüzünden ağzı kupkuru olmuştu. Güçlükle hız göstergesine odaklandı ve saniyeler içinde ses duvarına yaklaştıklarını fark etti.</p>

  <p>G kuvveti onu hâlâ koltuğuna yapıştırmaya devam ediyordu. Taggart burnu biraz daha yukarı kaldırdığında, sarsıntı iyice artınca, Eric uçağın dayanamayıp havada parçalanacağından korkmaya başladı. Sonra ses duvarını aştılar ve sarsıntı sona erdi. Motordan kaynaklanan hafif titreşimleri hissetse de artık motorun sesi kendilerine yetişemediğinden uçağın içindeki gürültü ciddi biçimde azaldı.</p>

  <p>Roketlerin çalışmasından bir dakika sonra otuz kilometre yüksekliğe fırlamışlardı ve Eric sonunda tüm dikkatini yeniden uçuşa verebilmeyi başarmıştı. Kalp atışları normale döndü ve uzay aracının katıksız gücünün tadını çıkarmaya başladı.</p>

  <p>Hız göstergesi saatte üç bin iki yüz kilometreyi ibaret ediyordu. Kafasını yukarı kaldırdığında, atmosferden çıkmaya başlamalarıyla birlikte gökyüzünün hızla karardığını fark etti. Sanki sihirli bir el yıldızları ortaya çıkarıvermiş gibiydi. Önceleri solgun olan yıldızlar giderek parlaklaşmaya başlamışlardı. Hiç bu kadar net bir halde görmemişti onları. Işıklarının atmosferden geçişinin yol açtığı titreme ortadan kalkmıştı. Sabit bir şekilde duruyorlardı ve sayıları çok artmıştı. Öylesine artmıştı ki, uzay karanlık bir yer olmaktan çok, ışıktan yapılmış gibi gözükmeye başlamıştı.</p>

  <p>Elini uzatsa dokunacakmış gibi geliyordu.</p>

  <p>Önündeki gösterge birden kıpkırmızı parlamaya başladı. Dört dakikanın bu kadar çabuk geçtiğine inanamamıştı. G kuvvetine karşı koyarak elini bilgisayarına doğru uzattı.</p>

  <p>"On saniye," dedi, Oregon'un izlediği frekansta konuşarak. Hali bir şey dediyse bile roketin gürültüsünde kaynayıp gitmişti.</p>

  <p>Altimetrede rakamlar hızla ve bulanık biçimde kayıp gitmeye devam ediyordu. Işık sarıya döndüğünde, yüz yirmi kilometreye varmışlardı ve o son beş saniyede iki kilometre daha yükselmişlerdi. Yeşil ışık yüz yirmi iki kilometre yüksekliğe ulaştıklarının habercisi ydi.</p>

  <p>Roketin motorları son kalan yakıtı da tüketip yakıt pompaları sustuğunda Eric, komutları girmeye başlamıştı. Onu koltuğuna çivileyen G kuvveti de aniden sıfırlanarak serbest kalmasını sağlamıştı. Gürültünün yerini alan sessizlikten dolayı kulakları çınlıyordu. Buna benzer anları lunapark treninde ve Tiny Gunderson'la yaptıkları birkaç gezinti uçuşunda sıklıkla yaşamıştı ama bu daha farklı bir duyguydu. Uzayın tam kıyısında ve yerçekiminin erişim sınırındaydılar.</p>

  <p>Kokpitte Jack Taggart kanadın tamamını yükseltecek armatürleri çalıştırdı. Şu anda kanat gövdeyle belli bir açı yapıyordu. Artan uçuş direnci ve yeni konfigürasyondan kaynaklanan dinamikler uçağı olağanüstü dengeli bir duruma getirmişti. Sanki Teksas, Monahans'taki hava üssüne doğru süzülmeye başlamış gibiydiler.</p>

  <p>"Nasıl buldun?" diye sordu Taggart.</p>

  <p>Bir dakika.</p>

  <p>Taggart önce Eric'in midesinin bulandığım düşünerek dönüp arkaya baktı. Stoney bilgisayarına odaklanmıştı. Çocuk hayatının uçuşuna çıkmıştı ama hâlâ çalışıyordu. Taggart, ilk mekik görevinde hiçbir şeyle ilgilenemeyip bir saat boyunca camdan dışarı baktığım hatırlayınca, Eric'in görev aşkına hayran kaldı.</p>

  <p>"Tekrar et Elton. Tamam."</p>

  <p>"Kuşun üzerindeki telemetreden teyit aldığımızı söyledim. Manevra roketlerini ateşledi ve yörüngesini değiştiriyor. Hedef bilgisayarları çevrimiçi ve şu anda atış öncesi kontrolleri yürütüyor. Tebrikler, başardın!"</p>

  <p>Eric mutluluktan bağırmakla ağlamak arasında kararsız kaldı. Sonunda, planının işe yarayacağını görmenin verdiği basit bir tatmin duygusuyla yetindi. Ruslara hakkını vermek gerekiyordu. Konu uzay programları oldu mu adamlar ne yaptıklarını biliyorlardı. NASA, gösterişli bir ustalık sergilerken, Sovyetler, basitlik ve kaba kuvveti tercih etmişler ve sonuç olarak yaptıkları şeyler kalıcı olmuştu. Mir uzay istasyonu yörüngede, planlananın iki katı fazla süre kalmıştı. Kaynak yetersizliği olmasaydı hâlâ orada duruyor olabilirdi. "Anlaşıldı. Tamam."</p>

  <p>"E?" dedi Taggart.</p>

  <p>"Çalıştı. Rus uydusunun kontrolü artık bizde."</p>

  <p>"Onu sormuyorum. Uçuşu nasıl buldun?"</p>

  <p>"Albay, bu bugüne kadar yaşadığım en olağanüstü deneyimdi," dedi Eric. Yeniden vücudunun ağırlığını hissetmeye başlamıştı. Midesi de tekrar normal haline dönüyordu.</p>

  <p>"Kitaplara girmeyecek biliyorum ama seninle yükseklik rekorunu kırdık. Ticari uçuşlarımızı yüz kilometreyle sınırlandıracağız. Bu da demektir ki rekorumuz uzun bir süre geçerli olacak."</p>

  <p>Eric kendi kendine güldü. Murphy'nin ne kadar kıskanacağını ve Jannike'nin ne kadar etkileneceğini düşündü. Bunları düşünür düşünmez, dudaklarındaki gülümseme kayboldu ve yeniden Max'in kaderi için endişelenmeye başladı.</p>

  <div style="mso-element:para-border-div;border:none;border-bottom:solid #4F81BD 1.0pt; mso-border-bottom-themecolor:accent1;padding:0cm 0cm 4.0pt 0cm"></div>
</body>
</html>
