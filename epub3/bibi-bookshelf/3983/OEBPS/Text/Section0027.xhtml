<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <div style="mso-element:para-border-div;border:none;border-bottom:solid #4F81BD 1.0pt; mso-border-bottom-themecolor:accent1;padding:0cm 0cm 4.0pt 0cm">
    <h1 class="MsoTitle">24. BÖLÜM</h1>
  </div>

  <p>Kovac, Filipinlerdeki responsivist tesisini gözetleme görevini verdiği an beş adamına özel bir talimat vermişti. Binayı inceleyen adamlara, yeraltı bölümüne girmeye kalkmadıkları sürece müdahale etmeyeceklerdi. Alanı gözledikleri geçmiş haftalarda, binayla yegâne ilgilenenler, çok eski motosikletleriyle gelen Filipinli gençler olmuştu. Onlar da kısa süre binada kalarak, yağmalanacak bir şey olup olmadığına bakmışlardı. Binadaki her şeyin sökülüp götürüldüğünü görünce, egzozlarından mavi dumanlar salarak uzaklaşmışlardı.</p>

  <p>Bugün gelen iki kişi daha en başından muhafızları alarma geçirmişti. Patlama sesi açık alanda yankılanınca, kuşkularının yerinde olduğunu hemen anladılar.</p>

  <p>Çöken betonun hengâmesinde Juan, Linc'in açtığı delikten aşağı yuvarlanarak, merdiven basamaklarına ayakları üstüne sağlam bir şekilde indi. Tozdan göz gözü görmeyen ortamda, Cabrillo, gözlerini açamadan basamaklardan aşağı koşmaya başladı. Bir yandan da Linc'in yolu açmış olmasını umuyordu. Kafası büyüklüğünde bir beton parçası omzuna çarparak dengesini kaybetmesine neden oldu. Son birkaç basamağı yuvarlanarak indi ve afallamış bir halde yere attı kendini. Bu arada tepesine moloz yağmaya devam ediyordu.</p>

  <p>Güçlü bir el gömleğinin arkasından tuttu ve onu giderek çığ haline gelen moloz sağanağından uzaklaştırdı.</p>

  <p>"Sağ ol," dedi Juan. Line ayağa kalkmasına yardım ederken nefes nefeseydi.</p>

  <p>Her iki adamın da yüzleri ve giysileri toza bulanmış ve tek renk haline gelmişti.</p>

  <p>Beton dolguyu taşıyan ahşap mesnetler sonunda dayanamamış ve tonlarca beton ve tahta parçası merdivene düşmüştü. Giriş bölmesinin ağzı tamamen molozla kapanmıştı. İçeride mutlak bir karanlık vardı.</p>

  <p>Linç, sırt çantasından bir el feneri çıkardı. Araba farı kadar kuvvetli ışığında, beton tozu bulutlarından başka bir şey göremediler.</p>

  <p>"Sana bir şey hatırlattı mı?" diye neşesiz bir gülüşle sordu Line.</p>

  <p>"Biraz, o bankeri havaya uçurduğumuz Zürih'e benzedi."</p>

  <p>"Karşılama komitemize ne diyorsun?"</p>

  <p>"Bu kadar kolay olacağına inandığım için kendimi aptal gibi hissediyorum."</p>

  <p>"Doğru söze ne denir?" Linç el fenerini tıkalı giriş yoluna tuttu. Bazı beton blokları en az yarım ton ağırlığında olmalıydı. "Buradan yol açarak çıkmak saatler alacak."</p>

  <p>"Küçücük bir delik bile açsak, anında akvaryumdaki balık gibi avlarlar bizi." Juan silahın emniyetini açıp beline, kemerinin arkasına yerleştirdi. "Silahça ve muhtemelen sayıca üstünler. Bu kadar molozu aşıp kendimizi pusuya düşürmemizin âlemi yok."</p>

  <p>"Gitmelerini beklesek?"</p>

  <p>"İşe yaramaz. Bir mataramız ve birkaç proteinli bisküvimiz var. Orada kıyamete kadar bekleyebilirler bizi." Juan, bir yandan da uydu telefonunu kurcalıyordu.</p>

  <p>"O zaman destek isteriz. Eddie kırk sekiz saat içinde buraya bir saldırı timi yollayabilir."</p>

  <p>"Sinyal alamıyorum." Cabrillo pilini bitirmemek için telefonu kapattı.</p>

  <p>"Pekâlâ, bütün önerilerimi reddettin, senin heybende ne v ar?"</p>

  <p>Juan feneri alıp, yıllar önce açılmış ve aşağıya doğru inen tünele tuttu. "Bakalım bu nereye gidiyor?"</p>

  <p>"Ya peşimizden gelirlerse?"</p>

  <p>"Umarım bunu önceden fark edip pusu kuracak kadar zamana sahip oluruz."</p>

  <p>"Neden burada beklemiyoruz onları?"</p>

  <p>"Ben onların başında olsaydım, adamlarımı bu çukura sokmadan önce biraz el bombası kullanırdım. Bize ateş etmelerine gerek kalmadan kıyma haline gelirdik burada. El bombasının yetişemeyeceği bir yerde beklersek, bu kez de tünelin içinde açık hedef oluruz. Kendimize korunaklı bir yer bulmak en iyisi. Hem iyi tarafından bakacak olursak, peşimizden gelmeleri, buranın başka bir çıkışı olduğu anlamına gelir."</p>

  <p>Linç seçeneklerini gözden geçirdi ve koluyla havayı süpürür gibi yaparak, yeraltı geçidine doğru ilerlemeyi kabul ettiğini gösterdi.</p>

  <p>Tünelin bir duvarı, uzun bitmeyen bir taş levhadan oluşmuştu, diğer duvar, üzerinde aletlerin çalıştığını gösteren izler taşıyordu. İki adam yan yana rahatlıkla yürüyebiliyorlardı ve kafalarının üzerinde en az üç metrelik bir boşluk vardı.</p>

  <p>"Bu işgal sırasında Japonların genişlettiği doğal bir yarık," dedi Cabrillo, kayaları inceleyerek.</p>

  <p>"Büyük ihtimalle depremin yol açtığı bir çatlak," diyerek Juan'a katıldı Line. "Fabrikalarını ya da her ne haltsa onu, deliğin yeryüzüne çıktığı yerde inşa etmişler." Juan taş zemindeki koyu lekeleri gösterdi. Sıçrama şeklinden kan olduğu anlaşılıyordu - çok miktarda kan.</p>

  <p>“Kurşun yarası.”</p>

  <p>“Birden fazla kurban hem de.”</p>

  <p>Juan ışığı sevimsiz görüntüden uzaklaştırdı. Dudakları ince gergin bir çizgi haline gelmişti.</p>

  <p>Yeraltına doğru indikçe sıcaklık azaldı ve havadaki nem artmaya başladı. Ama Cabrillo'yu ürperten, düşen sıcaklık değil burada olup biten felaketlerin düşüncesiydi.</p>

  <p>Tünel düz değil dolambaçlı bir şekilde sarmal olarak ilerliyordu. Yirmi heş dakika sonra, üç kilometreden fazla bir yol gitmişlerdi. Yol düzleş -</p>

  <p>mişti <sup>ve</sup> ilk yan haznelerine rastladılar. Girişi hafif bir göçük tarafından kapanmıştı. Tünelin tavanı çatlamış kayalarla doluydu ve her an çökebilecek gibi duruyordu. Burası da doğal bir yapıydı ve Japonlar tarafından genişletilmişti. Oda boydan boya yaklaşık on beş metreydi ve tavan yüksekliği de beş metreye yakındı. Mağara, duvarda bir zamanlar elektrik kablolarının tutturulduğu cıvatalar dışında boştu.</p>

  <p>"İdari bölüm?" dedi Line.</p>

  <p>"Olabilir. Yüzeye en yakın oda."</p>

  <p>İki tane daha küçük yan mağaradan sonra, Japonların bıraktığı eşyaların olduğu dördüncü odayı buldular. Bu bölmede bir düzine demir ranza yere vidalanmıştı. Bir duvar boyunca çürümüş sac dosya dolabı vardı. Juan çekmeceleri kontrol ederken, Line de karyolaları inceliyordu.</p>

  <p>"Esirlere yatak verme zahmetine gireceklerine inanabilir misin?" diye sordu Line.</p>

  <p>"Bu çekmecelerde hiçbir şey yok," dedi Juan Lincoln'e bakarak. "Yataklara kurbanlarını bağlamak için ihtiyaçları vardı. Kasıtlı olarak tifüs, kolera bulaştırılan veya zehirli gaza maruz bırakılan bu insanların ayakaltında dolaşmaması gerekiyordu."</p>

  <p>Franklin sanki yanmış gibi, elini dokunduğu ranzadan hızla çekiverdi.</p>

  <p>Buna benzeyen dört tane daha yan bölme buldular. Bazıları kırk yatak sığacak kadar büyüktü. Bir tane de ana tünel üzerinde, bel hizasında girişi olan küçük bir mağara buldular. Juan kafasını ve omuzlarını açıklıktan içeri soktu ve ardındaki mağaranın dik bir şekilde aşağı uzandığını gördü. Işığın ulaştığı son noktada mağaranın zemini, ne olduğu belli olmayan her çeşit çöple doluydu. Burası ortak çöplüktü ve öteberinin arasında insan kemikleri doluydu. Yıllar içinde iskeletler dağılmıştı, o yüzden Cabrillo kaç kişiye ait olduğunu anlayamadı. Beş yüz, düşük bir tahmin olurdu.</p>

  <p>"Burası mezbaha gibi bir yer," dedi, açıklıktan kendini kurtarınca. "Ölüm fabrikası."</p>

  <p>"Ve on sekiz ay boyunca çalıştırdılar."</p>

  <p>"Sanırım yukarıdaki tesisin tek amacı, bu aşağıdaki gizli laboratuvar-ları desteklemekti. Bütün pis işleri burada yapıyorlardı. Mağara sistemini kullanmalarının sebebi de bir salgın olması durumunda hemen kapatarak tecrit edebilmeleriydi."</p>

  <p>"Zalimce ve etkin." Linc'in sesinde en ufak bir takdir yoktu. "Bu Japonlar Nazilere birkaç şey öğretebilirlermiş."</p>

  <p>"Öğrettiklerine eminim," dedi Juan. Hâlâ gördüklerinin etkisinden tam olarak kurtulamamıştı. "731'inci Birim'in kökleri 1931'e, Hitler'in iktidara gelişinden iki yıl öncesine kadar uzanıyor. Savaşın sonlarına doğru, bilgi ve teknoloji akışı tersine dönmüştü. Almanlar, Japon İmparatorluğu'na nükleer maddeler yanında kamikaze uçakları için jet ve roket motoru da sağladılar."</p>

  <p>Linc'in cevabı dudaklarında dondu.</p>

  <p>Uzakta olmaları ve etraflarını çeviren kayalar nedeniyle mağaranın girişindeki patlamayı duymadılar ama ikisi de şiddetli bir hava basıncı darbesini vücudunda hissetti. Hızla geçip giden bir kamyonun ani rüzgârı gibiydi. Responsivistler, enkazı aşmışlar ve işlerini bitirmek üzere peşlerinden geliyorlardı.</p>

  <p>"Muhtemelen tünelleri iyi biliyorlardır ve bize hızla yaklaşacaklardır," dedi Cabrillo endişeyle. "Bir çıkış yolu bulmak ya da bir yer bulup kendimizi iki tabanca ve on bir mermiyle savunmak için olsa olsa yarım saat vaktimiz var."</p>

  <p>Bir sonraki tıbbi bölmede daha çok eşya terk edilmişti. Karyolaların üzerinde ince yataklar vardı ve dolaplar kimyasal madde kavanozlarıyla doluydu. Etiketler Almancaydı. Juan az önce dediklerinin kanıtı gibi duran etiketleri Linc'e gösterdi.</p>

  <p>Linç etiketleri inceledi ve sonra tercüme etti. "Klor. Saf alkol. Hidrojen peroksit. Kükürt dioksit. Hidroklorik asit."</p>

  <p>Cabrillo, Linc'in Almanca bildiğini unutmuştu. "Bir fikrim var. Bana biraz sodyum bikarbonat bulsana."</p>

  <p>"Şu anda mide ekşimesini dert etmenin zamanı değil bence." dedi Linç, kavanozları ve şişeleri incelerken.</p>

  <p>"Lise kimya dersleri. Emniyetli öteberi hakkında pek bir şey hatırlamıyorum, ama öğretmenimiz bize kimyasal silahlar yapmayı öğretmeye bayılırdı."</p>

  <p>"Ne hoş."</p>

  <p>"Eski hippilerdendi. Eninde sonunda hükümet her şeyimize el koymak için geldiğinde kendimizi savunmamız gerekeceğine inanırdı," dedi Juan.</p>

  <p>Linç garip bir bakış atarak uygun cam kaba doğru yöneldi. Cabrillo omuzlarım silkti. "Ne diyeyim? Ben Kaliforniya'da büyüdüm." Juan, Linc'e bir başka kimyasal adı söyleyerek bulmasını istedi.</p>

  <p>"Söylesene ne yapacaksın bunlarla?" diye sordu Linç kehribar rengi bir sıvıyla dolu kavanozu uzatırken.</p>

  <p>"Kimyasal savaş."</p>

  <p>Pusu kurmak için görece küçük bir tıbbi bölmede karar kıldılar. Linç, bazı battaniye ve minderleri iki insana benzeyecek şekilde kıvırarak, uzaktaki bir karyolanın altına tıkıştırdı. Juan, Linc'in çantasından çıkan elektrik bandını, kimyasalları ve matarasını kullanarak bir bubi tuzağı hazırladı. Fenerin yetersiz ışığında mankenler, responsivistleri aldatmak adına istediklerinden de iyi gözüküyordu. Linc'in cep telefonunu telsiz ayarına getirip iki hareketsiz şeklin arasına koydu.</p>

  <p>Linç ve Juan karşı tarafta ve tünelin biraz daha aşağısındaki bir odaya geçip beklemeye başladılar.</p>

  <p>Yapmak üzere oldukları şey konusunda zorlandığında, Golden Dawn'daki kurbanları düşünmesi azmini bilemeye yetiyordu. Dakikalar birbirini kovalarken, Cabrillo'nun saatinin fosforlu yelkovanı sanki saatin pili bitmek üzereymiş gibi yavaş hareket ediyordu. Ancak Linc'le beraber sayısız pusu kurmuşlardı. Tamamen hareketsiz bir halde ve karanlık tünelde bir şey görememelerine rağmen gözleri açık olarak bekliyorlardı. Taş duvara dayanmışlar, başları eğik bir vaziyette en ufak sesi duymaya çalışarak kulaklarını dört açmışlardı.</p>

  <p>Yirmi dakika sonra gelenlerin seslerini duydular. Responsivist tetikçiler tünelden aşağı lıızla gelirken, Juan önce iki, sonra üç farklı ayak sesi seçebildi. Işık yoktu, o yüzden Juan kızılötesi fenerler ve gece görüş gözlükleri taşıdıklarını düşündü.</p>

  <p>Tetikçiler, yan mağaraya gelmeden önce sanki bir pusu bekliyorlarmış gibi durdular. Juan adamları görmese de seslerinden ne yaptıklarını anlıyordu. Girişe kadar neredeyse hiç ses çıkarmadan gelmişlerdi. Arkadaşları kendilerini korumadan ilerlemiyorlardı. Taşa çarpan bir metal sesi duyuldu ve hemen arkasından bir ses yükseldi.</p>

  <p>"Sizi görebiliyorum. Hemen teslim olursanız size bir zarar vermeyeceğiz."</p>

  <p>Sesin sahibi kapıda durup, silahını mağaranın girişine dayayarak sa-bitlemeye çalışan bir muhafızdı. Silahını odanın sonundaki karaltıların üzerine doğrultmuştu.</p>

  <p>Linc'in iri gövdesinin arkasında durarak sesini maskeleyen Juan, cep telefonunun mandalına bastı ve, "Cehenneme kadar yolunuz var," dedi.</p>

  <p>Mağaradaki cep telefonunun sesi en yükseğe ayarlı olduğundan, Juan'ın sözleri küstah bir haykırış gibi duyulmuştu. Bir anda iki silah ateş etmeye başladı. Namlulardan çıkan kıvılcımların ışığında Juan üç kişiyi seçebildi. Bunlar sıradan amatörler değildi. İkisi mağaranın dışında dururken biri arkada kalıp, yandan saldırı ihtimaline karşılık tüneli kontrol ediyordu.</p>

  <p>Böylesi kapalı bir ortamdaki gürültü, Cabrillo'nun bütün duyularını kör etmiş ti.</p>

  <p>Silah sesleri kesilince ne yapacaklarını görmek için bekledi. Odanın içine, iki adamı defalarca öldürecek kadar kurşun sıkmışlardı. Arkadaki adam el fenerini yaktı. Üçü birden gözlüklerini çıkardılar. Yaylım ateşinden dolayı görüşleri geçici olarak devre dışı kalmıştı. Ateş eden iki adam dikkatli adımlarla eşiği geçerek odaya girdi. Bu arada diğeri kararlı bir şekilde tuzak ihtimaline karşı yerinde kaldı.</p>

  <p>Ve Cabrillo adamı yanıltmadı.</p>

  <p>Tuzak teli, o ve Linc'in son uykularını uyuyor göründükleri karyolanın hemen yanındaydı. Öndeki muhafız kurbanlarıyla o kadar meşguldü ki tele dikkat etmedi.</p>

  <p>Elektrik bandı, klor ve sodyum bikarbonat şişelerine yapıştırılmıştı ve tetikçi onlara sürtününce yere düştüler. Şişeler, mataradan dökülen suyun ve Juan'ın daha önceden yere döktüğü kimyasalın üzerine düşerek kırıldılar.</p>

  <p>Şişelerin şangırtısı üzerine Juan ve Linç ateşe başladılar. Üçüncü muhafız kırılan şişenin sesine tepki vermek istedi, ancak en ufak şansı yoktu. Bir kurşun koltuk altından girerek iç organlarını parçalamıştı. Diğer kurşun da tam nefes borusuna saplanmıştı. Yere yığıldığında silahı ve feneri tutan elleri hâlâ gevşememişti ve fenerin ışığı mağaranın girişini aydınlatmaya devam ediyordu. Işığın aydınlattığı alanda soluk yeşil bir duman bulutunun uzanmaya başlayan kolları görünüyordu.</p>

  <p>Odanın içinde, kimyasal reaksiyon sonucu, bir hidroklorik asit ve hipokloröz asit gölü oluşmuştu. Saniyeler içinde iki adam da bir şeylerin yanlış gittiğini anladıklarında, boğazları ve ciğerleri yanmaya başlamıştı. Asit buharları ciğerlerine giden hassas yolu tahriş ederek, en hafif soluk alma işlemini bile müthiş bir işkenceye çevirmişti.</p>

  <p>Tahriş edici maddeyi dışarı atmak için her öksürmeye çalıştıklarında vücutlarına daha fazla toksin girmesine sebep olmuşlardı. Kendilerini odadan dışarı attıklarında ikisinin vücudunda da korkunç kasılmalar başlamıştı. Ciğerlerinin derinliklerinden gelen kan ve mukusu kusmaya başladılar.</p>

  <p>Kısacık maruz kalma süresine rağmen, derhal tıbbi müdahalede bulu-nulmazsa iki adam da birer yaşayan ölüydü ve gerçekten ölmeleri çok yavaş ve acılı bir şekilde olacaktı. Biri bu gerçeği kavramış olmalı ki, Cabrillo müdahale edene kadar el bombasının pimini çekmişti bile.</p>

  <p>Karar vermek için saniyeler vardı fakat tepelerinde bu kadar dengesiz bir çatı varken yapacak tek şey vardı.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Cabrillo, Linc'in kolundan tutarak koşmaya başladı. El fenerini açmak için bile zaman kaybetmemişti. Parmakları tünelin duvarını süpürerek koşmayı sürdürdü.</p>

  <p>Linc'in iri cüssesini de arkasında hissediyordu. İkisi de saniyeleri sayıyorlardı ve aynı anda kendilerini yere attıklarında el bombası patladı. Tünelin her tarafından çevrelerine şarapnel parçaları yağıyordu. Aynı anda bir ışık ve ses duvarı içinde vuran aşırı basınç dalgası, balyoz darbesi gibi etki yapmıştı. Yeniden ayağa kalktıklarında, tünelin içini yeni bir ses dalgası doldurmaya başladı. Patlamanın yerinden oynattığı taş ve kaya levhalar, tünel tabanına çarparak, bir çığ halinde üzerlerine gelmeye başladığında gürleme kulakları sağır edici bir hal almıştı. Juan fenerini yaktığında kamyon motoru büyüklüğünde bir kaya parçasının hemen önünde yere çarptığını gördü. Engelli yarış koşucusu gibi üzerinden atlayıp koşmaya başladı. Önlerinde, çatıda oluşan çatlak, kapkara bir yıldırım gibi siyah zikzaklar çizerek ilerliyordu. Arkalarında ise göçen kayaların gürültüsü iyice artarak bir kreşendo haline gelmişti.</p>

  <p>Derken gürültü dinmeye başladı. Gürleme giderek yok olmaya yüz tuttu ve tek tük düşen taşların takırtısı da bitince, tünele yeniden sessizlik hâkim oldu. Juan sonunda yavaşladı, soluduğu hava toz yüklüydü. Işığı arkalarındaki tünele tuttu. Yerden tavana kadar molozla dolmuştu.</p>

  <p>"İyi misin?" diye nefes nefese sordu.</p>

  <p>Linç, bir taş parçasının çarptığı bacağının arka tarafını elledi. Parmaklarına baktığında kan yoktu.</p>

  <p>"Evet. Sen?"</p>

  <p>"Tüm bu toz topraktan kurtulunca daha iyi olacağım. Hadi yürü."</p>

  <p>"İyi tarafından bak," dedi Linç, yeniden yürümeye başladıklarında. "Artık arkamızdan birilerinin geleceğinden korkmamıza gerek kalmadı."</p>

  <p>"Her zaman içinde bir Polyana gizli olduğunu biliyordum."</p>

  <p>Yeraltı tesisini inceleyerek iki saat daha geçirdiler. Yüz seksen esire ait ranzalar ve önceden laboratuvar olan odalar keşfettiler. Linç, buldukları bir başka ekipmanın basınç odası olduğunu fark etti.</p>

  <p>"Muhtemelen patlama sonrası basınç düşüklüğünün etkilerini ölçmek içindir," diye yorumladı Line.</p>

  <p>Sonunda uzun tünelin sonuna geldiler. Ancak tünel ne bitmişti ne de daralmıştı. Sadece çatının bir kısmı çökmüştü. İkisi de bunun patlamayla olduğunu anlamıştı. Juan yığına yaklaşıp burnundan nefes aldığında, çok hafif de olsa ortamdaki patlayıcı kokusunu alabildi.</p>

  <p>"Bu daha yeni olmuş."</p>

  <p>"Responsivistler ayrılırken mi?"</p>

  <p>Juan başını salladı ama henüz hayal kırıklığına kapılmış değildi. Taş yığınına tırmandı ve en tepeye gelince yüzükoyun uzanarak, tavanla taş yığınının arasındaki boşluğa fenerini tuttu. Linc'i de yanma çağırdı.</p>

  <p>"Bu yeraltı mezarında, responsivistlerin görmemizden çekineceği hiçbir şey yok. Hepsi Japon ordusundan artakalanlar."</p>

  <p>"O halde ne saklıyorlarsa bunun arkasında olmalı."</p>

  <p>"Aklın yolu bir," dedi Juan. "Üstelik peşimizden gelmeleri çıkış yolumuzun da bu tarafta olduğunu gösteriyor."</p>

  <p>"O halde ne duruyoruz?"</p>

  <p>Son kalan sularını da gaz saldırısı için kullandıklarından, yaptıkları yorucu iş sonunda Juan'ın dili yapışkan ve şiş bir kütleye dönmüştü. Sanki pullu bir sürüngen kıvrılıp ağzının içinde uyumuş gibi geliyordu. Keskin taşları taşımaktan elleri soyulmuş ve kanamaya başlamıştı. îki büklüm durmaktan her yeri ağrıyordu. Yanı başında Linç, yorulmak bilmez bir makine gibi çalışıyordu. Sanki hiçbir şey onu durduramaz gibiydi, ama Juan Lincoln'ün de dayanıklılığının sınırları olduğunu biliyordu.</p>

  <p>Dikkatle, arada bir yeni parçalar kopmayacağından emin olmak için tavanı yoklayarak, yığının içinden yavaş yavaş kendilerine bir yol açtılar. Yarım saatte bir görev değişikliği yaptılar. Önce Juan enkaza saldırıp, taşları Linc'in ellerine bırakıyordu, sonra Linç, taşları yerinden kaldırıp, başkana veriyordu. Linc'in iri cüssesi nedeniyle, açmak zorunda oldukları gedik, Juan'ın sığabileceğinden iki kat geniş olmak zorundaydı. Juan yeniden enkazın üzerindeydi ve büyükçe bir kayayı tutmaya çalışıyordu. Ancak ne kadar uğraşırsa uğraşsın, diğerlerinden ayırmayı başaramadı. Sanki bulunduğu yere çakılmış gibiydi. Etrafındaki daha küçük, yumruk büyüklüğünde taşları oynatarak, bir kaldıraç elde etmek için bulduğu her şeyle uğraştı ama kaya parçası kıpırdamıyordu bile.</p>

  <p>Kayanın üzerindeki tavan, çatlak ve yarıklarla doluydu ve responsivistlerin havaya uçurduğu bölgedeki gibi dengesizdi. Madenciler bu tür tavanlara, sallanan asmalar adını takmışlardı ve her an bir parça gevşeyip düşebilirdi. Daha önce hiç klostrofobinin buz kesen etkisini hissetmemişti ama bu kez paniğin soğuk elleri zihninin derinliklerine parmaklarını uzatmaya başlamıştı.</p>

  <p>"Sorun nedir?" Linç soluk soluğa yanına gelmişti.</p>

  <p>Juan, çenesini konuşabilecek kadar gevşetebilmek için dilini bir süre ağzında gezdirdi. "Burada yerinden oynatamadığım bir kaya parçası var."</p>

  <p>"Bir bakayım."</p>

  <p>Önce Linç ayağını sıkışık alana koydu ve güçlükle yer değiştirdiler. Çizmelerini kayaya, arkasını Cabrillo'nun uzattığı bacaklarına dayadı ve tüm gücüyle yüklendi. Spor salonunda</p>

  <p>beş yüz kiloya yakın bir ağırlıkla bacak çalışıyordu. Kaya parçası onun yarısı kadardı ama çok kötü sıkışmıştı ve Line su kaybının etkilerini hissetmeye başlamıştı. Cabrillo, kayayı ittiren Linc'in vücudundaki her kas ve tendonun üzerindeki yoğun baskıyı hissedebiliyordu. Linc'ten yükselen bir iniltiyle taş yerinden oynadı ve sıkıştığı oyuktan çürük bir diş gibi koparak yığının üstüne yuvarlandı.</p>

  <p>"İşte bu kadar," diye bir çığlık attı Line.</p>

  <p>"İyi iş koca adam."</p>

  <p>Linç ileri doğru hareket edebildi ve arkasından gelen Juan tepelerindeki boşluğun arttığını fark etti. Yığının en yüksek noktasını aşmışlardı ve şimdi diğer taraftan inişe başlamışlardı. Bir süre daha elleri ve dizlerinin üzerinde sürünerek ilerleyen Linç ve Juan, daha sonra ayağa kalkabildiler ve son kalan döküntünün üzerinden geçerek mağara zeminine yeniden ayak bastılar. Juan ışığı aştıkları yığının üzerine tuttuğunda, tepedeki açıklık inanılmayacak kadar dar gözüküyordu.</p>

  <p>Bir süre soluklandılar. Bu arada el fenerini de pillerinden tasarruf etmek amacıyla kapadılar.</p>

  <p>"Kokuyu alıyor musun?" diye sordu Juan.</p>

  <p>"Eğer bir bardak buz gibi biradan bahsediyorsan, şu anda aynı sanrıyı görüyoruz demektir."</p>

  <p>"Hayır. Deniz kokusu alıyorum." Juan ayağa kalkıp el fenerini yeniden yaktı.</p>

  <p>Tünelin içinde yüz metre daha ilerlediklerinde, denize açılan doğal bir mağara ağzına ulaştılar. Mağara en az on beş metre yüksekliğindeydi ve genişliği de bunun en az dört katı kadar vardı. Japonlar yeraltı gölünün bu tarafına beton bir rıhtım inşa etmişlerdi. Bir zamanlar rıhtımda duran gezici vinç için döşenmiş olan ince raylar göze çarpıyordu.</p>

  <p>"Buraya gemiler mi gelmiş?" diye hayretle sordu Line.</p>

  <p>"Sanmam," dedi Juan. "Feribot yanaşırken deniz yükselmişti ve bundan yedi saat önceydi. Demek ki şu anda sular çekilmiş durumda." Feneri rıhtımın duvarlarına tutunca, tepesine kadar kalın bir midye örtüsüyle kaplı olduğunu gördü. Bu da deniz yükseldiğinde iskelenin sular altında kaldığını gösteriyordu. "Galiba üssün tedarikini denizaltılar sağlamış."</p>

  <p>Feneri söndürüp, birlikte karanlık sularda mağaranın derinliklerine bakarak gün ışığının izini aradılar. Rıhtımın karşısına gelen bir alanda hafif bir ışıltı var gibiydi. Su tam olarak mavi değildi, sadece daha az siyah gözüküyordu.</p>

  <p>"Ne düşünüyorsun?" diye sordu Juan feneri yakarak.</p>

  <p>"Şu anda güneş tepede. Buranın bu kadar karanlık olabilmesi için, tünelin beş yüz metre veya daha uzun olması gerekir."</p>

  <p>Tek nefeste yüzmeleri için çok uzun olduğunu söylemedi. Bunu i kisi de biliyordu.</p>

  <p>"Tamam. Hadi etrafa bakıp kullanabileceğimiz bir şeyler arayalım."</p>

  <p>Ana mağaranın yalnızca bir tek yan odası vardı. İçeride, yukarıdaki ince bir çatlaktan sızan bir tatlı su kaynağı buldular. Su kayayı aşındırarak okyanusa akmadan önce küçük bir çukurda birikmişti.</p>

  <p>"Soğuk bira değil," dedi Linç elini suda kâse gibi yaparak. "Ama hiçbir şey bu kadar ferahlatıcı gelmemişti."</p>

  <p>Juan fenerin ışığını odanın etrafına tutarak, Linc'e suyu içmesini işaret etti. Sırayla bir duvara dayalı halde duran garip taş tabletler vardı. Juan, insan yapımı bu eserleri incelerken tüm susuzluk düşüncesi yok olmuştu. Yaklaşık bir metreden biraz uzun olan ve yarım metre genişliğindeki pişirilmiş kilden yapılmış bu tabletler, ikişer santim kalınlığındaydı. Ama onu böylesine etkileyen şey tabletler değil üzerindeki yazılardı. Pişirmeden önce yüzeye yazmak için bir çubuk ya da biz kullanılmıştı. Tabletlerin çok eski olduğu belli olduğu halde en ufak bir yıpranma belirtisi yoktu. Sanki tüm zamanlar boyunca sıcaklık kontrollü bir müzede durmuş gibiydiler.</p>

  <p>Sonra telleri gördü. İnce hatlar bir tabletin arkasından çıkarak diğerine bağlanıyordu. Juan ışığı tabletlerin arasındaki boşluğa ve mağara duvarına tuttu. Dört antik tabletin hepsinin arkasına plastik patlayıcı blokları yerleştirilmiş ve hepsi birbirine tellerle bağlanmıştı. Teli izleyince ana tünele doğru uzadığını fark etti. Mağara tavanını çökerttikleri zaman bu düzeneğin de patlamaya ayarlandığını anlamıştı. Fakat kablo bir yerde kesilmiş olmalıydı. Patlayıcı miktarına bakılırsa, anlaşılan responsivistler tabletlerden geriye tozdan başka hiçbir şey kalmasını istememişlerdi.</p>

  <p>"Ne buldun?" diye sordu Line. Yüzünün kirini yıkamıştı ve boynundaki tozda suyun açtığı ince kanallar oluşmuştu.</p>

  <p>"Çiviyazısı tabletler ve üzerlerinde de onları uzaya fırlatacak kadar SEMTEX."</p>

  <p>Linç patlayıcıları inceledi ve omuzlarını silkti. İkisi de dokunmamaları gerektiğini iyi biliyorlardı. Patlamaları gereken zamanda patlamamaya karar vermişlerse, şu anda onları bu kararlarından vazgeçirmek için hiçbir sebep yoktu.</p>

  <p>"Kiviyazısı mı?"</p>

  <p>"Çiviyazısı. Belki de dünya üzerindeki en eski yazılı dil. Sümerler tarafından beş bin yıl kadar önce kullanılmış."</p>

  <p>"Burada ne arıyorlar peki?"</p>

  <p>"En ufak bir fikrim yok," dedi Cabrillo. Cep telefonuyla tabletlerin fotoğraflarını çekmeye hazırlandı. "Daha ileri tarihlerde çiviyazısı metinler soyut hale gelmişti. Bir sürü üçgenler ve kama bulunuyordu tabletlerde. Bu daha çok piktograf gibi."</p>

  <p>'Yani?"</p>

  <p>"Yani bu gördüklerimiz dilin en eski kullanım şekline ait." Çektiği fotoğrafları kontrol etti ve birkaç daha net görüntü almaya çalıştı. "Bunların tarihi beş bin beş yüz yıl veya daha eskiye gidebilir, üstelik çok iyi durumdalar. Çoğu çiviyazısı tabletler pul kadar küçük parçalar bir araya getirilerek oluşturulabilmiştir."</p>

  <p>"Dinle dostum, bunlar çok iyi ve güzel ama şu anda bize hiçbir yararı yok. Biraz su iç ve ben de etrafı araştırmaya devam edeyim."</p>

  <p>Cabrillo, binlerce dolarlık şaraplar içmişti ama şu anda içtiği kaynak suyunun yerini hiçbir şey tutamazdı. Peş peşe birkaç avuç dolusu su içti. Suyun vücudunda dolaşıp, kaslarım enerjiyle doldurduğunu ve zihnini bir sis' gibi kuşatan yorgunluğu giderdiğini hissetti. Linç keşif turunu tamamladığında midesinden lıkır lıkır ses geliyordu. "Görünüşe bakılırsa, responsivistlerin aşk yuvasına düşmüşüz," dedi Line. Elinde, içinde iki tane kalmış bir prezervatif kutusu, bir battaniye ve içi şarap şişeleriyle dolu bir çöp torbası tutuyordu.</p>

  <p>"Hava tüpleri ve dalış maskesi bulmanı umuyordum."</p>

  <p>"O kadar şanslı değiliz. Sanırım, buradan yüzerek çıkmaya çalışacağız. Umalım da en az birimiz başarabilsin."</p>

  <p>"Ana mağaraya geri dönelim. Patlayıcılarla ilgili buluşlarım daha bitmedi."</p>

  <p>Cabrillo çöp torbasını havayla doldurup, suda sırayla nefes alabileceklerini düşündü ama suyun torbayı yukarı kaldırıp kayalara sürterek delinmesine sebep olma ihtimali yüksekti. Ağırlık bağlayıp torbayı suyun içinde tutmaları durumunda, bu kez su direncinden dolayı hızlarını kesip mesafeyi kat etmelerini imkânsız hale getirebilirdi. Daha iyi bir yol olmalıydı.</p>

  <p>Linç bir tane proteinli bisküvi uzattı. Birkaç dakika süreyle bunu yemekle meşgul olup, kendilerini buradan çıkaracak bir yol bulmak için beyinlerini zorladılar. Juan feneri yeniden söndürdü. Mağaranın uzak ucundan gelen cılız ışıltı, onları hem özgürlüğe çağırıyor hem d e düş kırıklığına yol açıyordu. Kurtuluşa kışkırtıcı derecede yaklaşmışlardı ama son engel aşılabilir gibi gözükmüyordu. Derken birdenbire aklına saçmalık derecesinde basit bir fikir geldi. Bunu nasıl olup da daha önce düşünemediğine şaşırdı.</p>

  <p>"Sodyum kloratın Almancasını hatırlıyor olabilir misin acaba? Böcek öldürücü olarak kullanılan zehirli bir tuzdur."</p>

  <p>"Natrium Chlor. Revirde bir ya da iki kavanoz gördüğümü hatırlıyorum."</p>

  <p>"Ateşleyici kalemlerin ikincisi de yanında değil mi?"</p>

  <p>Evet.</p>

  <p>"Oksijen ocağı yapacağız. Ben gidince senden rayları törpüleyerek demir tozu elde etmeni isteyeceğim. İkisini karıştırıp ateşlediğinde demir oksit, sodyum klorür ve saf oksijen çıkacak. Tünelin yarısına kadar yüzüp onu ateşleyeceğimiz uygun bir yer arayacağım. Çı kan oksijen deniz suyunun yerini alarak bize nefes alabileceğimiz bir baloncuk oluşturacak."</p>

  <p>"Bu da lise öğretmeninden kimya büyüleri mi?"</p>

  <p>"Aslında bunu Max'ten öğrendim. Oregon da yangın durumunda veya kimyasal tehdide karşı kullanılmak üzere bir oksijen jeneratörümüz var. Nasıl çalıştığını göstermişti bana."</p>

  <p>Juan'a el feneri gerekecekti. Bu yüzden Linc'i elinde bir çakıyla raylardan demir tozu elde etmesi için geride bıraktı. Cabrillo'nun tünelin kısmen göçen kısmından geçerek revire gidip deniz mağarasına geri dönmesi kırk dakikayı bulmuştu. Bu süre içinde Linç, gerekenden de fazla demir tozu elde etmişti.</p>

  <p>El fenerinin giderek zayıflayan ışığı altında çalışan Cabrillo, kimyasalları boş şarap şişelerinden birinde karıştırdı ve ağzını kalan elektrik bandıyla sararak kapattı. Bu arada Linç, ateşleyici kalemi sökerek patlayıcı gücü düşürmekle meşguldü. İşleri bittiğinde Juan ateşleyiciyi şişenin tepesine yerleştirdi ve uyduruk oksijen jeneratörünü plastik torbaya sardı.</p>

  <p>"Rube Goldberg gurur duyardı seninle," diye takıldı Line.</p>

  <p>Juan rıhtımın kenarına gelerek botlarını ve pantolonunu çıkardı, gömleğini de bir kenara koydu. "Beş dakika içinde dönerim," dedikten sonra kendini hamam gibi sıcak suya bıraktı. Etrafındaki su, vücudundan kalkan tozun etkisiyle bir an için bulandı. Torbayı ve sugeçirmez feneri tutarak sakin kulaçlarla mağarayı yüzerek geçti ve çıkış ağzı olduğunu düşündükleri noktaya ulaştı. Juan torbayı yüzer halde yukarıda bırakıp, güçlü kol ve bacak darbeleriyle dibe doğru dalmaya başladı. Fenerin ışığında su turkuvaz bir renk almıştı. Tuzlu su gözlerini yaksa da, bu çocukluğundan beri alıştığı bir şey olduğundan çok önemsemedi. Suyun içinde ilk gördüğü şey keskin kayalar ve bunların üstünü kaplayan su yosunları ve midyeler oldu, ama beş metre derine indiğinde önünde ağzını açmış vaziyette bir tünel buldu. Genişliği en azından bir on beş metre vardı ve içine İkinci Dünya Savaşı'nın denizaltıları rahatça sığabilirdi. Feneri kapattığında, görüş alanının son noktalarına doğru çok zayıf bir gün ışığı yansıması görebildi.</p>

  <p>Tekrar su yüzüne çıktı ve torbayı yakaladı. Derin nefesler almaya başladı ve ciğerlerini alabildiği kadar havayla doldurarak, olabildiğince fazla karbondioksiti de dolaşım sisteminden dışarı atmaya çalıştı. Hafif bir baş dönmesi hissetmeye başladığında kendini sudan dışarı fırlatarak ciğerlerini boşalttı ve bu kez daha derin nefes almaya başlayabildi. Ciğerlerini doldurup yeniden suya daldı. Aşağıya doğru çevirdiği fenerinin ışığını izleyerek tünele girdi. Mağara sistemini yaratan gelgit hareketleri, tünelin duvarlarını deniz yaşamından arındırmıştı. Yüzerken içinden saniyeleri sayıyordu. Bir dakika olduğunda güneş ışığının daha parlak yansıdığını fark etti. Zihnini berrak ve vücudunu gevşek tutarak tünelin içinde ilerlemeye devam etti. Bir dakika otuz saniye geçtiğinde feneri tünelin tavanına tuttu. Üç metre ileride kayanın içinde bir oyuk olduğunu gördü. Bir buçuk metre genişliğinde ve otuz santimetre derinliğindeydi.</p>

  <p>Torbada hâlâ, suyun kaldırma kuvvetiyle tavana bastırılacak kadar hava vardı. Torbanın dışından zamanlama kalemini bularak ateşleyiciyi çalıştırdı. Geri döndü ve tünele girerken yaptığı gibi saniyeleri saymaya devam etti. Tünelin ağzına gelip yüzeye yöneldiğinde üç dakikadan az zaman geçmişti. Bir yunus gibi suyun yüzeyine çıkarak ciğerlerindeki bütün havayı gürültülü bir şekilde dışarı attı.</p>

  <p>"İyi misin?" Line karanlığın içinden seslendi.</p>

  <p>"Arada bir içtiğim purolardan vazgeçmeyi düşünebilirim, ama iyiyim."</p>

  <p>"Hemen geliyorum."</p>

  <p>Juan, bunu der demez Linc'in suya atladığını duydu. Az sonra Cabrillo'nun yanındaydı. İkisinin botlarını omzuna asmış, elbiselerini de beline dolamıştı. "Cep telefonunu prezervatiflerin içine koydum," dedi Line. "Pantolonunun cebinde."</p>

  <p>"Teşekkürler. Ben onu tamamen unutmuştum."</p>

  <p>"İşte bu yüzden, gemiye döndüğümüzde maaşıma zam yapacaksın." Bunu dedikten sonra Linc'in sesindeki alaycı ton kayboldu. "Şimdi senin bu küçük Frankenstein deneyin işe yaramazsa ve nefes alabileceğimiz bir oksijen cebi oluşmazsa yüzmeye devam edeceğiz değil mi?"</p>

  <p>"Gidecekleri mesafe en iyi yüzücüler için bile çok uzundu. Juan'ın cevabı aslında ikisinin de idam fermanı gibiydi. "Planımız bu."</p>

  <p>Çok küçük ve uzakta olduğundan, ateşleyicinin sesini sudayken duymaları imkânsızdı. O yüzden Juan, saatine bakarak, ayarlamış olduğu on dakikanın geçtiğinden emin olunca Linc'e hazır olup olmadığını sordu. İkisi de fazlı oksijenin kendilerini sarhoş edeceğini bilerek derin ve hızlı bir şekilde nefes almaya başladılar.</p>

  <p>Tünele doğru birlikte daldılar. Tünel nedense Cabrillo'ya uğursuz gözüktü. Kocaman ağzı ve gelgitin kendisini içeri doğru çeken akıntısıyla, sanki Cabrillo'yu olduğu gibi yutmak isteyen bir kaya gibiydi. Fenerin ışığı daha da zayıflamıştı. O yüzden ikisi birden tünelin ucunda gözüken ışımaya doğru yüzerken feneri söndürdü. Bir buçuk dakika sonra yeniden yakarak oksijen dolu cebi aramaya başladı. Tünelin tavanı şekilsiz kayalardan oluşmuştu. Kabarcığın alt kısmının tavana asılı bir cıva topu gibi gümüş renginde parlaması gerekiyordu.</p>

  <p>Juan kabarcığı ararken yavaşladı ve bir an çıkışa doğru umutsuzca hızlanmaları mı yoksa çukur noktayı aramaya devam etmeleri mi gerektiğine karar veremedi.</p>

  <p>Işığı çevresinde dolaştırdı ve biraz sağa kaydıklarını fark etti. Hemen sola döndü, peşinden de Line geldi ama hâlâ kabarcığı görememişlerdi.</p>

  <p>Yenilginin tadı da dudaklarının arasından sızmaya çalışan tuzlu su gibi acıydı. Oksijen jeneratörü çalışmamıştı ve ikisi birden ölecekti. Tünelin uzaktaki ağzına doğru hızlanmak üzereyken Linc'in elini bileğinde hissetti. Linç eliyle sol taraflarında bir noktayı işaret ediyordu. Feneri o yöne tuttuğunda ayna gibi bir yansıma belirdi. Hızla o tarafa yöneldiler ve yüzeye çıkmadan önce ciğerlerindeki havayı boşaltarak kafalarının tavana çarpmamasını sağladılar.</p>

  <p>İkisi de oksijenin ısıveren reaksiyon yüzünden sıcak ve kötü kokulu olmasına aldırış etmediler. Juan kendisiyle müthiş gurur duyuyordu ve suratına salakça bir sırıtış yapışıp kalmıştı.</p>

  <p>"Harika bir iş başardın başkan."</p>

  <p>Sadece üç dakikalık bir molaya yetecek kadar oksijen vardı. Yolculuklarının ikinci aşamasına başlamadan önce ciğerlerini açgözlü bir şekilde dolduruyorlardı.</p>

  <p>"Çıkışta arkada kalan biraları ısmarlar," dedi Juan ve son bir kez nefes alarak tünele daldı.</p>

  <p>Bir saniye sonra Linc'in girişiyle suyun dalgalandığını hissetti. Bir dakika yüzmüşlerdi ama çıkış hâlâ yakınlaşmış gibi gözükmüyordu. Onların lehine olan gelgit hareketine rağmen ilerlemeleri yetersizdi. Yirmili yaşlarındayken Juan, dört dakikaya yakın bir süre aletsiz dalış yapabiliyordu ama o günlerin üzerinden uzun ve zorlu bir hayat geçmişti. Şu anda yapabileceği en iyi derece üç dakika on beş saniye olabilirdi. Linc'in vücudunun kendisinden daha hızlı oksijen tükettiğini de biliyordu. Her şeye rağmen ilerlemeyi sürdürerek, kristal suyun içinde kulaç atmaya devam ettiler. İki dakika otuz saniyenin sonunda tünelin ağzı iyice aydınlanmıştı ama hâlâ ulaşılması imkânsız derecede uzak gözüküyordu. Juan boğazının arkasındaki, nefes almasını söyleyen ilk çırpınışı hissetti. On beş saniye sonra ciğerleri istemsizce kasıldı ve dudaklarından birkaç hava kabarcığı kaçtı. Gitmeleri gereken yirmi metre daha vardı. İradesini zorlayarak, vücudunun ısrarlı nefes alma dürtüsüne karşı koyup, boğazını adeta düğümledi.</p>

  <p>Beyni son hava kırıntılarını da tüketirken düşünceleri kaymaya başladı. Giderek daha fazla umutsuzluğa kapılıyordu ve hareketleri kontrolden çıkmaya başlamıştı. Sanki nasıl yüzüldüğünü hiç hatırlamıyor gibiydi, hatta kollarını ve bacaklarını nasıl kontrol edeceğini bilmez bir haldeydi. Daha önce de boğulmaya çok yaklaşmıştı ve belirtilerini fark edebiliyordu ama bu konuda yapabileceği hiçbir şey kalmamıştı. Koskoca okyanus onu çağırıyordu ama o ulaşamıyordu.</p>

  <p>Yüzmekten vazgeçti ve tuzlu suyun ciğerlerini yaktığını hissetti.</p>

  <p>Bunu hissettiği anda yeniden hızlanmaya başladı. Linç, Cabrillo'nun zor durumda olduğunu görmüş ve tişörtünün arkasından yakalamıştı. Eski SEAL komandosu da başkan kadar umutsuzca nefes almak istiyordu ama bacakları piston gibi çalışıyor ve sağ kolunu her ileri atışında ışığa biraz daha yaklaşıyorlardı. Juan hayatında daha kararlı bir eylem görmemişti. Linç boğulmak üzere olduğu gerçeğini tamamen görmezden geliyor ve her şeye rağmen yüzmeye devam ediyordu.</p>

  <p>Mağaranın çıkışına doğru su aniden aydınlandı. Sadece cesaretiyle Linç onları yüzeye çıkartmayı başardı. Juan aksırık ve öksürükler içinde bir yandan nefes almaya çalışıyor, diğer yandan ciğerlerindeki suyu dışarıya kusuyordu. Birer deniz kazazedesi gibi kayalıklara tutundular. Sular etraflarında yumuşak bir şekilde oynaşıyordu. İkisi de bir süre hiç konuşamadılar. Konuşacak hale geldiklerinde de diyecek bir şeyleri yoktu. Bir saatlik zorlu bir tırmanış ve peşinden eski Japon tesisi etrafındaki iki saat süren geniş turdan sonra gizledikleri araçlarına ulaşabildiler. Cabrillo, daha uçurumun tepesine ulaşmadan, çektikleri tüm sıkıntıları arkasında bırakmıştı bile. Aklında sadece cep telefonuna kaydettiği görüntüler vardı. Nasıl veya neden olduğunu bilmiyordu ama skandalı ortaya çıkarmak için ihtiyaç duyduğu kanıt onlardı.</p>

  <div style="mso-element:para-border-div;border:none;border-bottom:solid #4F81BD 1.0pt; mso-border-bottom-themecolor:accent1;padding:0cm 0cm 4.0pt 0cm"></div>
</body>
</html>
