<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <div style="mso-element:para-border-div;border:none;border-bottom:solid #4F81BD 1.0pt; mso-border-bottom-themecolor:accent1;padding:0cm 0cm 4.0pt 0cm">
    <h1 class="MsoTitle">22. BÖLÜM</h1>
  </div>

  <p>Cabrillo ile Franklin Lincoln'ün Filipinlere uçuşları on dört saatten biraz fazla sürdü. Başkent Manila'dan, yedi binden fazla adanın bulunduğu adalar bölgesinin ortasındaki Bohol Adası üzerindeki Tubigon'a varmaları için bir o kadar daha gerekti. Oysa aralarındaki mesafe kuş uçuşu beş yüz kilometreydi.</p>

  <p>Bohol üzerinde karayolu ulaşımının garantisi olmadığından, yakınlardaki Cebu Adası'na uçtular ve oradan eski ama sağlam bir cip kiralayarak kendilerini Bohol Boğazı'ndan geçirecek feribotu beklemeye koyuldular. Linç paslı kenarlardan sallanan lastiklerin aslında beyaz yanaklı olduğunu söyleyerek, geminin ne kadar eski olduğuna dikkat çekti. Yükleme özellikle iskele tarafına yapılmasına rağmen gemi ciddi biçimde sancak tarafına yatmıştı. Yolculuk sırasında uyuma düşünceleri, yanlarındaki traktörde bulunan domuzların bütün gece deniz tutmasından etkilenmesi nedeniyle gerçekleşemedi. Koku ve cıyaklamaları ölüyü bile diriltebilirdi.</p>

  <p>Boğazı geçişleri sırasında geminin motorları anlaşılmaz şekilde iki kere sustu. İlki birkaç dakika sürdü. İkincisi, öfkeyle bağırıp çağıran bir mühendisin gözetimindeki tayfaların makineleri kurcalaması boyunca bir saate yakın sürdü.</p>

  <p>Seyahatten sağ çıkıp çıkamayacakları hakkında endişelenmek, zihnini dağıttığı için Cabrillo'ya iyi bile gelmişti. Bir süre için Max'e ne olacağını düşünmekten uzak kalmıştı. Fakat motorlar yeniden çalışmaya başlayınca, düşünceleri tekrar arkadaşı üzerinde yoğunlaşmaya başladı. Hanley'in babasının kaderin bir cilvesi olarak Filipinlerde, İkinci Dünya Savaşı'nın hemen başlarında Korregidor Adası'nı savunurken öldüğünü bir türlü aklından çıkaramıyordu.</p>

  <p>Juan, Max'in oğlunu ve şirketi korumak için ne gerekirse yapacağını biliyordu. Saint Bernard cinsi bir köpeğe yakışacak kadar sadakat duygusuna sahipti. Max'in serbest kalmasını sağlayacak bir koza sahip olmaktan başka çareleri yoktu. Zelimir Kovac'ın kullanacağı tekniklerle ilgili olarak kendini aldatmaya niyeti yoktu. Max dayanamayıp konuşmaya başlarsa bunu hayatıyla öderdi.</p>

  <p>Bu düşünce bir teyp bandı gibi kafasında dönüp duruyordu.</p>

  <p>Tubigon'un ışıkları gözükmeye başladığında Cabrillo'nun telefonu çaldı. "Ben Cabrillo." "Merhaba Juan, ben Linda."</p>

  <p>"Bir şey var mı?"</p>

  <p>"Severance'tan hiçbir şey gelmedi henüz, eğer kastettiğin buysa."</p>

  <p>"Kahretsin. Evet buydu."</p>

  <p>Responsivistlerin direktörünü on kere aramışlardı ama hiçbir sonuç alamamışlardı. Juan, sözde Max tarafından oğlunu kurtarmak üzere tutulmuş güvenlik şirketinin başı gibi konuşmuştu. Santraldaki kızla öğle paydosunda aşk romanları okuyan biri olduğunu bilecek kadar çok konuşmuştu. Her seferinde özür dileyerek, Severance'ın yerinde olmadığını söylemiş ve sesli mesaj hattına aktarmıştı. Juan önce Max'in geri dönmesi karşılığında bir ödülden söz etmiş, ancak bir tepki alamayınca bu kez tehditler savurmaya başlamıştı. Son konuşmasında, eğer Max serbest bırakılmazsa, Severance'ı, ailesinin peşine düşmekle tehdit etmişti.</p>

  <p>Langston Overholt'un yüzünden bunun boş bir tehditten öteye geçmesi imkânsızdı, ama Severance bunu bilmiyordu. Ya da, gözüken o ki umursamıyordu.</p>

  <p>"Başka ne var peki?" diye sordu Cabrillo.</p>

  <p>"Kevin, Donna Sky'la konuşmuş. Kadın bir şey bilmiyor."</p>

  <p>"Emin miymiş?"</p>

  <p>"Bir saat konuşmuşlar," dedi Linda, peri kızım andıran sesiyle. "O sadece bir kaçıklar tarikatına ait bir aktris. Uygunsuz bir şeye dahil olmayacak kadar tanınmış biri. Paçavra magazin dergilerine göre, şu anda grubuyla Avustralya'da turnede olan sevgilisinin üzüntüsünden olsa gerek, dört ay boyunca yeni filminin çekimleri dışında bir şey yapmayacakmış. Bu arada Mark Murphy, adamın yaptığı müzik iğrenç diyor."</p>

  <p>"O zaman, muhtemelen ben beğenirim," dedi Juan, bu son bilgileri hazmetmeye uğraşarak. "Eğer Gil Martell, Severance'la konuşurken onun adını söylemediyse, başka bir şey demiş olmalı. Hali'ye kaydın üstünden bir kez daha geçmesini söyler misin lütfen?"</p>

  <p>"Yanılmış olabileceğini söylediğimde, bir araba dolusu laf işittim ondan. Sonra hepsini yeniden dinlemeye razı oldu."</p>

  <p>"Ona içki istihkakını artıracağımı söyle. Başka bir şey?"</p>

  <p>"Eddie Roma'dan döndü. Silah tüccarının yatını gayet net dinleyebiliyoruz ama şimdilik işe yarar bir şey yok."</p>

  <p>Cabrillo bu görevi tamamen unutmuştu. "Tamam, güzel. Beni haberdar edin. Linc'le ben responsivistlerin Filipinler tesisine üç saatlik mesafedeyiz. Gelişmeleri bildiririz."</p>

  <p>"Anlaşıldı başkan ve iyi avlar. Oregon tamam."</p>

  <p>Juan telefonu kapattı.</p>

  <p>"Donna Sky işi fiyasko mu?" diye sordu Linç, cipin karanlığında. Simsiyah giysiler içinde olan Linç, Cabrillo'nun yanında büyük bir gölge gibi oturuyordu.</p>

  <p>"Evet. Bir şey bilmiyormuş."</p>

  <p>"Zaten düşük bir olasılıktı. Onun gibi kadınlar, peşinde paparazziler olmadan köpeğini bile gezdiremezler."</p>

  <p>"Linda da aynı şeyi söyledi," dedi Juan, düşünceler içinde. "Bunu tahmin etmeliydim."</p>

  <p>"Başkan, en başından beri en küçük ihtimalin bile üzerine gidiyoruz. Huysuzluk yapmanın âlemi yok şimdi. İstihbarat doğrultusunda hareket edip ne çıkacak göreceğiz. Sonunda bir şey çıkar ya da çıkmaz, ama hepsini denemek zorundayız."</p>

  <p>"Biliyorum," dedi Juan. "Sadece... "</p>

  <p>"... bu kêz Max'in başı dertte," dedi Linç onun cümlesine devam ederek. "Ve sen endişelisin."</p>

  <p>Cabrillo zoraki güldü. "Durum en hafif deyimiyle böyle."</p>

  <p>"Şimdi beni iyi dinle. Şu ana kadarki en iyi ipucumuz bu. Burada kim bilir ne kadar zamandır kalan dört yüz responsivist vardı ve şimdi hepsi ölü. Muhtemelen burada ne yaptıklarını artık söyleyemeyecekler. Bize ne gerekiyorsa bulup, Max'i ve oğlunu kurtaracağız."</p>

  <p>Juan bu moral konuşması için minnettar olsa da kendisini d aha iyi hissettirme konusunda pek işe yaramadı. Bu duygu, ancak Max Oregon"a ayak bastığında ve Thom Severance ve Zelimir Kovac en yakın tuvaletin kapısına çivilendiğinde gelecekti.</p>

  <p>Feribot, yalpalayarak limana girdi ve Cabrillo'nun gördüğü en kötü gemicilik örneğini göstererek tahta kazıklara baştan çarptı. On dakika sonra, gemi bağlandı ve rampa indirildi. Linç, cipi çalıştırdı ve iskeleye çıktılar. Hemen camları açarak aracın içine sinen domuz kokusundan kurtulmaya uğraştılar.</p>

  <p>"Şimdi tam zamanıdır," dedi Juan ve ayağını ön panelin üzerine koydu. Pantolonunun paçasını sıyırdı. Protez bacağı, ampul şeklinde, ten rengi şişkin bir plastikti. Bacağı çekip söktü ve çizmesinin bağlarını çözerek önce çizmeyi sonra da çorabını çıkardı. Protez bacağın altında minicik bir delik vardı. Cebinden küçük bir anahtar çıkararak deliğe soktu ve saat yönünün tersine çevirdi. Bu, bacağın içine yerleştirilmiş bir mekanizmayı çalıştırdı ve bacak eski tip beslenme çantaları gibi ikiye ayırıldı. Kaçakçının bacağı olarak isim taktığı protezin içinden iki tane Kel -Tek tabanca çıktı.</p>

  <p>Ufak ölçülerine rağmen, Kel-Tek P sınıfı 38 kalibre kurşun atıyordu. Bu göreve özel olarak, Oregon'daki cephane sorumlusu, her tabancadaki yedi merminin içini boşaltıp cıvayla doldurmuştu. Kurşun ete isabet edip yavaşladığında, ani momentum değişikliği cıvanın patlayarak, tıpkı özel yapım bir patlayıcının tankın zırhını delip geçmesi gibi, dokuları parçalamasını sağlıyordu. Gövdenin orta kısımlarından alınacak herhangi bir isabet öldürücü oluyordu. Sekerek omuza ya da kalçaya isabet eden bir kurşun bile insanı sakat bırakabilirdi. Cabrillo, minyatür tabancalardan birini Linc’e verdi, diğerini kalçasının hemen üzerine yerleştirdi.</p>

  <p>İki parça plastik patlayıcı ve beş dakikaya ayarlı iki ateşleyici kalem de kaçakçının bacağındaydı. Juan yıllar boyu havaalanlarında, metal protezi güvenlik alarmını çalıştırıp da paçasını sıyırarak bacağını gösterdiğinde, özür dileyen bir el hareketiyle hemen geçmesine izin verdiklerini keşfetmişti. Her ne kadar bu geçişlerinde patlayıcı koklayan köpekler kullanılmamışsa da, bu tür bir duruma karşı hazırlık olarak da yanında, kalp hastalarının kullandığı nitrogliserin haplarından bulunduruyordu.</p>

  <p>Köyden çıkarak tepelerin arasından geçen yol yıllardır asfalt yüzü görmemişe benziyordu. Responsivistler adanın diğer tarafında yerleşmişlerdi ve o bölgeye ulaşmak bir saati buldu. Yolculuk sırasında güneş, ufukta bir taç gibi parlayarak, uzaktaki hiç bozulmamış bir yağmur ormanını ve yolu zümrüt bir tünel gibi çevreleyen daha yakındaki ormanı gözler önüne seriyordu. Geçtikleri köyler, birkaç tane derme çatma sazdan yapılmış kulübe ve oluklu levhadan yapılmış tek tük sundurmadan ibaretti. Savaş sırasındaki Japon işgali dışında, adanın bu kısmında yaşam temposu bin yıldır değişmemişti.</p>

  <p>Hedeflerine yedi kilometre kala, Linç cipi yoldan çıkararak kabarık çalıların altına gizledi. Responsivistlerin tesiste nöbetçi tutup tutmadığını bilmiyorlardı ama gereksiz risklere girmeye niyetleri yoktu. Cabrillo ve Linç birkaç dakika daha uğraşarak cipi iyice g izlediler ve toprakta bıraktığı lastik izlerini de süpürdüler. Yerini bilmelerine rağmen, ikisi de yoldan baktıklarında aracı göremediler. Juan, kendilerine işaret bırakmak için çakıltaşlarından ufak bir yığın yaptı.</p>

  <p>Teçhizat yüklü çantalarını omuzlarına atıp uzun bir yürüyüş için ormana girdiler. Güneş yok olmaya yüz tutarak yerini ağaçlardan oluşan kubbeden süzülen yeşil bir ışığa bırakmıştı. Bu renk Cabrillo'ya Oregon'un ay havuzunun, gece gövde altı ışıkları açık halini anımsattı.</p>

  <p>İri cüssesine rağmen Lincoln, sık ağaçlık ortamdaki en küçük açıklıkların arasından avcı bir kedi ustalığıyla hiçbir şeye dokunmadan geçiyordu. Ayakları killi toprağa hafifçe dokunuyordu. O kadar sessizdi ki, fondaki böcek ve kuşların sesi ne azalıyor ne de bir tehdit hissetmişlercesine artıyordu.</p>

  <p>Cabrillo onun izinden gidiyor, sık sık geriye bakarak, takip edilip edilmediklerini kontrol ediyordu. Havadaki yoğun nem nedeniyle, sanki her nefes alışında ciğerleri sıvıyla doluyormuş gibi oluyordu. Sırtından ter boşanıyordu ve beyzbol şapkasının bandı terden sırılsıklam olmuştu. Protezinin diziyle birleştiği yerde soğuk ve kaygan bir his oluşmuştu.</p>

  <p>Yağmur ormanında iki saatlik bir zorlu ve sessiz yürüyüş sonunda Linç elini havaya kaldırarak yere eğildi. Cabrillo da onu izleyerek iriyarı SEAL komandosunun yanında sürünmeye başladı. Ormanın kıyısına gelmişlerdi. Önlerinde, neredeyse dik yamaçlarla ve aşınmış kayalıklarla denize ulaşan beş yüz metrelik bir otlak vardı. Güneş arkalarından vurduğu için, Cabrillo yansıma yapacağından endişelenmeden dürbünüyle çevreyi rahatça inceledi. Responsivistler, kayalıklara yakın mesafede metal bir bina inşa etmişlerdi. Bir depo kadar büyük ve yıllık metrekareye dört ton düşen yağmurla baş edebilmek için hafif eğimli bir çatısı olan bir binaydı. Hiç penceresi olmayan binaya ışık, çatıdaki opak panellerden giriyordu. Yan tarafları, paslanmayı önleyen kırmızı astar boyayla boyanmış çıplak metaldi. Ayrıca elliye yakın araç alabilecek büyüklükteki park yerine açılan tek bir kapı bulunuyordu.</p>

  <p>Depodan yaklaşık otuz metre ileride dört sıra dikdörtgen beton plaka sıralanmıştı. Cabrillo her sırada üzeri boş kırk adet plaka saymıştı.</p>

  <p>Linç omzuna dokundu. Yere bir dikdörtgen çizip, depoyu işaret etti. Sonra yanına bir dikdörtgen daha çizip beton alanı gösterdi. Cabrillo şimdilik takip edebiliyordu Linc'i. Linç bu kez her iki şekli içine alan büyük bir kare çizdi ve açık alanı gösterdi.</p>

  <p>Cabrillo alanı dürbünüyle inceledi ve otlarda hafif bir değişim gözledi. Düz bir hat halinde ilerliyor, sonra doksan derecelik ani bir dönüş yapıyordu. Linç'e baktı. Donanma kıdemlisi elinin kenarını yerdeki çizginin üzerine koyarak, alanın etrafının bir zamanlar çitle çevrili olduğunu tahmin ettiğini anlatmaya çalıştı. Sonra parmaklarıyla biraz aptalca gözükecek bir şekilde gözlerinin kenarını yukarıya kaldırdı.</p>

  <p>Cabrillo anladığını gösteren bir baş hareketi yaptı. Burası daha önce Japonlara ait bir tesisti. Muhtemelen bir esir kampıydı. Çit yıllar önce kaldırılmıştı ve beton plakalar da hücre bloklarıydı. Responsivistlerin burayı, binaları için hazır bir temel bulunduğu için mi seçtiklerini merak etti.</p>

  <p>İkili, yapıyı dürbünü değiş tokuş ederek gözleri yoruluncaya kadar iki saat daha izledi. Okyanustan esen rüzgârın dalgalandırdığı diz boyu otlar dışında çevrede hareket eden hiçbir şey yoktu.</p>

  <p>Juan aniden küfrederek ayağa kalktı. "Tabii ya! İçeride kimse yok." Saatlerce süren sessizliğin ardından sesi garip şekilde yüksek geliyordu.</p>

  <p>"Nasıl bu kadar emin olabiliyorsun?" diye sordu Linç kısık bir sesle.</p>

  <p>Dinle." Ses tonu kendine kızgın olduğunu gösteriyordu.</p>

  <p>Linç başını eğdi. "Okyanusun kayaları döven dalgaları dışında hiçbir şey yok."</p>

  <p>"Kesinlikle. Çatıdaki boş köşebentleri görüyor musun? Burası şu anda otuz derecenin üzerinde. Binanın içi en az elli derecedir. O köşebentlere bir zamanlar oldukça büyük klima cihazları bağlanmış. Buradan kaçarken cihazları da söküp almışlar. Çatı kirişlerine kadar suyla dolu olmadıkça bir muhafız birliği değil bir hafta, bir saat bile kalamaz içeride."</p>

  <p>Cabrillo elini uzatarak Linc'i oturduğu yerden kaldırdı. Oregon' yaptığı antrenmanlar kendini gösteriyordu. Böylesine bir ağırlığa rağmen sırtında en ufak bir zorlanma hissetmemişti.</p>

  <p>Tespitinden son derece emin olmasına rağmen yine de binaya dikkatle yaklaştılar ve metal duvara gelene kadar da kapıdan uzak durmaya özen gösterdiler. Binanın dışı, dokunduğunda Juan'ın parmağını yakacak kadar sıcaktı.</p>

  <p>Tabancaları ellerinde kapıya yaklaştılar. Juan çantasını yere bıraktı ve içinden kauçuk bir hortum çıkardı. Kapının koluna sarıp bir ucunu Linc'e verdi, diğer ucun u kendisi tuttu. Kapının iki yanında durdular ve Juan hortumu çekmeye başladı. Kauçuğun metale uyguladığı sürtünme sonucu kol döndü ve kapı bir çıt sesiyle açıldı. Eğer bir bubi tuzağı olsaydı bile Cabrillo'nun numarası sayesinde ikisi de patlamanın etkisinden uzakta kalırdı.</p>

  <p>"Kilitli bile değilmiş," dedi Line.</p>

  <p>Juan içeri bir göz attı. "Olması için de bir sebep yokmuş. Gel bak."</p>

  <p>Tavan pencerelerinden süzülen sedef ışığın atında depo puslu gibi gözüküyordu. Yine de geniş iç hacmin tamamen boş olduğunu görmelerine yetecek kadar ışık vardı. Beton alanın tekdüzeliğini bozabilecek hiçbir şey, hatta tek bir çatı kirişi destek kolonu bile yoktu. Küçük bir kapısı olmasaydı, Juan burayı bir uçak hangarı sanabilirdi. Zeminin her yeri griye boyanmıştı ve tek bir leke bile yoktu. İçeri adımını attığında burnuna çok hafif bir çamaşır suyu kokusu geldi.</p>

  <p>"Merry Maids'e yenik düştük gibi gözüküyor, ha?" (Amerika'nın çok tanınmış ev temizleme şirketleri zinciri.) Linç, yanı başına gelip Juan i takıldı.</p>

  <p>Cabrillo sessizliğini bozmadı. Severance'ı suçlayacak hiçbir şey bulamayacaklarından adı gibi emindi. Bu durumda Max'i kurtaracak bir kozları da olmayacaktı. Responsivistler bu binanın içinde olup bitene ait ne kadar iz varsa hepsini yok etmişler ya da götürmüşlerdi. Havalandırma boruları gitmişti, kablo ve tesisata ait ne varsa, hepsi taşınmıştı.</p>

  <p>"Boşuna zaman kaybettik be," dedi bıkkınlık içinde.</p>

  <p>Linç çömelmiş zemini inceliyordu. Ayağa kalktı. "Bu zemin çok yıpranmış. Benim tahminim, hapishanenin kalanıyla beraber Japonlar tarafından döşenmiş."</p>

  <p>"Ne bok yemeye bu kadar büyük bir yere ihtiyaç duysunlar ki?" diye sesli bir biçimde düşündü Juan. "Dışarısı havaalanı olamayacak kadar engebeli, o halde hangar değil burası."</p>

  <p>"Bilmiyorum. Belki de bir tür depo."</p>

  <p>"Bir fabrika," dedi Juan. "Bahse girerim savaş esirlerini köle olarak çalıştırdılar burada. Tanrı biliyor ya, işgal ettikleri her yerde aynı şeyi yapmışlardır."</p>

  <p>Line, kocaman burnunun ucunu kaşıdı. "Eminim haklısın."</p>

  <p>Juan uydu telefonunu çıkarıp Oregon"u aradı. Hali, böceğin yolladığı ses kayıtlarıyla meşgul olduğundan, görevli haberleşme personelinden Eric Stoney'i bağlamasını istedi.</p>

  <p>"Ne var ne yok patron?" Eric kamarasında telefonu cevaplarken sordu.</p>

  <p>"Bana bir iyilik yap ve Filipinlerdeki Boho Adası'nın Japonlarca işgalini incele. Burada bir hapishane ya da fabrikaları var mıymış öğrenmek istiyorum."</p>

  <p>"Ne, şimdi mi?"</p>

  <p>"Janni Dahl’in namusuna saldırı planlarını daha sonra yaparsın artık."</p>

  <p>"Tamam. Bir dakika." Bağlantı o kadar temizdi ki, Eric'in parmaklarının klavyede çılgınca koşturduğunu duyabiliyordu. "Bir şey buldum. Adada Mart 1943'te yerel suçlular için bir hapishane açılmış. MacArthur, Ekim 1944'te geri döndüğü gün kapatılmış. 731'inci Birim denilen bir şey tarafından denetleniyormuş. Araştırmamı ister misin?"</p>

  <p>"Hayır," dedi Juan. İçerisi elli dereceydi ve Juan ürperdi, kanı damarlarında donmuştu adeta. "Ne olduğunu biliyorum."</p>

  <p>Telefonu kapattı. "Burası bir ölüm fabrikasıydı," dedi Linc'e. "731'inci Birim adlı bir birlik tarafından işletilmişti."</p>

  <p>"Hiç duymamıştım."</p>

  <p>"Şaşırmadım. Yahudi soykırımı için özür dileyen Almanların aksine,</p>

  <p>Japon hükümeti kendi savaş suçlarını, özellikle 731'inci Birim'in işlediklerini kabul etmediler." "Ne yapmışlardı?"</p>

  <p>"İşgal sırasında Çin'in her tarafında fabrika ve laboratuvarlar tesis ettiler ve Japonya'nın biyolojik savaş çalışmalarını yürüttüler. Bazı tahminlere göre 731'inci Birim ve benzerleri, Hitler'in toplama kamplarında öldürdüğünden daha fazla insan öldürdüler. Esirleri insanlığın bildiği her türlü virüse maruz bıraktılar. Çin'in birçok şehrinde hıyarcıklı veba, tifüs ve şarbon salgınları tasarladılar. Bazen uçaklar kullanarak, havadan hastalıklı pireler serptiler ya da bunları bombaların içine koyup attılar. Diğer bir gözde numaraları da yerel su şebekelerini ele geçirip, şehrin içme suyuna mikrop bulaştırmaktı."</p>

  <p>"Bütün bunlar yanlarına mı kaldı?"</p>

  <p>"Yıllarca. Diğer bir görevleri de patlayıcı ve diğer silahların insan vücudu üzerindeki etkileriydi. Bir kerede yüzlerce esiri silahla, bombayla ya da yakarak öldürüyorlardı. Daha büyük bir işkence hayal edebiliyor musun? Sana garanti ederim 731'inci Birim bunu layıkıyla yapmıştır. Bir deney hatırlıyorum; esirleri ayaklarından asıp ölmeleri ne kadar sürecek diye bekliyorlardı."</p>

  <p>Koyu derisi altında Linc'in renginin solduğu hissediliyordu. "Ve burası onların laboratuvarlarından biri mi?" diye sordu etrafına bakınarak.</p>

  <p>Juan başıyla evet dedi. "Ve yerel Filipinli mahkûmlar da laboratuvar fareleriydi."</p>

  <p>"Sen de benim düşündüğümü mü düşünüyorsun?"</p>

  <p>"Severance'ın burayı çok özel bir amaç için seçtiğini mi?"</p>

  <p>"Kendi insanları eski bir biyolojik savaş tesisinde çalıştıktan sonra, Golden Dawn'da. bir toksin kullanmaları rastlantı olamaz. Öylesine söylüyorum ama hepsi birden Japonlardan kalma bir hastalığı kapmış olamazlar mı?"</p>

  <p>"Tüm ekibi aynı anda öldürmezdi," diye karşılık verdi Cabrillo. "Eric, 731'inci Birim'den söz eder etmez bu aklıma geldi. Ama hayır. Burada yarattıkları başka bir şey olmalı."</p>

  <p>"Burada koruyucu elbise olmadan dolaşmak akıllıca mı sence?"</p>

  <p>"Hiçbir şey olmaz," dedi Juan emin bir şekilde.</p>

  <p>"Hadi be. Cerrahi maske ve lastik eldivenlere bile razıyım ben," diye homurdandı Line.</p>

  <p>"Linda’nın yoga tekniklerinden birini uygula ve gözlerinden nefes al."</p>

  <p>El fenerleriyle ve her biri karşılıklı köşelerden başlayarak binanın her santimini incelediler. Sakız kâğıdı bile yoktu yerlerde.</p>

  <p>"Burada bir şey yok," diye kabullendi Juan.</p>

  <p>"Dur bakalım daha," dedi Line. Deponun arka duvarını inceliyordu. Sonra elini metal kaplamaya dayadı. Sıcaktı ama el yakmıyordu. Tek başına bir şeyi kanıtlamazdı, çünkü güneş üzerine doğrudan gelmiyor olabilirdi ama yine de umut verici bir işaretti.</p>

  <p>Ne buldun?</p>

  <p>"Aptalca bir düşünce. Gel hadi." Döndü ve adımlarını sayarak kapıya doğru yürüdü. "Doksan sekiz, doksan dokuz, yüz," dedi, karşı duvara ulaştığında. "Her adım doksan santim, demek ki binanın uzunluğu doksan metre."</p>

  <p>"Harika," dedi Juan heyecansız bir şekilde.</p>

  <p>"Onlar ki hiç iman etmediler."</p>

  <p>Linç, Cabrillo'yu dışarı çıkardı ve bu kez binayı yine adımlarını sayarak dıştan adımladı. "Doksan sekiz, doksan dokuz, yüz, yüz bir."</p>

  <p>"Farkında olmadan adımlarını kısalttın." Dedi Juan sakince.</p>

  <p>"Binanın dışını elle," dedi Line. Başkanın ne bulacağını biliyordu.</p>

  <p>Juan parmaklarını hızla geri çekti. Metal kızgındı. Tek kaşı sorgularcasına yukarı kalktı.</p>

  <p>"Bu duvarın diğer tarafındaki kolonlar yük taşıma amaçlı değil. Metal çok ince."</p>

  <p>"Emin misin?"</p>

  <p>"SEAL eğitimi dostum. Bize bir binanın nasıl yapıldığını öğrettiler ki nasıl havaya uçuracağımızı da iyi anlayalım. İçerideki yalancı duvar ve arkasında doksan santiml ik bir boşluk var."</p>

  <p>"Ne halta yarayacak ki?"</p>

  <p>"Hadi bulalım."</p>

  <p>Yeniden fırın gibi binaya girdiler. Linç, çantasından mat boyalı bir katlamalı çakı çıkardı. Açıp doğruca metal kaplamaya sapladı ve metali kâğıt gibi kesmeye başladı. Sonra bıçağa yüklenip neredeyse yere kadar kesti. Ardından bıçağı ileri geri testere gibi hareket ettirerek yukarıya doğru çaprazlama kesti. Bunu yaparken Cabrillo'nun dişlerini fena halde kamaştırdı.</p>

  <p>"Emerson CQC-7a," dedi Linç, bıçağı gururla göstererek. Üzerinde bir çizik bile yoktu. "Birkaç yıl Önce bir yerde okumuştum ama inanmamıştım. Şimdi inandım."</p>

  <p>Yırtık metale bir tekme savurdu ve kaplamayı konserve kutusu açar gibi geriye doğru kıvırdı. Açılan yarıktan gizli odaya girdi. Fenerinin ışığını tutarak içeri baktı.</p>

  <p>"Hiçbir şey yok. Binanın geri kalanı gibi burası da bomboş," dedi Linç, hayal kırıklığı içinde.</p>

  <p>"Kahretsin."</p>

  <p>Birlikte dar alanda, bina boyunca yürüdüler. Emin olmak için geçtikleri her yüzeye feneri tutup baktılar. Sıcaklık dayanılmaz boyuttaydı, sanki döküm tesisinde yüksek fırının önünde durmak gibiydi.</p>

  <p>Bir şey dikkatini çekince, Linç fenerin ışığını yere doğru tuttu. Durdu ve parmaklarıyla boyalı zemini süpürmeye başladı. Başkana baktığında sırıtıyordu.</p>

  <p>"Ne buldun?"</p>

  <p>"Bu beton yeni. Tüm zemin değil, sadece bu kısım."</p>

  <p>Juan da fark etti aynı şeyi. Üç metre uzunluğunda ve gizli bölmenin tüm genişliğini kaplayan bir alan, diğer kısımlara göre daha pürüzsüzdü ve hiç aşınma belirtisi yoktu.</p>

  <p>"Ne düşünüyorsun?" diye sordu Juan.</p>

  <p>"Bodruma inen bir merdiven için mükemmel bir yer. Boyutlar uyuyor."</p>

  <p>"Hadi anlayalım bakalım."</p>

  <p>Juan çantasını karıştırarak bir parça C-4 patlayıcı bulup çıkardı. Patlama yönünü aşağı gelecek şekilde ayarladı ve zamanlayıcıyı yerleştirdi. Linc'e bir göz atıp hazır olduğunu anlayınca ateşleyiciyi çalıştırdı.</p>

  <p>Gizli odadan fırlayıp deponun karşı tarafına doğru koşmaya başladılar. Aşırı ısınmış havayı ciğerlerine çekiyorlar ve ayak sesleri boş alanda yankılanıyordu. Linç, Cabrillo'nun peşinden kendini kapıdan dışarı attı ve durup geriye dönmeden önce bir elli metre daha koştular.</p>

  <p>Tok ve düşük sesli patlama çatı pencerelerini havaya uçurarak binayı beton tozu içinde bıraktı. Parçalanmış çatıdan dışarı çıkan toz bulutu, binanın yanıyor gibi görünmesine sebep olmuştu.</p>

  <p>Toz bulutunun dağılmasını beklerken, Juan ensesinde tuhaf bir ürperti hissetti. Dönüp, ormanı dikkatle inceledi. Metal bir yüzeyden yansıyan güneş ışını yeteri kadar uyarıcıydı. Linc'i ittirip kendini yere attı. O sırada bir çift kurşun vızıldayarak, bir salise önce durdukları yerde havayı yardı. Çok iyi saklanmış tetikçiler bunun üzerine Cabrillo ve Linc'in bulunduğuna emin oldukları otopark alanını yaylım ateşine tuttular.</p>

  <p>İki adam da umutsuz bir şekilde silahsızdı ve saklanacak bir yer bulamazlarsa birkaç saniye sonra ölmüş olacaklardı. Konuşmaya gerek duymadan, depoya doğru koşmaya başladılar. Bacakları peşlerinden sıkılan kurşunların yerden kaldırdığı toza bulanıyordu.</p>

  <p>Patlama alanına ilk ulaşan Juan oldu. Patlayıcı betonu paramparça etmiş, yerde patlayıcı kokan bir krater açılmıştı. Fakat yeterli değildi. Beton dolgu, kullandıkları patlayıcıya göre çok kalındı. El fenerini yere tutarak geçebilecekleri bir boşluk aradı ama bulamadı.</p>

  <p>Dilinin ucunda yenilginin acı tadını hissetti.</p>

  <p>Binanın metal duvarı, mermi sesleriyle çatırdadı. Kel-Tek'i çektiğinin farkında olmadan hızla arkasına döndü. Kapının iki tarafında birer silahlı adam duruyordu. Üç el ateş etti. Silahın menzilinin oldukça uzağında duran adamlar kıpırdamadı bile. "</p>

  <p>Linç atlayıp yanma geldi ve bombanın açtığı kratere uzandı. Ayağı betona değer değmez, altında bir delik belirdi ve yerin altına kayarak gözden kayboldu. Dolgu ağırlığını taşıyamamıştı.</p>

  <p>Giderek daha fazla beton ufalandı ve basamaklardan aşağıya yuvarlandı. Juan da kendini karanlık boşluğa bıraktı. Derinliklerden gelen esinti ölümün soğuk kokusunu yukarı taşıyordu.</p>

  <div style="mso-element:para-border-div;border:none;border-bottom:solid #4F81BD 1.0pt; mso-border-bottom-themecolor:accent1;padding:0cm 0cm 4.0pt 0cm"></div>
</body>
</html>
