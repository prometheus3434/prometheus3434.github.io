<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <div style="mso-element:para-border-div;border:none;border-bottom:solid #4F81BD 1.0pt; mso-border-bottom-themecolor:accent1;padding:0cm 0cm 4.0pt 0cm">
    <h1 class="MsoTitle">17.BÖLÜM</h1>
  </div>

  <p>Otel, Colosseum'a uzak olmayan bir yerde, altı katlı tarihi bir binaydı. Tuttukları süit en üst katın neredeyse dörtte birini kaplıyordu. Ferforje demir parmaklıkları olan bir de balkon u vardı.</p>

  <p>Max, sandalyesini süitin gösterişli kapısından içeri sokarken, Kyle hâlâ kimyasalların sersemletici etkisi altındaydı. Oğlunun çıkardığı seslerden, bir iki saat içinde uyanacağını anladı.</p>

  <p>"Merhaba," diye seslendi biri süitin iç kısımlarından.</p>

  <p>"Merhaba." Bu Max'ti. "Doktor Jenner?"</p>

  <p>"Evet, ta kendisi."</p>

  <p>Jenner, oturma odasından girişe doğru geldi. Üzerinde çok ince çizgili, siyah bir takım elbise ve beyaz ipek bir süveter vardı. Max adamın ince deri eldivenli ellerinin garip bir şekilde kıvrık durduğunu fark etti.</p>

  <p>Max, psikiyatrın yaşını tahmin edemedi. Başını tamamen kaplayan saçlarında birkaç gri tel vardı. Güneş yanığı yüzü estetik ameliyat geçirmişe benziyordu. Gözleri ve ağzının kenarında kırışıklıkların izi kalmıştı. Belli ki cerrahi yöntemle giderilmişlerdi. Kyle'ın bilinçaltını yeniden programlamak için aldığı ücret düşünülürse dünyanın en iyi estetik cerrahlarına parası yeterdi, ama yüzünde ikinci sınıf kozmetik operasyon geçirenlerde sık rastlanan ışık görmüş tavşan gibi donup kalmış bir ifade vardı. Bu aykırı durum ne kadar önemsiz gözükse de Max'i şaşırtmıştı. Elini uzattı. "Max Hanley."</p>

  <p>Jenner eldivenli ellerini kaldırarak, "El sıkışmazsam kusuruma bakmazsınız herhalde. Gençken bir trafik kazasında ellerim yanmıştı da," dedi.</p>

  <p>"A, elbette, hiç sorun değil. Bu oğlumu kurtaran şirketten Eddie Seng ve bu da oğlum Kyle."</p>

  <p>"Görüştüğümüze sevindim doktor," dedi Eddie. "Otelin adını siz Roma'ya gelene kadar söylemediğimiz için özür dileriz. Operasyon gizliliği."</p>

  <p>"Gayet iyi anlıyorum." Jenner onları süitin üç yatak odasından birine yönlendirdi. Üzerinde hastane önlüğü olan Kyle'ı iki kişilik sayvanlı karyolaya yatırıp, ağır perdeleri çektiler.</p>

  <p>Max, elinin tersini oğlunun çenesinde gezdirdi. Gözlerinde, sevgi, acı, çaresizlik ve suçluluk duygusu bir arada okunuyordu.</p>

  <p>"Geri kazanacağız onu," dedi Adam Jenner. Belli ki uzun kariyerinde, birçok ailenin yüzünde Max'in şu anda sahip olduğu ifadeyi görmüştü. Oturma odasına geri dönüp, balkona çıkan çift taraflı kapıyı açtılar. Roma'nın meşhur akşam trafiğinin s esi arka planda dev bir homurtu halinde duyuluyordu. Sokağın karşısındaki binaların sıra sıra uzanan çatılarının ardında traverten taşlardan yapılmış duvarları ve kemerleriyle, şehrin en önemli simgesi gözüküyordu. Elli bin kişilik seyirci kapasitesiyle Colosseum, herhangi bir modern stadyum kadar büyüktü.</p>

  <p>"Umarım her şey sorunsuz yürümüştür," dedi Jenner. Max'in tam olarak çıkaramadığı bir aksanın izleri vardı konuşmasında. Sanki İngilizce konuşmayan bir ailede büyümüş gibiydi.</p>

  <p>"Aslında yürümedi," dedi Max.</p>

  <p>"Gerçekten mi? Ne oldu?"</p>

  <p>Gözleri de, diye düşündü Max. Bir acayiplik vardı onlarda da. Jenner'ın kaliteli gözlüklerinin ardındaki ela gözleri garip görünüyordu. Max normalde bir insanın gözlerine bakıp nasıl biri olduğunu tahmin edebilirdi. Jenner'a baktığında bir şey göremedi.</p>

  <p>Max cevap vermeyince, "Responsivistler şimdi de silahlı muhafızları işe almışlar," dedi Eddie.</p>

  <p>Jenner, iç çekerek yumuşak bir kanepeye yerleşti. "Hep bugünün geleceğinden korktum. Thom ve Heidi Severance son birkaç yıldır giderek daha paranoyak oldular. Silahlanmaya başlamalarının kaçınılmaz olduğunu tahmin ediyordum. Gerçekten özür dilerim. Size bu kuşkularımdan bahsetmeliydim."</p>

  <p>Eddie, Jenner'ın endişesini gidermek istercesine bir el hareketi yaptı. "Adamlarımdan kimseye bir şey olmadı. Büyütülecek bir şey değil."</p>

  <p>"Çok alçakgönüllüsünüz Bay Seng. Beıı içinde bulunduğum için çatışma nedir bilirim."</p>

  <p>Vietnam, diye düşündü Max, Jenner'la aşağı yukarı aynı yaşta olduklarını varsayarak. Sonunda gizem çözülmüştü. Rahatlamıştı. "Peki, bundan sonrası nasıl olacak?"</p>

  <p>"Normal olarak, arkadaşları ve ailesiyle bir müdahale toplantısı düzenleyip, Kyle'a responsivistlerden kopması için ihtiyaç duyacağı desteğe sahip olduğunu göstermeye çalışırdık. Ancak, bu durumda ilk birkaç seans, Kyle'la yalnız görüşmeyi tercih edeceğim. Uyanıp da neler olduğunu anladığında oldukça büyük bir şok yaşayacak." Tedirgin bir gülümsemeyle devam etti. "Ve deneyimlerime göre şok, hızla öfkeye dönüşebilir."</p>

  <p>"Kyle şiddete eğilimli değildir, eğer endişeniz buysa," diyerek adamı rahatlatmaya çalıştı. "Babasının aksine, oğlum hırçın biri değildir. Ben genelde, şokun etkisi geçene kadar hastaya sakinleştirici vermeyi sürdürürüm." Eldivenli elini, servis sehpasındaki taze çiçeklerden oluşan demetin arkasında duran siyah doktor çantasına uzattı.</p>

  <p>"Kaç kişiye yardım ettiniz doktor?"</p>

  <p>"Lütfen Adam deyin. İki yüzün epey üstünde."</p>

  <p>"Hepsinde başarılı oldunuz mu?"</p>

  <p>"Keşke evet diyebilseydim ama durum böyle değil. Beş altı kişi intihara teşebbüs etti, bundan daha fazla sayıda insan da tarikata geri döndü. İnsanlar, responsivistlerin yaptığı iyi şeyler olarak algıladıkları işler nedeniyle gruba dahil oluyorlar. Ancak bir süre içeride kaldıklarında grup giderek üzerlerindeki kontrolü artırıyor. Özellikle üyelerin sevdikleriyle</p>

  <p>olan bağını kopararak yapıyor bunu. Bu bir kere gerçekleşti mi, onları artık eski gerçek hayatlarına döndürmek çok zor olabiliyor."</p>

  <p>"İnsanlar buna nasıl izin veriyorlar?" Bunu soran Eddie'ydi. Aslında cevabı biliyordu. Çocukluğunda aynı durum Çin Mahallesi'nde de geçerliydi. Bir çeteye girmen için müthiş bir baskı vardı ve bir kez girdikten sonra da çıkmana asla izin vermezlerdi.</p>

  <p>"Yalnızlık bir tür dış dünyadan kopma duygusudur. Responsivistler bu insanlara, kendilerinden çok daha büyük, kendilerine anlam katacak önemli bir şeyin parçası oldukları duygusunu veriyorlar. Sonuç olarak başarılarla birlikte başarısızlıklar da geliyor."</p>

  <p>"Annesine göre Kyle, bu gruba katılalı birkaç ay olmuş. Yani durumunun o kadar kötü olmaması gerekir."</p>

  <p>"Sürenin durumuyla bir ilgisi yok," dedi Jenner. "Zihnini zehirlemelerine ne kadar izin verdiğiyle ilgili bir şey bu. Bir keresinde sadece iki haftadır responsivist toplantılarına giden bir kadının kocası tutmuştu beni. Sonunda adamı terk etti ve şimdi de oğlunuzu kurtardığınız Yunanistan'daki tesisin direktörünün sekreterliğini yapıyor. Pattie Ogdenburg. Başarısızlıklarınızı isimleriyle hatırlayıp, başarılarınızı unutmanız ne garip."</p>

  <p>Max ve Eddie aynı anda başlarıyla onayladılar. İkisi de benzer duyguyu defalarca yaşamışlardı.</p>

  <p>"Merak ettiğim bir şey var," dedi Eddie sessizliği bozarak. "Donna Sky gibi başarılı bir kadın nasıl oluyor da böyle bir şeye katılabiliyor?"</p>

  <p>"Diğer herkesle aynı sebeple. Ödüller alması, takdir edilmesi ve etrafında bir sürü insan olması diğer insanlardan daha az yalnız olduğu anlamına gelmiyor ki. Çoğunlukla, ünlü kişiler gerçeklikle bağlarını çok daha kolaylıkla koparırlar. Gerçek dünyada hayranları kuşatır onu, ama organizasyonda sadece Donna'dır artık. Yine de ünü birçok yeni üyeyi çekme konusunda çok işe yarar."</p>

  <p>"Bunların hiçbirini asla anlayamayacağım," diye iç geçirdi Max.</p>

  <p>"Bu yüzden beni tuttunuz zaten." Jenner, neşeli bir tonda konuşarak kasvetli havayı dağıtmaya çalıştı. "Anlamanız gerekmiyor zaten. Tüm yapmanız gereken, oğlunuza onu ne kadar çok sevdiğinizi göstermek."</p>

  <p>"Filipinlerdeki responsivist merkezle ilgili bir şey biliyor musunuz?" diye sordu Eddie. Biraz da konuyu değiştirmeyi amaçlamıştı.</p>

  <p>Jenner duraksadı. "Özellikle değil. Orada da aile planlaması klinikleri açtılarsa şaşırmam zaten, fakat... hayır, durun, doğru. Bir başka tesis açacaklarına dair söylentiler geldi kulağıma. Bir yerde arazi satın aldıklarım duymuştum ama henüz bir şey inşa etmediler. Ya da fazla bir şey değil en azından."</p>

  <p>"Peki, bir yolcu gemisi kiralamak?"</p>

  <p>"Golden Dawn'dan bahsediyorsunuz herhalde. Ne korkunç bir trajedi. Galiba Deniz Enstitüsü diyorlar bu yaptıklarına. Geçen bir iki yıl içinde de birkaç kez yaptılar aynı şeyi. Bütün gemiyi kiralayıp ya da kamaraların yarısını tutup, hareketi tartıştıkları toplantılar düzenliyorlar. Bir tanesine ne olup bittiğini anlamak için katılmıştım. Bana, kocasından kalan maaşı har vurup harman savuran dulları kafalamak için başvurulan bir yön-temmiş gibi gelmişti."</p>

  <p>Jenner ayağa kalktı. "Gidip Kyle'a bakmalıyım."</p>

  <p>O odadan çıkar çıkmaz, Max üzeri asker gibi dizilmiş içki şişeleriy-le dolu büfeye gitti. Kesme camdan bir bardağa viski doldurdu ve Eddie'ye de teklif etti. Eski ajaıı reddetti.</p>

  <p>"Görevde değiliz," dedi Max, içkisinden bir yudum alarak. "Alkol yasağı yok."</p>

  <p>"Yine de almayayım. E, ne düşünüyorsun?"</p>

  <p>"Sanırım doğru adamı bulduk. İşini bilen birine benziyor. Sence?"</p>

  <p>"Katılıyorum. Linda, onu bulmakla iyi bir iş çıkarmış. Eminim Kyle iyi olacak."</p>

  <p>"Yanımızda olduğun için teşekkür ederim," dedi Max, ama dediğinden çok daha fazlasını kastediyordu.</p>

  <p>"Sen de bizim için aynısını yapardın."</p>

  <p>Max'in cep telefonu çaldı. Cebinden çıkarıp baktı. Ekranda BAŞKAN yazıyordu.</p>

  <p>"Sağ salim buradayız," dedi merhaba yerine.</p>

  <p>"Bunu duyduğuma sevindim," dedi Cabrillo. "Jenner orada mı?"</p>

  <p>"Evet. Biz de Eddie'yle onu bulduğumuz için ne kadar şanslı olduğumuzu düşünüyorduk." "Güzel."</p>

  <p>"Oregon"da işler nasıl?"</p>

  <p>"Az önce Langston'la konuştum. Sanırım Julia'nın bana bir kolostomi torbası takması gerekecek, çünkü gemiyi Korinthos Kanalı'na soktuğum için bende yeni bir tane açtı da."</p>

  <p>"Biraz kızgın, ha?"</p>

  <p>"Dostum, kızgınlık tam ifade edemiyor. Dolaylı yollardan Yunanlı yetkilileri, bu işin kanalı imha etmeyi amaçlayan bir terörist eylem olmadığına inandırmaya çalışıyor. NATO'yu göreve çağırmak istemişler, inanabiliyor musun?"</p>

  <p>Max irkildi. "Senin kahrolası C planlarınla ilgili düşüncelerimi biliyorsun."</p>

  <p>Juan kendi kendine güldü. "Eğer ilerideki bir operasyonda C planı gerekirse, istifamı vereceğim."</p>

  <p>"Bunu duydum ve Eddie de tanığım."</p>

  <p>Cabrillo yeniden ciddileşti. "Kyle nasıl?"</p>

  <p>"İlacın etkisinden yakında çıkacak. O zaman anlayacağız."</p>

  <p>"Unutma, bir gemi dolusu insan senin ve oğlun için en iyisini diliyor."</p>

  <p>"Oldukça zordu," diye itirafta bulundu Max. "Sandığımdan çok daha zormuş."</p>

  <p>"O senin oğlun. Çok yakın olmasanız bile, onu hâlâ seviyorsun. Hiçbir şey bunu değiştiremez."</p>

  <p>"Sadece çok kızgınım."</p>

  <p>"Hayır Max, suçlusun. İkisi ayrı şeyler ve bunu aşmalısın, yoksa ona yardım edemezsin. Hayatta her şey olacağına varıyor. Bazı şeyleri değiştirebiliyoruz, bazılarını değiştiremiyoruz. Neyin hangisi olduğunu anlayacak kadar akıllı olmalısın ve buna göre davranmalısın."</p>

  <p>"Onu yarı yolda bırakmışım gibi geliyor. Biliyor musun?"</p>

  <p>"Dünyada günün birinde aynı şeyi hissetmeyen bir anne baba yoktur. Bu, sürecin bir parçası."</p>

  <p>Max, Cabrillo'nun söylediklerini kavradı ve başıyla onayladı. Sonra Juan'ın bu hareketi göremeyeceğini düşünüp devam etti. "Haklısın. Sadece bu..."</p>

  <p>"Zor. Biliyorum. Max bir operasyona hazırlanırken her ayrıntıyı düşünüyoruz, her türlü beklenmedik durumu öngörüyoruz ki kötü bir sürprizle karşılaşmayalım. Sonra ne oluyor? Hiç ummadığımız bir anda golü yemişiz. Bunu hayatın başka alanlarında da yapmaya çalıştığını düşün. İmkânsız bir şey. Sen de her iyi anne babanın yaptığını yapıyorsun. Sana ihtiyaç duyduğunda Kyle'nin yanındasın şu anda. Büyürken yanında olsaydın bunun olup olmayacağını söyleyemezsin. Şu anda burada olanla ilgilen sadece. Tamam mı?"</p>

  <p>"Bir gün harika bir baba olacaksın."</p>

  <p>"Benimle dalga mı geçiyorsun?" Juan bunu gülerek söylemişti. "Dünyanın ne kadar rezil bir yer olduğunu biliyorum. En azından otuz yaşına gelene kadar odasından dışarı adım atmasına izin vermezdim. O zaman da ancak etrafı çitlerle çevrili bahçeye çıkartırdım."</p>

  <p>"Neredesiniz şu anda?"</p>

  <p>"Aşağı yukarı güneyinizdeyiz. Yarın akşam geç saatlerde Riviera'da olacağız. Ertesi sabah silah kaçakçılarını tam gözlem altına alacağız."</p>

  <p>Sizinle olmalıydım.</p>

  <p>"Kyle'la olmalısın. Hiçbir şeyi merak etme. Ne kadar gerekliyse kal orada. Tamam mı?"</p>

  <p>"Tamam." Eddie telefonu işaret etti. "Bir dakika. Eddie konuşmak istiyor."</p>

  <p>"Juan, Jenner'la konuştum ve bana responsivistlerin daha önce de yolcu gemileri kiraladıklarını söyledi."</p>

  <p>"Ve?"</p>

  <p>"Boşa kürek çekmek olabilir ama, Eric ve Mark'ın o seferleri kontrol edip, garip bir şeyler olup olmadığına bakmalarının bir zararı olmaz."</p>

  <p>"Fena fikir değil. Başka bir şey var mı?"</p>

  <p>"Filipinlerde yeni bir tesis inşa ettiklerine dair söylentiler duyduğunu söyledi. Eğer battığında Dawn da dört yüz civarı responsivist varsa, bence o inşaat Doktor Jenner'ın bildiğinden daha çok ilerlemiş olabilir."</p>

  <p>"îki kere iki dört eder," dedi Cabrillo.</p>

  <p>Jenner yatak odasından çıkıp kapıyı kapadı. Fısıltıyla ama hepsinin duyabileceği bir sesle, "Kyle kendine geliyor. Sanırım en iyisi, bizi yalnız bırakmanız," dedi. Çantasına gidip, içinden çorba kâsesi büyüklüğünde silindirik bir cisim çıkardı. "Bu bir kilitleme cihazı. Süitin kapısına takacağım, böylece içeriden açılamayacak."</p>

  <p>"Juan, gitmemiz lazım," dedi Eddie ve telefonu kapadı.</p>

  <p>Max ayağa kalkmıştı. "Ne kadar bir süre için?"</p>

  <p>"Bana cep telefonu numaralarınızı verin, ben sizi ararım. Muhtemelen bir ya da iki saat. Kyle'la biraz konuşacağım ve sonra yatıştırıcı vereceğim."</p>

  <p>Max bir kapalı yatak odasına baktı, bir Jenner'a. Neyin doğru olduğunu kestiremiyordu. "Bana güvenin Bay Hanley. Ne yaptığımı biliyorum."</p>

  <p>"Pekâlâ." Max telefon numarasını otelin kâğıdına yazdı. Eddie'yi takip ederek süitten çıkıp, ahşap panellerle kaplı asansör koridoruna geldiler. Eddie, cilalı pirinç kapılardaki yansımasından bile, Max'in yüzündeki endişeyi okuyabiliyordu. Arkalarından, Jenner'ın güvenlik aygıtını kapıya taktığını duydular.</p>

  <p>"Hadi gel, akşam yemeği benden."</p>

  <p>"Galiba İtalyan yemeği havamdâyım," diyerek o kadar da kötü durumda olmadığım göstermeye çalıştı.</p>

  <p>"Üzgünüm dostum. Ya Çin yemeği ya da hiçbir şey."</p>

  <div style="mso-element:para-border-div;border:none;border-bottom:solid #4F81BD 1.0pt; mso-border-bottom-themecolor:accent1;padding:0cm 0cm 4.0pt 0cm"></div>
</body>
</html>
