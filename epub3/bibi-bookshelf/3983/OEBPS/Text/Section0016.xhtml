<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <div style="mso-element:para-border-div;border:none;border-bottom:solid #4F81BD 1.0pt; mso-border-bottom-themecolor:accent1;padding:0cm 0cm 4.0pt 0cm">
    <h1 class="MsoTitle">13. BÖLÜM</h1>
  </div>

  <p>O hengâmede yeni bir plan yapmak için Cabrillo'ya bir saniye yetti.</p>

  <p>"Kyle'ın odasında bir pencere var. Bu binanın arkası dış duvara daha yakın."</p>

  <p>Tabancasıyla odasından kafasını uzatan herkesi tehdit ederek koridorda önlerine düştü. Silahın görüntüsü, herkesi odasında kalmaya ikna etmeye yetiyordu. Kyle'ın oda arkadaşı, gürültüye rağmen, ilacın tesiriyle uykusunu sürdürüyordu. Juan odanın karşı duvarındaki pencereye ateş açarak plastik mermilerle camı zayıflattı. Böylece vücuduyla yüklenmesiyle camın dağılması bir oldu. Cam kırıkları onun peşinden bahçeye yayıldı. Elinde ve en sesinde ufak kesikler oluştu.</p>

  <p>Yatakhanedeki bütün odalarda artık açılmış olan ışıklar, on beş metre ilerideki duvarı rahatlıkla seçebilmesini sağladı. Muhafızlar hâlâ binanın ön kapısını kurşun yağmuruna tutmakla meşguldüler ve henüz binanın etrafını çevirmemişlerdi. Murphy, Line ve Eddie'nin pencereden atlayıp gelmesiyle arkasındaki cam kırıkları çatırdadı.</p>

  <p>Juan'ın fikri onlara en fazla birkaç saniye kazandırmıştı. Eddie'nin yerleştirdiği patlayıcılar, taktik anlamda en uygun yer olduğundan değil, kameraların kör noktasına denk geldiği için, duvarın orta kısmına yakındı. Ona ulaşmak için muhafızlara mükemmel birer hedef haline gelerek, açık alanda yüz metre koşmaları gerekecekti.</p>

  <p>"Linda, bana durum raporu yolla." Cabrillo'ya bileğindeki ufacık ekrandan öğrenebileceğinden daha fazlası gerekiyordu.</p>

  <p>"Camın içinden geçen sen miydin?"</p>

  <p>Evet. Durumumuz nedir?</p>

  <p>"Yatakhane girişine yakın üç muhafız var ve yaklaşık bir düzinesi de tesis içinde koşuşturuyorlar. Hepsi tepeden tırnağa silahlı ve iki muhafız da bir cipin içinde. George yolda. Zaten sesini duyuyor olmalısınız."</p>

  <p>Juan, Robinson'un rotorunun vuruşlarını duyabiliyordu. "Max'e harekete geçmesini söyle. C planına geçmek zorunda kalabiliriz."</p>

  <p>"Juan, ben de hattayım." Max Hanley telsizden sesleniyordu. "Yola çıkıy oruz hemen. Kyle yanında mı?"</p>

  <p>"Evet, ama buradan hemen çıkmamız lazım."</p>

  <p>"Merak etme, destek geliyor."</p>

  <p>"Custer geldiğinde Little Bighorn'da da (1876 yılında General Custer'ın ordusunun Kızılderililer tarafından yok edildiği savaş.) öyle demişlerdi ama sonunu biliyo rsun."</p>

  <p>Yaklaşan helikopterin sesi bir ton daha yükseldi ve araç duvarın üzerinde belirdiğinde Juan, Eddie'ye başıyla tamam dedi. Birbirleriyle konuşmalarına gerek yoktu: A planı çuvalladıktan sonra hiç duraksamadan B planına geçmişlerdi. Eddie'nin elinde patlayıcının ateşleyicisiyle dört çe-kerli arazi aracının bombaya yaklaşmasını bekledi ve ateşleyiciye bastı. Duvarın bir bölümü beyaz toz ve alevler içinde çöktü. Cipin içindeki muhafızlar beş metre havaya fırlayıp kontrolsüz bir şekilde yere çakıldı. ATV' si yana devrildi ve lastikleri dönmeye devam etti. Bir mantar bulutu ve alevler gökyüzüne yükselirken, tesisin üzerine de gökten taş parçaları yağmaya başladı.</p>

  <p>Ekip birAölüm kalım koşusuna başladı. Üzerindeki ağırlığa rağmen Linç kolayca onlara uydu. Binanın köşesine geldiklerinde, Juan etrafı kontrol etti. İlk ateş açan muhafızlardan biri yerdeydi. Kafasına düşen bir beton parçası kafatasını yarmış, suratını kan içinde bırakmıştı. Bir diğer muhafız onunla ilgileniyor, bir başkası da sıkışmış kapıyla uğraşı yordu.</p>

  <p>Dikkatle nişan alan Juan, Glock'ta kalan son dört mermiyi sırayla gönderdi. Gövdelerinin kurşunlardan etkilenmeyeceğini bilen ama adamları açıkça öldürmeye de niyeti olmayan Juan, kasıklarına nişan aldı. Erkekliklerine bir zarar gelmezdi ama haftalarca kasıkları şişmiş bir halde dolaşacaklardı. Acı içinde kıvranarak kendilerini yere attılar.</p>

  <p>"Kusura bakmayın oğlanlar. Kelimenin tam manasıyla hem de," dedi Juan ve silahlarını toplamaya başladı. Yakın mesafede çok etkili olan ama uzaktan işe yaramayan mini-Uzi'ler taşıyorlardı. Birini Eddie'ye, diğerini de sırtındaki yüke rağmen Murphy'ye göre çok daha iyi nişancı olan Linc'e fırlattı.</p>

  <p>Siyah Robinson R44 ansızın tepelerinde gürlemeye başladı. O kadar alçaktan uçuyordu ki neredeyse çatılardaki kiremitleri havalandıracaktı. George Adams helikopteri olduğu yerde döndürerek tesiste ufak çaplı bir kum fırtınası yaratmayı başardı. Kum ve çakıl tozlarının dansı muhafızları yerine mıhlarken, Juan ve adamlarını da gizlemeyi başardı. Helikopterin kulakları sağır eden gürültüsü ve etraftaki kargaşanın arasında kimse yeni bir parti silah</p>

  <p>sesinin nereden geldiğini anlama fırsatı bulamamıştı. Aniden helikopterin ön camında ve yardımcı pilotun penceresinde örümcek ağını andıran çatlaklar oluştu. Gövdesini döven mermiler etrafa metal kıvılcımları saçıyordu. George, aracın burnunu aşağı çevirip, ringdeki bir boksör gibi sağa sola oynatmaya başladı. Kurşun yağmuru sürerken helikopterin motor kapağından dumanlar yükselmeye başladı.</p>

  <p>Juan telaş içinde frekans değiştirerek, telsize bağırdı. "Çabuk git buradan George. Git! Git! Git! Blı bir emirdir."</p>

  <p>"Ben ayrılıyorum. Özür dilerim," diye güçlükle cevap verdi. Helikopter bir yusufçuk gibi döndü ve duvarın üzerinde yükselerek geceden daha siyah dumanlar çıkararak uzaklaştı.</p>

  <p>"Şimdi ne olacak?" diye sordu Murphy, başkana dönerek.</p>

  <p>Önlerinde yetmiş metre açık alan vardı ve responsivistler şimdiden toparlanıp organize olmuşlardı. Şirket ekibi sığ bir hendekte kendilerini koruyabiliyordu ama bu durum da çok süreceğe benzemiyordu. Muhafızlar arama operasyonu düzenlemişler ve fenerleri alanı taramaya başlamıştı bile.</p>

  <p>"Neredesin Linda?" Cabrillo sordu.</p>

  <p>"Tam sizin havaya uçurduğunuz noktada duvarın dışındayım. Bana ulaşabilir misiniz?"</p>

  <p>"Olumsuz. Çok fazla muhafız var ve yeterli koruma yok. Buranın bir deliler sığınağından çok askeri kışla olduğuna yemin edebilirim."</p>

  <p>"O zaman sanırım dikkatlerini dağıtma vakti geldi."</p>

  <p>"Sıkı bir şey olsun."</p>

  <p>Telsizden hızlanan bir motor sesi duydu ama Linda cevap vermedi.</p>

  <p>Otuz saniye sonra tesisin ana kapısı menteşelerinden kurtuldu ve kiraladıkları minibüs geri geri içeri daldı. Arka tamponu çarpık bir şekilde sallanıyordu. Tesisi koruyan bir düzine veya daha fazla muhafız toplu halde o tarafa döndü ve menfezden yükselen gölgeleri fark etmeden duvarda açılan gediğe doğru koşmaya başladı. Linda'nın minibüsüne doğru ateş açıldı ve o daha vitesi düze almadan aracın gövdesinde kırk tane delik açılmıştı. Sonunda lastikler çakıltaşlarını fırlatarak patinaj yaptı ve araç bunaltıcı ateşten uzaklaştı.</p>

  <p>Duvara doğru koşarlarken Juan, Linç ve Eddie'ye seslendi. "C planına geçin. Az sonra görüşürüz."</p>

  <p>"Sen nereye gidiyorsun?" Mark nefes nefeseydi.</p>

  <p>Cabrillo, Murphy'yi kesinlikle geminin spor salonuna sokmaları gerektiğini düşündü cevap vermeden önce. "Linda'nın lastiklerinden birini deldiler. Binanın ön tarafında cipler var.</p>

  <p>Daha bir kilometre gitmeden yakalarlar bizi. Ben onları oyalamaya gidiyorum. Böylece siz köprüye ulaşabilirsiniz."</p>

  <p>"Bunu benim yapmam gerekiyor," dedi Eddie.</p>

  <p>"Olumsuz. Senin sorumluluğun Max'in oğlu. İyi şanslar."</p>

  <p>Juan, önceden duvar olan dumanlar tüten yıkıntıdan diğer tarafa döndü. ATV hâlâ yan yatmış vaziyetteydi ve egzozundan dumanlar çıkıyordu. Adamlarının yıkıntıdan tırmanarak çıktıklarını gördükten sonra aracın direksiyonunu kavradı. Gaz pedalına bastırarak direksiyonu çevirdi. Üç yüz kiloluk aracı doğrultmak için kendi kaslarından çok, dört çekerin gücünü kullanıyordu. Araç kauçuk tekerleklerinin üstünde zıpladı ve o da araca atlayarak daha yerleşmeden motoru ateşledi.</p>

  <p>Araç, 750 cc motorunun gürlemesiyle öne atıldı. Bir grup muhafız üstü açık ciplere doğru koşmaya başladı. Bu arada duvara yakın olanlar Juan'ın ekibini takibe başlamıştı. Cabrillo gece görüş gözlüklerinin avantajına sahipti. Ancak tesisin her tarafında yeni ışıklar yanmaya başlamıştı. Direklere monte edilmiş projektörler ortalığı kör edici bir aydınlığa boğmuştu. Onun kendilerinden biri olmadığını anlamaları en fazla bir iki dakika sürerdi. Aydınlık alandan uzakta davetsiz misafirleri kovalıyormuş gibi ortalıkta biraz dolaştı. İleride kurumuş ağaçlardan birinin arkasında bir muhafız fark etti. O taraf doğru hızlandı. Gözlüklerini çıkardı ama karanlıkta kalarak yüzünü gizledi. Muhafızın hangi dili konuştuğunu bilmediğinden eliyle arkaya atlamasını işaret etti.</p>

  <p>Muhafız hiç duraksamadan Juan'a doğru koştu ve arka koltuğa atladı. Bir eliyle Cabrillo'ya tutunup, diğeriyle makinelisini kavramıştı.</p>

  <p>"Şanslı gününde değilsin ahbap," diye kendi kendine mırıldandı Juan ve gaz pedalına yüklendi.</p>

  <p>"Herkesi topladım," dedi Linda kulaklıktan. "Anayoldayız."</p>

  <p>Ciplere göz atan Juan, ilkinin takip için hazır olduğunu gördü. Sürücü ve yanında oturan muhafız dışında arka koltuklarda da iki adam daha vardı ve emniyet çubuğuna tutunmuşlardı. Adamlarının ellerinden geleni yapacağını biliyordu ama tek lastiği patlak ve saatte seksen kilometreyi geçemeyen bir minibüste ve neredeyse silahsız bir haldeydiler. Özellikle diğer cip de peşlerinde olunca kötü sonuç kaçınılmaz olacaktı.</p>

  <p>Durumu eşitlemenin zamanı gelmişti.</p>

  <p>Cabrillo'nun ATV'sinde arkada oturan muhafız, omzuna dokunarak yatakhanelerin arkasına doğru sürmeleri gerektiğini işaret etti. Juan onun dediğini yaparak hızlandı. Diğer muhafızların onu izlediğini hissedebiliyordu. O yüzden harekete geçip direksiyonu sertçe sağa kırmak için mümkün olan son anı bekledi. Balon lastikler yerde derin izler bıraktı ve eğer Juan ağırlığını ters tarafa vermeseydi devrilmeleri işten bile değildi.</p>

  <p>Yeniden dört tekerlek üzerinde kaldıklarında ve duvardaki gediğe doğru yöneldiklerinde, Juan yeniden gaza asıldı. Muhafızın elindeki mini-Uzi'yi kapıp kendi beline yerleştirdi. Muhafız bir an için şaşırdı ama hemen toparlandı. Kolunu Juan'ın boynuna dolayıp nefes borusunu insafsız bir güçle ezmeye başladı.</p>

  <p>Juan nefessiz kalmıştı, güçlü ciğerleriyle içine hava kırıntıları çekerken, bir yandan da c ipi gediğe doğru hızlandırıyordu. Aralığın açıklığı iki metreden azdı. Yerde de ufalanmış beton molozları ve mıcırlar vardı. Saatte yetmiş kilometre hızla gidiyorlardı. On beş metreden az bir mesafe kalmıştı ki üzerlerine kurşun yağmaya başladı. Responsivist muhafızlar uçarak giden araçtaki iki kişinin tesise sızan gruptan olduğuna hükmetmişlerdi. ATV'ye d ;ğru açılan yaylım ateşinin etkisiyle duvardan beton parçaları ve toz toprak saçılıyordu etrafa.</p>

  <p>Juan yanlarından vızıldayarak geçen mermilerin sıcaklığını hissedebiliyordu. Hatta bir tanesinin takma bacağını sıyırdığını fark etti ama dikkatini delikten ayırmamak için ilgilenmedi. Muhafız, avını boğmaya kararlı bir biçimde kollarını iki kat kuvvetle sıkmaya başlayınca ciğerleri oksijensizlikten kasılmaya başlamıştı.</p>

  <p>Hadisenize, piç kuruları! Bir kere de adam gibi nişan alın! Juan, görüşü iyice bulanıklaşıp, dünyası hızla kararırken bunları düşündü.</p>

  <p>Haydi! Cabrillo bunun hayattaki son düşünceleri olduğunu hissediyordu.</p>

  <p>Birden omurgasına çekiçle vurulmuşçasına güçlü bir sarsıntı hissetti. Muhafızın insafsız kavrayışı gevşemeye başladı. Başkanın üzerine hırıldayarak devrildi. Parçalanan ciğerinden gelen kan ağzından dışarı akıyordu. Responsivistlerin yaylım ateşi sonucu kendilerinden biri vurulmuştu. Juan enkaza çarpınca, muhafız aracın arkasından dışarı savruldu. Tombul lastikler gevşek zeminde kolayca yollarını buluyordu. Eğimi tırmanıp gediği aşarken, yukarıdaki duvara çarparak kopmasına engel olmak için kafasını eğmek zorunda kaldı. Diğer tarafa fırlayıp tekrar yere çarpmadan önce şokun etkisini azaltmak için içgüdüsel olarak koltuğunda yükseldi. Koca Kawasaki süspansiyonları üzerinde zıplayınca Cabrillo az daha aracın ön tarafından dışarı fırlayacaktı. Telsiz kulaklığı kulağından çıkıp kablosunun ucunda göğsünde asılı kaldı. İncinen nefes borusundan güçlükle soluk almaya çalışarak kendine gelmeye çalıştı." ATV'ye yeniden hâkim olur olmaz direksiyonu sertçe kıvırıp, sahil boyunca Korinthos'a doğru uzanan yirmi kilometrelik yolda ilerlemeye başladı.</p>

  <p>İlk cip parçalanmış kapıdan çıktığında Juan yola çıkmıştı. Linda ve diğerleri en fazla bir kilometre ilerideydiler. Pek yeterli bir avantaj değildi. Direksiyondaki bir düğme ön tekerleri çekişten çıkararak daha da hızlanmasını sağladı. Duvarın dış tarafındaki yolda hızlanmaya başladı.</p>

  <p>İkinci cip yan yatarak kapıdan çıkıp, lastikleri yola çıkana kadar tozu toprağa kattığında kapı yirmi metre uzaktaydı. Bunda sadece üç muhafız vardı; sürücü, bir yolcu ve arkada elinde AK-47 ile ayakta duran biri.</p>

  <p>Juan momentum avantajını kullanıp hızlanarak cipin arkasından yaklaştı. Kendisini yukarı çekip sele üzerinde gitmeye başladı. Rüzgâr gözlerini yakıyordu. Hafifçe hızlanarak cipten sadece saatte birkaç kilometre hızlı gitmeye başladı. ATV'nin burnunu cipin arka tamponuna bindirdi.</p>

  <p>Çarpmanın etkisiyle Cabrillo Kawasaki'den fırlayarak cipin arkasında ayakta duran adama çarptı. Adamın yüzü emniyet çubuğuna gömüldü ve ardından topukları kafasına değercesine geriye doğru kıvrıldı. Çarpma öldürmediyse bile, Juan artık adamın saf dışı kaldığından emindi. Juan kendisini doğrultarak takma bacağıyla yolcu koltuğunda oturan adamın şakağına çok sıkı bir tekme savurdu. Kapıları çıkarılmış araçta, adamın düşmesini önleyecek hiçbir şey yoktu. Aracın yanından, yola düşen adam, taklalar atarak yola serildi.</p>

  <p>Cabrillo kemerindeki mini-Uzi'nin namlusunu neye uğradıklarını şaşıran sürücünün şakağına dayadı.</p>

  <p>"Atla ya da öl. Seçim senin."</p>

  <p>Sürücü ikisini de yapmadı. Sertçe frene asıldı. Lastiklerinden ateş çıkan aracın arkası neredeyse havaya kalkacaktı. Juan ön cama çarparak kaputun üzerine fırladı. Oradan da öyle hızlı bir şekilde aracın önüne düştü ki öndeki ızgaralara tutunacak fırsatı olmadı.</p>

  <p>Cabrillo gözden kaybolur kaybolmaz sürücü frenden ayağını çekip, kendilerine saldıran adamın aracın önünde çaresizce yattığını düşünerek gaza yüklendi.</p>

  <div style="mso-element:para-border-div;border:none;border-bottom:solid #4F81BD 1.0pt; mso-border-bottom-themecolor:accent1;padding:0cm 0cm 4.0pt 0cm"></div>
</body>
</html>
