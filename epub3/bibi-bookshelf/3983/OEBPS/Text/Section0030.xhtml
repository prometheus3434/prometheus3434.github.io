<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <div style="mso-element:para-border-div;border:none;border-bottom:solid #4F81BD 1.0pt; mso-border-bottom-themecolor:accent1;padding:0cm 0cm 4.0pt 0cm">
    <h1 class="MsoTitle">27. BÖLÜM</h1>
  </div>

  <p>Juan gözlerini her kırptığında, sanki onları zımpara kâğıdıyla ovaladığı hissine kapılıyordu. O kadar çok kahve içmişti ki ağzı zehir gibi olmuştu. Aldığı ağrıkesicilerin baş ağrısına en ufak bir etkisi olmamıştı. Aynaya bakmasına gerek olmadan, yüzünün sanki tüm kanı çekilmiş gibi gözüktüğünü biliyordu. Elini başına götürdüğünde sanki böyle bir şey olabilirmiş gibi, saçları bile acıyordu.</p>

  <p>Her zaman kendisini canlandıran rüzgâr, şimdi deniz taksisinin ön camını aşarak titremesine neden oluyordu. Yanında Franklin Lincoln, oldukça rahat bir halde arka koltuğa yayılmıştı. Ağzı hafif aralıktı ve horlaması arada bir motor sesini bastırıyordu. Onları kırk sekiz saat önce Monte Carlo'ya götüren esnek vücutlu sürücünün izin günü olduğundan, yerini başkası almıştı ve Linç bu yeni sürücüyle hiç ilgilenmemişti.</p>

  <p>Juan'ı ayakta tutan tek şey öfkeydi, Linda ve Mark'ın Eddie'nin emirlerine uymayarak İstanbul'u terk etmeden önce Golden Ay'dan ayrılmamalarına duyduğu öfke. Bu iki kaçak</p>

  <p>yolcu şu anda responsivistlerin gemiye toksinleriyle saldırına planına ait kanıt bulmaya çalışıyordu. Onları ilk gördüğünde geminin hücresine atacak, sonra da kendilerini böylesine görevlerine adadıkları için ücretlerini artıracaktı. Bir araya getirdiği ekibiyle hep gurur duymuştu ama şimdiki kadar gurur duyduğunu hatırlamıyordu.</p>

  <p>Yeniden Max Hanley'i düşünmeye başladı ve morali tekrar bozuldu. Thomas Severance'tan hâlâ bir cevap yoktu. Geçen her saniye cevap gelmeyeceğine, çünkü Max'in artık yaşamadığına inanmaya başlıyordu. Juan bunu yüksek sesle dile getiremiyordu ve böyle düşündüğü için bile suçluluk duyuyordu ama kötümser olmaktan da kendisini alamıyordu.</p>

  <p>İvan Kerikov'un süper yatı Matruşka liman içine geri döndüğünde, Oregon kıyının iki kilometre açığında demir atmış olarak bekliyordu. Gemisini incelediğinde Juan bazen, geminin iyi zamanlarında ne kadar güzel olduğunu hayal ederdi. Çok iyi orantılara sahipti ve baş ve kıçındaki belli belirsiz çalımı ve direklerinin ahşabı ona zengin bir hava veriyordu. Onu yepyeni boyası ve güvertesi tertemiz bir halde yıllarca kereste taşıdığı Kuzeybatı Pasifik sularında hayal edebiliyordu.</p>

  <p>Fakat şu anda ona yaklaşırlarken, tüm gördüğü pasla kaplı gövdesi, yamalı boyası ve vinçlerinden bir örümceğin kopuk bacakları gibi sallanan kablolarıydı. Terk edilmiş bir hayalet gemi gibi gözüküyordu ve üzerindeki hiçbir şey, hatta orta yerindeki mataforaya bağlı cankurtaran botunun pervaneleri bile parlamıyordu.</p>

  <p>Gösterişli taksi, borda merdivenlerine baştan yaklaştı. Denizin sakinliği ve sürücünün ustalığı sayesinde usturmaça koymaya gerek bile kalmadan merdivenlerin hemen yanında durdular.</p>

  <p>Juan ayağıyla Linc'in ayak bileğine dokundu ve koca adam homurdanarak uyandı. "Rüyamın yarım kalan yerine dönmem için dua et," dedi ve ağzını kocaman açarak esnedi. "Angelina Jolie'yle aramızda ilginç şeyler olmak üzereydi."</p>

  <p>Juan, kalkması için Linc'e elini uzattı. "Yorgunluktan ölmek üzereyim. Bir daha uçkurumu düşünebileceğimden bile emin değilim."</p>

  <p>Çantalarını sırtlayıp, kendilerini getiren genç kadına teşekkür ettiler ve borda merdivenine adımlarını attılar. Merdivenin tepesine geldiklerinde Juan, kendini Everest'i fethetmiş gibi hissediyordu.</p>

  <p>Doktor Huxley onları karşılamak üzere, Eddie Seng ve Eric Stoney'le birlikte bekliyordu. Juan'a gözleri sevinçle parlayarak bakıyordu ve neredeyse zıp zıp zıplayacaktı. Eddie ve Stoney de gülüyordu. Bir an için Max'len haber aldıklarını düşündü, ama öyle olsa Manila'dan döndüğünde havaalanından aradığı zaman söylerlerdi.</p>

  <p>Juan güverteye adımını atar atmaz Doktor Huxley, boynuna sarılarak, "Juan Rodriguez Cabrillo, sen çılgın bir dâhisin," dedi.</p>

  <p>"Karşı çıkmak haddime değil, ama bu seferki marifetim neymiş bakalım?"</p>

  <p>"Eric, İngiltere'de bir üniversitenin çiviyazısıyla ilgili çevrimiçi bir veritabam buldu. Senin telefonundan e-postayla gönderdiğin fotoğraflardaki yazıları tercüme edebildi."</p>

  <p>Cabrillo Manila Havaalanı'na ulaşır ulaşmaz onları yollamıştı.</p>

  <p>"Tercümeyi bilgisayar yaptı aslında." Eric, alçakgönüllü bir şekilde düzeltti. "Ben tek kelime eski Sanskritçe konuşamam."</p>

  <p>"Sonuç olarak bir virüsmüş," diye araya girdi Julia. "Çıkarabildiğim kadarıyla grip virüsü influenzanın bir türü. Ancak, bilimin bugüne kadar hiç görmediği bir tür. Ebola ve Marburg gibi kanamaya yol açan bir bileşeni var. Şimdi işin en güzel tarafına geliyoruz. Jannike Dahl'ın doğal bağışıklığa sahip olduğunu düşünüyorum, çünkü gemi onun yaşadığı yere çok yakın bir yerde karaya oturmuş. Galiba o, geminin ilk mürettebatından birinin soyundan geliyor."</p>

  <p>Juan konuşmaları güçlükle takip edebiliyordu. "Sen neden bahsediyorsun? Gemi? Ne gemisi?"</p>

  <p>"Nuh'un gemisi tabii ki."</p>

  <p>Cabrillo, bir tepki veremeden Julia'ya bakakaldı. Sonra maçın bitmesi için yalvaran bir boksör gibi ellerini havaya kaldırdı. "Bana her şeyi en başından başlayarak anlatmalısın, fakat önce bir duşa, içkiye ve yiyecek bir şeylere ihtiyacım var. Hangi sırayla oldukları hiç önemli değil. Bana yirmi dakika ver, sonra konferans odasında buluşalım. Maurice'e, portakal suyu, yarım greyfurt, Benedict usulü yumurta, kızarmış ekmek ve bir de şu tarhu n otlu patateslerinden istediğimi söyle." Neredeyse akşam olmuştu ama vücudu kahvaltı istediğini söylüyordu. Tam giderken Julia'ya döndü. "Nuh'un gemisi ha?"</p>

  <p>Julia, bir sırrını paylaşmak için sabırsızlanan bir küçük kız edasıyla kafasını salladı.</p>

  <p>"Bunu duymak istiyorum kesinlikle."</p>

  <p>Yarım saat sonra, kahvaltısını bitirmiş ve midesindeki ekşimenin yerini doygun bir sıcaklık almıştı. Artık Julia'yı dinleyebilecek kadar enerji topladığını düşünüyordu.</p>

  <p>Önce, çeviriyi yapan o olduğu için Eric'e baktı. "Evet, seni dinliyorum. En baştan anlat," dedi.</p>

  <p>"Sizi, resimlerin netleştirilmesi ya da çiviyazısına ait çevrimiçi veri-tabanı bulma ayrıntılarıyla sıkmayacağım. Sonuç olarak ikisini de yaptım. Öğrenebildiğim kadarıyla sizin bulduğunuz yazıtlar oldukça eski."</p>

  <p>Cabrillo aynı şeyleri düşündüğünü hatırladı. Stoney'e devam etmesini işaret etti.</p>

  <p>"Problemi bilgisayara aktardım. Akla yatkın bir şeyler ortaya çıkması için programlarda ufak tefek değişiklikler yapmak zorunda kaldım. Bu da beş saatimi aldı. Algoritmalar oldukça karmaşıktı ve bulanık mantığın kurallarını uç noktaya kadar zorladım. Bilgisayar bir kere nüansları öğrenmeye başlayınca iş biraz daha kolaylaştı. Zamanla üzerinden birkaç kez geçip, orasını burasını yeniden ayarladıktan sonra tüm hikâyeyi ortaya çıkardı."</p>

  <p>"Nuh'un gemisinin hikâyesi?"</p>

  <p>"Bunu bilmiyor olabilirsiniz ama Gılgamış Destanı on dokuzuncu yüzyılda amatör bir İngiliz tarafından çiviyazısından tercüme edilmiştir. Bu destana göre İbrani metinlerinde anlatılanlardan bin yıl önce dünyada bir tufan gerçekleşmiş. Dünyadaki birçok uygarlık kendi tarihlerini anlatmak için tufan efsanelerine başvurmuştur. Antropologlara göre tarih boyunca insanlar, kıyılarda, nehir ve göl kenarlarında uygarlıklar kurduğu için, sürekli bir tehdit olan sel ve su baskınları, krallar tarafından dersler çıkarılacak masal ve hikâyelerde, insanları hizaya getirmek için kullanılmıştır." Eric, metal çerçeve gözlüklerini düzelterek devam etti. "Kendi adıma tsunamilerin bu tür birçok hikâyenin ortaya çıkış sebebi olduğunu söyleyebilirini. Yazılı bir dil olmadan, hikâyelerin sözlü olarak ve yeni eklemelerle aktarıldığı dönemlerde, örneğin bir iki nesil boyunca anlatıla anlatıla, bir köyü yutan dev dalgalar, bütün dünyanın sular altında kaldığı bir olay haline gelebilir. Aslında..."</p>

  <p>Cabrillo Eric'i durdurdu. "Dersi sonraya sakla ve ne bulduğunu anlatmaya devam et."</p>

  <p>"Ha, tabii. Özür dilerim. Hikâye bir selle başlıyor ama ani bir su baskını ya da şiddetli yağmur sonucu değil. Tabletleri yazanlar deniz suyunun nasıl yükseldiğini anlatmışlar. Günde otuz santim yükseldiğini tahmin ediyorum. Komşu köylerde yaşayanlar daha yüksek yerlere çıkmışlar ama bizimkiler bu yükselişin durmayacağına inanmışlar ve hayatta kalmalarının tek yolunun bir gemi inşa etmek olduğuna karar vermişler. Bunun İncil'de yazıldığı kadar büyük olmasının imkânı yok. Çünkü o zamanlar öyle bir teknoloji yoktu."</p>

  <p>"Öyleyse burada bahsettiğimiz şey Nuh ve onun gemisi değil."</p>

  <p>"Hayır, yine de benzerlikler çarpıcı. Bu yüzden bu olaydan sonra hayatta kalanların anlattıkları şeyler, Gılgamış ve İncil'deki hikâyelerin temelini oluşturmuş olabilir."</p>

  <p>"Bir zaman aralığı verebiliyor musun?"</p>

  <p>"Milattan önce beş bin beş yüz."</p>

  <p>"Fazla kesin bir rakama benziyor."</p>

  <p>"Çünkü bu tabletlerde anlatılana tıpatıp uyan bir sel felaketinin fiziksel kanıtları var. Bugün İstanbul Boğazı olarak bildiğimiz yerdeki toprak set çökerek, o zamana kadar Akdeniz'den beş yüz metre alçak bir içdeniz olan bölgeye suların akın etmesine sebep olmuş. Şimdi buraya Karadeniz deniyor. Sualtı insansız araçları kullanan deniz arkeologları, çok eskiden deniz kıyısı olan yerlerde yaşam olduğuna dair bulgular ortaya çıkarmışlar. Çöküntünün dolması bir yıldan fazla sürmüş. İstanbul Boğazı'nda oluşan dev çağlayanın yanında Niagara'nın şırıl şırıl akan bir dere gibi kalacağını söylüyorlar. "</p>

  <p>Cabrillo hayrete düşmüştü. "Hiç bilmiyordum."</p>

  <p>"Bunlar son birkaç yılda doğrulanmış. Bir zamanlar bu olayın İncil'de anlatılan büyük tufanın kaynağı olabileceği hakkında çok fikir ileri sürülmüş, ama hem bilim insanları hem de teologlar bunun doğru olmadığı konusunda hemfikir olmuşlar."</p>

  <p>"Öyle anlaşılıyor ki bu bulduğumuz şeyden sonra tartışma yeniden alevlenecek. Ama bir dakika," dedi Juan. Bir anda bir şey dikkatini çekmişti. "Bu tabletler çiviyazısıyla yazılmış. Bu yazı Mezopotamya ve Samaria'da ortaya çıkmadı mı? Karadeniz'le ne ilgisi var?"</p>

  <p>"Dediğim gibi bu en eski yazı biçimlerinden biri ve büyük bir olasılıkla Karadeniz bölgesinden göç eden kavimlerce güneye taşınmış ve orada yaşayanlar tarafından kullanılmış. Bana güvenin başkan. Bu tabletler antik çağlarla ilgili tüm inanışları kökünden değiştirecek."</p>

  <p>"Sana inanıyorum. Devam et."</p>

  <p>"Tamam, işte bu kıyı köyünde yaşayanlar suyun yükselişinin asla durmayacağına inanmışlar. Dediğim gibi, suyun dolması ve Akdeniz'le aynı hizaya gelmesi bir yıl sürmüştü. Bu nedenle bu sonuca nasıl varabildiklerini anlamak mümkün. Ayrıca çok sayıda hastalıkla boğuştukları da anlatılıyor."</p>

  <p>Doktor Huxley araya girdi. "Bugünkü mülteci topluluklarında gördüklerimizle benzer şeyler olmalı. Dizanteri, tifüs ve kolera türü hastalıklar."</p>

  <p>Eric hikâyesine kaldığı yerden devam etti. "Toplu göçe katılmayı reddeden bu insanlar, köylerindeki bütün evleri yıkarak parçalarını, köyde yaşayan dört yüz kişinin tamamını alacak büyüklükte bir gemi yapmakta kullanmışlar. Boyutlarını vermemişler ama ahşap gövdenin ziftle kalafatlandığını ve sonra bakırla kaplandığını anlatmışlar.</p>

  <p>İşte bu, bakır çağının başlangıcıydı. Bu bölgenin bakır madeni açısından zengin bir yer olması gerekiyordu. Böylece bu büyüklükteki bir geminin tüm gövdesini kaplaya cak kadar bakır bulabilmiş olsunlar. Gemiye, inek, domuz, koyun ve keçi gibi çiftlik hayvanları ile tavuk ve bir ay yetecek kadar yem almışlar."</p>

  <p>"Bütün bunları alabilecek bir geminin bence yaklaşık doksan metre boyunda olması gerekir."</p>

  <p>"Bilgisayar da aynı fikirde zaten. Doksan yedi metre uzunluk ve on üç metre genişlik hesap etti. Muhtemelen üç güvertesi vardı. En altta hayvanlar, ortada erzak ve en üstte de köylüler."</p>

  <p>"Peki, neyle yol alıyordu?"</p>

  <p>"Yelkenlerle."</p>

  <p>Cabrillo elini kaldırdı. "Yelken bu konuştuğumuz zamandan iki bin yıl sonra ortaya çıktı."</p>

  <p>Eric, toplantı masası üzerindeki dizüstü bilgisayarını Juan'a yaklaştırıp bir ekran açtı. "İşte bire bir tercümesi: 'Güverteye saplanmış iki ana direk arasına, rüzgârı yakalamak için hayvan derileri gerildi.'" Juan'a baktı. "Bana yelken gibi geldi."</p>

  <p>"Vay canına. Devam et."</p>

  <p>"Sular sonunda gemiyi yüzdürecek yüksekliğe ulaştı ve yolculukları da böylece başlamış oldu. Bu biraz çelişkili, çünkü yolculuklarına sular dengelenmeden hemen önce başlamış olmalı, yoksa Karadeniz'e ulaşamazlardı. Her neyse, denizde bir aydan çok daha uzun bir süre kalmışlar. Karaya çıkmak istedikleri yerlerde ya içme suyu bulamamışlar ya da oralarda yaşayanlar gemiye saldırmış. Beş kameri ay, sayısız fırtına ve kaybedilen yirmiye yakın yolcudan sonra gemi sonunda karaya oturmuş ve tüm çabalarına karşın kuı taramamışlar."</p>

  <p>"Nerede?"</p>

  <p>"Bölgeyi, 'kayalar ve buzlardan oluşan bir dünya' olarak tarif etmişler."</p>

  <p>Julia öne eğilerek Juan'ın bakışlarını yakalamaya çalıştı. "Bu noktada Eric ve ben tümdengelimli bir mantık yürüttük."</p>

  <p>"Tamam. Neresi?"</p>

  <p>"Kuzey Norveç."</p>

  <p>"Neden Norveç?"</p>

  <p>Eric cevap verdi. "Bu tabletleri, Japonların 731'inci Birim'inin biyolojik silahları geliştirdiği tesiste buldunuz. Japonlar kitle katliamları için kimyasal silahları tercih eden müttefiklerinden faklı olarak bu tür araştırmalara çok istekliydiler."</p>

  <p>"Nazi 1er i mi kastediyorsun?"</p>

  <p>"Başka kim onlara bu tabletleri vermiş olabilir?"</p>

  <p>Juan gözlerini ovuşturdu. "Bir dakika. Atladığım bir şey var galiba. Neden 731'nci Birim eski çağlara ait bir gemiyle ilgili yazıtları istesin ki?"</p>

  <p>"Hastalık," dedi Julia. "Karaya çıktıktan sonra gemide başlayan salgın. Bu tableti yazan kişi hastalığı da ayrıntılarıyla anlatmış. Söyleyebileceğim kadarıyla bulaşıcılık açısından gribe eşdeğer, hava yoluyla bulaşan, kanamalı ateşli bir hastalık. Kendi kendine yok olmadan önce nüfuslarının yarısını öldürmüş. İlginç olan ise, sağ kalanların sadece küçük bir kısmının, bir daha çocuk sahibi olabilmeleri. Çok azı oranın yerli halkıyla çiftleşerek çocuk sahibi olmuş ama virüs bu insanların çoğunu kısır bırakmış."</p>

  <p>"Eğer Japonlar Çin anakarasını pasif hale getirmek için bir yöntem arayışı içine girdilerse," dedi Eric, "böyle bir hastalıkla kesinlikle ilgilenmişlerdir. Julia'yla benim tahminim, Almanların Japonlara, tabletlerle beraber, teknede ele geçirdikleri mumyalaşmış cesetleri de vermiş olduğu yönünde."</p>

  <p>"Hah, şimdi anladım. Eğer Japonlara bu tabletleri Almanlar verdiyse, siz de Almanların 1940'tan başlayarak Norveç'i işgal ettiğini düşünerek, bunları Norveç'te bulmuş olmaları gerektiğini tahmin ediyorsunuz."</p>

  <p>"Evet. Kaya ve buzlar ülkesi, İzlanda veya Grönland'ın bazı kısımlarını tarif ediyor olabilir, fakat Almanlar bu yerleri hiç işgal etmediler. Finlandiya Rusların eline geçti ve İsveç savaş boyunca tarafsız kaldı. Bizim tahminimiz Norveç, muhtemelen kuzey sahillerindeki fiyortlar. Bu bölge hem tamamen keşfedilmemiş, hem de nüfus yoğunluğu çok düşük."</p>

  <p>"Bir dakika Julia. Sen bana güvertede, Jannike'nin bu hastalığa karşı bağışıklığı olduğunu söylemiştin?"</p>

  <p>"Ne kadar düşünürsem düşüneyim, neden Golden Dawn'daki herkes ölürken onun hastalığa yakalanmadığı konusunda kesin bir cevap bulamadım. Tabletlerde anlatılan hastalık havadan bulaşıyor ve eğer responsivist-lerin geliştirdiği yeni virüsün temeli bu hastalığa dayanıyorsa, bu durumda o da oksijen desteğine rağmen, diğer herkes gibi bulaşıcı virüs dolu aynı havayı solumuş olmalı.</p>

  <p>Ancak, eğer Jannike'nin atalarından biri bu hastalığı geçirip sağ kaldıysa, o zaman onun DNA'larında bu hastalığın antikorunun kodlanmış olma ihtimali hayli yüksek. Onun Norveç'in kuzeyindeki küçük bir köyden gelmiş olması da bizim tezlerimizi destekliyor."</p>

  <p>"Bunu test edebilir misin?</p>

  <p>"Eğer virüsün bir numunesi olsaydı, elbette ederdim."</p>

  <p>Cabrillo esnemesini bastırmaya çalıştı. "Özür dilerim. Uyumam lazım. Sanırım bulmacanın bir parçasını hâlâ atlıyoruz. Almanların tekneyi bulduğunu ve tabletleri tercüme ettiğini varsayalım. Bu korkunç hastalığı öğrendiler ama bu onların ilgisini çekmedi. Fakat Japon dostları ilgileniyordu, o yüzden Japonya'ya, daha doğrusu Filipinlerde 731'inci Birim'in deneyler yapmakta olduğu bir adaya gönderdiler. Virüsü kusursuz hale getirip getirmediklerini bilmiyoruz, ama başaramadıklarını varsayabiliriz, çünkü tarih kitaplarında böyle bir hastalıktan hiç bahsedilmiyor."</p>

  <p>Julia ve Eric başlarıyla onayladılar.</p>

  <p>"Responsivistlerin bu işe el attığı sonucuna nasıl ulaştık? Japonlar altmış yıl önce beceremediyse, Severance ve çetesi nasıl başardı peki?"</p>

  <p>"Biz de aynı şeyi düşündük," dedi Eric. "Fakat liderleri Lydell Cooper’in önde gelen bir hastalık araştırmacısı olması dışında bir ipucuna ulaşamadık. Japonların savaş sırasında kullandığı tesisi kullanmışlar, bu yüzden virüs hakkındaki araştırmalardan haberdar olduklarını varsayıyoruz. Sadece nasıl yaptıklarını bilmiyoruz."</p>

  <p>"Bir sonraki soru da, neden?" dedi Juan. "Virüsü ya da onun bir türevini Golden Dawn'daki herkesi öldürmek için kullandılar. Şimdi bununla ne yapmayı planlıyorlar acaba?" Eric'in cevap vermesini beklemeden devam etti. "Aşırı nüfusu dünyanın başındaki en büyük dert olarak gördüklerini biliyoruz. İnsanlığı ya da büyük bir kısmını yok edebilecek bir virüsü serbest bırakmak, dünyayı bir daha hiç toparlanamayacağı bir kaosun ortasına atar. Bu bir kıyamet silahı olur."</p>

  <p>"Ya umursamıyorlarsa?" dedi Eric. "Yani demek istediğim, ya gerçekten uygarlığın çökmesini istiyorlarsa? Bunlar hakkında araştırma yaptım. Rasyonel insanlar değiller. Literatürlerinde karanlık çağlara dönmekten hiç söz etmiyorlar ama yine de bunu amaçlıyor olabilirler. Belki de sanayileşmenin sona erip, insanlığın tarım toplumuna dönmesini istiyorlardır."</p>

  <p>"Neden yolcu gemilerine saldırıyorlar?" diye sordu Juan. "Neden virüsü yeryüzündeki her büyük şehirde salıvermiyorlar ve işi bitirmiyorlar?"</p>

  <p>Eric cevap vermek üzere ayağa kalktı ve sonra ağzını kapattı. Verecek bir cevabı yoktu. Juan ellerini masaya dayayarak ayağa kalktı. "Bakın arkadaşlar. Bütün çalışmalarınız için hepinize minnettarım ve bunun responsivistlerin son hamlesini öğrenmemize yardımcı olacağını biliyorum. Fakat kendimi hemen yatağa atmazsam, şimdi bu rada uyuyakalacağım. Eddie'ye bütün bu olanlarla ilgili olarak bilgi verdiniz mi?"</p>

  <p>"Elbette," dedi Julia.</p>

  <p>"Tamam, ona Overholt'u aramasını ve tüm hikâyeyi anlatmasını söyle. Bu noktada ne yapabilir bilmiyorum, ama CIA'in de devrede olmasını istiyorum. Mark ve Linda yakın zamanda iletişim kuracaklar mı?"</p>

  <p>Eric lafa girdi. "Yanlarına uydu telefonu almadılar, o yüzden Golden Sky’in denizden karaya telefonunu kullanmak zorundalar. Linda, bir sonraki temaslarının..." -saatine bakarak- "... üç saat içinde olacağını söyledi."</p>

  <p>"Onlara hemen gemiden ayrılmalarını istediğimi söyle. İsterlerse bir cankurtaran botu çalsınlar ya da korkuluklardan atlayıp kaçsınlar."</p>

  <p>"Anlaşıldı efendim."</p>

  <p>Juan'a göre, başını yastığa koyduğu anda çalmıştı telefon.</p>

  <p>"Cabrillo." Dili ağzına yapışmıştı ve perdenin kenarından sızan alacakaranlık, ışıldak gibi geliyordu ona.</p>

  <p>"Başkan, ben Hali. Sanırım Harekât Merkezi'ne gelerek bunu görmeniz gerek."</p>

  <p>"Ne oldu?" dedi Cabrillo. Telefonu kulağı ile omzu arasına koymuş ve bacaklarını yataktan dışarı sarkıtmıştı. Böylece takma bacağına ulaşabildi.</p>

  <p>"ELF<sup>0</sup> bandından çağrı alıyoruz."</p>

  <p>"Bu bizim donanmanın denizaltılarla konuştuğu aralık değil mi?"</p>

  <p>"Artık değil. Kullandıkları iki verici birkaç sene önce söküldü. Üstelik onlar, yetmiş altı hertz üzerinden yayın yapıyorlardı. Bu ise yüz beş'ten geliyor."</p>

  <p>"Kaynağı neresi?" Juan pantolonunu giymeye uğraşıyordu.</p>

  <p>"Yerini tespit edecek kadar sinyal alamadık. Ayrıca, Ekstra Düşük Frekans yayınlarının doğası gereği hiç bulamayabiliriz."</p>

  <p>"Tamam, şimdi ilgimi çekmeye başladın. Birkaç dakikaya oradayım." Juan giysilerinin kalanını hızla üzerine geçirdi, çorap giymeyi boş verip, kısa bir süre dişlerini fırçaladı. Saatine göre üç saattir uyuyordu. Oysa ona üç dakika gibi gelmişti.</p>

  <p>Harekât Merkezi'ne girmek Cabrillo'ya her zaman enerji vermişti. Gösterişli tasarımı, bilgisayarların sessiz uğultusu ve bu odadan kontrol edilen güç, sadece Oregon'un devrim yaratan motorları değil, geminin bir anda devreye girebilen müthiş ateş gücü hep etkilemişti Cabrillo'yu.</p>

  <p>Hali, elinde buharı tüten bir kahve fincanıyla bekliyordu.</p>

  <p>Cabrillo şükranlarını mırıldanarak aldı ve hemen bir yudum içti. "İyi geldi," diyerek fincanı Hali'nin monitörünün yanına bıraktı. "Ne bulduğunu göster şimdi bana."</p>

  <p>"Bildiğiniz gibi bilgisayar her frekans yelpazesini otomatik olarak tarıyor. ELF düzeyinde bir sinyal aldığında kaydı durdurmuş ve kelimeyi tanıyınca bana haber verdi. Buraya geldiğimde, o ana kadar gelen mesajın bu olduğunu gördüm. "Düz ekranını yatırarak Cabrillo'nun da görmesini sağladı. Ekranda tek kelime yazıyordu: OREGON.</p>

  <p>"Bu kadar mı?" Juan uğradığı düş kırıklığını belli etmemeye çalıştı.</p>

  <p>"ELF dalgalan inanılmaz derecede uzundur, üç bin kilometreyi geçerler. Bu uzunlukları sayesinde dünyayı dolaşıp, okyanusların derinliklerine erişebilirler. Temel olar ak bir ELF vericisi dünyayı bir anten gibi kullanır. Kötü tarafı, bir şey göndermenin çok uzun zaman almasıdır. Denizaltılar da cevap veremezler, çünkü kendi vericileri yoktur. Bu yüzden donanma kullanmaktan vazgeçti. Sözün kısası, çok verimsizdi."</p>

  <p>"Bir denizaltı neden ELF sistemi taşıyamıyordu? Hatırlayamadım?"</p>

  <p>"Antenin kendisi yaklaşık elli kilometre uzunluğunda. Sinyalin kendisi 8 vat olsa bile, bir denizaltının reaktörlerinin üreteceğinden daha fazla elektrik tüketir. Ama asıl sebep, antenin kurulacağı yerin çok düşük bir yer iletkenliğine sahip olması gerekir ki radyo dalgalarını yakalamasın. Dünyada ELF bandından yayın yapabileceğin çok az yer var ve denizaltılar kesinlikle bunlardan biri değil."</p>

  <p>"Kayda geri dönecek olursak," diye devam etti Hali. "Dün akşam saat onda aynı frekansta başka bir ELF yayını olduğunu fark ettim. Gelişigüzel dizilmiş bir ve sıfırlardan oluşuyordu. Bir şifreyse çözmesi için ana bilgisayara gönderdim, ama pek umudum yok."</p>

  <p>Hali'nin ekranında bir I harfi belirdi, altmış saniye so nra onu T harfi izledi.</p>

  <p>"Diş çekmekten beter bir şey bu," dedi Juan. "Bizden başka kimde ELF anteni var?"</p>

  <p>"Sadece Sovyetler. Tek kullanımları derin sulardaki denizaltılar ve çok büyük mesafeler. Kurmak için başka bir sebep de yok zaten."</p>

  <p>"Bu durumda bizimki söküldüyse, Ruslar olmalı. Bunun bizim Kerikov'u dinlememizle bir ilgisi var mı acaba?"</p>

  <p>"Bir dakika içinde öğreneceğiz," dedi Hali. Sonra değiştirdi. "Belki on ya da on beş dakika."</p>

  <p>Böylece dakikada bir harfin ekranda belirmesini beklemeye başladılar. O ana kadar OREGON BENMA yazısı belirmişti. Bir sonraki harf geldiğinde, Juan bir süre ekrana baktı ve bir zafer çığlığı koparttı. Gelen harf X'ti.</p>

  <p>"Ne oldu?" diye sordu Hali.</p>

  <p>"Max bu. Kurnaz piç kurusu. Bizimle ELF bandından haberleşmek için bir yol bulmuş."</p>

  <p>Hali aniden küfretti. Ekranda bir başka pencere açarak, Gil Martell'in ofisindeki ses kaydının dökümünü getirdi. "Nasıl daha önce fark edemedim?" Kızgın bir halde kendine söylendi. Ekranında açılan sayfaya bakmaya başladı.</p>

  <p>BEN BİLMİ... (1:23) EVET... (3:57) DONNA SKY HAKKINDA... (1:17) EL EFEYİ (HARE)KETE GEÇİRİN... (0:24) ANAHTAR... (1:12) YARI(N)... (3:38) GEREKMEZ... (0:43) BİR DAK(İKA)... (6:50) HOŞÇA KAL... (1:12)</p>

  <p>"Neyi kaçılıyorum?" diye sordu Juan.</p>

  <p>"Dördüncü kelime kümesi, 'el efeyi.' Doğrusu 'el efeyi' değil ELF'yi olacak. ELF'yi harekete geçirin. Responsivistlerin kendi ELF vericileri var."</p>

  <p>"Ne halt etmeye peki?" diye sordu Juan, sonra da cevabı yine kendisi verdi. "Eğer bir yolcu gemisinde toksini salıveıeceksen, bir ELF vericisi saldırıyı tüm gezegende aynı anda başlatmanı sağlar."</p>

  <p>Cabrillo, Max'in mesajının yavaşlığından dolayı sabırsızlanmaya başlamıştı. Ancak hâlâ çok uykusuzdu ve dikkatini tamamen veremiyordu. "Haii, ben kamarama gidiyorum. Her şeyi alınca beni uyandır. Ayrıca yayının tam yerini de tespit etmeni istiyorum. Bu her şeyden öncelikli bir iş. Eric'i de al, sana yardım etsin." Sonra bilgisayara dönüp, sanki Max kendisini duyuyormuş gibi seslendi. "Bunu nasıl yaptın bilmiyorum dostum, ama sen müthiş bir adamsın."</p>

  <div style="mso-element:para-border-div;border:none;border-bottom:solid #4F81BD 1.0pt; mso-border-bottom-themecolor:accent1;padding:0cm 0cm 4.0pt 0cm"></div>
</body>
</html>
