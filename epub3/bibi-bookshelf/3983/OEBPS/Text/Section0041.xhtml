<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <div style="mso-element:para-border-div;border:none;border-bottom:solid #4F81BD 1.0pt; mso-border-bottom-themecolor:accent1;padding:0cm 0cm 4.0pt 0cm">
    <h1 class="MsoTitle">38. BÖLÜM</h1>
  </div>

  <p>Severance ne yapacağını bilemiyordu. Rıhtımdaki nöbetçiler Max Hanley'in tesisten kaçmaya çalışırken egzoz kanalında yakalandığını bildirmişler ve anlattıkları bir sürü şeyin yanında daha sonra siyah bir helikopter tarafından saldırıya uğradıklarını söylemişlerdi. Bir an için siyah helikopterleri olduğu hakkındaki dedikoduların da etkisiyle, bu saldırının arkasında Birleşmiş Milletler olduğunu sanmıştı. Sonra telsizde bölük pörçük ve karışık birtakım konuşmalar duymuştu ve en sonunda her şey sessizliğe bürünmüştü. Nöbetçi kulübesinin tepesindeki kameralar da görüntü göndermeyi kesince dışarıya bir araç yolladı.</p>

  <p>"Kaçmışlar Bay Severance," dedi güvenlik şefi. "Hanley ve başka bir adam helikopterdeler. Nöbetçi kulübesi imha edilmiş, rıhtım da öyle. Adamlarımın çoğu kayıp."</p>

  <p>"Başkaları da var mı orada?"</p>

  <p>"Hemen devriye çıkartıyorum. Anladığım kadarıyla burada sadece bir kişi varmış."</p>

  <p>"Bütün adamlarını öldüren ve rıhtımı tahrip eden bir kişi miymiş yani?" diye kuşkulu bir sesle sordu.</p>

  <p>"Başka bir açıklamam yok."</p>

  <p>"Tamam. Araştırmaya devam et ve sıra dışı bir şey gördüğün anda bi ldir."</p>

  <p>Severance ellerini başının arkasında birleştirdi. Lydell Cooper'ın emirleri son derece kesindi. İki saat daha herhangi bir sinyal göndermeyecekti. Ya bu olanlar, daha büyük boyutlu bir saldırının keşif kolu idiyse? Ertelemek başarısızlık anlamına gelirdi. Diğer taraftan, sinyali zamanından önce yollaması, elli yolcu gemisinin tamamında çamaşır makinelerine virüs bağlantısı yapılamayacak anlamına gelirdi.</p>

  <p>Akıl hocasını aramayı düşündü, ama bu, tek başına vermesi gereken bir karardı. Lydell, Heidi ve kız kardeşi Hannah'la yoldaydı. Virüs salıverildikten sonra geleceklerdi. Yıllarca responsivist hareketi tek başına yönetmişti, ama yine de babasının işlerini devralan bir oğlan çocuğu gibi sürekli olarak mikroskop altında izlendiğinin ve kontrolün tamamen kendisinde olmadığının farkındaydı. Verdiği kararları, Lydell'ın kendisine hiç haber vermeden veya açıklama bile yapmadan geçersiz kılabileceğini asla aklından çıkarmıyordu.</p>

  <p>Cooper çok fazla müdahale etmediğinden, bundan fazla şikâyetçi olmamıştı. Fakat şu anda kaybedebilecekleri çok şey vardı ve kendisine ne yapacağını söyleyen birinin varlığı, kendisini emniyette hissetmesini sağlayabilirdi.</p>

  <p>Birkaç gemi eksik olsa ne olurdu ki? Lydell'ın hesaplamalarına göre enfeksiyonu dünyaya yaymak için kırk gemi yetiyordu, fazladan on gemi, işin sigortası olacaktı. Neden bazı gemilerin hastalıktan kurtulduğunu sorarsa, yayma cihazlarında arıza çıktığını iddia edebilirdi. Eğer hepsi çalışırsa, zaten hiç kimsenin bir şeyden haberi olmazdı.</p>

  <p>Bu kadar," dedi ellerini bac aklarına vurarak ve ayağa kalktı.</p>

  <p>ELF vericisinin bulunduğu odaya girdi. Üzerinde laboratuvar önlüğü olan bir teknisyen kontrol paneline eğilmiş bir şeyler yapıyordu. "Sinyali şimdi gönderebilir misin?"</p>

  <p>"Önümüzdeki iki saat için bir şey göndermemeyi planlamıştık."</p>

  <p>"Sana sorduğum şey bu değil." Kararını vermiş olmanın güveniyle, Severance kibirli haline geri dönmüştü.</p>

  <p>"Bataryaları yeniden kontrol etmem birkaç dakikamı alır. Egzoz sistemi hasar gördüğünden, güç ünitesi şu anda çevrimdışı durumda."</p>

  <p>"Hemen başla.”</p>

  <p>Adanı tesisin derinliklerindeki bir arkadaşıyla dahili haberleşme üzerinden bir görüşme yaptı. Severance konuştukları anlaşılması güç teknik jargonu takip edememişti.</p>

  <p>"Çok kısa bir zaman alacak Bay Severance."</p>

  <p>Rus uydusunun elektronik beyni, Avrupa'nın üzerinde saatte yirmi yedi bin kilometre hızla yol alırken zamanın en küçük kesirlerini bile hesap ediyordu. Silahın yörüngesi bir salisenin yüzde biri hassasiyetle hesaplanmıştı ve uydu zaman geldiğinde, merkezi işlemci fırlatma yuvasına bir sinyal yolladı. Sıkıştırılmış gazlar, patlamayı andıran bir püskürmeyle tungsten çubuğu fırlatma yuvasından dışarı atarken, uzayın boşluğunda hiç ses duyulmadı. Atmosferin üst katmanlarındaki seyrek hava molekülleriyle ilk temas sırasında çubuk hafifçe ısındı. Aşağılara indikçe daha fazla ısı ortaya çıkmaya başladı ve giderek çubuğun tamamı önce kızıl renge boyandı, sonra sarı ve en sonunda da bembeyaz bir parlaklığa büründü.</p>

  <p>Ortaya çıkan ısı ve onun yol açtığı sıcaklık müthiş boyutlara ulaşmıştı ama tungstenin ergime sıcaklığı olan üç bin santigrada ulaşması mümkün değildi. Yerdeki gözlemciler, onu Makedonya ve Kuzey Yunanistan üzerinde ardında ses patlamaları bırakarak yıldırım hızıyla geçerken görebilirlerdi.</p>

  <p>Ana ekrandaki geri sayım tek haneli sayılarla devam ediyordu. Juan, Max'i kurtarmadan önce gözlerini kaçırdığı ekrana bakmaktan kendini alamıyordu şimdi. Max, darbe anından önce revire inmeyi kabul etmemişti. O yüzden Hux sağlık çantasını alıp Harekât Merkezi'ne gelmişti. Oregon doğuya doğru tam yol gitmesine rağmen, durgun deniz sayesinde işini rahatlıkla yapabiliyordu.</p>

  <p>Max genelde Juan'ın gemiyi kırmızı çizginin üzerindeki hızlara çıkarmasıyla dalga geçerdi, ama bu kez neyin yaklaşmakta olduğunu bildiğinden susmayı tercih etti. Hâlâ patlamanın etki alanından minimum emniyetli uzaklığa erişememişlerdi ve eğer başkan olabildiğince uzaklaşmak ve bunun için gemiyi zorlamak gerektiğine inanıyorsa, bunu yapardı zaten.</p>

  <p>Hali Kasım, küfrederek kulaklıklarını çıkarıp attı.</p>

  <p>"Ne oldu?" diye sordu Juan endişeyle.</p>

  <p>"ELF bandından sinyal alıyorum. Eos'tan geliyor. Tetikleyici kodu gönderiyorlar."</p>

  <p>Cabrillo bembeyaz oldu.</p>

  <p>"Merak etmeyin." Max'in sesi burnundaki tamponlardan dolayı derinden geliyordu. "Dalga boyu çok uzun olduğundan, tüm kodun ulaşması zaman alacaktır."</p>

  <p>"Ya da ilk sinyali alır almaz virüsü salıvereceklerdir," dedi Hali.</p>

  <p>Juan'ın avuçlarının içi terden sırılsıklam olmuştu. Bu kadar çaba harcadıktan sonra son anda başarısız olma düşüncesine katlanamıyordu. Ellerini ıslak pantolonuna sildi. Beklemekten başka yapacak bir şey yoktu.</p>

  <p>Beklemekten nefret ederdi.</p>

  <p>Üzerlerindeki görevli üniformalarıyla, Linda ve Mark bir kez daha, Golden Sky'in alt güvertelerini dolaşmaya başladılar. Geminin çamaşırhanesinin yerini hatırlamaya çalışıyorlardı. Ortalıkta sadece birkaç tayfa gözüküyordu ve onlar da kendi dertleriyle uğraşmaktan, iki yabancı suratı fark edecek durumda değillerdi.</p>

  <p>Kurutucuların tamburlarının vınlaması onları hedeflerine ulaştırdı. Loş odadan dalga dalga buhar yükseliyordu. İçeri girdiklerinde, Çinli çalışanlardan hiçbirisi kafasını kaldırıp gelen iki kişiye bakmadı.</p>

  <p>Kapının hemen dibinde duran ve fark etmedikleri bir adam Linda’nın kolunu sıkıca kavradı. "Ne işiniz var burada?" diyerek hesap sordu.</p>

  <p>Linda kolunu çekerek kurtarmaya çalıştı. Mark adamın Zelimir Ko vac'la birlikte helikopterle gelenlerden biri olduğunu fark etmişti. Bir nöbetçi bırakacaklarını bilmeliydi. Müdahale etmek üzere davranınca, adam silahım çekerek Linda'nın şakağına dayadı.</p>

  <p>"Bir adım daha atarsan, ölür."</p>

  <p>Çamaşırhane çalışanları olan bitenin farkındaydı ama hepsi çarşafları katlamayı, gömlekleri ütülemeyi sürdürerek işlerine devam ettiler.</p>

  <p>"Sakin ol," dedi Mark ve birkaç adım geriledi. "Kırık elbise ütüleri için iş emrimiz var." "Kimlik kartlarınızı gösterin bana."</p>

  <p>Mark, tulumunun ön cebinden kimliğini çıkarıp adama uzattı. Kevin Nixon, Golden Line personel kimliklerinin gerçek tasarımını bilmiyordu ama iyi bir iş çıkartmıştı ve Mark, Kovac'ın adamının aradaki farkı anlamayacağını sanıyordu. "İşte bak, burada. Ben Mark Murphy'yim."</p>

  <p>Kovac aniden ortaya çıktı. İri vücudu kapı boşluğunu tamamen dol-duruyordu.</p>

  <p>"Ne oluyor burada?”</p>

  <p>"Bu ikisi, bir şeyi tamir etmek için geldiklerini iddia ediyorlar."</p>

  <p>Sırp, anorağının içinden bir otomatik silah çıkardı. "Kaptana, buraya çamaşırhane çalışanları dışında kimsenin sokulmaması konusunda kesin emir vermiştim. Kimsiniz siz?"</p>

  <p>"Artık her şey bitti Kovac," dedi Linda. Kızın sesi buz gibi çıkmıştı. Adının söylenmesine çok şaşırdığını fark etmişti. "Virüs hakkında her şeyi ve onu yolcu gemilerinin çamaşır makinelerini kullanarak yayacağınızı biliyoruz. Biz burada konuşurken, dünyanın her tarafındaki gemilerde adamlarınız toplanıyor ve cihazların hepsi sökülüyor. Hemen teslim olursan hapishaneden çıktığın günü görebilirsin."</p>

  <p>"Bundan kuşkuluyum genç hanım. Kovac benim gerçek adım değil." Yugoslavya İçsavaşı sırasında bütün haber bültenlerinde tekrarlanan bir başka isim söyledi. Çatışmalar sırasında gerçekleştirildiği ortaya çıkarılan en kapsamlı kitle katliamlarından birinin sorumlusunun adını söylemişti. "Yani gördüğünüz gibi, yakalanırsam, bir daha güneş yüzü göremeyeceğimi biliyorum."</p>

  <p>"Sen aklını mı kaçırdın?" dedi Mark. "Şu saçma davanız yüzünden ölmeye mi niyetlisin? Ben Golden Dawn'daydım ve virüsünüzün insanlara ne yaptığını gözlerimle gördüm. Sen delirmişsin."</p>

  <p>"Düşündüğünüz buysa, hiçbir şey bilmiyorsunuz demektir. Aslında bana kalırsa blöf yapıyorsunuz. Şu gördüğünüz makinelerdeki virüsler Golden Dawn'da kullandıklarımdan farklı. Aynı virüsten üretildiler ama bu ölümcül değil. Biz canavar değiliz."</p>

  <p>"Sekiz yüze yakın insanı öldürdüğünü kabul edip, bir de canavar olmadığını mı iddia ediyorsun?"</p>

  <p>Kovac'ın gülümsemesi gerçekti. "Kabul. Doktor Lydell Cooper bir canavar değildir. Yaymak üzere olduğumuz virüs ağır bir gripten fazlasına yol açmıyor. Bi r tek küçük yan etkisi var. Kısırlık. Birkaç ay sonra, dünya nüfusunun yarısı çocuk sahibi olmadığını fark edecek."</p>

  <p>Linda yediklerini çıkarmak üzere olduğunu hissetti. Mark, entrikalarındaki sinsi amacı kavrayınca neredeyse yere yığılacaktı. Responsivistler her zaman gezegenin aşırı nüfustan dolayı felaketin eşiğinde olduğunu iddia ediyorlardı. Şimdi bununla ilgili olarak bir şeyler yapmaya karar vermişlerdi.</p>

  <p>"Bunu yapamazsınız," diye haykırdı Linda.</p>

  <p>Kovac yüzünü onunkine iyice yaklaştırarak, "Yaptık bile," dedi.</p>

  <p>Eos Adası'nda arama yapan güvenlik görevlileri işlerini durdurup kafalarını yukarı kaldırdılar. İlk başta çok parlak bir yıldız gibi görünen şey, giderek büyüdü ve daha da parlaklaştı ve en sonunda tüm gökyüzünü kapladı. Gördükleri cismin doğruca adayı hedef aldığını anladıklarında baştaki tedirginliklerinin yerini panik almıştı. Tehlikeyle karşılaşan her insanın içgüdüsel olarak yaptığı şeyi yaparak kaçmaya başladılar. Ancak hiçbir şey fark etmeyecekti. Bundan kaçış yoktu.</p>

  <p>Aşağıda verici odasında Thom Severance, ELF sinyallerinin tüm dünyaya, kendisine işkence gibi gelen bir yavaşlıkta gönderildiğini gösteren ekrana bakarak, bacağını sabırsızca masanın ayağına vuruyordu. Birkaç dakika içinde bitecekti. İlk virüs topluluğu vakumlu ambalajından çıkıp, çamaşır makinelerine akın ederek, çarşaflara, havlulara ve peçetelere bulaşacaktı. Her makineye, termoslardan tam gereken miktarda virüs bırakılacaktı.</p>

  <p>Belirsiz bir gülümseme dudaklarının ucunu yukarı kaldırdı.</p>

  <p>Tungsten füze yeraltı üssünün beş kilometre ötesinde, Eos Adası'nın tam merkezine çarptı. Akıl almaz hızı ve ağırlığı, üç yüz kilometrelik düşüşün potansiyel enerjisini, kütlesel bir patlamanın kinetik enerjisine dönüştürmüştü.</p>

  <p>Adanın merkezi bir anda yok oldu. Kayalar moleküler ölçüde parçalara ayrılarak, gerçek anlamda hiçbir iz bırakmadan ortadan kalkmıştı. Patlamanın etkisi dalgalar halinde yayılırken, adaya yaydığı şok dalgaları yüzlerce ton molozu havaya kaldırmıştı. Kayaların büyük bir kısmı erimiş ve fokurdayan lavlara dönüşmüştü. Denize ulaştıklarında bir tıs lama sesiyle katılaşıp kalıyorlardı.</p>

  <p>Panik içinde kaçışan muhafızlar anında karbonlaşmışlar ve külleri havadaki toz ve moloz dumanına karışmıştı.</p>

  <p>Şok dalgası tesisi vurduğunda, inşaatta kullanılan sertleştirilmiş çelikli beton, Çin porseleni gibi çatlamıştı. Bina çökmemişti, tersine temellerinden kopup yukarı fırlamıştı. Duvarlar, tavanlar ve zeminler birbirlerinin üzerine devrilerek altlarında kalan canlı cansız her şeyi dümdüz etmişlerdi. Mutlak bir yıkım olmuştu. ELF anteni olarak işlev gören kilometrele rce bakır tel topraktan kopmuş ve okyanusa doğru akan sıvı metalden oluşmuş bir dere haline gelmişti.</p>

  <p>Yer o kadar şiddetle sarsılmıştı ki, kayalık yüzeylerden dev dilimler koparak ayrılmıştı. Darbenin merkezinden yayılan çatlaklar, adayı parçalayarak yedi küçük adacık meydana getirmişti.</p>

  <p>Eos'ta oluşan dev bir deprem dalgası Orbital Balistik Füze'nin gittiği yönde ilerlemeye başlamıştı. Denizin altından başlayıp, sahillere yaklaştıkça büyüyen tsunamiden farklı olarak, bu dalga, dümdüz bir duvar gibi başlamıştı ve köpüklü tepesi sonsuza dek kıvrılacakmış gibi duruyordu. Tanrı'nın gazabı gibi gürleyerek, denizin üzerinde astronomik bir hızla ilerliyordu. Bu dalga bitmeyecekti. Sürtünme nedeniyle giderek boyutları küçülecek ve en sonunda bir çalkantı haline gelecekti elbette, ama o hale gelene kadar gezegendeki en yıkıcı güç olarak yolunda ilerleyecekti.</p>

  <p>Altmış kilometre ileride Oregon her şeyiyle bir yarıştaydı. Tüm kapakları kapatılmıştı. İki denizaltı kızaklarına çekilip sıkıca bağlanmıştı. Hiçbir şey başıboş bırakılmamış, ortalıktaki her şey dolaplara ve çekmecelere yerleştirilmişti. Bu olayı hasarsız atlatamayacaklarını biliyorlardı ama bunun ellerinden geldiği kadar düşük olması için çalışıyorlardı.</p>

  <p>"Çarpmaya kalan zaman?" diye sordu Juan.</p>

  <p>"Beş dakika olarak tahmin ediyorum," dedi dümenci.</p>

  <p>Juan tüm gemiye seslenen anons sisteminin düğmesine bastı. "Başkan konuşuyor. Herkes sıkı tütünsün. Çok şiddetli sallanacağız. Son beş dakika."</p>

  <p>Ana direkteki kamera geriye bakacak şekilde döndürüldü ve gelen dalgayı görebilmek için gece görüş ayarına getirildi. Nüfuz edilemez ve amansız bir şekilde bütün ufuk boyunca denizin üzerini kaplamıştı. Yüzeyinde, zümrüt rengi parlak çizgiler oluşmuştu ve tepesi yeşil bir yangına benziyordu.</p>

  <p>"Kontrol bende," dedi Juan aniden ve geminin kumandasını devraldı.</p>

  <p>Dalgaya göre hafif bir açıyla yol aldıklarını fark etti ve dümeni biraz çevirdi. Bu badireyi ancak dalgayı tam arkadan alarak atlatabilirlerdi. Ufacık bir sapma olması durumunda yüz elli metrelik gemi, dalgaya bir burgu gibi saplanır ve pençesinden kurtulana dek içinde on kere dönerdi.</p>

  <p>"İşte geldi!"</p>

  <p>Hızlı bir asansörde olmaya benziyordu. Geminin kıçı o kadar hızlı havaya kalktı ki bir anda orta kısmın suyla teması kesildi. Gövdenin inleme gibi çıkan sesi dalganın vahşi kükremesinde kayboldu. Geminin burnu suyun içine daldı. Pruvanın gömülmesini önlemek isteyen Juan, hemen gücü kesti. Gemi dalganın önünde sürüklenmeye başladı. İvmenin gücüyle herkes öne doğru hareketlendi. Gemi dalgayı tırmandı ve burnu baş döndürücü bir açıyla aşağıya döndü. Juan su üzerindeki hızlarını kontrol ettiğinde dört deniz mili olduğunu gördü, oysa dibe doğru iniş hızları saatte yüz mile yakındı.</p>

  <p>Geminin kıçı bütün güverteleri dev köpükler içinde bırakarak dalganın tepesinde patladı. Sular, boşaltma deliklerinden oluk oluk akarken, tahrik borusundan da bembeyaz bir jet halinde püskürüyordu. Yeniden düşmeye başlamadan önce, Oregon'un kıçının, on, on iki, sonra on beş metrelik kısmı dalganın arkasında asılı kaldı. Sonra dalganın tepesini aşıp az öncekinden çok daha büyük bir hızla geriye doğru düşmeye başladı.</p>

  <p>Cabrillo motorlara sonuna kadar yüklenerek geminin mevcut gücünün tamamını devreye aldı. Dalganın tabanına çarptıklarında Oregon'un yeteri kadar gücü olmaması durumunda,</p>

  <p>geminin kıçı yüzeyi bıçak gibi keserek, suyun içinde gitmeye devam edecek ve gemi burnuna kadar suya gömülecekti.</p>

  <p>Gemi neredeyse altmış derecelik bir açı yapmışken, aynalık, dalganın arka çukuruna çarptı ve gözden kayboldu. Deniz suları arka ambar kapaklarına kadar yükseldi. Eğer sızdırmaz kauçuk contalar olmasaydı, helikopter hangarı da sular altında kalacaktı.</p>

  <p>"Hadi kızım," diye gemisine yalvardı Juan. Sular geminin daha fazlasını yutmak üzere yükselmeyi sürdürüyordu. "Yapabilirsin."</p>

  <p>Burnu dalgadan çıkarken açı düzleşmeye başlamıştı ve Oregon'un dalışı durmuşa benziyordu. Uzun bir süre ne daldı ne de sudan daha fazla çıktı. Gemi, motorların on bir bin tonluk yükü denizin çelik ellerinden kurtarmak için aşırı yüklenmesinden dolayı sarsılmaya başlamıştı. Sonunda yavaşça, hatta en başta Juan'ın monitörlerde gördüğünün doğruluğuna inanmayacak kadar yavaş bir şekilde güverteler sudan çıkmaya başladı. Manyetohidrodinamik iticiler gemiyi aksi takdirde mezarı olacak sulardan çıkartmış, kıçtaki ambar kapakları yeniden görünmüştü.</p>

  <p>Nihayet en arkadaki bayrak direğinde sallanan İran bandırasını görünce, Cabrillo da ıslık ve kutlama seslerine katıldı. Gücü azalttı ve kontrolü yeniden dümenciye bıraktı.</p>

  <p>Max, Juan'ın yanına sokuldu. "Ben de ATV'yi o şekilde rıhtımdan uçurdun diye çılgın olduğunu sanmıştım. Başka bir gemi olsaydı öyle bir dalgada ters dönerdi."</p>

  <p>"Bu başka bir gemi değil," dedi Juan ve Max'in koluna hafifçe vurdu. "Ya da ona bakarsan, bir başka mürettebat da değil."</p>

  <p>"Teşekkür ederim," dedi Max yalnızca.</p>

  <p>"Benim yaramaz çocukların biri eve döndü. Şimdi diğer ikisini getirme zamanı." ovac, Golden Sky’in telsiz odasından Thom Severance'a ulaşamayınca bir terslik olduğunu anlamıştı. Telefonu çaldıramamıştı bile.</p>

  <p>Kovac’in emriyle gemide telsizler kapalı olduğundan, haber gemiye ancak uydudan yayın yapan bir haber kanalı aracılığıyla ulaştı. Güney Avrupa'da gözlenen bir ton ağırlığında olduğu tahmin edilen bir meteor, Türkiye kıyılarının yakınında bir adaya düşmüştü. Hemen bir tsunami uyarısı yapılmış, ancak sadece bir Yunan feribotu birkaç metre yüksekliğinde bir dalga gördüğünü bildirmişti ve bir tehlike oluşturmamıştı.</p>

  <p>Bunun meteor olmadığını biliyordu. Atom bombası olmalıydı. İki mahkûmunun söylediği her şey yalan değilmiş. Amerikalı yetkililer planlarını öğrenmiş ve nükleer saldırı düzenlemişlerdi. Güney Avrupa' daki insanların gördüğü ışık, savaş başlığı taşıyan bir cruise füzesine ait olmalıydı.</p>

  <p>Kovac televizyonun sesini kısarak sunucunun olayla ilgili spekülatif laf kalabalığını susturdu. Seçeneklerini değerlendirmeliydi. Golden Sky'a ajanlar gönderdilerse, onun gemide olduğunu biliyor olmalıydılar. Hayır, bu doğru bir akıl yürütme değildi. Onun gemide olma sebebi bu iki kişinin daha önceden gemide olmasından kuşkulanmasıydı. Bu durumda nerede olduğunu bilmiyorlardı. Planı basitti; bu ikisini öldürüp Girit'in başkenti Herakleia'da gemiyi terk etmek.</p>

  <p>"Orada bekliyorlardır," diye mırıldandı.</p>

  <p>Bu Amerikalıları kim gönderdiyse -muhtemelen CIA, ama ne fark ederdi zaten- limanda gemiyi bekleyen ajanları olacaktı. Taramalarından kaçabilir miydi acaba? Sonra bu riske değip değmeyeceğini düşündü. Gemiyi durdurup, cankurtaran botlarından biriyle kaçabilirdi. Ege'de binlerce ada vardı. Onlardan birine çıkıp bir sonraki hareketini planlayana kadar gizlenebilirdi.</p>

  <p>Ortada yine de bir sorun vardı. Mahkûmları ne yapacaktı? Öldürmeli miydi yoksa yanında rehine olarak mı götürmeliydi? Adamı kontrol etme konusunda bir endişesi yoktu, zaten hapçı gibi bir hali vardı. Fakat kadındaki bir şey, Kovac'a bu kadının tehlikeli olabileceğini söylüyordu. En iyisi kaçmak üzereyken böyle endişelenmektense ikisini de öldürmekti.</p>

  <p>Bu durumda geriye tek bir ayrıntı kalıyordu. Virüs.</p>

  <p>Kapalı kutusunda iki hafta yaşayabiliyordu, o yüzden kaçtıktan sonra bir işine yaramazdı. Serbest bırakırsa gemideki bin küsur kişiye bulaşacaktı ve biraz da şansın yardımıyla evlerine döndüklerinde yaymaya devam edeceklerdi. Yine de bu ihtimale pek prim vermedi. Gemiyi karantinaya alıp, yolcuları da taşıyıcı olma durumları sona erene kadar tecrit ederlerdi.</p>

  <p>Hiç yoktan iyidir, diye düşündü.</p>

  <p>Sandalyesinden kalkıp köprüye doğru yürüdü. Karanlık iyice çökmüştü ve sadece konsollardan ve radar ekranından ışık vuruyordu etrafa. Nöbette iki subay ve iki dümenci vardı sadece. Yardımcısı Laird Bergman köprü güvertesine çıkmış keyifle sigarasını tüttürüyordu.</p>

  <p>"Hemen çamaşırhaneye gidip, virüsü elle serbest bırakmanı istiyorum," dedi Kovac yardımcısına.</p>

  <p>"Vericiye bir şey mi oldu?"</p>

  <p>"Seni ilgilendiren bir şey yok şu anda. Hemen çamaşırhaneye inip dediğimi yap. Sonra Rolph'u bul ve birlikte buraya gelin. Gemiden ayrılıyoruz."</p>

  <p>"Neler oluyor?"</p>

  <p>"Beni dinlesen iyi olur. Girit'e çıkar çıkmaz tutuklanacağız. Tek yolumuz bu."</p>

  <p>Subaylardan biri aniden bağırmaya başladı. "Nereden çıktı bu? Ne yaptığını sanıyor böyle? Hemen kaptanı çağır ve çarpışma alarmını çalıştır." Ters taraftaki köprü güvertesine koşturdu.</p>

  <p>"Yanımda kal," dedi Kovac ve Bergman'la beraber gemi subayının arkasından koştular. Büyük bir şilep doğruca Golden Sky’in üzerine doğru geliyordu. Bütün ışıklarını söndürmüş haliyle bir hayalet gemiye benziyordu, fakat en azından yirmi deniz mili hızla suları yarıyordu.</p>

  <p>Subay köprüdeki diğer görevlilere bağırdı. "Radarda görmediniz mi onu?"</p>

  <p>"Son baktığımda on mil uzaktaydı," dedi genç subay. "Ve sadece birkaç dakika önceydi, yemin ederim."</p>

  <p>"Alarmı çalıştır."</p>

  <p>Golden Sky'in feryat eden sirenleri de bir işe yaramadı. Şilep, yolcu gemisini ikiye bölmek istercesine doğruca üzerlerine gelmeyi sürdürüyordu. Artık çarpışmanın kaçınılmaz gibi göründüğü bir anda şilebin burnu subayın daha önce hiçbir gemide görmediği bir keskinlikle döndü ve iki gemi yedi sekiz metre aralıkla yan yana geldiler. İnanılmayacak kadar müthiş bir gemi manevrası örneğiydi ve eğer subay bu kadar kızgın olmasaydı etkilenmemesi mümkün değildi. Kovac, genç Hanley'in kaçırıldığı gece Korinthos Kanalı'ndan izinsiz geçen büyük bir geminin bildirildiğini hatırladı. Hep bu iki olayın ilişkili olduğundan şüphelenmişti zaten. Şimdi de bu şilep birdenbire karşılarına çıkmıştı. Vahşi hayvanlara özgü bir içgüdüyle, kendisi için burada olduklarını anlamıştı.</p>

  <p>İçeri girdi ve gemicilerden uzak bir köşeye gitti. O kadar çelik yığınının içinde telsiz çok iyi çekmiyordu ama yine de kendisiyle birlikte gemiye gelen üçüncü kişi olan Rolph Strong'u uyandırabildi.</p>

  <p>"Rolph, ben Kovac. Makine dairesindeki herkesi çıkarıp kendini oraya kilitle meni istiyorum. Kimse girmeyecek, eğer direnen olursa öldür. Anladın mı?"</p>

  <p>Bergmaıfın tersine, Strong emirleri asla sorgulamazdı. "Makine dairesini boşalt ve kimseyi içeri alma. Anlaşıldı."</p>

  <p>Kovac, anorağının altından tabancasını çıkardı ve Bergman'a döndü. "Git altı yedi kadın bul. Yolcu ya da mürettebat olması fark etmez. Olabildiğince çabuk buraya getir hepsini. Bir de kamarama git ve kalan bütün silahlarımızı buraya getir." Bergman'ın bir açıklama istemesine fırsat vermeden ekledi. "Thom Severance öldü, plan suya düştü ve bunun sorumluları da şu yük gemisinde. Hadi fırla şimdi!"</p>

  <p>"Tamam efendim!"</p>

  <p>Sırp, köprünün kapılarını kilitleyip tabancasına bir susturucu taktı ve hiçbir şey hissetmeden iki denizciyi ve gemi subayını öldürdü. Boğuk ateş sesleri, geminin siren</p>

  <p>sesinde kayboldu. Bu yüzden ikinci subay, köprü güvertesinden içeri girip yerdeki cesetleri görene kadar ne olduğundan habersizdi. Soran gözlerle Kovac'a bakarken, bembeyaz gömleğinde iki kırmızı leke belirdi. Bir şeyler demeye çalışarak çenesini oynattı ve sonra o da arkadaşlarının yanına yuvarlandı.</p>

  <p>Şilepteki ajanların, bağlanarak yolcu gemisine çıkmasından şüphelenip kontrol panelinin başına geçti. Geminin hızını ayarlamak için bir hız kadranı vardı ve dümeni idare etmek için de basit bir kumanda kolu mevcuttu. Bu koca gemiyi yönetmek balıkçı teknesini kullanmak kadar kolaydı.</p>

  <p>Hızı maksimuma getirdi ve gemiyi paslı yük gemisinden uzaklaştırdı. Golden Sky daha birkaç yıllık bir gemiydi ve her ne kadar hız için değil konfor için tasarlanmış olsa da yanlarındaki döküntüden çok daha hızlı gideceğinden en ufak bir kuşkusu yoktu.</p>

  <p>Önceleri hızla şileple aralarındaki mesafeyi açmaya başladılar, ama bu fazla uzun sürmedi. O da aynı manevrayı yaparak hızını artırdı. Kovac'ın, neredeyse dağılacak gibi duran bir pas yığınının bu kadar çevik manevra yapabilmesinden dolayı morali bozulmuştu. Hız kadranını bir kez daha kontrol ettiğinde hız kolunun bulunduğu yerin bir kademe ilerisinde ACİL DURUM GÜCÜ yazdığını gördü.</p>

  <p>Kolu ileriye itti ve geminin biraz daha hızlandığını gördü. Şilebin giderek arkada kaldığını fark edince tatmin olmuş şekilde bir şeyler mırıldandı. Arayı iyice açarak, bir cankurtaran botu indirecek kadar zaman kazanması için bir iki saate ihtiyacı vardı.</p>

  <p>Şilep sanki kendisiyle alay edercesine yeniden hızlanmış ve yolcu gemisinin on metre kadar arkasına yerleşmişti. Göstergelere göz atınca, şilebin otuz altı deniz mili hızla ilerlediğini fark etti. Böyle bir şilebin bu hızı sürdürmek bir yana, bu hıza çıkması bile mümkün olmamalıydı. Kovac'ın hayal kırıklığı yerini hızla öfkeye bıraktı. Tam o sırada köprünün arkasındaki koridordan otomatik silahtan çıkan kurşun sesleri ve sonrasında da tiz çığlıklar duyuldu. Hemen arkaya gidip, silahını elinde hazır tutarak, kaptan köşkünün tek giriş kapısının sürgüsünü kaldırdı. Geminin kaptanı koridorun halı döşeli zemininde kanlar içinde yerde yatıyordu. Arkadan dört gemi subayı geliyordu. Koridorda Bergman'la itişmiş olmalıydılar. Onların ardından asistanı birbirine korkuyla sarılmış yedi kadını köprüye doğru yürütüyordu.</p>

  <p>'İçeri! Hemen!" Kovac homurdandı ve silahıyla kadınlara işaret ederek içeri geçmelerini istedi.</p>

  <p>Gözlerinden yaşlar süzülen kadınlar, kümelenmiş halde Bergman'ın bakışları altında içeri girdiler.</p>

  <p>"Buna bir son verin hemen," dedi en kıdemli subay.</p>

  <p>Kovac adamı suratından vurdu ve köprünün kaim metal kapısını kapattı.</p>

  <p>Kadınlardan birini, daha önce yemek salonunda gördüğü esmer güzeli garsonlardan birini kaptı ve dümenin olduğu tarafa gitti. Kızı, bir keskin nişancı ihtimaline karşı, kendisi ile peşlerindeki geminin arasına insan kalkanı olarak yerleştirdi. Şilebin arayı iyice kapattığını fark etti.</p>

  <p>"Bunun adı cesaret oyunu," dedi ortaya konuşarak ve dümeni iskeleye kırdı.</p>

  <p>Bu yüksek hızda, gemi bu komuta anında cevap verdi ve burnu sert bir şekilde sola döndü. Şilebin yan tarafına muazzam bir metalik sürtünme sesi çıkartarak çarptı. Çarpmanın tesiriyle Golden Sky sancak tarafına doğru yan yattı. Buna hazırlıklı olmasına rağmen Kovac bir an dengesini kaybedip sendeledi. Burun küpeştesi çarpılmıştı ve iki gemi yeniden birbirlerine sürtündüler. Bu esnada yolcu gemisinin en pahalı kamaralarının balkonları parçalanıp koptu, geminin her yerinde yolcular yerlere yuvarlandı. Birçok yolcu yaralanmıştı ama en ciddisi bir iki kırık kemikten kötü değildi.</p>

  <p>Kovac gemiyi çarpışmanın ters istikametine çevirdi. Şilep de onunla birlikte hareket etti ancak yeni bir çarpışmaya izin vermemek için bu kez arayı biraz daha açık tuttu.</p>

  <p>Kendisini neyin dürttüğünü bilmeden, birdenbire bu işe bir son vermek istedi. Bulunduğ u yerden ayrılıp, yerdeki ölü subaylardan birini kaldırıp dışarı çıkardı. Bir eliyle kemerinden tutup, diğeriyle ensesinden kaldırarak cansız adamı sanki yürüyormuş gibi göstermeye çalıştı. Bir süre öylece durdu ve şileptekilerin bu sahneyi gördüklerinden emin olmak istedi. Sonra adamı köprü güvertesinin korkuluklarının üzerinden denize bıraktı.</p>

  <p>Cesedin otuz metre aşağıdaki denize düşüşünü izleyemeden korkulukların arkasına gizlendi ama rakiplerinin bu manzarayı gördüğünden emindi. Kovac, masum bir adamı öl meye bırakmayacaklarını biliyordu ve adamı kurtarmalarının en az bir saatlerine mal olacağını tahmin ediyordu. Şilebin, ölü bir adam için peşlerini bırakmak zorunda olmasındaki garip çelişki hoşuna gitti.</p>

  <p>"Hasar raporu," diye seslendi Juan, çarpışmanın hemen ardından.</p>

  <p>"Ekipler yönlendirildi," dedi Max anında.</p>

  <p>Yolcu gemisini telsizden uyaramayınca, bu kez mürettebatın dikkatini çekip hoparlörlerle seslerini duyurmayı düşünmüşlerdi. Golden Line şirketinin sahibi muhtemelen Severance'ın suç ortağıydı ama mürettebatın tamamı aynı şekilde bu suça iştirak etmiş olamazdı. Eğer Zelimir Kovac’ın gemide bulunmasının gerçek amacı hakkında mürettebatı uyarabilirlerse bu duruma bir son verebilirlerdi.</p>

  <p>Cabrillo, geminin kaptanının uzaklaşmaya çalışacağından emindi ama kasıtlı olarak gelip kendilerine çarpacaklarını hiç düşünmemişti. Hiçbir kaptan gemisine ve mürettebatına zarar verebilecek böylesi bir gösteriye kalkışmazdı.</p>

  <p>Bunun mantıklı tek açıklaması olabilirdi. "Kovac, Golden Sky'ı ele geçirmiş."</p>

  <p>Max ona baktı ve belirsiz bir şekilde başıyla onayladı. "Tek açıklaması bu olabilir. Ne yapmayı düşünüyorsun?"</p>

  <p>"Hizasına gelip borda kancalarını fırlatacağız. Kovac'ın kaç adamı vardır bilmiyorum ama bizden on iki kişi fazlasıyla yeter diye düşünüyorum."</p>

  <p>"Bu Kaptan Karasakal tarzını sevdim."</p>

  <p>"Yelkenler fora!"</p>

  <p>"Yeniden üzerimize gelirse, oldukça zarar görebilirsiniz."</p>

  <p>"Onu engellemek de senin işin," dedi Cabrillo. Gemiye çıkış grubu oluşturmak üzere Eddie'yi arayacaktı ki Hali'nin sesi duyuldu. "Birisini köprü güvertesinden denize attılar!"</p>

  <p>"Ne?" Max ve Juan aynı anda sordular.</p>

  <p>"Koyu renk anoraklı adam, güverte subayı olduğunu sandığım birini denize attı!"</p>

  <p>"Dümenci, tam yol geri." Juan dahili haberleşmeden talimat verdi. "Denize adam düştü. Bu bir tatbikat değildir. Kurtarma ekibi bot garajına. Zodyak'ı indirmeye hazır olun."</p>

  <p>"Kalleşçe oynuyor," dedi Max.</p>

  <p>"Biz de daha kalleşçe oynarız o zaman. Silahçı, top kameralarını derhal Golden Sky’in köprüsüne çevir ve ana ekrana gönder."</p>

  <p>Bir süre sonra görüntü ekrana geldi. Yolcu gemisi Oregon'dan yüksek olduğundan, en iyi açıyı ana direğin tepesindeki kamera yakalamıştı. Kamera düşük ışık ayarına geçince köprünün içini tüm çıplaklığıyla gördüler. İskele tarafındaki pencerelerin önüne kadınları dizmişlerdi. Keskin nişancının hedefi rahatça görmesini engellemek istemişlerdi. Dümende eğilmiş bir adam vardı, Kovac olmalıydı, arkasına da bir kadını sıkıştırmıştı.</p>

  <p>"Adam aptal değil Juan. Rehinelerden birine zarar vermeden adama ateş etme riskine giremeyiz."</p>

  <p>"Başkan, ben Mike. Kapılar açıldı ve harekete hazırız."</p>

  <p>"Juan su üzerindeki hızlarına baktı ve maksimum emniyetli hıza düşmeleri için bir süre bekledi ve sonra Trono'ya ve kurtarma ekibine çıkmaları için emir verdi.</p>

  <p>Zodyak, teflon kaplama rampadan kayarak sertçe denize indi. Mike hemen iskeleye kırar ak geminin gidiş yönünde suya girmelerini sağladı.</p>

  <p>"Sudayız."</p>

  <p>Isı algılayan teçhizat yardımıyla, subayı bulmaları zor olmayacaktı. Trono, şirkete katılmadan önce paraşütlü kurtarma timindeydi ve aynı zamanda sıhhiyeci eğitimi de almıştı. Oregon'un durup beklemesi için bir neden yoktu.</p>

  <p>"Dümenci, önceki hızımızın yüzde doksanına getir bizi. Dönerse, aynısını yap ama yavaşlarsa yaklaşma. Ona yetişemediğimizi düşünmesini istiyorum." Max, Juan'a soran gözlerle baktı. "Gemiye geçme ekibi oluşturmak için biraz zamana ihtiyacımız var ve adamın iyice baskı altına girip, insanları denize atmaya devam etmesini istemiyorum."</p>

  <p>Cabrillo, kamarasında üstünü değişirken Hali aradı ve Mike'ın subayı bulduğunu ve adamın göğsünde iki kurşun yarası olduğunu bildirdiğini anlattı. Juan sakin bir şekilde, Kovac’in bu kez canlı kurbanları denize atma ihtimaline karşı, Zodyak'ın denizde kalması talimatını verdi. İçinde büyük bir öfkenin ilk belirtileri filizleniyordu. Bir ceset için birkaç dakika kaybetmeyi fazla umursamadı. Oregon'un olağanüstü hız avantajıyla Golden Sky'ı ellerinden kaçırmaları mümkün değildi.</p>

  <p>Öfkesi kendine yönelikti. Züccaciye dükkânına bir fil gibi daldığı için masum bir adam öldürülmüştü. Kovac'ı yakalayıp, arkadaşlarını kurtarmanın başka bir yolu olmalıydı. Daha iyi bir planla ortaya çıkmalıydı.</p>

  <p>Telefon çalınca hırsla kaptı ve ahizeye bağırdı. "Cabrillo!"</p>

  <p>"Böyle düşünmeyi bırak hemen," dedi Doktor Huxley.</p>

  <p>"Sen neden bahsediyorsun?"</p>

  <p>"Az önce olanları duydum ve eminim şu anda bu yüzden kendini suçluyorsundur. Bunu hemen durdurmanı istiyorum. Eos'un yok edildiği haberi duyulur duyulmaz Kovac kendini kapana kısılmış fare gibi hissetmeye başlamıştır. Köşeye sıkıştı ve paniğe kapıldı. O subayı da bu yüzden öldürdü. Seninle hiçbir ilgisi yok. Seninle ikimiz bunun üzerinden yüzlerce kez geçtik. Senin hatan değil, bu yüzden kendini suçlamayı bırak. Tamam mı?"</p>

  <p>Juan derin bir iç çekti. "Ben de burada kendini suçlama ve kendinden nefret etme dalında dünya rekoru kırmak üzereydim."</p>

  <p>"Öyle yapacağını biliyordum. O yüzden aradım."</p>

  <p>"Teşekkürler Hux."</p>

  <p>"Şimdi git, başkalarını da öldürmeden, işini bitir şunun. O zaman kendini daha iyi hissedeceksin."</p>

  <p>"Doktorun emri mi?"</p>

  <p>Kesinlikle.</p>

  <p>On beş dakika sonra, Juan tüm ekiple birlikte güvertedeydi. Altışar kişilik iki gruba ayırmıştı ekibi. Birine kendisi, diğerine de Eddie liderlik edecekti. Geminin durdurulmasını engellemek için Kovac'ın hem makine dairesinde hem de köprüde adamları olması gerekiyordu. Onları halletmek Eddie'nin göreviydi. Juan, Kovac'ın kendisine bırakılmasını istemişti.</p>

  <p>İçlerine giydikleri kevlar yeleklerin üzerine vücutlarına yapışan ve böylece bir yere takılarak görevlerine engel olmayacak, siyah kıyafetler giymişlerdi. Yumuşak kauçuk tabanlı botları ve hepsinde gaz maskeleri vardı, çünkü yanlarına gaz bombaları almışlardı. Golden Sky'ın içinin oldukça loş olacağını tahmin ettiklerinden hepsinde birer gece görüş gözlüğü de bulunuyordu.</p>

  <p>Gemideki sivillerin çokluğunu düşünerek Cabrillo, vuruş güçlerini yarıya indirmelerini emretmişti. Hedeflerini delip geçerek arkasındaki sivillerin ölümüne sebep olmak istemiyordu. Normalde taşıdığı FN yerine bu kez MP-5 tercih etmişti. Düşük barut miktarıyla bile daha küçük mermileri hedefine saplayabilirdi.</p>

  <p>Bordalama kancaları tüfeğe benzeyen bir silahla atılıyordu. Uzattıkları tell er son derece sağlam ve hafifti. İnceliklerinden dolayı tırmanmak zordu ve bu yüzden hepsi monofilamente tutunacak mekanik kıskaçları olan eldivenler giymişti.</p>

  <p>"Max, duyuyor musun?" Juan boğaz mikrofonundan konuşuyordu.</p>

  <p>"Temiz ve güçlü."</p>

  <p>"Tamam. Hızı tam yola getir ve Mike'a söylemeyi de unutma."</p>

  <p>İvme neredeyse anında hissedildi. Juan şiddetli rüzgâr yüzünden gözlerini kıstı. Golden Sky dört mil önlerindeydi ve karanlık suların üzerinde değerli bir taş gibi parlıyordu. Dümen suyu da gerçekdışı fosforumsu bir ışık yayarak arkasında uzanıyordu.</p>

  <p>Oregon, yolcu gemisinden yirmi küsur deniz mili daha hızlı gittiğinden, aradaki farkı hemen kapatıp Golden Sky'a yetiştiler.</p>

  <p>"Kovac kafayı yiyecek," dedi Eddie. "Adamın başının belası olduk. Tam kurtuldum derken yine karşısındayız."</p>

  <p>Hali telsizden seslendi. "Başkan, bir kişiyi daha attılar. Bu kez bir kadın ve kesinlikle canlı."</p>

  <p>"Mike'a haber ver. Silahçı, Gatling'le köprü güvertesinin olabildiğince yakınına bir salvo gönder. Kovac oraya bir kez daha ayak basarsa başına ne geleceğini anlasın."</p>

  <p>Mitralyözün sancak tarafındaki zırhlı plaka geriye yattı ve motor altılı döner namlusunu yükseltirken silah, tabyasından kafasını uzattı. Ateş etmeye başladığında sanki bir metal testeresi önüne geleni parçalıyormuş gibi bir ses yük seldi. Oregon'un yan tarafından bir alev fıskiyesi yükseldi ve iki yüz seyreltilmiş uranyum mermisi gökyüzünde bir yay çizerek</p>

  <p>fırladı. Köprü güvertesinin çok yakınına düşerek, metal küpeştenin boyasını kabarttılar. Mermiler, geminin ilerisinde denizde dem irden leblebiler gibi düşmeye başladı.</p>

  <p>Golden Sky derhal saldırının geldiği yönden uzaklaşmaya çalıştı.</p>

  <p>"Bu onun kafesini sallar." Eddie sırıtıyordu.</p>

  <p>Max Oregon'u diğer gemiden otuz metre uzakta tutuyordu. Kovac yeniden üzerlerine dümen kırdığında, yan iticileri kullanarak Oregon'u Golden Sky 'dan daha keskin bir şekilde döndürerek sürekli olarak aradaki mesafeyi koruyordu.</p>

  <p>"Max hazır ol," dedi Juan. "Silahçı, işaretim üzerine yeniden ateş etmeye hazır ol, ama gemiyi vurma." Adamlarının Oregon'un küpeştesinde sıralanmasını bekledi. Hepsi omuzlarına borda kancalarını atacak olan silahları koymuşlardı. "Ana güverteye nişan aim. Max hadi."</p>

  <p>Oregon yolcu gemisine yanaşarak aradaki mesafeyi birkaç saniyede yarıya indirdi.</p>

  <p>"Ateş," diye komut verdi Juan ve mitralyöz yine takırdamaya başladı. Aynı anda kendisi ve adamları kancaları fırlattı.</p>

  <p>On iki kanca aradaki boşluğu aşıp karşıya geçti. Her biri kendi tellerine asıldılar ve tüm hatlar gergin duruma geldi. Oregon daha da yanaşarak neredeyse gemiye sürtünecek hale geldi. Bu yüzden mitralyöz Sky’in köprüsüne doğru yaylım ateşi sürdürürken, gemiye geçecek olan adamların yaralanma ihtimali ortadan kalkmıştı.</p>

  <p>"Şimdi."</p>

  <p>Juan teli sıkıca tutup küpeşteden bıraktı kendisini. Giderek artan bir hızda aralığı geçmeye başladı. Oregon hemen arkasında hızla yol alıyordu. Kasıtlı olarak bir sıra büyük pencerenin üzerini nişan almıştı ve mesafeyi mükemmel ayarlamıştı. Ayakları cama vurdu ye kendisini patlayan camla birlikte yemek salonunda buldu. Böylece bütün tel boyunca tırmanma zahmetinden kurtulmuştu. Kendi ekibi, eğer ayrı düşerlerse köprünün dışında buluşacaklarını biliyordu. MP-5 silahını arkasından çıkararak omzuna astı. Masaların arasında dikkatle ilerleyerek çıkış kapısına doğru yürüdü.</p>

  <p>Giriş avlusunun asma katına çıktı. Yolcular kalabalık gruplar halinde ortalıktaydılar. Hâlâ çarpışmanın şokunu atlatamamışa benziyorlardı. Merdivenlerin altında yatan bir adamın başında iki kadın vardı. Yaşlıca bir kadın Juan'ı görünce çığlığı bastı.</p>

  <p>Juan, yarı otomatik silahın namlusunu tehdit oluşturmayacak şekilde havaya kaldırdı. "Baylar ve bayanlar, bu gemi kaçırılmıştır," dedi. "Ben Birleşmiş Milletler rehine kurtarma ekibinin bir üyesiyim. Gördüğünüz tüm yolculara kamaralarına gitmelerini ve biz tehlikenin geçtiğini haber verene kadar da çıkmamalarını söyleyin."</p>

  <p>Sivil giyimli ve otoriter görünümlü biri Juan'ın yanına yaklaştı. "Ben Greg Turner, ikinci yardımcı mühendisim. Size ne gibi bir yardımım dokunabilir?"</p>

  <p>"Bana köprüye en çabuk nasıl ulaşacağımı söyleyin ve bu insanların kamaralarına girmelerini sağlayın."</p>

  <p>"Durum ne kadar kötü?"</p>

  <p>"Sen hiç iyi bir kaçırma olayı duydun mu?"</p>

  <p>"Özür dilerim. Aptalca bir soruydu."</p>

  <p>"Önemli değil."</p>

  <p>Turner Juan'a yolu gösterdi ve kısıtlı erişim olan bölgelere girebilmesi için de bir manyetik kart verdi. Juan hızla ayrıldı adamın yanından. Üzerinde GİRİŞ YOK yazan bir kapıya geldiğinde, kartını okuyucudan geçirdi ve kapı açıldı. Arkadaşlarının girebilmesi için kapının kapanmasını yakındaki bir saksıyla engelledi. Tahminine göre bir dakika içinde burada olmaları gerekiyordu.</p>

  <p>Sayısız kamaranın önünden koşarak geçtikten sonra iki kat merdiveni hızla çıkarak köprüye açılan koridorun başına geldi. Lazer görüşünü aktif hale getirdi ve kapıya doğru yavaşça yaklaştı. Köprü girişinden birkaç kapı önceki bir kamaradan kısık birtakım sesler duyunca durakladı.</p>

  <p>"Kaptan?" diye hafifçe seslendi.</p>

  <p>Sesler sustu ve birisi kapıyı aralayarak kafasını uzattı. Kendisine bakan tek bir göz, kıyafetini ve elindeki silahı görünce büyüdü.</p>

  <p>"Merak etme," dedi Juan yavaşça. "Onu durdurmak için buradayım. Kaptanınızla konuşabilir miyim?"</p>

  <p>Kapı sonuna kadar açıldı. Kadının üzerinde bir üniforma vardı ve om-zundaki şeritlere bakılırsa Golden Sky'ın birinci subayıydı. Çenesine kadar gelen siyah saçları ve bal rengi gözlerini iyice ortaya çıkaran mükemmel bir bronz teni vardı. "O kasap, kaptanımızı ve üçüncü kamarotu öldürdü. Ben birinci subay Leah Voorhees."</p>

  <p>"İçeride konuşalım," diyerek odayı işaret etti Juan.</p>

  <p>Birlikte içeri girdiler. Yatağın üzerinde üzerleri tamamen örtülmüş, insan büyüklüğünde ik i kabarıklık vardı. Birinin göğüs, diğerinin kafa hizasında koyu kan lekeleri vardı.</p>

  <p>Leah Voorhees Juan'ı diğer subaylarla tanıştırmak istedi ama Juan engel oldu. "Sonra. Bana köprüde olanlar hakkında tüm bildiklerinizi anlatın."</p>

  <p>"İki kişiler," dedi kadın önce. "Birinin adı Kovac, diğerinden emim değilim. Bir üçüncüsü makine dairesini korunak yapmış durumda."</p>

  <p>"Aşağıda sadece bir kişi olduğundan emin misin?" Kadın başıyla onaylayınca, Juan telsizle Eddie'ye haber verdi. "Devam edin."</p>

  <p>"İstanbul'dan hareketimizden kısa bir süre sonra helikopterle geldiler. Merkezimizden Kovac’in bizden istediği her şeyi yerine getirme emri aldık. Güya bir yolcuyu öldüren iki kaçak yolcuyu aramaya gelmişler."</p>

  <p>"O kaçaklar benim ekibimin üyeleri ve kimseyi öldürmediler," diyerek kadına güvence verdi Juan. "Nerede olduklarını biliyor musun?"</p>

  <p>Durumu göz önüne alarak Juan'ın dediklerini kabul etti. "Kısa bir süre önce onları buldular ve köprünün tam arkasındaki kaptanın ofisine kapattılar."</p>

  <p>"Peki, başka?"</p>

  <p>"Köprüye el koyduğunda iki gemici ve iki subay görevdeydi. Rehine olarak da kadın yolcular var ellerinde. Peki, siz kimsiniz? Nereden geliyorsunuz?"</p>

  <p>"Bu bir Birleşmiş Milletler operasyonu. Bu terörist hücreyi uzun süredir izliyorduk. Kovac bizi atlatarak bu gemiyi ele geçirdi, o yüzden hızlı hareket etmek zorunda kaldık. Size haber veremediğimiz için ve böyle bir tehlikeyle karşı karşıya bıraktığımız için özür dileriz. Niyetimiz Kovac'ı daha önceden ele geçirmekti, ama işte, Birleşmiş Milletler'in de kendine göre bir bürokrasisi var."</p>

  <p>Juan'ın ekibinin kalanı da aniden ortaya çıkarak odayı lazer benekleriyle doldurdular.</p>

  <p>"Burası tamam çocuklar," dedi Juan ve silahlar hemen indi. Öğrendiği şeyleri diğerlerine de aktardı ve Leah'tan köşkün bir krokisini çizmesini istedi. Son a Max'i aradı. "Bana durum raporu ver."</p>

  <p>"Mike kendini sudan çıkardı. Biraz histerik hali dışında iyi sayılır. Kovac hâlâ düır, ;nde ve etrafında üç rehine var. İkinci bir tetikçiyi belirledik ancak henüz görüş alanımızda değil. Diğer üç kadın hâlâ cama dayanmış vaziyetteler."</p>

  <p>"Sky'ı geç ve tam önüne gel, böylece olup biten her şeyi görebilirsin. Mark ve Linda köprünün hemen arkasındaki bir ofiste tutuluyorlar. Bak bakalım, yerlerini saptayabilecek misin?"</p>

  <p>"Hayhay."</p>

  <p>Eddie aradı ve yerlerini aldıklarını söyledi. Makine dairesine girmek için kapıyı havaya uçurmalarının gerektiğini bildirdi. Juan beklemelerini ve eşzamanlı olarak harekete geçeceklerini söyledi.</p>

  <p>Max yine telsizdeydi. "Köprünün arka duvarında bir kapı görüyorum, şu anda kapalı, bahse varım bulundukları yer orası. Kovac üç insan kalkanını ana köprü pencerelerine kaydırdı. Birinci adamı aşağıda sancak tarafındaki bir koridorda, ana giriş olduğunu sandığım bir yerde duruyor."</p>

  <p>Cabrillo Leah'ın çizdiği krokinin üzerine, köprüdeki herkesin yerini işaretledi. Böylece ekibi neyle karşılaşacağını bilecekti. Juan, bugüne kadar üstü kapalı olarak ikincil hasar denilen ve aslında sivil kayıplar anlamına gelen bir duruma yol açmamıştı. Bu tabloyla gurur duyuyordu ve bozmamaya da yemin etmişti.</p>

  <p>11&nbsp; Eylül'ü izleyen tarihlerde, sadece uçak kokpitlerinin kapıları sağlamlaştırılmamış, birçok yolcu gemisinin kaptan köşküne de takviyeli kapılar yerleştirilmişti. Juan kapıya plastik patlayıcıyı yerleştirdi ve kamaraya geri döndü. Eddie ve Max'i arayarak harekete geçmek için otuz saniye kaldığını bildirdi.</p>

  <p>Gözleri saatine kilitlenmişti ve beş saniye kala elini kaldırarak parmaklarıyla saymaya başladı. Saatin her tıkırında bir parmağını indirdi ve sonunda diğer elindeki uzaktan kumandanın düğmesine bastı.</p>

  <p>Bütün duyularını rahatsız eden patlama, koridoru pis kokulu bir dumanla doldurdu. Cabrillo, şok dalgası kamaraya ulaştıktan bir saniye sonra yerinden fırladı. Lazer ışını, duman sarmalını yakut bir çizgiyle kesiyordu.</p>

  <p>Arkasında adamları olduğu halde kapıdan artakalan kızıl közün ve bir zamanlar Laird Bergman olan kanlı yığının üzerinden atlayarak, köprüye daldı.</p>

  <p>"Yere yatın! Herkes yere yatsın!" İçeri giren adamlar odayı silahların lazeriyle tararken bir ağızdan bağırıyorlardı.</p>

  <p>Kovac, Juan'ın tahmin ettiğinden çok daha hızlı davranmıştı. Sırp'ın üzerine lazeri çevirdiği anda o da önündeki kadınlardan birini önüne çekip tabancasını kadının kulağına dayadı.</p>

  <p>"Bir adım daha atarsan kadın ölür," diye bağırdı.</p>

  <p>Juan, rehinenin bir yabancı olmadığını fark edince hayrete düştü. Kovac onun ekibin bir parçası olduğunu anlamış olmalıydı, çünkü Linda Ross'u kaptanın ofisinden almış ve kendine kalkan yapmıştı.</p>

  <p>"Bitti artık Kovac. Bırak onu."</p>

  <p>"Tek bir kasını oynatırsan onun için her şey bitecek." Ciddi olduğunu göstermek istercesine silahı kulağına daha da sert bastırdı. Linda canı çok yanmasına rağmen en ufak bir ses çıkaramadı. "Hemen silahlarınızı atın yoksa o ölür."</p>

  <p>"Bunu yaparsan bir saniye sonra da sen gidersin."</p>

  <p>"Ben artık ölü bir adam olduğumun farkındayım. Benim için ne fark eder ki? Ama sen bu genç hayatın gereksiz yere sona erdiğini görmekten nefret etmeyecek misin? Beş saniyen var."</p>

  <p>"Vur onu," diye bağırdı Linda.</p>

  <p>"Özür dilerim," dedi Juan ve silahını yere bıraktı. Linda'nın gözlerinde gördüğü inanamayan bakışlar içini eritmişti. "Herkes silahını yere bıraksın."</p>

  <p>Adamların hepsi silahlarını bıraktılar.</p>

  <p>Kovac silahı Linda'nın kafasından uzaklaştırıp, Cabrillo'yu hedef aldı. "Doğru hareket. Şimdi lütfen küpeşteden atlayıp geminize geri dönün. Bu gemiyi takibe devam ederseniz, gemideki tüm yolcuları teker teker denize atacağım. Yalnız bu kez ellerini bağlayacağım." Linda'yı Juan'ın kollarına itti.</p>

  <p>Golden Ay'dan dokuz yüz metre uzakta, Oregon'un kıç korkuluklarında duran Franklin Lincoln, elindeki en sevdiği silahı 50 kalibrelik Barrett'in teleskopik gözünden kaptan köşkünde olan her şeyi açıkça izleyebiliyordu.</p>

  <p>"Hoşça kal."</p>

  <p>Kovac başkanla meşgulken, Juan'ın bir adamı cam kenarındaki rehinelere göze çarpmayacak hareketlerle çökmelerini işaret etmiş ve Linc'e net bir görüş açısı sağlamıştı.</p>

  <p>Köprüde sadece merminin emniyetli camdan geçerken çıkardığı hafif bir çıt sesi duyuldu. Kovac'ın kürekkemikleri arasına isabet eden merminin sesi ise tamamen farklı, sanki bir tokmakla halıya vurulur gibi kalın, dolgun bir tondaydı. Vücudu, saplanan merminin kinetik enerjisiyle bir buçuk metre ileri fırlarken göğsünden de fıskiye gibi kan fışkırıyordu.</p>

  <p>"Benden şüphelendin mi?" Juan Linda'ya gülümsedi.</p>

  <p>"Linc'i görmeyince anlamalıydım," dedi arsız bir gülümsemeyle. Tamamen rahatlamıştı. "Oydu değil mi?"</p>

  <p>"Milyon dolarlık bir atışa ihtiyacım varken başka kimseye güve-nemera."</p>

  <p>"Evet?" Max'ti bu.</p>

  <p>"Tebrikler Line. Anında öldü. Linda gayet iyi."</p>

  <p>Juan kulaklığını çıkarıp herkesin duyabilmesi için hoparlör konumuna getirdi.</p>

  <p>"Merhaba Max," dedi Linda.</p>

  <p>"Nasılsın tatlım?"</p>

  <p>Bu sefil soğuk algınlığı dışında iyiyim.</p>

  <p>Mark'ı içerideki ofisten kurtarıp, el ve ayak bileklerindeki plastik kelepçeleri çıkardılar.</p>

  <p>"Düşünüyorum da," dedi Max. "Şu çamaşırhaneye bir bakarsanız, muhtemelen virüsü yaymak için kullanacakları cihazı orada bulacaksınız."</p>

  <p>Mark'ın gülümsemesi donuklaştı ve giderek somurtmaya dönüştü.</p>

  <p>Juan ne hissettiğini tam olarak anlamıştı. Mark bunu önceden çözmüştü ve hiç kuşku yok ki çekici Bayan Dahl'ı etkilemek için bu öngörüsünü kullanacaktı. Mark'a bu-konudaki rakibinin gönüllü bir astronot olduğunu söylemeye yüreği elvermedi, çünkü onun kitabına göre bu, bir kızı etkilemenin en emin yoluydu.</p>

  <div style="mso-element:para-border-div;border:none;border-bottom:solid #4F81BD 1.0pt; mso-border-bottom-themecolor:accent1;padding:0cm 0cm 4.0pt 0cm"></div>
</body>
</html>
