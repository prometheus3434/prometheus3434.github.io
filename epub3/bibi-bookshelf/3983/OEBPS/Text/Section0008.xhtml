<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <div style="mso-element:para-border-div;border:none;border-bottom:solid #4F81BD 1.0pt; mso-border-bottom-themecolor:accent1;padding:0cm 0cm 4.0pt 0cm">
    <h1 class="MsoTitle">5. BÖLÜM</h1>
  </div>

  <p>Juan Cabrillo, Harekât Merkezi'nin ön bölme duvarına yerleştirilmiş taktik ekranı, o kadar zamanı bile olmadığını bilmesine rağmen birkaç saniye izledi. İran Kilo sınıfı denizaltısından fırlatılan dört torpidodan üçü, yelpaze gibi açılarak hedeflerine doğru ilerlerken, bir tanesi o kadar yavaşlamıştı ki bilgisayar anca tahmini yerini gösterebiliyordu.</p>

  <p>İlk torpido ile konteyner gemisi Saga arasında bir milden az bir mesafe kalmıştı. İki bin iki yüz tonluk süper tanker Aggie Johnston'un fazladan bir buçuk mili vardı. Üçüncü torpil Oregon'nın üzerine kırk deniz milinden fazla bir hızla geliyordu.</p>

  <p>Cabrillo, torpil çarptığında dışa doğru patlayarak yıkıcı kuvvetin etkisini azaltacak olan interaktif zırhı sayesinde, doğrudan isabet alsa bile Oregon'un, kritik sistemlerindeki olası hasar dışında zarar görmeyeceğini biliyordu. Oregon'un sıra dışı hızı ve üstün manevra kabiliyeti sayesinde gelen balıktan kaçabileceklerini de biliyordu, ancak o zaman kendilerini ıskalayan torpil, ikinci hedef olarak Saga'yı vuracak ve geminin kaderini belirleyecekti. İki ticaret gemisi ve Oregon'u birlikte kurtarması, hele yedek torpil arkadan gelirken, imkânsızdı.</p>

  <p>Hali Kasım'ın diğer iki gemiye, üzerlerine gelen torpilleri haber verdiğini yarı m yamalak bir şekilde duydu. İki geminin de yapabileceği bir şey yoktu oysa. Aggie Johnston gibi bir gemi içler acısı büyüklükte bir dönüş yarıçapına sahipti ve şu anda gittiği hızda, durması için beş mil gerekiyordu.</p>

  <p>"Uçak gemisinden hızla ayrılan iki cisim tespit ettim," dedi Mark Murphy silah istasyonundan. "Sanırım S-3B Viking bunlar, Mark 46 ya da Mark 56 torpidolarıyla donatılmış anti denizaltı savaş uçakları. Bu Kilo on dakika içinde oldukça kötü bir gün geçirmeye başlayacak."</p>

  <p>"Bizim için beş dakika geç kalmış olacak," dedi Eric.</p>

  <p>"Hali, peşimizdeki balığın menzili ne kadar?" diye sordu Cabrillo.</p>

  <p>"Üç mil."</p>

  <p>"Saga'nınki?"</p>

  <p>"Bir buçuk."</p>

  <p>Cabrillo sandalyesinde doğruldu. Kararını vermişti. Artık zarları atıp ne geleceğine bakma zamanıydı. "Dümenci, hızı kırk deniz miline çıkar, bizi Saga ile torpilin arasına yerleştir."</p>

  <p>"Hayhay."</p>

  <p>"Silahçı, öndeki Gatling (Etkili bir makineli tüfek. Mitralyöz.) için kapakları aç ve şu balığa nişan al. Bilgisayarını ana sonar krokisine bağla. Hedef göstergesi için gözetleme direği kamerasına ihtiyacın olabilir."</p>

  <p>"Bir saniye," dedi Mark.</p>

  <p>"Bay Murphy," dedi sertçe Juan. "Bir saniyemiz yok."</p>

  <p>Murphy kulak asmadı. Ana sisteme bağladığı dizüstü bilgisayarında olan bir şeye vermişti tüm dikkatini. "Hadi bebeğim, öğreneceksin, değil mi?" Heyecanla söyleniyordu.</p>

  <p>"Ne yapıyorsun?" diye öne doğru eğilerek sordu Cabrillo.</p>

  <p>"Whopper'a yeni bir numara öğretiyorum."</p>

  <p>Whopper, Oregon'un süper bilgisayarına Eric'le beraber verdikleri bir isimdi. Genç bir bilgisayar korsanının SAC/NORAD (Strategic Air Command-NORth American Aerospace Defense Command - Amerikan ve Kanada Hava Kontrol Karargâhları ortak birimi.) sistemine girerek neredeyse bir nükleer savaş başlatması ile ilgili eski bir Matthew Broderick filminden aldıkları bir isimdi bu.</p>

  <p>"Yeni numaralara ihtiyacımız yok. Silahçı, o Gatling'in hemen hazır olmasını istiyorum."</p>

  <p>Murphy koltuğunu çevirerek odanın öteki tarafında kendi bilgisayarına gömülmüş olan Max Hanley'e baktı. "Bunun işe yarayacağını sanmıyorum."</p>

  <p>"Denemeye devam et genç adam," demekle yetindi Max.</p>

  <p>"Siz ikiniz neler olduğunu bana anlatacak mısınız?" Juan ikisine de sırayla bakarak sordu.</p>

  <p>"Evet! Evet, evet, evet." Mark, koltuğundan fırlayıp, yumruğunu havaya kaldırarak sevinç çığlıkları atmaya başladı. Yerine oturmadan deli gibi klavyenin tuşlarına basmaya başladı. Parmakları bir piyanistinkiler gibi ustalıkla klavyede geziniyordu. "Logaritmalar sıralanıyor, hedeflemeler devrede. Gemi bilgisayarı bizimkilerle eşzamanlı hale getirildi. Tüm kumanda bende."</p>

  <p>"Neyin kumandası?"</p>

  <p>Mark yüzünde zalim bir sırıtışla baktı. "Kendimize çok zaman kazandıracağız."</p>

  <p>Cabrillo'nun beti benzi attı ve dönüp Max'e baktı. "Hanley bir Buda heykeli kadar ifadesiz duruyordu." Ciddi olamazsınız," dedi ama yardımcısının Öyle olduğunun farkındaydı. "Rusların bir kere bu şeyi Kursk"un yanında patlatmaya kalktığını ve içindeki yüz on sekiz kişiyi öldürdüğünü biliyorsunuz değil mi? Üstelik bu, İranlıların yaptığı bir taklit, Tanrı aşkına."</p>

  <p>"Saga ve torpido arasında dokuz yüz metre var," dedi Linda Ross. Yük gemileri, Amerikan savaş grubu ve hızla yaklaşan ASW uçakları arasındaki haberleşme kargaşasında sonar istasyonunu Linda takip ediyordu. Böylece Hali Kasım telsize yoğunlaşabiliyordu.</p>

  <p>Sadece bir seçenek sunuyorum sana başkan," dedi Max ayrıntıya girmeden.</p>

  <p>"Bırak şimdi başkanı maşkanı seni kurnaz piç kurusu."</p>

  <p>Juan yeniden taktik ekranı inceledi. Oregon'un yaklaşan torpido ve onun hedefi arasından çıkmakta olduğunu fark etti. Eğer onu vurmak istiyorlarsa, suyun yoğunluğundan dolayı tam önünde durmaları gerekiyordu. Yerlerini aldıklarında aralarında çeyrek milden az bir mesafe kalacaktı ve torpil üzerlerine yüzeyin üç metre altından gelmeye devam edec ekti.</p>

  <p>Yükleme vitrindeki kameradan Cabrillo, sakin suda torpilin bıraktığı belli belirsiz izi görebiliyordu. Kırk deniz milinden daha hızlı yaklaşıyordu.</p>

  <p>"Silahçı, omurgaya dalmadan önce işini bitirmeliyiz."</p>

  <p>"İzliyorum," dedi Murphy.</p>

  <p>Eric Stoney, yan iticileri ve manyetohidrodinamiğin şiddetli tam yol geri tepmesini kullanarak Oregon'u yeniden pozisyona soktu ve tam torpilin yolunun üzerine getirdi.</p>

  <p>"Ateş izni," dedi Juan</p>

  <p>Mark birkaç tuşa bastı.</p>

  <p>Dışarıda, Oregon'un yan tarafı boyunca, Gatling tabyasının zırhlı plakası sertçe açıldı ve altı namlulu silah çatırdamaya başladı. Silahın mekanizmasından aralıksız olarak otuz santimlik boş kovanlar fırlıyordu. 20 mm'lik makineli top denizi taramaya başlayınca gemiden duman ve alevler yükseldi. Hızla ilerleyen torpilin önündeki alanda, yüzlerce seyreltilmiş uranyum merminin dövdüğü deniz, çalkalanmaya başladı. Mermiler suyun yüzeyinde delikler açarken buhar çıkıyor, oluşan su fıskiyeleri havalara yükseliyordu. Rus malı TEST-71 torpili, iki yüz kiloya yakın patlayıcı yüklü olarak Gatling'in menzil hizasına çıkmak üzere tüm heybetiyle ilerliyordu. Sürekli açılan ateş sonucu yeteri kadar su, yolundan çekilince, yaylım ateşine ait dört mermi torpili tam ortasından vurdu. Savaş başlığı denizde yayılan şok dalgaları oluşturarak patladı, otuz metrelik bir su sütunu göğe doğru yükseldi ve bir noktadan sonra yerçekimine yenik düşerek patlamanın açtığı çukura gömüldü.</p>

  <p>Geminin kalbinde ve çok iyi yalıtılmış bir yerde olmalarına rağmen, tüm mürettebat sanki tam tepelerinde gök gürlemişçesine, patlamayı duydu.</p>

  <p>Juan anında Max'e dönerek, "Bu bize yaklaşık otuz saniye kazandırdı. Şimdi beni ikna etmelisin," dedi.</p>

  <p>"Torpidoları kablo güdümlü. Eğer bağlarını kesebilirsek hepsi hareketsiz kalır. İranlılar bile bu sularda balıkların kontrolsüz bir halde dolaşmasına izin veremezler."</p>

  <p>"Ne öneriyorsun?"</p>

  <p>"Çok açık değil mi? Batıralım şu lanet Kilo'yu."</p>

  <p>Juan bir kez daha taktik ekrana baktı. Yanıp sönen kırmızı ışıkların, yaklaşan torpillerin güzergâhı kadar iki Amerikan S-3B Viking uçağına da ait olduğunu gördü. Yedek balık Oregon'a doğru hızlanırken, onu vurmak üzere ilerleyen ilk silah kesişme noktası için rotasını düzeltmekteydi.</p>

  <p>"İşe yarayacağından emin misin?" diye arkasına bakmadan sordu.</p>

  <p>"Tabii ki hayır," dedi Max. "Bu, zaten özürlü bir Rus silahının İran kopyası. Faka; adamlarım bütün gece çalışıp bir numaralı tüpü uyarladılar ve Murphy de yazılımı çalıştırabilmişe benziyor. Bence deneyelim. Eğer anlatıldığı kadar varsa, hedeflerine ulaşamadan torpidoların üçünü de bertaraf edecektir."</p>

  <p>"Murphy? Whopper onun her şeyini öğrendi başkan. Olabilecek en iyi şekilde kontrol edebilirim artık onu ama sonuçta bu 'nişan al ve en iyisini umut et' türü bir silah. İki yüz deniz miliyle giden bir şeyi yönetmek kolay bir iş değil."</p>

  <p>Cabrillo birkaç saniye sonra Max ve Murphy'yi ya öpecekti ya da lanetler savuracaktı. "Dümenci, bizi baştan Kilo'nun üzerine döndür. Silahçı, birinci tüpün dış kapaklarını aç. Nişan al ve ateş."</p>

  <p>Eric Stoney gemiyi döndürüp Murphy'nin atışı için burnunu dalgalara gömerken, Oregon'un baş kısmından köpükler yükseldi.</p>

  <p>"Stoney, sancak tarafına iki derece daha," diyen Mark'ın bu talimatıyla Eric iticileri çalıştırdı ve gemiyi, Kilo'nun kendilerine torpilleri fırlattığı yerin tam hizasına getirdi. "Linda, hiç hareket etmedi değil mi?"</p>

  <p>"Hayır. Aynı yerde durup, balık sürüsü için kablo boşaltmakla meşgul." Ross cevap verdikten sonra kafasındaki pasif sonar kulaklıklarını çıkardı.</p>

  <p>Bu, Mark'ın ihtiyaç duyduğu son bilgiydi. Fırlatma kontrolü düğmesine bastı. Gemiyi titretecek kadar güçlü bir sıkışmış hava patlamasıyla, yenilenmiş tüp roket torpili neredeyse elli deniz mili hızla dışarı fırlattı. Bu, torpilin özel tasarlanmış burun konisinin silahın etrafında bir yüksek basınçlı hava kabarcığı oluşturması için yeteri kadar yüksek bir hızdı. Üzerine monte edilmiş bilgisayar torpilin yavaşladığını tespit eder etmez, kulakları sağır edici bir kükremeyle roketi ateşlendi ve dengeleyici kanatları açıldı.</p>

  <p>İranlıların deyimiyle Hud ya da Balina adlı roket torpil, suyun sürtünmesini neredeyse yok eden bir süper kavitasyon kabarcık zarf içinde okyanusu yararak ilerliyordu. İşin özünde, uçuyordu ve hemen iki yüz otuz deniz miline çıktı. Arkasında bıraktığı iz kaynayan bir buhar kazanını andırıyordu.</p>

  <p>En tepedeki kameranın görüntüsünde, denizin, Oregon"un burnundan başlayıp bir fay hattı gibi saniyede yüz otuz metre hızla yarıldığı izlenebiliyordu.</p>

  <p>O ne gidiş öyle be!" diye haykırdı içlerinden biri.</p>

  <p>"Hedefe uzaklık?" diye sordu Juan.</p>

  <p>"İki bin yedi yüz metre," dedi Linda. "Düzeltiyorum, iki bin dört yüz, iki bin yüz, bin dokuz yüz."</p>

  <p>"Bay Murphy, patlatma için hazır olun," diye emir verdi Juan.</p>

  <p>"Kilo'yu batırmak istemiyor musunuz?"</p>

  <p>"Ve şu anda içinde bulunduğumuzdan daha büyük bir uluslararası olaya mı sebep olalım? Yok, teşekkürler. Sadece biraz kulaklarını çekip, denizaltının burnundan çıkan güdümleme kablolarını kopartacağım."</p>

  <p>"Ne kadar yaklaşacak?"</p>

  <p>Juan taktik ekranı kontrol ederek, torpiller ile hedef aldığı Aggie Johnston ve Oregon arasındaki mesafeyle, gemilerin kendi aralarındaki uzaklığı kestirdi. Johnston"un isabet alıp parçalanması için otuz saniyeden az zaman kalmıştı. Roket torpilin düz ekranı yarıp geçişine baktı. O kadar hızlıydı ki bilgisayar her saniye görüntüyü yenilemek zorunda kalıyordu. Kilo'ya vereceği hasarın, yeni bir parti torpil fırlatmasına engel olacak kadar güçlü ancak denizaltıyı batırmayacak boyutta olacağından emin olmalıydı.</p>

  <p>"Dokuz yüz metre başkan," diye seslendi Linda. Gerçi Juan geriye sayan rakamları ekrandan da izleyebiliyordu.</p>

  <p>Şu anda torpil ile Johnston arasında iki yüz metreden az bir mesafe kalmıştı. Söz konusu olan hız ve açılar karmaşıktı ama Juan bunlarla baş edebiliyordu.</p>

  <p>"Bekle," dedi. Roketi erken patlatırsa, tüm kabloları kopartamama ihtimali vardı. Geç kalırsa, Kilo'nun elli üç mürettebatı ölecekti.</p>

  <p>"Bekle," diye tekrarlayarak Balina'nın denizi yarışını ve süper tankerin gövdesine doğru suyun yırtılışını izledi.</p>

  <p>Bir torpil hedefinden kırk beş metre diğeriyse iki yüz yetmiş metre uzaktaydı, ancak göreli hızları o kadar farklıydı ki her ikisi de hedeflerine aynı anda erişecekti.</p>

  <p>"Şimdi!"</p>

  <p>Mark torpilin gövdesindeki bilgisayara kendini imha etmesini bildiren sinyali gönderecek olan düğmeye bastı. Savaş başlığı ve kalan katı yakıt, saniyenin kesri kadar bir süre sonra patladı ve sudan havaya doğru yükselen bir gayzer oluşturdu. Aynı anda on beş metre derinliğinde ve bir o kadar da genişliği olan bir çukur açıldı denizin içinde. Sersemletici bir şok dalgası yayıldı etrafa. Oregon'un burnuna çarpan dalga, Johnston'u yandan vurdu ve koca gemiyi hafifçe iskele tarafına yatırdı.</p>

  <p>Patlamanın, denizin üzerini dövmeye devam eden akustik darbeleri, pasif sonar sinyallerinin okunmasını imkânsız hale getirmişti. Cabrillo dikkatini gözetleme kulesindeki kameranın yolladığı Petromax süper tankerinin görüntülerine verdi. Dev gemi son dere ce ağır bir şekilde sallanarak tekrar dengesine kavuştu. Bir süre daha izlemeyi sürdürdü ve sonra dudaklarına bir gülümseme yerleşti. Gövdesine vuran bir torpilin yol açtığı bir patlama olmamıştı. Max'in planı tutmuştu. Kilo'nun gövdesinden sürüsünü yönlen dirmek üzere çıkan kablolar kesilince silahlar anında devre dışı kalmıştı.</p>

  <p>"Linda, bir şey duyar duymaz bana haber ver," diyerek emir verdi.</p>

  <p>"Bilgisayar şimdi kendine geliyor. Birkaç saniyeye daha ihtiyacım var."</p>

  <p>Hali koltuğunda dönerek, "S-3B Viking'lerden birinin pilotu neler olup bittiğini öğrenmek istiyor."</p>

  <p>"Oyala onu," derken Juan'ın gözü hâlâ bir heykel gibi duran Linda' daydı. Sağ eliyle sonar kulaklığını sıkıca bastırırken, önündeki sonarın iki-boyutlu ekranı üzerinde ışık filizleri dalıp çıkıyordu. Sonunda Juan'a dönerek, "Hiç yüksek hızlı pervane sesi yok. Yani, kalan torpillerin üçü de öldü ve büyük ihtimalle şu anda suyun dibine doğru yollarına devam ediyorlar. Kilo'nun makine gürültüsünü ve içeriden gelen alarm seslerini duyuyorum. Bir dakika... Tamam, pompalar ve... safra basıyorlar." Afacan suratında kocaman bir gülümseme belirdi. "Başardık! Yüzeye çıkıyorlar."</p>

  <p>Harekât Merkezi'nden sevinç çığlıkları ve alkışlar yükseldi, Max'in buldok gibi suratı bile bir sırıtışla aydınlandı.</p>

  <p>"İyi iş millet. Özellikle sen Bay Murphy ve tabii sen de Max. Roket torpili yükleyen ve tüp üzerinde değişiklik yapan ekibe söyleyin, gelecek maaşlarında biraz fazlalık görecekler."</p>

  <p>Her ne kadar mürettebatın her üyesi şirketin kârından değişken bir ölçeğe göre pay alıyorsa da, Cabrillo, üstün başarı gösterenleri ayrıca ödüllendirmeyi seviyordu. Bu, etrafında oluşan sadakat çemberinin nedenlerinden biriydi ama esas sebep kendisinin, altındaki insanların bugüne kadar birlikte çalıştıkları en iyi doğal lider olmasıydı.</p>

  <p>"Şuna bakın!" Eric nefesini tuttu.</p>

  <p>Ana ekrandaki kamera görüntüsünü, Kilo'nun saldırıya başladığı noktaya çevirmişti. Suda dev bir girdap oluşmuştu ve bunun ortasında denizden küt burunlu bir cisim yükselmeye başladı. İran denizaltısı yükseldikçe sanki bir denizaltı dağına çarpmış gibi yamulmuş olan gövde plakaları seçilmeye başlandı. Elli metre ötesinde patlayan roket torpilin etkisiyle normalde dışbükey olan burnu çukurlaşmıştı. Araç, kendi yarattığı dalgalarda sallanarak su yüzeyine çıkmaya devam etti. Sakinleştiğinde, Stoney kamerayı hasarlı gövde plakalarına yaklaştırdı. Bu arada Oregon'un bilgisayarı geminin hareketlerinin etkisini otomatik olarak telafi ettiğinden, denizaltının görüntüsü hiç hareket etmiyordu.</p>

  <p>Yırtılmış metalin etrafından çıkmakta olan hava kabarcıkları fazla olmasa da Kilo'nun su almaya başladığını göstermeye yetecek kadardı. Konik kulesinin, baş ve kıç güvertesinin üzerindeki kapaklar açıldı ve adamlar hasarlı denizaltıdan dışarıya akın etmeye başladılar.</p>

  <p>"Onlardan gelen bir şey duyuyor musun Hali?" diye sordu Juan.</p>

  <p>"Sadece olağan yardım sinyali efendim. Pompaların hızı giren suyu boşaltmaya yetmiyor. Şahbahar'daki üsten yardım istiyorlar. Kaptan henüz gemiyi terk etme emri vermedi ama batma ihtimaline karşılık, gerekli olmayan tüm personelin güvertede toplanmasını istedi."</p>

  <p>"Civardaki diğer gemilerden yardım istiyorlar mı?"</p>

  <p>"Olumsuz, isteyeceklerinden kuşkuluyum."</p>

  <p>"Aynı fikirdeyim. Sivil ticaret gemilerine ateş açmak en az elli tane uluslararası anlaşmayı çiğnemek anlamına gelir."</p>

  <p>"Peki, bizim Bandar Abbas'ta yaptığımıza ne ad verilir?" Max sadece iğnelemek için sordu.</p>

  <p>"Adi hırsızlık," dedi Cabrillo kabul etmeyerek. "Para cezası ve birkaç saat toplum hizmetiyle cezalandırılabilecek bir suç."</p>

  <p>Tam o sırada Amerikan uçak gemisinden kalkan bir çift S-3B Oregon'a doğru manevra yaptı ve okyanus yüzeyinden en fazla otuz metre yüksekten uçarak Kilo'nun üzerinden gürleyerek geçti. Jet motorlarından çıkan hava, üniformalarını neredeyse parçalarken, denizciler kendilerini güverte zeminine fırlattılar.</p>

  <p>"Başkan, öndeki Viking'in pilotu hâlâ sizinle konuşmak istiyor," dedi Hali. "Uçak gemisi de bulunduğumuz yerde kalmamızı resmen talep ediyor. Konuşan George Washington'dan Komutan Charles Martin."</p>

  <p>"Aktar bana," dedi Juan ve üzerinde mikrofon da olan kulaklıkları kafasına geçirdi. "Juan Cabrillo konuşuyor, Oregon'un kaptanı. Sizin için ne yapabilirim komutan?"</p>

  <p>"Kaptan Cabrillo, geminize bir grup subay göndererek, olan biten hakkında personelinizi sorgulamak istiyoruz. Aggie Johnston ve Saga'nın kaptanları kabul ettiler. Bir helikopter yirmi dakika içinde orada olur. Eğer helikopter pistiniz yoksa güdümlü füze kruvazörü Port Royal iki saat içinde size ulaşabilir."</p>

  <p>"Saygısızlık etmek istemem Komutan Martin, ama mürettebatımdan kimse bir şey görmemiş. Ben de uyuyordum. Nöbetçi gözcünün tek gözü kör ve diğeri de iyi görmüyor."</p>

  <p>Martin'in sesi tizleşti. "Kaptan, bu sularda görev yapan koalisyon kuvvetlerinin Basra Körfezi'ne giren ve çıkan tüm gemileri inceleme hakkı olduğunu hatırlatmama gerek yok herhalde. Ben nezaket adına ricada bulundum fakat bu bir emirdir. Bulunduğunuz yerde kalın ve geminize çıkılmasına hazır olun."</p>

  <p>Juan, silah ve militan kaçırmak için Körfez'i otoban haline getiren potansiyel teröristleri engelleme konusunda donanmanın üzerindeki baskıyı anlıyordu. Fakat onların Oregon'a ayak basmasına asla izin veremezdi. Yabancı limanlardaki yozlaşmış memurların defolu bir gemiyi araması engellenebilirdi ama aynı durum Amerikan donanması için söz konusu olamazdı.</p>

  <p>"Beklemede kalır mısınız lütfen?" diye rica etti Juan. Mikrofonu eliyle kapatarak Hali Kasım'a seslendi. "Overholt'u bul ve ona olan biteni anlat. Bu adamları alsın başımızdan. Eric, rota kerterizi yüz beş derece yap, hızımızı da on sekiz deniz miline ayarla." Elini mikrofondan çekti. "Özür dilerim, beklettim komutan. Oregon'a. helikopter indirenleyiz, bu yüzden Port /toya/'den bir ekip yollamanız gerekecek."</p>

  <p>"Pekâlâ kaptan. Geliş saatimizi 23.00 olarak planlıyoruz."</p>

  <p>"Işıkları sizin için açık bırakacağız." Ağzını yaya yaya konuşarak bunları söyledikten sonra konuşmayı bitirdi. Harekât Merkezi'ne bakarak devam etti. "İddiaya girmek isteyen var mı? En yakın tahmini yapana yirmi kâğıt."</p>

  <p>Mürettebat neyi kastettiğini hemen anladı.</p>

  <p>"On dakika içinde dönerler," dedi Hali.</p>

  <p>"Beş," diye itiraz etti Linda.</p>

  <p>"Bir süre meşgul olacaklar." Bu Murphy'den gelmişti. "En az yarım saat, bizim yol aldığımızı fark etmezler."</p>

  <p>"Ben de Linda'ya katılıyorum," dedi Eric. "Beş dakika. Yirmiyi bölüşürüz."</p>

  <p>Juan Max Hanley'e baktı. "Bir bahiste bulunmaya var mısın?"</p>

  <p>Max bir süre tavandaki akustik kaplamaları inceledi ve gözlerini başkana dikerek, "Hemen şimdi," dedi.</p>

  <p>"Vay canına!" Hali bağırdı. "Haklı çıktı. Martin bizi arıyor."</p>

  <p>"Aktar hemen," diye emretti Cabrillo.</p>

  <p>"Kaptan Cabrillo, bu size son uyarımız," dedi Komutan Martin. Juan adamın konuşmasından dişlerini kenetlediğini anladı. "Hemen durmazsanız, havada turlayan Viking'lerin size ateş açmalarını emredeceğim."</p>

  <p>Cabrillo, Martin'in ciddi olduğunu biliyordu. Yine de adamla uğraşmaktan usanmıştı. "Komutan, bir İran denizaltısı ağzına kadar dolu bir süper tankere rasgele saldırdı. Sıranın bize gelmesini beklemeye hiç niyetim yok. Siz gelene kadar tecrit sahanızın dışına çıkmış olacağız ve bu konuda yapabileceğiniz fazla bir şey yok."</p>

  <p>"Sakın,.." Martin'in sesi aniden kesildi. Otuz saniye sonra yeniden hatta geldi. Juan sesinin tonundan pek bir şey çıkaramadı. Korku dolu bir hayranlık mı, korku mu, saygı mı? Üçünün belli ölçülerde karışımı mı? "Kaptan, sahayı terk etmekte özgürsünüz."</p>

  <p>Cabrillo, Langston'un kime arattırdığını merak etti. Donanma operasyonlarının Hint Okyanusu'ndan sorumlu başkomutanı ya da kuvvet komutanlarından biri olmalıydı. Her kimse, Washington'da. nüfuzu olmak iyi bir şeydi.</p>

  <p>"Ben de bizim gibi düşüneceğinizden emindim. Teşekkürler ve iyi şanslar. Bu arada İranlıların Kilo'su su alıyor. İçine bir göz atmak isterseniz acele etmenizi öneririm. Oregon kapatıyor." Juan'ın çenesinin altında tombul bir el belirdi. Pantolonunun cebinden cüzdanını çıkardı ve yirmi dolarlık banknotu Max'in avucuna toka etti.</p>

  <p>Max parayı, iyi kalite bir puroymuşçasına kokladı. "Bir bebeğin şekerini almak gibi."</p>

  <p>"Bunun nasıl bir duygu olduğunu bilmen beni şaşırtmaz." Cabrillo ayağa kalktı. "Kahvaltıdan önce iştah açıcı bir deniz savaşı gibisi yoktur. Dümenci, buluşma noktamıza tahmini varış süremiz nedir?"</p>

  <p>"Gece yarısından önce değil," diye cevapladı Eric.</p>

  <p>"Tamam, kıdemli personelin nöbette olmasını istiyorum. Programınızı aranızda gerektiği gibi ayarlayın. Ben şimdi Langston'u arayıp teşekkür edeceğim ve neden iki yerine bir roket torpil teslim edeceğimizi açıklayacağım." Harekât Merkezi'nden çıkarken Max'in. elindeki yirmiliği kapıver-di. "Bize şu ikinci torpile mal olduğun için. Şirkete hâlâ dört milyon dokuz yüz doksan dokuz bin dokuz yüz seksen dolar borçlusun."</p>

  <div style="mso-element:para-border-div;border:none;border-bottom:solid #4F81BD 1.0pt; mso-border-bottom-themecolor:accent1;padding:0cm 0cm 4.0pt 0cm"></div>
</body>
</html>
