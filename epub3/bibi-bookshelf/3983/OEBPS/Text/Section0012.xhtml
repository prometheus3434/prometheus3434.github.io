<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <div style="mso-element:para-border-div;border:none;border-bottom:solid #4F81BD 1.0pt; mso-border-bottom-themecolor:accent1;padding:0cm 0cm 4.0pt 0cm">
    <h1 class="MsoTitle">9. BÖLÜM</h1>
  </div>

  <p>Doktor Huxley yaptığı işe o denli yoğunlaşmıştı ki Mark Murphy ve Erie Stoney'in revire bitişik laboratuvara girdiklerini duymadı. Kafası mikroskobunun sunduğu küçük dünyayla meşguldü. Ancak Murphy'nin genzini temizlemesiyle kafasını mikroskoptan kaldırdı. Rahatsız edilmekten dolayı kaşları biraz çatılmıştı ki adamların yüzündeki gülümseme bu rahatsızlığını gideriverdi.</p>

  <p>Arkalarında, hastası, gemideki herkesten teması kesilmiş bir halde, karantinada yatıyordu. Soluduğu hava teknoloji şaheseri saflaştırıcılara pompalanıp, bin derece sıcaklıktaki fırından geçirilerek atmosfere bırakılıyordu. Juan, hâlâ üzerinde olan koruyucu elbiselerle, Janni'nin yanındaki koltuğa çöküvermişti. Julia, onun suyla kısa teması sırasında gemideki insanları öldüren patojeni kapmadığından emin olana kadar, kendisine taşıyıcı gözüyle bakacaktı. Ondan aldığı bulaşıcı olma ihtimali yüksek numuneleri yerleştirdiği mikroskop da karantina koğuşundaydı. O örnekleri ancak koruyucu elbise giyerek ya da bilgisayar görüntüleri aracılığıyla inceleyebilirdi.</p>

  <p>"Ne oldu?" diye sordu Julia.</p>

  <p>"Programı çalıştırdık," dedi Murphy nefes nefese. Julia gibi o da koruyucu giysileri çıkarıp, altındaki terli kıyafetiyle işe koyulmuştu. Uzamış saçları kafasında yağlı ve kirli bir öbek gibi duruyordu. "Başkan ya da kızın mikrop kapmalarına imkân yok."</p>

  <p>Julia bu kez kızgınlığını saklamadı. "Neden bahsediyorsunuz siz?"</p>

  <p>O ve Eric, Jannike Dalıl'ı ilk kez fark ettiler. "Vay be!" dedi Stoney, siyah saçları solgun oval yüzünü çevrelemiş bir halde yatan genç kıza bakarak. "Ne yavru ama."</p>

  <p>"Hiç heveslenme Stoney'cik," dedi Murphy. "Onun kurtarıcıları arasındayım. O yüzden ilk çıkma teklifini yapma hakkı benim."</p>

  <p>"Sen köprüyü bile terk etmedin bir kere." dedi Stoney. "Benim de en az senin kadar hakkım var."</p>

  <p>"Beyler," dedi Julia sertçe. "Lütfen antrenmansız libidolarınızı kapıda bırakın ve bana tam olarak burada ne aradığınızı söyleyin."</p>

  <p>"Ha, Özür dilerim doktor," dedi Murphy mahcup bir halde ama Janni'ye son bir bakış atmayı ihmal etmedi. "Eric ve ben senaryoyu programa girdik ve şu anda biliyoruz ki ikisinin de mikrop kapma ihtimali yok. Başkanın sonuçlarım yirmi dakika önce öğrendik, fakat kızınkiler yeni çıktı."</p>

  <p>"Size bunun bilimle, hatta Özel olarak biyolojiyle ilgili bir olay olduğunu ve çıktısı matematiksel safsata olan bir yazılımla ilgisi olmadığını hatırlatmama gerek var mı ?"</p>

  <p>İkisi de incinmiş gözüküyorlardı. Eric sözü aldı. "Fakat öncelikle siz, bütün bilimlerin aslında matematik olduğunu bilmelisiniz. Biyoloji aslında organik kimyanın bir uygulamasından başka bir şey değil. Kimya da atomları oluşturan güçlü ve zayıf kuvvetleri kullanan uygulamalı fiziktir. Fizik ise matematiğin gerçek dünyada somutlaşmış halidir."</p>

  <p>O kadar içtenlikle konuşuyordu ki Julia genç hastasının ondan korkmasına gerek olmadığını düşündü. Eric çirkin sayılmazdı ama o kadar asosyaldi ki kızla tek kelime konuşacak cesareti bulabileceğinden emin değildi. Ve Mark Murphy'nin saçı sakalına karışmış halinin arkasında gerçek bir bilgisayar delisi yatıyordu.</p>

  <p>"Topladığınız numunelerin herhangi birinde virüs izine veya bir toksine rastladınız mı?" diye sordu Murphy.</p>

  <p>"Hayır," dedi Hux.</p>

  <p>"Ve bulamayacaksınız da, çünkü ikisi de mikrop kapmadı. Bir gemi dolusu insanı paniğe yol açmadan öldürmenin tek yolu, gıda zehirlenmesidir. Çünkü başka türlü yollarla bazıları diğerlerinden daha çabuk ölebilirdi." Elini havaya kaldırıp, parmaklarıyla sırayla sayarak devam etti. "Havadan yayılan bir patojen herkesi aynı anda vuramazdı, çünkü bazıları o sırada açık havada, güvertede olacaklardı. Suya zehir katmak daha da düşük ihtimal, çünkü herkes aynı anda su içmeyecekti, tabii eğer sabah herkes dişlerini fırçalamadan önce, ilk iş olarak bunu yapmazsanız."</p>

  <p>Eric lafa girdi. "Daha zayıf bağışıklık sistemi olanlar gün içinde değişik zamanlarda öleceklerdi. Oysa burada herkes balo elbiselerini giyinmişti."</p>

  <p>"Aynı durum, zehir korkuluk ya da kapı kolları gibi yüzeylere sürüldüğünde de geçerli olurdu," diye ekledi Murphy. "Katiller herkesi avlayacaklarından emin olamazdı."</p>

  <p>"Yani siz yedikleri şeylerdi diyorsunuz?" diye sordu Julia. Mantıklarında bir açık bulamamıştı.</p>

  <p>"Öyle olmak zorunda. Juan gemiye çıktığından beri hiçbir şey yemedi ve iddiaya girerim ki o da bu gece hiçbir şey yememiştir." Murphy kafasıyla laboratuvarı karantina koğuşundan ayıran cam bölmeyi işaret etti.</p>

  <p>"Her ihtimale karşı," dedi Eric, "makine dairesinde havadan bulaşan toksin kalmış olabileceğini de dikkate alıp bazı parametrelerle oynadık. Hava mikroba doymuş bile olsa,</p>

  <p>Juan elbisesini kestiğinde içeri dolan su virüs yükünü milyonda birden yüz milyarda bir düzeyine indirmiş olurdu."</p>

  <p>Murphy kollarını göğsünde çapraz yaparak, "Ayrıca, başkan maruz kaldığından beri beş saat geçti. Eddie'den öğrendiğime göre, hastan sana, arkadaşlarının ölmeden birkaç saat önce kendisini ziyaret ettiklerini söylemiş. Juan ve fıstık emniyetteler."</p>

  <p>Julia zaten Juan hakkında benzer bir sonuca ulaşmıştı ama bu ikisinin Jannike konusunda haklı olduklarından emin değildi. Teşhis için inatçı bir araştırma ve neyle karşı karşıya olduğunuzdan emin olana kadar test sonuçlarını defalarca kontrol etmek gerekliydi. Janni'nin kanında, omurilik sıvısında, tükürüğünde ya da idrarında virüs olmaması, onun böbreklerinde, karaciğerinde ya da henüz test etmediği diğer bir organında da olmadığı anlamına gelmezdi. Bir yerde gizlenip Janni'nin bağışıklık sistemini alt ederek, bir sonraki potansiyel kurbanına, Oregon mürettebatına saldırabilirdi.</p>

  <p>"Kusura bakmayın çocuklar. Juan konusunda haklı olabilirsiniz ama ben yüzde yüz emin olana kadar Jannike karantina koğuşundan çıkamaz."</p>

  <p>"Doktor olan sensin doktor, ama bu zaman kaybı olur. Onun bir şeyi yok."</p>

  <p>"Kaybedilen zaman benimki olacak Mark." Geriye dönüp tekerlekli laboratuvar taburesini seramik zemin üzerinde kaydırarak karşı duvardaki dahili haberleşme cihazının düğmesine bastı. "Juan, beni duyabiliyor musun?"</p>

  <p>Juan, koltuğunda doğruldu. Vücudunda ölümcül bir virüsün varlığına kafayı takmaktansa uyumayı tercih etmişti. Kalktı ve Julia'ya başparmağını yukarı çevirerek evrensel bir onaylama işareti yaptıktan sonra Murphy ve Stoney'e el salladı. Koruyucu elbisesini bu kadar uzun süre çalışır vaziyette tutmasını sağlayan yedek pilleri toplamaya başladı. "Temiz çıktın," dedi Julia. "Arındırma duşu için sızdırmaz hücreye geçebilirsin. Elbiseni koğuşta bırak ve devam et. Ben elbisenin icabına bakarım sonra."</p>

  <p>Sızdırmaz hücrenin devreye alınması ile Juan'ın güçlü bir dezenfektan ve anti virüs karışımıyla duş yaparak emniyetli bir şekilde laboratuvara adım atması on beş dakika sürdü.</p>

  <p>"Of, bu ne koku böyle," diyerek yüzünü ekşitti Julia.</p>

  <p>"Bu lanet elbiselerin içinde benim kadar kal bakalım sen nasıl kokacaksın?"</p>

  <p>Julia hazırlıklı davranıp, Juan'ın takma bacaklarından birisini kamarasından getirtmişti. Juan protezi alarak hemen sağ dizinin altına yerleştirdi. Birkaç alıştırma hareketi yaptıktan sonra pantolonunun paçasını indirdi. "İşte," dedi ayağa kalkarak. "Uzun bir duş ve iyi bir şişe viskinin iyileştiremeyeceği bir şey yoktur." Laboratuvarın girişinde duran Eric ve Mark'a döndü. "Siz ne buldunuz Murphy?" Makine dairesindeki sel sırasında telsizinin bozulduğu andan beri başkan, olan bitenden habersiz bir durumda kalmıştı.</p>

  <p>"Son yolculuğuna ait olanlar da dahil olmak üzere geminin bilgisayarındaki bilginin yüzde otuzunu elde ettim." Elini kaldırıp, Cabrillo'nun bir sonraki sorusunu engelledi. "Henüz bu bilgilerin üzerinden geçmedim. Eric ile ben, sen ve şu içerideki bir içim suya virüs bulaşıp bulaşmadığını belirlemekle meşguldük."</p>

  <p>Juan, kendisinin ve misafirlerinin öncelikli konu olmadığını düşünmekle birlikte, Eric'in dediklerini başıyla onayladı. "O kayıtların üzerinden geçmek ikinizin görevi. O geminin yolculuğunun başından beri olan biten her şeyi bilmek istiyorum. Ne kadar önemsiz gözükürlerse gözüksünler, umurumda değil. Hastamızla konuştuğunu gördüm. Durumu nasıl?"</p>

  <p>"Yorgun ve korkmuş," diye cevapladı Juan. "İnsanlara ne olduğu hakkında hiçbir fikri yok ve ben de üzerine gitmek istemedim. Psikolojik durumu çok hassas. Bana bu durumla ilişkili olabilecek bir şey söyledi. Gemiyi responsivistler adlı bir grup kiralamış."</p>

  <p>"Neymiş bu responsivistler?" Bunu soran Max Hanley'di. Züccaciyeci dükkânındaki bir fil gibi dalmıştı laboratuvara. Kimse cevap vermeden doğruca Juan'ın yanına gidip elini sıktı. "Gemideki söylentiye göre karantina koğuşundan çıkmışsın. Nasılsın?"</p>

  <p>Bilginin gemide bu kadar hızla yayılması -saatine baktı- hele sabah dört otuz gibi erken bir saatte bunun olabilmesi Juan'ı her zamanki gibi şaşırtmıştı. "Yaşadığıma memnum," dedi sıcak bir şekilde.</p>

  <p>"Acayip bir şeydi doğrusu," dedi Max, yüzünde alaycı bir gülümsemeyle. "Hayatımda böyle bir şey görmedim. Ucuz bir şampanya şişesinin mantarı gibi fırladın o bacadan."</p>

  <p>"Hemen hemen tepesine kadar tırmanmayı başardım," dedi Juan. "Fakat sonra sıkıştım kaldım. Hiçbir yere kıpırdayamaz haldeyken su yükselmeye başladı. Giysiyi söndürmek yerine şişirmeye başladım ve sonunda bacanın çeperini tamamen kapladım. Makine dairesine dolan suyun sıkıştırdığı hava gerisini halletti."</p>

  <p>"Sıkı bir yolculuğa benziyordu."</p>

  <p>"Ne kadar yükseldim bu arada?"</p>

  <p>"En azından beş metre ve gemiden de beş metre uzağa düştün." Max yeniden ilk sorusuna döndü. "Responsivistlerle ilgili bir şey söylüyordun."</p>

  <p>"Evet, Bayan Dahi bana geminin o grup tarafından kiralandığını söyledi. Filipinlerden Atina'ya kadar."</p>

  <p>"Pire aslında," diye Eric anında düzeltti. "Atina içeride kalır. Liman Pire şehrindedir."</p>

  <p>Murphy, omzuna bir şaplak indirdi. "Gerçekten hepimizin bunu bilmediğini mi düşünüyorsun?"</p>

  <p>Julia elinde olmadan güldü. Bu iki sözde âşığın Janni'yle çok şansları olmadığından iyice emindi artık.</p>

  <p>"Eski karımla yeniden konuştum," dedi Max. "Bu iş gerçekten de bir kaçırma olayı değilmiş. Beni harekete geçirmek için öyle söylemiş. Kyle her zaman birilerinin etkisi altına girmeye hazır bir çocuktur. Lisedeyken yanlış arkadaşlar edindi ve işin boyutu, uyuşturucudan yakayı elevermesine kadar geldi. Rehabilitasyon merkezindeki danışmanı bana, Kyle'ın uyuşturucu sorunu olmadığını, kendine saygı sorunu yaşadığını söyledi. Her neyse, sonuçta bir gösteri sırasında bu grupla tanışmış ve kendisine responsivist demeye başlamış. Hatta işi bitirmek için bir üroloğa bile gitmiş ve şu anda Yunanistan'daymış. Anlaşılan Mora Yarımadası'nda bir tesisleri varmış."</p>

  <p>"Vasektomi mi yaptırmış?" diye sordu Julia. "Daha yirmi bir yirmi iki yaşlarında. Ailesi olmadan otuz yaşından genç birine bunu yapacak pek fazla doktor yoktur."</p>

  <p>"Kyle yirmi üç yaşında ve bunların bütün gün vasektomi ve tüp bağlama yapan kendi doktorları var."</p>

  <p>"Jannike bahsetmeden önce responsivistleri duymamıştım," dedi Juan.</p>

  <p>"Ben de pek bilmiyorum doğrusu," diye atıldı Max de "Lisa'nın bana anlattığı kadar."</p>

  <p>"Biraz daha fazla Hollywood dedikodusu okumalısınız beyler," dedi Julia. "Hiç Donna Sky'dan bahsedildiğini duydunuz mu?"</p>

  <p>"Aktris olan mı?" diye sordu Mark.</p>

  <p>"Gelmiş geçmiş en yüksek ücreti alan aktris aslında. Bir responsivist ve film dünyasındaki pek çok kişi de öyle. Hollywood'da en yeni moda bu şimdi."</p>

  <p>"Bu bir mezhep mi, tarikat mı nedir?"</p>

  <p>"Kimse tam olarak bilmiyor. En azından dışarıdakiler bilmiyor," diye cevap verdi Julia. "Yetmişlerde, bir genetikçi olan Lydell Cooper tarafından başlatılmış. Cooper, sıtma ve çiçek hastalığıyla mücadelede önemli katkılar sağlamış ve ucuz ilaçlar geliştirmiş. Bazıları onun yüz milyonlarca insanı kurtardığını söyleyerek, çalışmalarını övüyorlar.</p>

  <p>O ise olaya böyle bakmıyordu. En azından bir süre sonra, dünyadaki nüfus patlamasını gördüğünde böyle bakmamaya başladı. Hastalıkların kökünü kurutarak, insan nüfusun u doğal yoldan kontrol eden etmenleri ortadan kaldırıyordu. İnsanların daha çok çocuğu olmuyordu, ama olan çocuklarının daha fazlası yaşıyordu ve onların da daha çok çocuğu hayatta kalmayı başarıyordu. Hastalıklar olmadan insanlığın soyunun tükeneceğini, çünkü sayımızın aşırı ölçüde artacağını söylemeye başladı.</p>

  <p>Konu ile ilgili bir de kitap yazdı ve aile planlaması için küresel ölçekte mücadeleye başladı. Kendisi gibi düşünenlerden bir grup kurdu ve adına sorumluluk alanlar anlamına gelen, responsivistler (Sorumluluk kelimesinin İngilizcedeki karşılığı olan "responsible" sözcüğünden türetilmiştir.) dedi. Çok geçmeden hareket, responsivizm adını aldı ve politikacıların, yıldız sporcuların, aktör ve aktrislerin ilgi odağı haline geldi. Cooper yaklaşık on sene önce öldü, fakat hareket bir karıkocanın önderliğinde gelişti. Şimdi isimleri gelmiyor aklıma."</p>

  <p>"Bu grup ne yapıyor şu anda?" diye sordu Juan.</p>

  <p>"Tüm dünyada aile planlaması merkezleri işletiyorlar. Ücretsiz prezervatif, kürtaj ve kısırlaştırma ameliyatları sağlıyorlar. Tahmin edebileceğiniz gibi Katolik Kilisesi ve politik yelpazenin sağında yer alan herkesle uzun soluklu bir mücadele içindeler."</p>

  <p>Juan çevresindekilere bakarak sordu. "Şimdiki soru, bu responsivistler ne yaptı da birileri üyeleriyle dolu bir gemiyi yok etti ?"</p>

  <p>Kimse bu sorunun cevabını bilmiyordu.</p>

  <div style="mso-element:para-border-div;border:none;border-bottom:solid #4F81BD 1.0pt; mso-border-bottom-themecolor:accent1;padding:0cm 0cm 4.0pt 0cm"></div>
</body>
</html>
