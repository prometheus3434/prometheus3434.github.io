<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Dünyanın Kasım’a Görünüşü</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span><span epub:type="pagebreak" title="59" id="page59"></span><st c="0">5</st></span></h1>
		<p><st c="2">Kasım gözlerini ve kulaklarını düzenli olarak dışarıya saldığı için etrafında insanların yaşamakta olduğundan emindi. </st><st c="120">Her seferinde gözleri bir insana, kulakları bir sese değip kendisine dönüyordu çünkü. </st><st c="206">Gözüne ve kulağına bir karşılama inlemesi hazırlıyordu o da. </st><st c="267">O yerlerden başka gözler ve kulaklar da gelir, halini görüp duyarlar diye. </st><st c="342">Oysa sokaklara seslenen imdatlar, komşu duvarlara çarpan ıhlamalar, caddelerin ızgaralarına ığıl ığıl akan irinler, köşe başlarından asfalta akseden gölgelerin ürkek salınışları, derin üzüntülerle beneklenen bedenler, insanların yüreklerinde geniş düzlükler açmıştı çoktan. </st><st c="616">İçinin engebesini kaybeden her insanla toprağın eğimi artmış, insanla hasreti bir arazinin iki ayrı ucunda birbirine bakar gibi dokunaklı kalmıştı. </st><st c="764">İnsan, hasretinden uzakta, mahcup ve yalnızdı. </st><st c="811">Sarımtırak çiçekler, yağmur damlaları, okulun ilk günü, güvercinlerin kuğuruşları ansızın getiriverdikleri sevinç duygusuyla birlikte sanki öylece, kaybolup gitmişti. </st><st c="978">Herkes mezar toprağı gibi kurumuş, mezar toprağı kadar sessizleşmişti. </st><st c="1049">Kaybedecek şeyi olmayanlarla çocukluğunda kulağına çalınanları kendi hatırası belleyen tuhaf birkaç kişi vardı konuşan.</st></p>
		<p><span epub:type="pagebreak" title="60" id="page60"></span><st c="1168">Kasım, saç diplerinde sıcağın nemi, bir ağustos günü, henüz aydınlanmamış gökyüzünün altında bir süredir öylece duruyordu. </st><st c="1292">Bir, az evvel indiği şehirlerarası otobüse, bir, gökyüzüne bakıyordu. </st><st c="1362">Yukarıda biri varmış, ona bir şey soruyormuş gibi aynı hareketi birkaç kez tekrarladı. </st><st c="1449">Ama gökyüzünden hiçbir yanıt alamadı. </st><st c="1487">O da az ilerideki banka oturup kıymetini iyi bildiği, günün en oynak saatini beklemeye başladı. </st><st c="1583">Gök, güneşin hiç acele etmiyormuş gibi görünen, ama her şey olup bittiğinde insanda doludizgin bir akın duygusu uyandıran tekinsiz ilerleyişiyle aydınlandığında, Kasım da oturduğu yerden ufka baktı. </st><st c="1782">Omuzlarında hissetmeye başladığı ter damlaları tomurcuklanırken ses çıkartıyordu da, Kasım bu sesi duyuyordu sanki. </st><st c="1898">Bir sağ omzuna, bir sol omzuna döndü. </st><st c="1936">Omuz başlarını gördü. </st><st c="1958">Görmüşken onlara selam verdi. </st><st c="1988">Kulağının dibinden vızıltıyla bir sinek geçti. </st><st c="2035">Kendini çorak bir arazide, tek bir sinekle baş başa kalmış saydı. </st><st c="2101">Boşluğa bakıp, “Onurlu bir sinek ol babam,” dedi. </st><st c="2151">“Ben sinek olsam, istenmediğim yere konmazdım.” Sinek, bu sözler üzerine sinirinden nöbet geçirircesine boşlukta titredi. </st><st c="2273">Fakat bir süre sonra, belki öfkesi yatıştığı, belki başka işi olmadığı için Kasım’ın yanı başına kondu. </st><st c="2377">Umursamadı Kasım, elini alnına siper edip yeniden ufka baktı. </st><st c="2439">Gözleri bir terslik arayarak gökyüzünü inceledi. </st><st c="2488">Güneş, her zaman vurduğu yere vurmamıştı bu kez. </st><st c="2537">İlk ışık Kasım’ın tam sağ bacağına ve oturduğu bankın Kasım’ın bedeninden kalan sağ yarısına vururdu. </st><st c="2639">Oysa bu sefer bankın beline düşmüştü ilk ışık. </st><st c="2686">Elini ceket cebine götürerek orada duran dilekçeyi yokladı Kasım. </st><st c="2752">Işığın hesabını yapmayı bıraktı.</st></p>
		<p><st c="2784">Önceleri hemen her hafta aynı saatte aynı otobüse binip, Cengizlerin görüşüne gitmeye çalışırdı. </st><st c="2882">Camın gerisinden gördüğü Cengiz’de her seferinde bir iz arardı. </st><st c="2946">Ne ki korkuyla aradığı o izi bulamadı. </st><st c="2985">Cengiz’in aylardır süren mahkûmiyeti boyunca hiç değişmemesine, her görüşe üstü başı terte</st><span epub:type="pagebreak" title="61" id="page61"></span><st c="3075">miz, tastamam iki adam kalıbıyla çıkmasına kimi zaman diyecek kelime bulamadı, kimi zaman da lafları istifleyip çuvallar dolusu konuştu. </st><st c="3213">Cengiz’deki sakinliğin, rahatlığın dayanağını bir türlü ortaya çıkaramıyor, çıkaramadıkça aklı başından gidecek gibi oluyordu. </st><st c="3340">Günün birinde Cengiz, “Uzun uzun düşünüyorum ben,” dedi. </st><st c="3397">Neyi düşündüğünü, düşünecek şeyleri nereden bulup getirdiğini, bir hesabı olup olmadığını söylemedi. </st><st c="3498">Sadece ağırbaşlı bir edayla, o düşünmenin dumanı daha üstündeymiş gibi, “Uzun uzun,” dedi bir kere daha. </st><st c="3603">Kasım da o günden sonra aklındaki soruların peşini bıraktı. </st><st c="3663">Bazen, görüş bittikten sonra diğer mahkûm yakınlarıyla birlikte Cengizler tam sayıyı verene kadar içeride beklemeye devam ettiklerinde, o birkaç dakika boyunca Kasım, kendini mahpusa düşmüş sayardı. </st><st c="3862">İçini apansız sarıveren yoksunlukla ne yapacağını bilemez, kendini hiçbir yere yakıştıramaz, duvarları, insanları ve lafları durdukları yerlerden teker teker alıp arkalarına bakar, sonra da gerisin geri yerlerine bırakırdı. </st><st c="4086">Genişçe esnerdi ardından. </st><st c="4112">O anlarda Kasım, Kasım’ken bile sezerdi ki, Cengizleri ve Kasımları dibekteki tahıl gibi döven, dövüp de onları canla başla un ufak etmeye uğraşan her kimse, esinini sessizlikten almış.</st></p>
		<p><st c="4297">Oturduğu bankın etrafında serbestçe dönen ince bir rüzgâr hissetti Kasım. </st><st c="4372">Ellerini kavuşturup ağrıyan bacağını diğerinin üstüne attı. </st><st c="4432">Gözlerini kapadı. </st><st c="4450">Bir şeyler düşünmeyi isteyerek ama hiçbir şey düşünemeyerek faydasız beklerken ani bir hareketle elini cebine götürdü; paketi çıkarmaya lüzum görmeden bir dal sigara çekti oradan. </st><st c="4630">Yakmadan öylece tuttu dudaklarının arasında. </st><st c="4675">Birkaç faydasız dakika daha geçti. </st><st c="4710">Az sonra, başkalarının yanında yapmayacağı bir şey yaptı; gözlerini yavaşça, çok yavaşça araladı. </st><st c="4808">Onun gibi bir adamı utandıracak, nazik bir hareketti bu. </st><st c="4865">Kasım o anda kendini rüzgârın ellerinde yaylanıyor hissetti. </st><st c="4926">Bir hafiflik duygusuyla mutlandı. </st><st c="4960">Ortalık iyice aydınlandığında, </st><span epub:type="pagebreak" title="62" id="page62"></span><st c="4991">sigarasını da yaktı. </st><st c="5012">Tekrar gözlerini yumdu. </st><st c="5036">Şimdi bir şeyler düşünmeye başlamıştı. </st><st c="5075">Gözkapakları huzursuzca kıpırdadı. </st><st c="5110">Aklına her geldiğinde def etmeye çalıştığı hayaller dolanıyordu zihninde bir süredir. </st><st c="5196">Cengiz’in polisle karşılaştığı ânı düşünüyor, türlü hikâyeler uyduruyor ama korkmaktan kurtulamıyordu. </st><st c="5299">Efendice bir polis, “Cengiz kardeşim, karakola gelmen lazım,” diyor bir hayalde. </st><st c="5380">Ama Cengiz, içinden çıkardığı ikinci adamla bir olup efeleniyor. </st><st c="5445">Polis bunun üzerine, “Canım kardeşim, katiyen kaygılanma, birkaç soru soracağız sadece,” diyor. </st><st c="5541">“Faşistlerle işim olmaz benim,” diye çıkışıyor Cengiz. </st><st c="5596">“Karıştırdın, faşist değilim ki ben,” diyor efendi polis. </st><st c="5654">Kasım’ın canı sıkılıyor bu hayale. </st><st c="5689">Ötekine geçiyor. </st><st c="5706">“Anasını siktiğimin vatan hainleri...” diye bir laf duyuyor kafasının içinde; içi buruluyor, elleri istemsizce yumruluyor. </st><st c="5829">Düşman hattına girmiş gibi öfkeliler polisler, ellerinde silahları var, hep küfür ediyorlar, hep. </st><st c="5927">Cengiz ağzını açamadan, ense köküne inen darbeyle yığılıyor. </st><st c="5988">Daha yere değmeden Cengiz’in bedeni, irkintiyle açıyor Kasım gözlerini. </st><st c="6060">Şimdiye kadar Cengiz’in bedeni yere değmedi bu hayalde; izin vermedi Kasım. </st><st c="6136">Bir başkasında, kapı hızlı hızlı vuruluyor. </st><st c="6180">Kasım, Cengiz’in korkuyla atan yüreğini, kendi yüreğinde hissediyor. </st><st c="6249">Düzgün nefes alamadığı için sigaranın dumanı genzine kaçıp öksürtüyor onu. </st><st c="6324">Bir eli göğsünün az yukarısında, bacaklarını çözerek bankın dibine salyası akana kadar öksürüyor. </st><st c="6422">Cengiz’in yüreğinin korkuyla attığı bu sahnenin sonunu getiremiyor hiçbir seferinde; oğlunu görmemesi gereken bir hâl içinde görmüşçesine utanıyor.</st></p>
		<p><st c="6569">Kasım’ın aklındaki en büyük soruydu: Hiçbir olağanüstülüğü yok diye bildiği Cengiz, kendinden büyük bir gücün insafındayken de aynı Cengiz miydi? </st><st c="6716">Başının duruşu nasıldı? </st><st c="6740">Bacaklarında kuvvet var mıydı? </st><st c="6771">Verdilerse suyunu nasıl içti, ekmeğini nasıl çiğnedi? </st><st c="6825">Üzerine bir olağanüstülük geldi de eli titremeden, gözünü kırpmadan yiyip içti, oturdu kalk</st><span epub:type="pagebreak" title="63" id="page63"></span><st c="6916">tı mı? </st><st c="6924">Yoksa ağzındaki lokma mı büyüdü, nabzı âdemelmasını mı tekmeledi? </st><st c="6990">Hangisi oldu, nasıl oldu Cengiz?</st></p>
		<p><st c="7022">Cengizler, daha Güzey’e yaklaşamamışken, her nasılsa Güzey’den ve Cengizlerden haber almış olan polislerin gayretiyle yakalanmışlardı. </st><st c="7158">Yakalanma haberi geldikten sonra mahalleli Cengizlerin nasıl götürüldüğünü sorup durmuş, Kasım da hiç düşünmeden, “Teker teker götürüldüler,” demişti, “öyle dal kol atmış değillerdi ki babam, hepi topu üç-beş genç çocuk.” Ama içine de kurt düşmüştü. </st><st c="7408">Bir zaman, “Nasıl götürdüler sizi?” diye sormak dışında neredeyse hiç laf etmemişti. </st><st c="7493">Kasım ne kadar sorsa, Cengiz ne kadar anlatsa kâfi gelmeyecek bir hikâyeydi Cengizlerin götürülüş hikâyesi. </st><st c="7601">Korku, her seferinde bir kez yaşanır çünkü. </st><st c="7645">Kimse, eski korkusunu becerip de bulamaz. </st><st c="7687">Hiçbir korku, bir diğerine benzemez. </st><st c="7724">Bindikleri otobüsten indirilip kimlik kontrolü yapıldığı sırada korkuyu genzinde hissetmişti mesela Cengiz. </st><st c="7832">Böyle hımhım bir sesi vardı korkusunun, oradaydı ama tıkanmış gibiydi. </st><st c="7903">Cengizlerin götürüldüğünü henüz bilmedikleri halde, Cengiz’i bekleyerek geçirdikleri saatler boyunca Nurcan’ın korkusu patlamalı, Kasım’ınki fışlamalıydı. </st><st c="8058">O anlarda birbirlerinin yüzüne bakmıyor, hiç konuşmuyor, yan yana durmuyorlarsa, korkularının birbiriyle kavga edecek, bir sıkımda boğacak türden olduğunu bilmelerindendi. </st><st c="8230">Hele Nurcan’ınki...</st></p>
		<p><st c="8249">Gün, tamı tamına yirmi dört saat sürüyor. </st><st c="8292">Her zamanki düzeninde. </st><st c="8315">Oysa bir şeyler değişmiş olmalıydı. </st><st c="8351">Cengizler, akarsuların taşıdığı kum gibi bir kenarda lığlanırken bir şeyler değişmeliydi. </st><st c="8441">İçinde Cengizlerin olduğu çukur bir türlü dolup taşmıyordu. </st><st c="8501">İçeri girdiğinin daha birinci gününde eskiyi hatırlamaya başladı Cengiz. </st><st c="8574">O andan sonra yirmi dördün içinde her şeyin hem eskisi hem şimdisi belirdi, aklı karıştı Cengiz’in. </st><st c="8674">Sorguda bunu bir anlattılar buna, içindeki her şey birden delirmiş gibi kalıbını tekmelemeye başladı. </st><span epub:type="pagebreak" title="64" id="page64"></span><st c="8776">Kollarını, bacaklarını delicesine sağa sola savurdu, bedeninden çıkan gücün farkında olmadan, zapt edilemez hareketlerle kendini kurtarmaya çalıştı. </st><st c="8925">Ama ne fayda! </st><st c="8939">Önce sıram sıram dizdiler, sonra da haşat ettiler Cengizleri. </st><st c="9001">Yalnız Cengiz’i iki adamlık dövdüler. </st><st c="9039">Çünkü bu kendini en az iki kişiymiş gibi yürümeye alıştırmış. </st><st c="9101">Yalan da değil, Güzey’e gitmeye karar verdiğinde önce içindeki adamla konuşmuştu. </st><st c="9183">O da, “Durduğun kabahat, ara tara, bul memleketini,” demişti. </st><st c="9245">Güzeyli üç-beş arkadaşına haber vermiş, sonra da sonunu herkesin bildiği yolculuğa çıkmıştı. </st><st c="9338">Bakan, hilim hilim olmuş, atılacak eşya görürdü tiplerinde. </st><st c="9398">Belki ondan, çöpe benzediler; bir kenara atılıp unutuldular.</st></p>
		<p><st c="9458">Cengizlerin içeriye atıldığı günlerde yaşam bildik ahengiyle akıp gidiyordu. </st><st c="9536">Tam o günlerde işte, Kasım, oğlunu kesin olarak kurtarmaya karar verdi.</st></p>
	</section>
<div id="charCountTotal" value="9607"></div></body>
</html>
