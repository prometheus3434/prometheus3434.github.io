<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Dünyanın Kasım’a Görünüşü</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span><span epub:type="pagebreak" title="113" id="page113"></span><st c="0">9</st></span></h1>
		<p><st c="2">Toprak, tan ağartısının altında serili açıklığına rağmen bir sığınağa benziyordu. </st><st c="84">Kimi yerde sık kimi yerde seyrek ağaçlarla kaplı irili ufaklı tepeler ve daha geride yükselen geniş bir dağla çevrelenmişti. </st><st c="209">Rüzgârın durgunlaştığı anlarda inceden inceye bir su sesi duyuluyordu. </st><st c="280">Kasım bir tepenin üzerinden Güzey’i seyrediyordu. </st><st c="330">Düzlükteydi Güzey. </st><st c="349">Çukurda kalmış bir düzlüktü toprağı. </st><st c="386">Bir yakasında servi ağaçları vardı. </st><st c="422">Bu yakada toprak yer yer dalgalıydı. </st><st c="459">Servi ağaçlarının dibinde hareketsiz yatan arabalar yamuk duruyordu, devrilmeye meyilli. </st><st c="548">Gözleriyle taradı etrafı. </st><st c="574">Evler gelişigüzel yerleşmişti bu düzlüğe. </st><st c="616">Evlerin arasından boylanmış ağaçlar da hep serviydi. </st><st c="669">Kasım, o alacakaranlıkta uzun uzun servilerin yeşiline baktı. </st><st c="731">Az ileride, dik bir yamaca burnunu vermiş bir patika vardı. </st><st c="791">Ağrıyan bacağıyla o diklikten inemeyeceğini düşündü. </st><st c="844">Servilerin daha sık uzandığı başka bir yamaca doğru yürüyüp, ağaç gövdelerine tutuna tutuna Güzey’e inmeye başladı. </st><st c="960">Aşağıda insanlar vardı. </st><st c="984">İndikçe, tepeden görünene kıyasla daha hareketli bir yere yaklaşıyordu. </st><st c="1056">Evlerden taşan çocuk seslerini, duvar diplerine yatmış köpekleri, </st><span epub:type="pagebreak" title="114" id="page114"></span><st c="1122">hayvanlara koşulu arabalara yüklenmiş eşyaları, insanların öbek öbek toplaşmaya başladıklarını yukarıdayken fark edememişti. </st><st c="1247">Ama şimdi de onu fark eden yoktu sanki. </st><st c="1287">Yanından berisinden geçen kimse Kasım’la ilgilenmedi. </st><st c="1341">Kasım selam verip durdu ama selamına karşılık bulamadı. </st><st c="1397">Üzerinde hülya otu taşıyormuş da görünmez olmuş gibi hissetti kendini. </st><st c="1468">Hemen önünden iki atlı geçti o sırada. </st><st c="1507">Adamların yaşlarını çıkaramadı. </st><st c="1539">Görünürdeki bu hareket olmasa, Kasım Güzey’in insanlarının kanlı canlı olduğuna inanamayacaktı. </st><st c="1635">Çok eski bir film izliyordu belki. </st><st c="1670">Atların üzengiye ihtiyacı yoktu; herkes ne yaptığını ne yapması gerektiğini tam olarak biliyor gibiydi. </st><st c="1774">Film kimbilir ne zamandır akıp gidiyordu.</st></p>
		<p><st c="1815">Neden sonra kalabalığın arasında tanıdık birini gördü Kasım. </st><st c="1877">Diğerlerinin peşi sıra oradan oraya yürüyen kız, kadınlarla konuştuktan sonra tek tek çocukları topladı. </st><st c="1982">Boy boy bir sürü çocuk, kızın etrafında halka oldu. </st><st c="2034">Çocuklardan büyük olanları, kıza yardım etti. </st><st c="2080">Yerdeki naylon poşetlerin içinden bezlere sarılı bir şeyler çıkardılar. </st><st c="2152">Bezler açıldı, içlerinden ekmek çıktı. </st><st c="2191">Kız, büyük çocuklarla beraber küçüklere ekmeklerini dağıttı. </st><st c="2252">Kasım, halkaya iyice yaklaşıp kıza baktı. </st><st c="2294">Göz göze geldiler. </st><st c="2313">Kasım bu bakışmayla görünmez olmadığını anladı. </st><st c="2361">Saçları yüzüne dökülmüş, boynundan omuzlarına kat kat dolanan bir örtüyle kendini kundaklamış olan bu ufak tefek kızın gözlerinde, doğrudan Kasım’a dillenmiş tanıdık bir ifade belirdi çünkü. </st><st c="2552">O esnada Güzey’de olup bitenleri hâlâ çözememiş olan Kasım, kızı görmesiyle birlikte içinde bir umut hissetti. </st><st c="2663">Hem nihayet gördüklerini kendisine açıklayabilecek, kimbilir belki rehberlik edebilecek biriyle karşılaştığı hem de hiç niyetlenmediği halde Suzan’ı bulduğu için. </st><st c="2826">Kalabalığın içindeki kız, Suzan’dı.</st></p>
		<p><st c="2861">Kasım’ın Suzan’ı fark etmesi gibi Suzan da daha uzaktayken bile Kasım’ı fark etmişti. </st><st c="2948">İlk anda gözlerini kaçırmayı düşünmüş fakat az sonra elindeki ekmek parçasıyla Ka</st><span epub:type="pagebreak" title="115" id="page115"></span><st c="3029">sım’ın karşısında kalakalmıştı. </st><st c="3062">Derinden bir keder hissetmişti aynı anda. </st><st c="3104">Kasım’ın varlığı ona mahalleyi, orada bıraktığı hatırayı hatırlatmıştı. </st><st c="3176">Bir de dilekçeleri. </st><st c="3196">Buraya, Güzey’e geldiğinde, henüz kimseyle konuşmadığı günlerde oturup Kasım’la Nurcan’ı düşünürdü. </st><st c="3296">Kaçarken mahalleye bir mektup bırakma fikri, sırf Kasım’ın dilekçeleri yüzünden gelmişti aklına. </st><st c="3393">Özellikle, o okusun diye yazmıştı mektubu. </st><st c="3436">Dilekçelerden haberi vardı; Nurcan anlatmıştı. </st><st c="3483">Suzan da bir-iki kez yardım teklif etmişti ama Kasım’ın gönlü tek bir yabancı kelimeye, gıdım mesafeye razı gelmiyordu. </st><st c="3603">Sonra fark etti ki Kasım haklı. </st><st c="3635">Israr etmekten vazgeçti.</st></p>
		<p><st c="3659">Suzan, Kasım’a doğru yürüdü. </st><st c="3689">Her adımında ayaklarının altında birbirine sürtünerek çatırdayan çakıl taşları, ince dal parçaları, bazen de daha tok ve derin bir toprak sesi duymaya alışmıştı. </st><st c="3851">Kasım’ın da kendisine doğru ilerlediğini görünce onun adımlarındaki sese kulak kesildi. </st><st c="3939">Öyle yavaş, öyle temkinli atıyordu ki adımlarını Kasım, ayaklarının altında ezilen her bir yer tanesinin sesi ayrı ayrı seçiliyordu.</st></p>
		<p><st c="4071">– Suzan, sensin kızım?</st></p>
		<p><st c="4094">– Benim Kasım Ağbi.</st></p>
		<p><st c="4114">– Ne yapıyorsun burada?</st></p>
		<p><st c="4138">– Hiç.</st></p>
		<p><st c="4145">– Nasıl hiç? </st><st c="4159">Kızım sen kaçarken başım derde girmişti bir kere, şimdi seni buldum, bak söylüyorum, yine benden soracaklar hesabını. </st><st c="4277">Hiç olur mu hiç?</st></p>
		<p><st c="4293">Suzan sessizce baktı Kasım’a. </st><st c="4324">Sonra, “Kimseye söylemezsin,” dedi, “nereden bilecekler burada olduğumu?” “Kaçtığının gecesi dediler Güzey’e gitmiştir diye.” Etraflarındaki insanlara baktı Kasım. </st><st c="4488">“Ne zaman geldi Güzey buraya babam? </st><st c="4524">Günlerdir yürüyorum. </st><st c="4545">Kime sorsam yukarıyı gösterdi. </st><st c="4576">Bu bacağımla ne kadar çıkabildiysem çıktım babam ama </st><span epub:type="pagebreak" title="116" id="page116"></span><st c="4629">yukarıda kimseyi bulamadım. </st><st c="4657">Onca insan, çoluk çocuk bir anda mı indiler bu çukura?” Cevap vermedi Suzan. </st><st c="4734">Kalabalığın arasından sıyrılıp, yan yana yürüdüler; insanlar bir şeylere hazırlanıyordu, herkesin dikkati belli bir şeye yoğunlaşmıştı. </st><st c="4870">“Gel Kasım Ağbi, ayak bağı olmayalım,” dedi Suzan. </st><st c="4921">Başıyla tepeyi işaret etti. </st><st c="4949">Az sonra biri topal, iki karakeçi gibi sekerek yamacı aştılar. </st><st c="5012">Bazen Kasım, bazen Suzan geçti öne. </st><st c="5048">Öndeki geride kalanı eliyle yukarı çekiyordu. </st><st c="5094">Kendilerine, daha önce hayvanlar tarafından açılmış bir patika bulmuş; karmaşık bir düzenle savrulan çalılardan, uzayacak yer bulamadığı için kendinden bir sarmal yapıp insanın önünü kesen bitkilerden ve büyüyüp ileriye atılmayı heyecanla bekleyen gencecik ağaç dallarından koruna koruna tepeye ulaştılar. </st><st c="5400">Yamacın başına geldiklerinde ellerini çözüp, kısacık bir an bakıştılar. </st><st c="5472">Sonra bakışları birbirlerinin üzerinden kayarak etrafı taradı. </st><st c="5535">Üzerinde durdukları asfalttan seyrek de olsa arabalar geçiyordu. </st><st c="5600">Hemen arkalarından başka bir yamaç yükseliyordu. </st><st c="5649">Kasım, asfaltın yılankavi güzergâhını takip etmeye çalıştı. </st><st c="5709">Alçala yüksele ilerlerdi gözleri. </st><st c="5743">Sesi soluğu duyulamayacak kadar uzakta tös tös giden bir traktör ve bir de elinde dürbünle aşağıyı izleyen askerler gördü. </st><st c="5866">“Güzeylilerin burada olduklarını asker biliyor,” diye düşündü. </st><st c="5929">Sonra Suzan’a döndü, aşağıyı göstererek, “On metre vardır buradan oraya,” diye seslendi. </st><st c="6018">Bulundukları yerde rüzgâr öyle güçlüydü ki bağırmak gerekiyordu. </st><st c="6083">Suzan da bir şey dedi ama Kasım anlamadı, sadece dudaklarının kımıldadığını gördü. </st><st c="6166">Askerleri arkalarına alarak, rüzgâra karşı yürümeye başladılar. </st><st c="6230">Asfalt, yolun bu tarafında da kıvrımlı bir şekilde ilerliyordu. </st><st c="6294">“Bir yer bulup oturalım Suzan, konuşmamız lazım.” Suzan, sessiz, Kasım’a ayak uydurarak yürüyordu. </st><st c="6393">Tam cepheden aldıkları rüzgâr ara sıra hiddetlendiğinde eğilip bekliyor, sonra yine yola devam ediyordu. </st><st c="6498">Kasım da Suzan doğrulana kadar kolunu yüzüne siper edip duru</st><span epub:type="pagebreak" title="117" id="page117"></span><st c="6558">yordu. </st><st c="6566">Onun dışında sonsuz sonrasız bir yola çıkmışçasına yürüyorlardı. </st><st c="6631">Birbirlerine hazırlıksız yakalanmış iki insandılar. </st><st c="6683">Yüzlerine bakmadan, kâh aşağıya kâh yukarıya meyleden yolda yan yana yürürlerken bazen kolları çarpışıyordu; bazen de – yanlarından araba geçecek olduğunda, biri diğerinin önüne ya da arkasına düşüyordu. </st><st c="6887">Rüzgâr yamaçla burun buruna geldiğinde tepeden taşlar dökülüyordu. </st><st c="6954">Sağlı sollu ağaçlar gürleştiğindeyse bir tünelin içinde kalıyor, rüzgârın uğultusunu duydukları gibi başka sesler de duyuyorlardı. </st><st c="7085">Kuyruklular, kanatlılar ve pençelilerin sesleri. </st><st c="7134">Kasım’la Suzan tekrar açıklığa çıktıklarında bu sesler rüzgâra yenik düşüyordu. </st><st c="7214">Gözlerini kısıp elleriyle korumaya çalışmasına rağmen hiç affetmeyen toz taneleri gözlerinin içine dolmuş, canını yakarak Kasım’ı iyice yavaşlatmıştı ki nihayet yeşillikler içinde bir su kenarı buldular. </st><st c="7418">Kasım, geçip yüzüne su vurdu birkaç kez. </st><st c="7459">Sonra da çimenlerin üzerine oturdu. </st><st c="7495">Suzan da yanına. </st><st c="7512">“Az daha ileride bir köy var Kasım Ağbi, biraz dinlenip oraya gidebiliriz. </st><st c="7587">İstersen köyün misafirhanesinde kalabilirsin.” Bir süre hiç konuşmadan suyun sesini dinledi Kasım. </st><st c="7686">Aklını toplamaya, düşüncelerini sıraya koymaya çalıştı. </st><st c="7742">“Asker bizi de dürbünüyle izlemiş midir?” diye geçirdi içinden.</st></p>
		<p><st c="7805">– Asker bizi de dürbünüyle izlemiş midir Suzan?</st></p>
		<p><st c="7853">– İzlemiştir Kasım Ağbi. </st><st c="7879">Güzey hep gözetleniyor ki zaten.</st></p>
		<p><st c="7911">Huzursuzlandı Kasım. </st><st c="7933">“Herkes her şeyi biliyorsa neyi saklıyor bunlar babam?” dedi kendi kendine. </st><st c="8009">Ne görmeyi bekliyordu ne ummuştu, gelip bulduğu neydi? </st><st c="8064">Daha hiçbir şey görmemiş miydi yoksa? </st><st c="8102">Kadınlar, erkekler, çocuklar ve hayvanlar görmüştü ama onları da sanki gözleriyle görmemiş, hatıralarından bulup çıkarmıştı. </st><st c="8227">Pikniğe gelmiş bir adam sanki; bacaklarını uzattı, avuçlarıyla toprağı kavradı. </st><st c="8307">Suzan, </st><span epub:type="pagebreak" title="118" id="page118"></span><st c="8314">bir ağacın gövdesine yaslandı. </st><st c="8345">Bi’ çayları eksikti. </st><st c="8366">“Bir yıldan fazla oldu, değil mi?” Mevsim bahardı. </st><st c="8417">Etraflarındaki yeşillik körpeydi. </st><st c="8451">Suzan’ın gövdesine yaslandığı ağaç rüzgârla birlikte dallarını bırakıyor, hafifliyordu sanki. </st><st c="8545">Suzan, ağacın toprak üstüne çıkmış bir damarını okşuyordu. </st><st c="8604">“Anneni de mi merak etmiyorsun babam?” Suzan bir şey demedi gene. </st><st c="8670">Kasım başını sudan yana çevirdi; suyu dinlediler birlikte. </st><st c="8729">Kasım, askerleri hatırladı. </st><st c="8757">Gelirler miydi? </st><st c="8773">“Bırak ya,” diye bir laf çıktı ağzından birden. </st><st c="8821">Sesin yüksek çıkacağını kendi de hesaplamamıştı.</st></p>
		<p><st c="8869">– Ne dedin Kasım Ağbi?</st></p>
		<p><st c="8892">– Yok bir şey... </st><st c="8910">Birlikte kaçtığın çocuk kimdi? </st><st c="8941">O da burada mı şimdi?</st></p>
		<p><st c="8962">– Bir arkadaş. </st><st c="8978">Yok, burada değil. </st><st c="8997">Yolda ayrıldık, döndü o.</st></p>
		<p><st c="9021">İnan’ı düşündü Suzan. </st><st c="9044">Ondan bir daha hiç haber alamamıştı. </st><st c="9081">Zaman zaman pusun içindeki İnan’ın görüntüsü beliriyordu bir karış mesafesinde. </st><st c="9161">Verevine bir el hareketiyle havayı yarıyordu Suzan. </st><st c="9213">Menevişleniyordu İnan’ın hayali. </st><st c="9246">Küçük bir parıltı kalıyordu gözünün önünde. </st><st c="9290">Bir seferinde mendil sallamıştı o parıltıya, Güzey’den selam olsun sana İnan! </st><st c="9368">diye bağırmıştı gülerek. </st><st c="9393">“Mahalleye bıraktığım mektubu sen mi okudun?” diye sordu Suzan. </st><st c="9457">Cevap yerine oturuşunu değiştirdi Kasım. </st><st c="9498">İki eliyle iki kulağını sıvazladı. </st><st c="9533">“Ne istedin Kasım Ağbi’nden Suzan?” Yaslandığı ağacın tepesine baktı Suzan. </st><st c="9609">Kavisli dalları vardı. </st><st c="9632">Dallar köklere benziyordu, boğum boğumdular. </st><st c="9677">“Bakma yukarı Suzan, bir şey düşer suratına, arı falan, bakma,” dedi Kasım. </st><st c="9753">Güldü Suzan. </st><st c="9766">Sonra birden, ağzının çevresinde hâlâ gülüşün izi duruyorken gözlerinde korkuyla baktı Kasım’a. </st><st c="9862">Yüzünde tutarsız bir ifade, dondu kaldı. </st><st c="9903">Kasım Suzan’ın değişen ifadesini mi fark etti önce yoksa sesleri mi duydu bilmiyor. </st><st c="9987">Siren sesleri basmış</st><span epub:type="pagebreak" title="119" id="page119"></span><st c="10007">tı ortalığı. </st><st c="10021">Güneş, ikisinin de sırtını ısıtmışken ürktüler seslerden. </st><st c="10079">Şaşkınlığını atan Suzan ayağa kalkıp Kasım’a, “Hadi,” dedi, “köye ulaşmamız lazım.” Biri önde, diğeri arkada koşmaya başladılar. </st><st c="10208">Az biraz koşmuşlardı ki daha, dizlerinin üzerine çöktü Kasım.</st></p>
		<p><st c="10269">– Bacağım ağrıyor Suzan.</st></p>
		<p><st c="10294">– Hadi Kasım Ağbi, yakalayacaklar bizi.</st></p>
		<p><st c="10334">– Ne kadar var köye?</st></p>
		<p><st c="10355">Cevap yerine Kasım’ı elinden tutup var gücüyle kendine çekti Suzan. </st><st c="10424">Yine koşmaya başladılar. </st><st c="10449">Az sonra, yol kenarında indirme bindirme yeri gibi bir cebe çekilip bırakılmış, kendi halinde, anahtarı üstünde bir araba gördüler. </st><st c="10581">Arabanın sahibi olduğunu tahmin ettikleri bir adamla kadın birkaç adım ötede durmuş, gün doğumunu seyrediyordu. </st><st c="10693">“Çok gençler be Suzan,” dedi Kasım o ikisine bakarak nefes nefese. </st><st c="10760">“Canlarını almayacağız ya Kasım Ağbi, hadi atla.” Daha arabanın kapı sesi duyulur duyulmaz adam bağırır diye düşünmüştü Kasım, n’oluyor lan, n’oluyor? </st><st c="10911">İnin lan arabadan! </st><st c="10930">diye. </st><st c="10936">Ama duymadılar örtülen kapı sesini; adam parmağını uzatmış, karşıda bir yeri işaret ediyordu kadına. </st><st c="11037">Belki çok iyi bildiği, belki ilk kez gördüğü yerler. </st><st c="11090">Arabanın içi tertemiz, arka koltukta bir sırt çantası, ceket, paspasın üstüne atılmış beyaz plastik torbanın içinde bir çift erkek ayakkabısı duruyor. </st><st c="11241">Kasım, henüz ayakkabılara bakıyorken Suzan kontağı çevirip arabayı çalıştırdı. </st><st c="11320">O sırada manzarayı izleyen o ikisinin başı birden kendilerinden yana döndü. </st><st c="11396">Çocuğun eli hâlâ havada, tam karşıyı gösteriyordu. </st><st c="11447">Nasıl olduysa Kasım’la çocuk göz göze geldiler. </st><st c="11495">Kimsenin ağzı açılmadı, kimseden ses çıkmadı. </st><st c="11541">Saniyeler içinde hareket etti araba. </st><st c="11578">Daha gidiyor muyuz demeye kalmadan da zınk diye durdu.</st></p>
		<p><span epub:type="pagebreak" title="120" id="page120"></span><st c="11632">– Niye durdun Suzan?</st></p>
		<p><st c="11653">– İn Kasım Ağbi, in. </st><st c="11675">Arabayla hiçbir yere kaçamayız, in.</st></p>
		<p><st c="11710">Genç çocuk havadaki koluyla bu defa Kasım’ı işaret ederek kendilerine doğru atıldı. </st><st c="11795">Uzaktan gören, tabancalı bir adam diğerlerini kovalıyor sanırdı. </st><st c="11860">Gökle yerin, suyla havanın oluşturduğu bu manzaranın altında, üzerlerine atılmış genç bir çocuk, peşlerinde asker, Kasım’la Suzan yürümeye devam etti. </st><st c="12011">Onlar el yordamı bir yürüyüşle birbirlerine tutunarak ilerlerken, genç çocuk arabasının içini kontrol ediyor, peşlerindekiler bütün bir yolu kaplayarak, geniş geniş yürüyorlardı. </st><st c="12190">“Her yere bakın, çabuk çabuk çabuk!” Yol, çaktırmayan bir eğimle, kıvrılarak ilerliyordu. </st><st c="12280">Sağlı sollu küçük sokaklar vardı. </st><st c="12314">Kimi doğrudan sebze tarhlarının olduğu bahçelere açılıyordu. </st><st c="12375">Hiç düşünmeden bu bahçelerden birine girdiler. </st><st c="12422">Çıtırtılar, hışırtılar, ezdikleri bitkilerin sesleri. </st><st c="12476">Suzan’ın ayakları kayıyordu, yer nemli bir yaprak örtüsüyle kaplıydı. </st><st c="12546">Ansızın önlerine küçük bir ev çıktı. </st><st c="12583">Evin iki yanından duvarlar uzanıyordu. </st><st c="12622">Bir sınıra varmış gibiydiler. </st><st c="12652">Dönüp arkalarına baktılar. </st><st c="12679">Sesler yaklaşıyordu. </st><st c="12700">Hızla etrafını kolaçan etti Kasım. </st><st c="12735">Onları tekrar yola bağlayacak bir geçit aradı. </st><st c="12782">Duvarlar yüksekti. </st><st c="12801">Ağaçlar sağlı sollu uzanıyordu. </st><st c="12833">Gökyüzü iyice güneşle kaplanmış, renkler parlıyordu. </st><st c="12886">Ayaklarının altında biten çimenlerin yeşili kimi yerde kopkoyu, bazı bazı da olgunlaşmayı bekliyordu. </st><st c="12988">Kendilerine doğru ilerleyen adamlar belirgindi artık. </st><st c="13042">Ağaç dallarıyla çalıların arasından yolu açmaya çalışan kollar, bacaklar çıkıyordu ortaya ara ara. </st><st c="13141">Derken bir ses duyuldu: “Ne yapıyorsunuz burada?” Karşılarına çıkan evin küçük penceresinden perdeyi aralamış bir kadın, bıkkın bir ifadeyle bakıyordu. </st><st c="13293">“Burası özel mülk, ne arıyorsunuz bahçede?” Suzan atıldı hemen: “Kusura bakmayın, yanlışlıkla girdik buraya. </st><st c="13402">Nasıl çıkarız duvarın öte yanına abla?” Kadın cevap verene kadar bir-iki </st><span epub:type="pagebreak" title="121" id="page121"></span><st c="13475">kez dönüp arkasına baktı Suzan. </st><st c="13507">Kasım tetiklenmiş, kımıltısız bekliyordu adamları. </st><st c="13558">Kararsız görünen kadın bir an daha durduktan sonra “Gelin böyle,” dedi. </st><st c="13630">İçeri girdiklerinde burasının eve değil, küçük bir avluya açıldığını gördüler. </st><st c="13709">Kadın karşıyı gösterdi eliyle: “Buradan çıkacaksınız.” Kendilerine gösterilen tahta kapıdan geçince de başka bir avluya çıktılar. </st><st c="13839">İki ihtiyar bir divana oturmuştu. </st><st c="13873">Saatlerdir, belki günlerdir o divanda oturuyor gibiydiler. </st><st c="13932">Birbirleriyle konuşacak hiçbir şeyleri kalmamış, elleri yüzleri buruşasıya yan yana yaşamışlardı. </st><st c="14030">Hiç kimseye, hiçbir şeye merakları yoktu sanki. </st><st c="14078">Çekindiler kızacaklar diye ama ihtiyarlar öylece oturmaya devam ettiler. </st><st c="14151">Ya fark etmediler ya da fark etmemiş gibi davrandılar bu ikisini. </st><st c="14217">Derken, ihtiyarlardan saçları saman renginde olanı konuştu:</st></p>
		<p><st c="14276">– Hastalık tuttu içimi.</st></p>
		<p><st c="14300">– İçini kuruntudan başka bir şey tutmaz senin. </st><st c="14348">Hastalık neyin yok sende.</st></p>
		<p><st c="14373">– Var var. </st><st c="14385">Var da, sinsi.</st></p>
		<p><st c="14399">İçindeki hastalığı bilmeden ölüp gidecek olan ihtiyara arkalarını döndüler. </st><st c="14476">Yan yana dizilmiş derme çatma evlerin hepsi sessizdi. </st><st c="14530">Her yer çok bakımsız ve çıplaktı. </st><st c="14564">Saklanacak hiçbir yer yoktu. </st><st c="14593">Gökyüzü apaçıktı. </st><st c="14611">Ufuk yerle göğü ayırmıştı. </st><st c="14638">Şimdi toprağın üstündeki seyrek ağaçlar, araziyi dalgalandıran ufak tümsekler kahveyle yeşilin açıklı koyulu renkleriyle karşılarındaydı. </st><st c="14776">Az ileride arazi boydan boya bir hendekle bölünmüştü. </st><st c="14830">Hendeğin gerisinde dar bir yol uzanıyordu. </st><st c="14873">Oraya doğru yürüdüler. </st><st c="14896">Derken, “Hendeği ben kazdırdım,” dedi bir ses. </st><st c="14943">Aniden duydukları bu sesle irkildiler. </st><st c="14982">Esmer, yapılı, gençce bir adam gülümseyerek oturuyordu bir çardağın altında. </st><st c="15059">Saçları hafiften kırlaşmaya başlamıştı. </st><st c="15099">Karşı taraftan soru gelmeyince konuşmaya devam et</st><span epub:type="pagebreak" title="122" id="page122"></span><st c="15148">ti: “Babalarının yolu sanki. </st><st c="15178">Caminin yanından üst yola çıkan bir açıklık var, buradan geçince kestirme oluyor ya... </st><st c="15265">Arazi benim, üzerindeki ev de benim ve akrabalarımın. </st><st c="15319">Tozu toprağı kaldırıp geçiyorlar arabalarıyla. </st><st c="15366">Baktım böyle olmayacak, hendek kazdırdım ben de boydan boya.” Sonra da gülmeye başladı. </st><st c="15454">“Bazen hendeği görmeden geliyorlar, sonra karşıya geçemeyince geri vitese...” İyice keyiflendi. </st><st c="15550">Gülmelerin arasından, “Gelsinler bakalım,” diyordu, “gelsinler bakalım.” Gülmesi kesilip yüzü durulunca eline çay bardağını alıp Kasım’la Suzan’a doğru kaldırdı, “Buyurun, çay içelim.” Kasım adamın söylediği hiçbir şeyi duymadı. </st><st c="15779">Havaya kalkmış çay bardağına ilgi göstermedi. </st><st c="15825">Geldikleri yola dikkat kesilmiş, kulağının seçebileceği en küçük sesi kaçırmama gayretiyle etrafı dinliyordu. </st><st c="15935">Adamların bedenlerinin çalı çırpıya değişlerini, yaprakları nemlendiren ufak su birikintilerine basışlarını, çevik konuşmalarını, onları havaya kaldırıp dağıtacak bütün bu sesleri bulup ayırmaya çalışıyordu. </st><st c="16143">Onun yerine Suzan cevap verdi. </st><st c="16174">“Sağ olun.” Döndüler. </st><st c="16196">Suzan, Kasım’ın elini tuttu. </st><st c="16225">“Artık köye varamayız Kasım Ağbi,” dedi. </st><st c="16266">Avuçlarının arasından rüzgâr geçiyordu, gevşekti birbirini tutan elleri. </st><st c="16339">Arazinin ortasındaki hendeğe doğru yürümeye başladılar. </st><st c="16395">Suzan’ın boynundaki şalın ucu rüzgâra kapılıp dalgalanır olmuştu. </st><st c="16461">Bir süre kuru bir ses çıkardı boşlukta şal. </st><st c="16505">Sesten rahatsız olunca şalı ucundan tutup yavaşça boynunun altına soktu Suzan. </st><st c="16584">Küçük bir kuşu saklarcasına. </st><st c="16613">Hendeğe yaklaşmadan hemen önce yeteri kadar sessizdi her yer. </st><st c="16675">Arada, çok yakından uçan bir böcek geçiyordu doygun bir iniltiyle. </st><st c="16742">Boş bir arazide hareket eden iki insan ve inildeyebilen böcekler sanki her şeyi yavaşlatmıştı. </st><st c="16837">Görüntü, tuhaf bir genişlikle Kasım’la Suzan’ın yürüyüşünü olduğundan daha ağır bir hale getirmişti. </st><st c="16938">Suzan’ın gözü yaprakların üzerinde tedirgindi. </st><st c="16985">Kasım’ın kulağı en ufak sesteydi. </st><st c="17019">Hendeğe vardılar. </st><st c="17037">Kıyısı boyunca yığılan toprak, rüzgârın el </st><span epub:type="pagebreak" title="123" id="page123"></span><st c="17080">vermesiyle çukuru daha şimdiden doldurmaya başlamıştı. </st><st c="17135">Belki araba geçemez ama Kasım’la Suzan atlasalar geçerlerdi üstünden. </st><st c="17205">Atlamayıp kenarından dolandılar. </st><st c="17238">Suzan dönüp baktı arkasına. </st><st c="17266">Yan yana dizilmiş bodur ağaçların gerisinden yükselen solgun bir mavilikten başkaca bir şey yok orada. </st><st c="17369">“Şimdi,” dedi Suzan, “şimdi yeniden yola düşecek Güzey. </st><st c="17425">Gideceği yeni yeri dışarıdan kimsenin bilmesini istemiyorlar. </st><st c="17487">Güzey’e kimse gelmesin gitmesin, Güzey hayalet gibi, masal gibi kalsın istiyorlar. </st><st c="17570">O yüzden peşimizdeler.” Kasım’ı tutup, hendeğe çekti. </st><st c="17624">İkisi birlikte, hendeğe inip çömeldiler. </st><st c="17665">Suzan, başındaki kundağı açtı, şalı Kasım’la kendi bacaklarının üzerine örttü, sırtını toprağa verip konuşmaya başladı:</st></p>
		<p><st c="17784">“Kapının vurulduğunu hatırlıyorum. </st><st c="17820">Deli gibi vuruyorlardı kapıya. </st><st c="17851">Güm güm güm güm güm. </st><st c="17872">Nurcan Abla’nın yüzünün alı nasıl sarıya döndü, onu bile hatırlıyorum. </st><st c="17943">Kapıyı açmasıyla içeri doldular. </st><st c="17976">Biri, baştaki mi sondaki mi bilmiyorum, Nurcan Abla’yı duvara itti. </st><st c="18044">Önce omuzları değdi duvara, sonra kafası. </st><st c="18086">Bir hıçkırık çıktı ağzından. </st><st c="18115">İçerde takip edemediğim bir hareket, bir odadan diğerine, tuvaletten mutfağa girip çıkan, aynı yeri tekrar tekrar altüst eden adamlar ne kadar kaldılar evde, o günden beri düşünüyorum ama hâlâ aşağı yukarı şu kadar kaldılar diyemiyorum. </st><st c="18352">Oturduğum koltuğun üstüne çıkıp bağırdım. </st><st c="18394">Ağzımdan çıkanları hatırlamıyorum fakat biri gelip sus! </st><st c="18450">diyerek tokat attı yüzüme. </st><st c="18477">Sonra işte, çekip gittiler. </st><st c="18505">Nurcan Abla o duvarda, ben koltukta öylece kaldık.”</st></p>
		<p><st c="18556">Sığındıkları hendeğe inceden toz yağıyordu. </st><st c="18601">Kasım’ın gözleri kısılmıştı ama tozdan değil. </st><st c="18647">Suzan’ın içini görmek istiyordu sanki, gözlerini kısması ondandı. </st><st c="18713">Bir müddet böyle dikkatle baktı Suzan’a. </st><st c="18754">Sonra göreceğini görmüş olacak ki, saçlarını okşadı, gözünden akan yaşı sildi. </st><st c="18833">İçinden, “Suzan kızım, sen orada değildin ki, sen yoktun,” diye geçirdi. </st><st c="18906">Sonra birden, “Demek Nurcan Abla’nla da konuştun,” dedi, “onun </st><span epub:type="pagebreak" title="124" id="page124"></span><st c="18969">sesini de kaydettin, ha? </st><st c="18994">Kasetin kopyasını çıkarmaya gelmiştin, o gün mü konuştunuz? </st><st c="19054">Hiç de bir şey söylemedi Nurcan, hiç belli etmedi babam. </st><st c="19111">Ama kaset işi iyi olmadı. </st><st c="19137">Adamın sesini kurtaracaktık ya Suzan? </st><st c="19175">Sen gel, Nurcan’la konuşup git... </st><st c="19209">Gene benim üstüme kaldı o iş.” Suzan hiçbir şey söylemedi. </st><st c="19268">Hendeğin içinde, sırtını duvara vermiş Kasım’la değil de, bir odanın içinde Nurcan’la birlikteydi, hâlâ o koltuğun üstünde oturuyordu sanki. </st><st c="19409">Elini yanağına götürdü, hafif hafif okşadı yüzünü. </st><st c="19460">Kasım, yüzünü okşayan eline baktı Suzan’ın. </st><st c="19504">O da elini kaldırdı. </st><st c="19525">Alnını taradı Suzan’ın. </st><st c="19549">“Suzan, kızım, kederlenme,” dedi. </st><st c="19583">Söyleyecek başkaca bir şey bulamadı. </st><st c="19620">Sustu. </st><st c="19627">Bacaklarının altında bir kımıltı duydu, huylandı. </st><st c="19677">Oturdukları yere baktı bir daha. </st><st c="19710">Hendek boyunca uzanan cılız yeşilliği seçti. </st><st c="19755">Öylesine bir şeyden bahseden birinin durgun sesiyle, “Ben çocukken,” dedi, “dedemin mezarının fotoğraflarını çekip yollamışlardı bize. </st><st c="19890">O mezar ovada mıdır peki, dağda mıdır?” Suzan başını omuzuna düşürdü, “Bilmiyorum Kasım Ağbi.” Aynı anda yukarıdan sesler geldi.</st></p>
		<p><st c="20018">– Ooo komutanım, buyurun bir çayımı için.</st></p>
		<p><st c="20060">– Erkan, buradan iki kişi geçmiş olmalı, gördün mü, genç bir kızla bir adam?</st></p>
		<p><st c="20137">Suzan, Kasım’ın elini tuttu, gözlerine baktı. </st><st c="20184">Bir güvercin geldi, hendeğin ucuna kondu. </st><st c="20226">Kasım, güvercine döndü. </st><st c="20250">Güvercinle göz gözeyken, “Ah be kızım,” dedi, “ah.” Sonra nazikçe çevirdi başını, Suzan’dan yana. </st><st c="20348">Fısıldar gibi konuştu:</st></p>
		<p><st c="20370">– Keşke ne ben anlatsaydım ne sen yazsaydın.</st></p>
	</section>
<div id="charCountTotal" value="20415"></div></body>
</html>
