<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">Cinci Nezir, yardım ister gibi, oradakilerin yüzlerine baktı :</p>
<p class="calibre1">— Biz şimdicik, çalman mallarımızı... Biz, bunca zamanın hırsızını elimizle tutup...</p>
<p class="calibre1">— Uzattın Cinci... Ben ağır ağır kızmaya başladım. Burası dağ başı mı? Bir şeyin kayıpsa, aramanın yolu bu mudur? Burda Müdür necilik, Başgardiyan ne-cilık? Bunca malın çalınmış da, neden biri meydana çıkmadı? Ayıptır, ayıp... Tadında keselim...</p>
<p class="calibre1">— «Tadında keselim,» dersin... Benim dükkânım soyulmuş... Esnaflıkta hırsızı arkalamak var mıdır?</p>
<p class="calibre1">— Esnaflıkta hırsız arkalamak yoksa, önce seni tepelemell!.. Savuş bakalım!</p>
<p class="calibre1">Bas dedim! Öğleyin sattığın demirlerin parasını kumarda ütüldün! Yürek yanıklığını fukara Kelleci'de soğutmaya kalktın; kes ulan! Senin rezilliğin yumuşak Müdürle kovulmaktan korkan gardiyanlara söker. Bize geldi mi... Şart olsun, bak...</p>
<p class="calibre1">— Yahu Bekir Ağa!.. Bizim şimdicik... Bizim bir laf ettiğimiz mi var? Biz bu oğlanı bunca koruyup...</p>
<p class="calibre1">— Kes dedim, töbe! Kes yeter! «Bu kez, kötü yanılmaktasın,» dedim. Neden dedim? Ezrailin kılıcı altında dolaşmaktasın da, ondan dedim! Bu lafın birazı da Şeker Emin'e... Aklınızı başınıza biriktirin! Mahpus damında bir adamın üstüne sürgit varılmaz! Elbet benim de bir bildiğim var! İt gibi yalanmaya başladın öyle ya!.. Soluğun kesildi değil mi yüreksiz papas?</p>
<p class="calibre1">— Ben korkumdan mı yalanmaktayım?.. Biz cenk görmüşüz Bekir Ağa, bize böyle yeni yetmeler...</p>
<p class="calibre1">— Orasını bilmem! Çok zorlatırsan, bu Kelleci gibiler... Anladın mı? Bu lafları aklına iyi yaz!.. Ben senin yerinde olsam, çarptığım beş lirayı bulur buluşturur, bu zıpıra veririm. Yanma çırak aldın da, zenaat belletmeyi beş liraya kesiştinse zenaatı belletmedin. Dükkânı sattmsa... Höst, lafımı kesme, sattın da sonunda caydmsa, beş liranın üstüne caymalık ödeyeceksin!.. Bunun yasası budur. Biz burda namusumuzla iğne kakarak cezayı tüketmeye çabalıyoruz. Senin gibisine göz göre göre adam soydurmayız. Burda adam soymak olsa, seni dişinde götürüp paralayacak babayiğit kıyamet gibi... -Elinin tersiyle «Defol» dedi. Arka-</p>
<p class="calibre1">218</p>
<p class="calibre1">219</p>
<p class="calibre1">sı sıra çıkmaya davranan Şeker Emin'i kolundan tutup, iki kere sarstı-: Sana gelince Çingen oğlu... Sen işin tadını iyice kaçırdın! Bütün bu muzurlukların senden dağıldığını bilmeyen yok! Bu Cinci rezilinin şeytanı sensin...</p>
<p class="calibre1">—    Töbe Bekir Usta... Dinime imanıma... Yahu ben ne halt edeyim?</p>
<p class="calibre1">—    Beni dinlersen, bir zaman yatağından çıkma, göze görünme! «Kelleci'yi bir oyunla defleyelim, ben senin dükkâna on beş liralık alıcı bulurum,» demedin mi?</p>
<p class="calibre1">— Şart olsun yalan!.. Şart olsun... Aman ağalar...</p>
<p class="calibre1">— Höst.. Bizim hepsinden haberimiz var! İşte, oğlanda hırsızlık mal çıkmadı. Sizin niyetiniz bunu karalayıp zincire vurdurmak ama...</p>
<p class="calibre1">— Vallah billah Bekir Usta... Her kim dediyse, gelip yüzüme söylesin... Benim burda, düşmanım...</p>
<p class="calibre1">— Senin gibi kancık itin düşmanı mı olurmuş, Çingenlerin yüzkarası?.. Çankırı'mızın Çingen milleti seni defterinden niçin sildi çıkardı? Rezilliğin tadını kaçırdığından... Bak, sonunda kahpelik olmasın... Aşağı gitmene çok bir şey kalmadı. Müdüre idareye laf götürücü lazımsa, kendilerine bir akıllı casus peydahlasınlar... Sus ulan, ıslak it gibi inileme!.. Şunu da iyi bil, Şeker Emin! Biz burada Hidayeti meydancı durduracak değiliz. Sen boşuna zorlatmaktasın! Hidayet'i de kendine benzettin, yüreksiz! Şunun bunun yemeğini merdivenlerde parmakladığı görülmedi mi? Konuşmacıların getirdikleri öteberiyi yukarı çıkarırken, tuttuğun çuvala bölmedi mi? Karılara saç sıvazlamasını ne yapalım? -Hışımla elini sallayıp Şeker Emin'i susturdu -.: Bunlar yalan mı? «Yalan,» demelisin ki, ben seni söğüt dalı gibi budamalıyım!.. «Kaçacaklar,» dedin, sofanın pencerelerine demir taktırdın. Aldırma-</p>
<p class="calibre1">dik. «Rakı içiyorlar,» dedin, aldırmadık. «Dükkanlara karı getiriyorlar,» dedin. Aldırmadık. O taraklarda bezimiz olmadığından aldırmadık. «Avanak idareyi varsın aldatsın!» dedik. Sunardın öyle ya?.. Bugünleri başka günlere benzetme!.. Millet canının derdine düşmüş... Kim vurduya gidersin ki, leşini kahpe anan tanıyamaz!.. İşte benden sana, bilirsen ata öğüdü...</p>
<p class="calibre1">Çingen Şeker Emin, «Şart olsun... Töbe yalan... » diye mırıldanarak çocuk koğuşundan zıplayıp çıktı.</p>
<p class="calibre1">Bekir Usta, bu kez Kelleci'ye döndü :</p>
<p class="calibre1">— Topla şunları alçak!.. Üstünüzü başınızı ararlar, öküz gibi bakarsınız. Sandığınızı yatağınızı kurcalarlar, mal gibi sırıtırsınız. Tutukluğuna bakan, Çankırı Cezaevi'nin çarşısını bütün soydun da buraya taşıdın sanır! Cinci denilen kara şeytanla bir çuvala girmeye kalkarsınız! Şunun bunun başını derde salarsınız. Deli pezevenk, sonunu düşünmeyip bir kötü laf söylemeliydi ki, bak bakalım, sana neler olurdu! Daha durur... Hele ayı... Topla pilini pırtını... -Sesini yumuşatıp alçalttı -: Şuraya buraya soktuğun şeylerden haberim yok belleme!.. Bir daha öyle şeyler görürsem, duyarsam, bak keyfine... Aklınıza esince, pire gibi adam öldürürsünüz, sırasında ırzınızı korumaya korkarsınız. Ulan bu dünyada sizin gibi rezil var mı?</p>
<p class="calibre1">Sofaya çıktıkları zaman, Murat, Hatip Hoca ile Bekir'i kollarından tutarak durdurttu :</p>
<p class="calibre1">— Ne buldun tahtanın deliğinde usta? Çalınmış bir şey mi?</p>
<p class="calibre1">— Değil beyim!.. Kolum kadar demiri iyice.sivril-tip ustura gibi bilemiş de tutamağına çaputu sarıp hazırlamış... Artık bilmem, Şeker Emin için, bilmem, «Dükkân işinde bir kahpelik ederse... » diyerek Cinci için... Öksürük gürültüsüne getirip döşemenin ilerisine doğru savurdum. Cinci gibi, Şeker Emin gibi rezil 220</p>
<p class="calibre1">221</p>
<p class="calibre1">takımı neden avanak olur acaba? «Biri beni gebertir günün birinde... » neden demez? Demez. Çünkü vurup geberten çıkmaz!..</p>
<p class="calibre1">Herkes aşağı inmiş, Murat kaç gündür uğraştığı resmi bitirmek için yukarda kalmıştı. Yorgunluktan beli ağrıyınca, piposunu yaktı, kibrit çöpünü pencereden dışarı attı. Arkasından ince bir dumanı çekerek döne döne düşen kibrit çöpü, vurulmuş bir uçağı hatırlatmıştı. Yabancı dergilerde görüp yadırgadığı bir fotoğraf gözünün önüne geldi, Eyfel Kulesi'ne çıkmış Alman subayları Fransız kızlarıyla kol kola Paris'i seyrediyorlardı. Hiçbirinde tüy tüs yok... Hepsi de Kelleci Me-met'le sanki yaşıt... Kılıkları eski Alman ordusunun bol sırmalı Prusyalı subaylarmkine benzemiyor. İnce yazlık elbiseleri buruşuk... Omuzlan apoletsiz, göğüsleri nişansız... Gözlükler yüzlerine miyop yumuşaklığı vermiş... Adam öldürmek şurada kalsın, tahta kurusu ezemeyecek kadar yufka yürekli çocuklar... Kelleci'-nin «Bugün bayram/Bir şişe ayran» diye ders okuyuşunu duyar gibi oldu. «Demek bir yandan, şımarık bebek sesiyle alfabeyi hecelerken, öte yandan adam öldürmek için demir sivriltiyormuş...» Piposunu dizlerine vurarak resme daldı. Sabahleyin beğendiği resmi bozmuş, karpostallara benzetmişti. «Aklımız, kaybolan pullara takıldı. Renklerin akşama dönüştüğünü fark edemedik!» diye gülümsedi, «Bizim pullar meydana çıkmadığına göre, aşırdıklarını başka bir yere saklamış olacak... Nereye saklayabilir? Kim bunun hırsız yatağı?» Kelleci'nin gelip arkasında durduğunu, her zamanki gibi resme baktığını anlayınca suratını astı: «Pulları sorsam mı apansız?»</p>
<p class="calibre1">—    Topladm mı öteni berini?</p>
<p class="calibre1">—    Topladım, beyim!</p>
<p class="calibre1">222</p>
<p class="calibre1">'• — Sen Cinci'nin nasıl adam olduğunu bilmiyor musun? O heriften dükkân satın alınır mı?</p>
<p class="calibre1">— Biz kendi başımıza almadık ki... Sana danışacaktık!.. Sen o sıra uykudaydın. Parayı biz, Müdür Bey'-in önünde verdik. Müdür Bey adamsa, paramızı alır. Aslına bakarsan hepsi Allahtan beyim, eğer bizim paramız helal paraysa, Cinci yiyemez. Yese de kulak asma, iyilikle yiyemez... -Resmi parmağı ile gösterdi-: Nah bu karşının Hıdırlık tepesi öyle ya... Şu yukar-daki ateş kızılı güneş... Güneşi, güneş gibi yapmışsın beyim, güneş iyi olmuş... Nah belli, fır dönerek kurşun gibi gitmede... «Kendi başına bir yerlere gider,» de-dindi. Biz gittiğini fark etmeyiz ama, gider değil mi? Varacağı yer, iyice uzak olmasa, bu güneş böyle kurşun gibi neden seğirtsin haa?.. Dur bildim, nah şurası yıldız. Sen bunu akşama yakın yapmışsın! Güneş devrilmeden yıldız doğuyor. Bana sorarsan, bu yıldızlar, gökyüzünün elektrikleri... Bana sorarsan, geceye yakın bunların da düğmesini bir büken var!</p>
<p class="calibre1">Murat başka şeyler düşünerek dalgın sordu :</p>
<p class="calibre1">— Kim büker gökyüzünün elektrik düğmesini Kelleci?</p>
<p class="calibre1">— Allah büker, besbelli... Allah büker öyle ya?.. Büker ki, gece vakti, gökyüzünün yolları ışıklanır! Kendi bükmese de, bir hizmetkârı varmıştır. Ona «Bük haydi,» dedi mi, tamam... -Derin derin içini çekti-: Gece vakti, bazı bazı, ben bu bu gökyüzünün işine bakıyorum ki, çokça bakıyorum beyim, bakıyorum, yıldızların bir yanı kararmış. Dün gece yanarken, bu gece sönmüş... Bazı gecelerse, gökyüzünün elektrik motoru yiğitleniyor... -Gene içini çekti-: Bu güneşin işi hepsinden zor, beyim...</p>
<p class="calibre1">— Neden?</p>
<p class="calibre1">— Doğar batar, batar doğar... Dur durak yok...</p>
<p class="calibre1">223</p>
<p class="calibre1">«Be yahu, desen, usanmak yok mudur sende?» Nah göründü beyim... Bu Çankırı kasabasının akşamı bu sürünün önü sıra iniyor. Davar iyi doymuş bugün. Davar kısmı iyi doymuşsa yatak yerine gayet gönüllü döner. Çobanın soluğunu tüketmez. Sürü, tepenin yüzünde, bulut gölgesi gibi yayıla toplana geliyordu.</p>
<p class="calibre1">— Bunlar toklu, beyim... Bunların çoğunluğu toklu... Bir yaşında var yok bunlar... Bugün hava serin-ceydi. Sürü kısmı serinliği buldu mu, göğertiyi hışır hışır yer ki, fırtına gibi... Sürünün toklu olduğu belli... Çünkü bak, canı tez bunların... Çoban da önlerine geçip azarlamıyor. İnişe devrilince hızlandılar. Oysa iyi çoban, sürüsünü yavaş gezdirecek...</p>
<p class="calibre1">—    Sen hiç çobanlık ettin mi?</p>
<p class="calibre1">—    Etmedik ama, bizim oralardan sürüler geçer. Fazladan rahmetli Osman Ağa'm bir zamanlar, Kürt çobanlara davar toplardı. Bilirim. Bizim oralarda, «har-dalotu» deriz bir ot olur, beyim, davara gayetle yarayışlı bir ot... Allahm işine bak ki, bu otu yazla kışın arasında çıkarıyor. Kışların kısa olduğu yıllarda bu ot, yazıyı yabanı kaplar. Davar hayvanı hardalotunu yedi mi, öğününü aldı demektir. Kış uzunsa, ot mot kalmaz. O zaman, küçükbaş hayvanı köyde doyuracaksın, say ki, her öğünde namussuzlara beş kuruşluk birer kayma yedirmektesin... Ot olmadığı yılı sen de kendi başına bilirsin, beyim, yol boyunda dur. Deve katarlarına bak! Develer taze deri yüklüyse, davar kırımıdır. Davar sahipleri yandı, demek...</p>
<p class="calibre1">Kelleci, sanki birkaç saat önce hırsızlıktan üstü aranmamış, tokatlanmamış gibi, keyifli, kurnaz gülüyordu. Murat, bu onursuz umursamazlığı yadırgayarak, apansız kızdı, birden baskın verir gibi, sordu:</p>
<p class="calibre1">— Benim pulları gördün mü, Kelleci?</p>
<p class="calibre1">224</p>
<p class="calibre1">—    Hangi pulları beyim, nasıl pullar? Kelleci'nin sesi birden ürkekleşmişti. Murat'ın şüphesi arttı. Gücü yettiği kadar yumuşak anlattı:</p>
<p class="calibre1">—    Mektup pulları var ya ...Hani geçenlerde Tahir Efendi getirmişti. Sen dersini okudun. ÇıkıyordunL.</p>
<p class="calibre1">—    Bildim. Mektuba yapıştırdığın pullar... Üstünde Gazi Paşa'nın resmi vardı öyle ya?.. Nah şunca-cık...</p>
<p class="calibre1">—    Tamam... Aradım, bulamadım.</p>
<p class="calibre1">—    Yapıştırıp tüketmişindir, beyim?</p>
<p class="calibre1">—    Hiç olur mu? Yirmi taneydi. İkisini yapıştırdık. Gerisi duruyordu. Her yana baktım yok...</p>
<p class="calibre1">—    Masanın gözüne baktın mı?</p>
<p class="calibre1">—    Baktım.</p>
<p class="calibre1">—    Her yanı güzelce aradın demek?.. Dur beyim, kitapların içine baktın mı?</p>
<p class="calibre1">—    Hangi kitapların?</p>
<p class="calibre1">—    Gâvurca kitapların... Birbirine benzer koca kitaplar!</p>
<p class="calibre1">—    Balzac'ların mı?.. -Kelleci'nin Balzac sözünden hiçbir şey anlayamayacağını kestirerek sinirli sinirli güldü -: İçi resimli?</p>
<p class="calibre1">—    Resimli...</p>
<p class="calibre1">—    Pullar kitabın içine neden girsin?</p>
<p class="calibre1">—    Tahir Efendi getirdiği zaman sen o kitaplardan birini okumaya durdundu, beyim.</p>
<p class="calibre1">Murat hemen davrandı:</p>
<p class="calibre1">—    Ulan aferin Kelleci!.. Eğer pullar Balzac'ların içindeyse, iki çeyreği hak ettin, rezil!</p>
<p class="calibre1">—    İki çeyrek de neymiş? Hele bir bulunsun ki... Bulunmazsa, odayı dipten doruğa ararız!..</p>
<p class="calibre1">Aşağıya indiler.</p>
<p class="calibre1">Pullar, Balzac ciltlerinden Köy Doktoru'nun içinde duruyordu.</p>
<p class="calibre1">225</p>
<p class="calibre1">Kelleci, biraz direndikten sonra on kuruşu alıp çıkınca, Murat masaya oturdu. Mektupları zarflarından çıkardı. Kelleci'nin başına gelenlerden sonra bunların adamakıllı değiştirilmesi gerekiyordu.</p>
<p class="calibre1">Kenef kokusuyla boğuşmasından başlayarak Kelle-ci'yi Şükran'la Ayşe'ye hemen de günü gününe anlatmıştı.</p>
<p class="calibre1">Dirseklerini masaya dayayarak daldı: «Şükran başından beri pek önemsemedi bu işi... Kelleci'deki değişmeleri genelleştirip bundan, geniş sonuçlar çıkarmaya</p>
<p class="calibre1">kalkmadı, Ayşe tersine, bunu bütün Türk milletinin üstün basarı gücüne tanık tutuyor. Evet, Doktor Münür Bey haklı... Ayşe gibiler, kendilerini gerçekçi saydıkları, daha da gerçekçi olmaya çabaladıkları halde sulusepken romantik insanlar... Şükran, gerçekçilik gösterisi yapmayı aklına getirmez, öyleyken, her zaman, gerçeklerle beraberdir, arada bir çok romantik görünse de... »</p>
<p class="calibre1">Birden Şükran'ı özledi. Cüzdanından resmini çıkarıp masaya koydu. Elini üstünden, iki kere okşar gibi geçirdi.</p>
<p class="calibre1">Bu dünyada yalnız Şükran'ı seviyordu, ölesiye seviyordu ama, bu sevgi, çocukluk arkadaşı Avukat Kadirin karısı Ayşe'yle onu yıllardır aldatmasına engel de olamıyordu.</p>
<p class="calibre1">Kâğıtları önüne çekip dolmakalemini çıkardı. «Sevgili Şükranım,» diye başladı. IV</p>
<p class="calibre1">Kelleci Memet, reviri silip süpürdükten sonra, sofayı yıkamaya girişmişti.</p>
<p class="calibre1">«Evimi de yıktın küçücek / Belimi de kırdın küçücek» diye inceden tutturduğu türküyü hiç kesmeden, bir koşu çeşmeye iniyor, boş tenekeyi musluğun altına koyup dolusunu yukarıya uçuruyordu. Üstü başı sırılsıklamdı. Eski döşemenin aralıklarından şarıl şarıl aşağıya akan sulara ayağının altındaki çuvalı yetiştirmek için fırıldak gibi dönüyordu.</p>
<p class="calibre1">Murat merdiven başında durup bu çırpınışa bir zaman baktı:</p>
<p class="calibre1">— Ulan Kelleci... Temizlik iyi hoş ama, aşağıyı sele    vermeyi    ne    yapalım?</p>
<p class="calibre1">— Verdik beyim! Hele burasını bitirelim, aşağısı kolay... Reviri de böyle yıkayacaktık ama Hatip Hoca bırakmadı, «Koğuşlara su akar. Seni döverler,» dedi.</p>
<p class="calibre1">—    Yorulmuşsun köpoğlusu!</p>
<p class="calibre1">—    Biz yorulmayız beyim... Yorulmak da neymiş!.</p>
<p class="calibre1">Tenekeden biraz su döktü. Murat Bey'e gösteriş olsun diye, ayağının altındaki çuvalı burup öttürmeye başladı. Bir yandan da konuşuyordu :</p>
<p class="calibre1">226</p>
<p class="calibre1">227</p>
<p class="calibre1">—    Hatip Hoca dedi ki... «Bir başına üstesinden    gelemezsin    ulan Kelleci!» dedi.</p>
<p class="calibre1">Bak    nasıl geldik! İçerinin karyolalarını kendi başımıza    söktük    de yeniden</p>
<p class="calibre1">çattık! Çoban Ali dayım bize sövdü ama, varsın sövsün,    sonunda    sevindi.    «Ulan</p>
<p class="calibre1">aferin Kelleci,» dedi. Bizim revirden bir gübür çıktı,    beyim, bir    kağnı    yükü...</p>
<p class="calibre1">-Tenekede kalan suyu devirdi - : Suyu bolca vuracaksın    ki...</p>
<p class="calibre1">— Hey!.. Ne oluyor? Kim döküyor bu suyu? Kelleci bu sesi duyar duymaz kalakalmıştı. Müdür merdivenleri çıkarken söyleniyordu : —Kimdir o?.. Kim buraları batıran ayı? -Murat'ı</p>
<p class="calibre1">merdiven başında görünce şaşırdı -: Ne oluyor Murat Bey?</p>
<p class="calibre1">— Efendi... bizim yeni meydancı temizliğe girişmiş... Ortalığı ayna gibi parlatıyor!</p>
<p class="calibre1">—    Peki! Bu su nedir? Aşağısı batmış...</p>
<p class="calibre1">— Oralarını da yıkayacak... Gelin bakın!.. Revir, revir olalı, böyle temizlik gördü mü?</p>
<p class="calibre1">Revir odası, İstanbul'un eski zaman konaklarmda-ki sofalar kadar büyüktü. Cezaevinin avlusuna bakan dört penceresi, üç karyolası vardı. Duvarlara Atatürk'ün, İsmet İnönü'nün, Mareşal Fevzi Çakmak'ın taşbas-ması resimleri yapıştırılmıştı.</p>
<p class="calibre1">Orta yere kadar yürüyen Müdür Bey, hiç istemediği bir iş yapılmış da, büyük bir hayal kırıklığına uğramış gibi kederle içini çekti:</p>
<p class="calibre1">— Allah Allah! İyi olmuş gerçekten... Temizlemiş, adam gibi...</p>
<p class="calibre1">Döneceği sırada, Çoban Ali derin hırıltılarla inlemeye başlayınca, istemeye istemeye yaklaştı:</p>
<p class="calibre1">— Nasılsın Ali?.. Hasta mısın?</p>
<p class="calibre1">Ali, yorganı birden açıp doğruldu. Veremdi. Ağzından kan geldiği halde, hiç söz dinlemiyor, her gün böy-</p>
<p class="calibre1">228</p>
<p class="calibre1">le elbiseyle yün yorganının altına girip terlemeye çalışıyordu. Müdürle Murat Bey'i görünce neye uğradığını şaşırdı:</p>
<p class="calibre1">— Kâğıtlarım geldi mi Müdür Bey?.. Kurban olayım... Bizim kâğıtlar haaa?..</p>
<p class="calibre1">—    Gelmedi, ama nerdeyse gelir.</p>
<p class="calibre1">—    Aman gelsin!.. Bizi bu maraz kötületti iyice... Bu seferi ötekilere benzetme oh Müdür Bey!.. Aklım kesti, bu dert bizi yiyecek... Bize iflah olmak yok!..</p>
<p class="calibre1">— Sus!.. Böyle laf istemem! Doktor beyler bu seferki raporunu çok güzel yazdılar. Bu seferki hava değişimi, göreceksin, dört ay değil, altı ay gelecek! Ama bak, sözümü dinlemezsen, candarma yollar seni geri getiririm... - Murat'a göz kırptı -: Geçen çıkışında tembihlemişim, Murat Bey, bu Ali, İlgaz yaylaların da yaşayacaktı. Bol bol süt, yoğurt, tuzsuz yağ, et yiyecekti. Söz verdi. Yemin etti. Dört ay sonra eskisinden kötü geldi. Bir kere, cici mamadan baş alamıyor. Oysa, o iş buna büsbütün yasak... Duyduğum doğruysa, burada bile zorlatıyormuş...</p>
<p class="calibre1">— Sanmam, Müdür Bey! Düşman sözüdür. Bu Ali'nin fazladan dervişliği de var. Derviş ne demek, elini eteğini dünyadan çekmiş demek...</p>
<p class="calibre1">— Bunların dervişliği öylesi değil, Murat Bey, bun-larmki kolayına dervişlik... «Ulan rezil desem, senin iki karı neyine? Sen bu halle körpe karının hakkından gelebilir misin?» Aslını ararsak buna körpe kız değil, Fati'ye zağlı koca lazım!.. İnlersin değil mi?.. İşine gelmedi. Ben onu bunu bilmem! Doktorun dediklerini tutmazsan, cimrilik edip, «Sade suyla bulgurla geçineyim, üstelik karının koynundan hiç çıkmayayım,» dersen nalları dikersin Derviş Ali... Hem de doğruca cehennemi boylarsın...</p>
<p class="calibre1">Sofaya çıktılar. Kelleci buradaki işini bitirmiş, aşa-229</p>
<p class="calibre1">ğıya inmişti. Keyifle çağırdığı «Küçücek» türküsü duyuluyordu.</p>
<p class="calibre1">Müdür Bey başını salladı:</p>
<p class="calibre1">— Bu Çoban Ali ilk geldiği zaman bu kapıdan sığ-mıyormuş... Bunun kadar kalıplı kıyafetli adam az olurmuş... Köyde ne yaparmış bilir misiniz? Adam beli kalınlığındaki ağaçları, ırgalaya ırgalaya kökünden söker çıkarırmış...</p>
<p class="calibre1">Çobanlığa alışan bir insan, reçperliğe pek dayanamıyor. Yaylaların temiz havasına alışık bir adam, bataklıkta, altı üstü bir kulübede, sekiz ay kışı hayvanlarla bir arada geçirebilir mi? Hele bunun gibi cimri olursa... Yemez içmez... Dervişliğe sapması, cimriliğine uygun düşmesinden... Köylüleri söylüyor, bu Çoban Ali, son zamanlarda, yılın    dokuz ayı    oruçluy-muş...    Deli    bu</p>
<p class="calibre1">herif...Kadına düşkünlüğü gibi, durduğu yerde    komşusunu    öldürmesi    de    akıllı    işi</p>
<p class="calibre1">değil! Bana kalırsa, bu böylece göçer gider!</p>
<p class="calibre1">— Evet, göçer gider ama hastalığını kaç kişiye bulaştırdıktan sonra?.. Bakanlıktan karşılık geldi mi, sizin işe?</p>
<p class="calibre1">— Gelmedi. Bekliyoruz. Bizim Bakanlık da, Allah iyilik versin, bir alem! Adam değeri hiç bilinmez! Usandım vallaha... «Vekâlet değiştireyim,» diyorum. En iyisi Maliyeye atlamak... İstediğimiz, ayda topu topu on lira zam... Göreceksiniz, «Kadro şimdilik elvermiyor,» diyecekler. Dört yıldır kadro bekliyorum. Sanki aylıklar insanlara değil kadrolara veriliyor.</p>
<p class="calibre1">İçini çekti, ellerini önce dua eder gibi açıp sonra, umutsuz iki yanma bıraktı. Kaslarıyla gözlerinin kuyrukları düşük olduğundan, suratının kederli aşıklığı gülerken bile pek değişmiyordu. Düz lacivert bir elbise giymiş, her zamanki kırmızı boyunbağmı bağlamıştı. Elbise de boyunbağı da eskiydi ama, tertemizdi. Yaka deliğine geçirilmiş sarı çerçeveli Milli Şef İsmet 230</p>
<p class="calibre1">İnönü rozeti, kılığına özentili bayram şıklığı veriyordu.</p>
<p class="calibre1">Merdivende ayak sesleri duyulunca, kaşlarını çatıp kasıldı. Mahpus milletine güleryüz göstermemeyi işinin baş şartı sayıyor, bunu, hiç kimseye selam vermemek, hiç kimsenin selamını almamak derecelerine vardırmış bulunuyordu. Gene de umduğu saygıyı görememekte, aslında çocuk koğuşundakileri bile ürkütememekteydi. Geçim sıkıntısı çektiği için çarşıya, kâtip efendiye, Başgardiyan Etem Pelvan'a, mahpuslardan bazılarına bile borçluydu. Burada hiçbir şey gizli kalmadığından, zorla kasılmaya çabalaması umduğu saygının büsbütün tersini meydana getiriyordu. Beş yıl on aya hükümlü tahsildar Osman Efendi zavallıya, ilk gördüğü gün, ((Kasıntı» adı takmış, bu ad da cezaevinde kolayca tutmuştu.</p>
<p class="calibre1">Müdür Bey, değnek yutmuş gibi dimdik, odasına girince, Murat merdivene döndü. Kelleci Memet, zorla yukarı çıkardığı Hatip Ho-ca'ya yalvarıyordu :</p>
<p class="calibre1">—    Hele bir bak Hatip emmi! Hele bak ki bir... Hatip Hoca gülümsedi:</p>
<p class="calibre1">—    Bizi sürdü getirdi beyim! Hünerini gösterecek de aferin alacak.</p>
<p class="calibre1">— Aşağıda verivereydiniz.</p>
<p class="calibre1">— Verivereydik evet, iki tane vereydik, üç vereydik... Razı gelmedi, rezil!</p>
<p class="calibre1">Kelleci, kocaman elleri göbeğinde, sırıtıyordu :</p>
<p class="calibre1">—    Nasıl olmuş, efendi ağalar? İyi güzel olmuş mu?</p>
<p class="calibre1">—    Olmuş da ileri bile geçmiş... Ulan burasını vali konağı gibi parlatmışsın kopuk...</p>
<p class="calibre1">— Hele reviri bir gör ki... Hele reviri..., Ne fayda, koğuşlara su akar diyerek yıkayamadık...</p>
<p class="calibre1">Hatip Hoca, revirin temizliğini de pek beğendi:</p>
<p class="calibre1">231</p>
<p class="calibre1">— Aferin Kelleci! Yüzümüzü kara etmedin! Arkadaşlar ne diyorlar? «Biz bunca yılın mahpusuyuz, böyle ayağına tetik meydancı görmedik!» diyorlar... Eline sağlık ama, bu böyle olmaz! Hani pencerenin önüne, iskemleleri atmamışsın! Murat Bey'le biz, şurada birer kahve içmeli değil miyiz?</p>
<p class="calibre1">— İstemez hocam! Zahmet etmeyin!</p>
<p class="calibre1">— Zahmet de neymiş? Bu köpoğlu Kelleci'nin şun-cacık adamlığı varsa, bizi kahvesiz koyuvermez... -Hatip Hoca başıyla Kelleci'ye dolabını gösterdi -. Bilirsin ya, Murat Bey'inki şekersiz olacak... İskemleleri kap gel!</p>
<p class="calibre1">Murat, Kelleci Memet'in koşturduğu iskemleye oturdu, Hoca'ya göz kırptı:</p>
<p class="calibre1">— Müdür Bey demincek bu senin Kelleci oğlun için ne dedi, bil bakalım Hatip Hoca?</p>
<p class="calibre1">— Ne dedi?</p>
<p class="calibre1">— Temizliğe gayret verdiğini gördü de, «Bu oğlanı çalışma cezaevinin en iyisine göndersem gerek...» dedi.</p>
<p class="calibre1">— Hangisiymiş en iyisi?</p>
<p class="calibre1">— Ankara çocuk cezaevi...</p>
<p class="calibre1">Kelleci, şaka edildiğini bildiği halde, telaşlanmış göründü :</p>
<p class="calibre1">—    Aman beyim! Aman olmaz! Hani bizi Zongul-dağm çalışma cezaevine salacaktın?</p>
<p class="calibre1">—    Öyleydi, ama Müdür Bey, «İlle en iyisi olacak,» diye dayatıyor...</p>
<p class="calibre1">— Biz de dayatalım oh beyim! Aman bizi Zongul-dağın çalışma cezaevine salmanın kolayı...</p>
<p class="calibre1">Hatip Hoca parmağını kaldırdı:</p>
<p class="calibre1">—    Zonguldak'mış... Zonguldağa gitmek hüner değil, çalışmalara dayanmak    hüner!</p>
<p class="calibre1">Sıkıya dayananlaz-san, başına gelecekleri hiç düşündün mü? Seni oranın</p>
<p class="calibre1">232</p>
<p class="calibre1">cezaevine atarlar. Zonguldağın oturak cezaevini buraya benzetme! Yeraltında bir cezaevi ki, güneş müneş aramayacaksın... Yiyecek de yok! Haftasına varmaz, ölür gidersin!</p>
<p class="calibre1">— Gün görmezsek, ölürüz. Adam gün görmedi mi, ölür. Oranın mahpus damı, demek, yerin altında mı, bizim Virankale'nin yatır mezarı gibi?..</p>
<p class="calibre1">— Sizin yatır mezarı dize kadar su mudur?</p>
<p class="calibre1">— Yok...</p>
<p class="calibre1">— Zonguldağın mahpus damı dize kadar şuymuş... Görenler kötü anlatıyorlar, Kelleci... Sen, «Yolu yakın... Bunalırsak köyü tutarız,» demektesin ama, yanılmaktasın...</p>
<p class="calibre1">—    Şart olsun köyü tutmak yok! Biz, «Cezayı tezce bitirelim,» diyoruz!</p>
<p class="calibre1">—    Yürü alçak!.. Hele kahve iyi olmasın da... Ben sana cezayı tezce bitirmeyi sorarım!</p>
<p class="calibre1">Murat asıl cezaevinin avlusuna dalmıştı. Handan bozma Çankırı Cezaevi'nin orta avlusu, eni boyu yirmişer metreyi geçmeyen, arnavutkaldırımı döşeli, berbat bir çukurdu. Koğuşların avluya bakan kalın demir parmaklıklı pencerelerinden gece yıldızlar bile gö-rülmezmiş... Burada on yıldır yıldız görmeden yatan kıyamet gibiymiş...</p>
<p class="calibre1">— Beyim bak, zindanda biri var!</p>
<p class="calibre1">— Nereden bildiniz?</p>
<p class="calibre1">— Var! Hem de herifi şeytan aldatmış... Hamamcı Rüstem su yetiştiriyor!</p>
<p class="calibre1">Hamamcı Rüstem, cezaevinin hamamlığına bakıyor, yıkanmak isteyenlere tenekesi iki kuruşa sıcak su veriyordu.</p>
<p class="calibre1">İdamlık Bahattin koğuştan çıktı, kollarını çemir-ieyerek avlunun ortasındaki şadırvana geldi. Kirden kapkara olmuş yün çoraplarını burunlarından tutup</p>
<p class="calibre1">233</p>
<p class="calibre1">kolayca çıkardı. Aptes almaya çömeldi. Boynu sıracalı, sessiz, yumuşak bir delikanlıydı. Sevdiği karının on yaşındaki oğlan kardeşini, üstlerine gelip,</p>
<p class="calibre1">«Sizi enişteme derim,» dediği için öldürmüş, ölüsünü götürüp bozkırda bir kör kuyuya atmıştı. Bu işi karı ile birlikte yapmışlardı. Karının asılma cezasından kurtulması, yaşının küçük olmasmdandı.</p>
<p class="calibre1">Bahattin aptesi yarılamadan öteki idamlık Numan da gelip yetişince, Hatip Hoca, kısa kısa güldü :</p>
<p class="calibre1">— Bunlar birbirlerinden hiç ayrılmazlar, beyim... Akıllarınca birbirlerine destek olmaya çabalıyorlar. İdam cezasından önce bunların ikisi de namazın yanına uğramazdı. Bahattin'e kalsa, namazı aklına getirmezdi ya, Numan'a bakarak alıştı. Bu Numan'ı, karısı bırakıp gidince görmeliydin beyim, tam iki ay danalar gibi böğürdü, «Erkekliğime ayıp,» demedi. Of dedikçe bunun ağzından bildiğin harlı ateş çıkar olduydu. Evet, kolay mesele değil... Karı, buna kaçakçılık ortağını öl-dürtüyor, sonunda karşısına geçip tanıklık ederek üç direğin altına iteliyor. Herif burada yağlı iple boğuşurken, gidip öz kardeşinin koynuna girmesi de cabası...</p>
<p class="calibre1">— Yok canım... Dedikodudur.</p>
<p class="calibre1">— Gizlisi yok ki dedikodu olsun! Açıktan bir iş... Karı alçaklık etmeyip lafını sorguda, mahkemede biraz çevirseydi, buna belki ölüm cezası vermezlerdi. Bu Numan, kaçakçılık ortağını parasına tamah, baltayla öldürüyor da leşini kağnıya sarıp dağ başına bırakıyor. «Bizde yattıydı ama, gün ışımadan çıktıydı. Ne olduğunu bilmem,» diyecek de kurtulacak... Kötüsü de gelirse, araya namus meselesi karıştıracak.</p>
<p class="calibre1">— «Karıma sataştı,» diye mi?</p>
<p class="calibre1">— İyi bildin, «Karıma dolandı,» diye... Bunlar hep karının aklı... İnanırım! Karının, kaynında gözü varmış çünkü... Gözü olduğundan, sorguda, «Hayır, kabul</p>
<p class="calibre1">234</p>
<p class="calibre1">etmem! Rahmetli öylelerden değildi. Bu, parasını almaya öldürdü,» diyor da fukara Numan'm güvendiği dağlara karları yağdırıyor... Şimdi bunlar yan yana namaza duracaklar... Duracaklar ya, Allaha ne diyecekler? - Kahveyi içini çeker gibi içti -: Ölüm cezasına çarpılmak çok zor iş, beyim! Başıma geldiğinden bilirim, ölüm cezası çetinden de çetin...</p>
<p class="calibre1">—    Siz    de namaza başladınız mıydı?</p>
<p class="calibre1">—    Hayır...    Biz başlamadık. Başlamadık ama,    «Başlasak    mı,    hey    Allah,    bir</p>
<p class="calibre1">faydası olur mu?» diye çok debelendik. Kurşunlu toprağında bize «Gâvur Hoca» derler beyim, «Boynunu ipe verince, ne de güzel Müslüman oldu,» demesinler diyerek dayandım ama bana sor! Ya şu bizim rezil Cinci Nezir'in muskasından umut bekleyişime ne demeli? Her gece, «Yarın yazdıracağım her kaç kuruşsa... Ne derlerse desinler!» diyorum. Sabahları gâvur hocalık bırakmıyor...</p>
<p class="calibre1">—    Kaç    yıl,    ölüm cezası altında kaldınız?</p>
<p class="calibre1">—    Beş    yıl,    sekiz ay, on dört gün... Bunun altı    ay    on    dört    günü    Yargıtay</p>
<p class="calibre1">onaylamasından sonradır. «Yargıtay onaylamasından sonra» ne demek, bir hesapla! Her gece yatağına, «Yarın asılacağım,» diye giriyorsun. Geçenlerde Cinci Nezir ne dedi? «Bu Hatip Hoca, yatağa sırıtarak girerdi geceleri...» dedi. Sırıtarak yatardık ama, nasıl yatardık?. Her gece o gösteriş sırıtması ne demektir, sen bana soracaksın! Hiç unutmam, böyle bir haziran günü, Ağırceza reisi:    «Hatip</p>
<p class="calibre1">Hoca, kanun seni idam ediyor,» dedi, kalemini masaya vurup kırdı. Ben, o güne kadar, kendimi asılmaya alıştırdım sanırdım. Meğer şuncacık alışşamamışım! Adam kendi ölümüne bilerek alışamaz çünkü... Reisin kırmızı cüppesi kızdırılmış demir oldu, gövdeme yapıştı. Boğazıma kızgın bir şey tıkandı. Başımın içine bir duman çöktü beyim, sarı kükürt dumanı gibi... «Asılacaksın,» de-</p>
<p class="calibre1">235</p>
<p class="calibre1">diler mi, ayakların yerden kesiliyor, bu dünyadan öte dünyaya göçüyorsun. O zamandan beri, bana, bura dünyasının boğuşmaları şaka gelir beyim, bu İkinci Dünya Savaşı bile hep şaka gelir.</p>
<p class="calibre1">— Cezayı reis söyler söylemez önce ne düşündünüz? «.Yargıtay bozar,» filan demediniz mi?</p>
<p class="calibre1">— Bu sonranın işi... Sonra, aklımı biraz başıma toplayınca... Yüreğime ilk geleni söylesem gülersin! Mahpus arkadaşlardan utanmak geldi yüreğime...</p>
<p class="calibre1">— Anlayamadım?</p>
<p class="calibre1">— Sen anlamadın da, ben anlayabildim mi? Türk-çesi, «Asılacaksın,» dediler mi, adam şaşırtıyor. «Arkadaşlar suratımıza nasıl bakar?» demişim. Öteberilerini aşırırken yakalanmışım gibisine... İdamlık oldun mu, önce uykuyu kaybedersin!..</p>
<p class="calibre1">Kendi başına vıcır vı-cır baksan gene bir şey değil... «Aman uyumadığımızı görmesinler,» diyerek gözlerini hep yumacaksın. Kalkıp oturamazsın, ileride uykusu dağılanlar var. Yanlarına gidip de iki laflasana... Hayır... İdamlık kısmı, kendi derdini kendi başına çeker. İki kişi şurada fısıl-daşsa... «Aman bizim kâğıtlar mı geldi?» diye pirelenirsin. Başgardiyan biraz telaşlıysa işin bitmiştir. Şurada birine bir gardiyan bağırşa, «Bizim kâğıtlar geldi de ona kızgınlığından bağırmakta,» diye kıvranıyorum. Yok, birinin suçunu görmezden gelse, «Tamam! Bizi yarın asacaklar da o yüzden bunlar hatır yıkmak iste-memekteler!» diyorum. Marangozlara seslenseler, bizim üç ayağı yaptıracaklar... Işıklar kararsa, gene o mesele... Bir gün gazete gelmedi mi, o gazeteyi bulup okuyana kadar dur durak yok... Sabaha karşı kendini kaybedersin de, biraz dalarsın, uyanıp gün ışığını görmenle, «Oh, bugünü de yaşadık,» diye kemiklerin gevşer, (damlık kısmı ip lafım edemez, beyim, şu çamaşır urganlarını gördükçe soluğu kesilir - Aptes almayı bitirip 236</p>
<p class="calibre1">uzun uzun kurulanan idamlıklara bakarak biraz daldı -: Cezamın on beş yıla indiğini müjdeleyen telgrafı aldığım zaman sırtımdan aşağı kaynar bir ter boşandı. Yattım. Yatış o yatış... Meğer biz utanma belası ayakta durmuşuz! -Elleri göbeğinde, gözleri biraz kısık, dikkatle dinleyen Kelleci Memet'e parmağım salladı -: Şuradan bir su ver Kelleci oğlum... Meğer ölüm korkusu bizim içimizi kurt gibi yemiş, tüketmiş beyim, doktor bakmasıyla : «Bu zamana kadar neredeydin herif! Sende ciğer miğer kalmamış!» diye bağırdı. Ama bu dediklerim herkese böyle değil!.. Alalım şu Numan'la Ba-hattin'i... Akılları ermediğinden mal gibi sırıtırlar. «Büsbütün korkmuyorlar,» desem yalan... Korkuyorlar ama, bunlarınkine akıllı adam korkusu denmez. Bahat-tin'in kâğıtları da Yargıtaydan geçti, şimdi Büyük Millet Meclisi'nde... «Beni asamazlar! Benim üç Yargıtay hakkım daha var!» diyor. Günlerden bir gün, sabaha karşı, uyandırıp: «Haydi, vakittir,» diyecekler... Dinim gibi biliyorum, şaşıracak fukara... «Bırakın şakayı... Hani bizim öteki Yargıtaylar?..» diye direnecek. - Suyu uzatan Kelleci'nin elindeki çamura şaştı -: Elini yıkamadın mı rezil! Bu pislik neyin nesi?</p>
<p class="calibre1">—    Kanadı Hatip Emmi, kanadı da çamur sürdük... Murat telaşlandı:</p>
<p class="calibre1">—    Ne çamuru?.. Tüh Allah belanı versin! Kelleci, elini hemen arkasına sakladı:</p>
<p class="calibre1">—    Geçer beyim! Çamur iyidir! Sürdük de kam ke-siverdi.</p>
<p class="calibre1">Murat ayağa. kalktı:</p>
<p class="calibre1">— Koş yıka... Yıka iyice... Çamuru çeşme yalağından mı aldın?</p>
<p class="calibre1">— Çeşme yalağından...</p>
<p class="calibre1">— Bir de, «Çeşme yalağından...» diyor! Git yıka... Ben geliyorum!</p>
<p class="calibre1">-Kelleci deminden beri bir tep-237</p>
<p class="calibre1">siye topladığı bulaşıkları alıp çıkınca Hatip Hoca'ya dert yandı- : Bazı işlerde hiç söz dinlemiyor bu oğlan... Bildiğinden şaşmıyor! Yüz kere tembihledim,</p>
<p class="calibre1">«Benim bulaşıklarıma çamur sürme!» dedim. Yeniden yıkadığımı görüyor da gene oralı olmuyor! Ben gideyim de şunun eline tentürdiyot çalayım!</p>
<p class="calibre1">—    Bu oğlanda az biraz katırlık var beyim! Geçenlerde mikrobu anlatmışsın!</p>
<p class="calibre1">Güneş ışığını, tozlarını göstermişsin!</p>
<p class="calibre1">—    Aklı yatmış mı biraz?</p>
<p class="calibre1">— Nerenin yatması?.. «Mikrop göze görünmez bö-cü...» diye gülüyor gizliden... «Toprakta mikrop varsa neden yaraya dönüp irin toplamaz?» dedi.</p>
<p class="calibre1">—    Vay köpoğlusu vay!..</p>
<p class="calibre1">—    Bizim köylümüzde akıllı laf neden çoktur da hiç akıl yoktur beyim? Aklımız</p>
<p class="calibre1">laf    olur çıkar da ondan... «Bulaşığın kabası toprakla alınmayınca, sabun mu</p>
<p class="calibre1">dayanır?» dedi, dilini çıkarıp... «İstanbul'da fukara hiç mi yoktur ki, bulaşık kaplarım bunlar hep sabunla yı-kamaktalar?» dedi.</p>
<p class="calibre1">—    Çıkan Meydancı Recep böyle katır gibi dayatmazdı, bulaşığı sabunla yıkamak meselesinde!..</p>
<p class="calibre1">—    Kelleci'ye sorarsan, sana düşmanlığından sabunla yıkarmış Recep... Fazladan, «Hele akılsız İstanbullu!» diye eğlenirmiş...</p>
<p class="calibre1">—    Bana düşmanlığı neden?</p>
<p class="calibre1">—    Güreşte senin yüzünden yenilmiş...</p>
<p class="calibre1">—    Demek, şimdi bununki bize dostluk?..</p>
<p class="calibre1">Aşağıya indikleri zaman Kelleci, elinde bulaşık kaplarla Murat Bey'in odasından çıkıyordu. Sabun kutusunu da almıştı. Yere    bakarak    kurnaz kurnaz    güldü    :</p>
<p class="calibre1">—    Suyu kızdırdık beyim! Elimizi de iyice    yıkadık!    Kanadığından    sürdüydük</p>
<p class="calibre1">çamuru... Demek yara kısmına hiç mi çamur sürülmeyecek?</p>
<p class="calibre1">238</p>
<p class="calibre1">— Hiç...</p>
<p class="calibre1">—    Biz köy yerinde örümcek ağı basarız!</p>
<p class="calibre1">—    Örümcek ağı büsbütün olmaz! Haydi gel,    ilaç süreceğiz...</p>
<p class="calibre1">Kelleci, hızla geri çekildi. Suratındaki şakacılık birden silinmişti:</p>
<p class="calibre1">— İstemez beyim. Kan durdu, kendi başına...</p>
<p class="calibre1">—    Daha söyleniyor. Gel buraya!.. Hatip    Hoca ayıpladı:</p>
<p class="calibre1">—    Hele yüreksiz! «Yakar» diye korktun öyle    ya!</p>
<p class="calibre1">— Biz yakmasından korkmadık Hatip Emmi... Biz acısında değiliz!.. Yara kısmı, tütün basılınca da yanar biraz...</p>
<p class="calibre1">Murat içeriden seslendi:</p>
<p class="calibre1">— Tamam! Tütün kadar yakmaz bile... Al kendin sür!</p>
<p class="calibre1">Kelleci, Hatip Hoca'ya meydan okur gibi odaya girdi. Tentürdiyotla pamuğu alıp yarasına sımsıkı bastırdı. Önce dudaklarını biraz kısmış, gözlerini biraz kır-pıştırmıştı. Sonra yüzü yavaş yavaş güldü :</p>
<p class="calibre1">— Yaktı azıcık... Varsın yaksın! Yakması, mikrop böcülerini öldürüyor, değil mi beyim? Yakmasa mikrop böcüleri hiç ölmez öyle ya!..</p>
<p class="calibre1">—    Ölmez!</p>
<p class="calibre1">—    Günah değil mi böcüleri öldürmek...</p>
<p class="calibre1">—    Ulan rezil! Koca Tuz Gazisi'ni vurup    öldürürken düşünseydin ya, günahı...</p>
<p class="calibre1">—    Biz Osman Ağa'mı gönlümüzle mi öldürdük?    Çifte tüfeği körlemeden patladı,</p>
<p class="calibre1">kendi başına... Adam öldürmek günah... Yaralı hayvanları öldürmek günah... Karasineğe, tahtabitine geldi mi, bunları öldüreceksin! Kurdu çakalı Öldürmek de sevap öyle ya beyim? Çünkü davar malını kirıyor domuzuna... Biti de tuttuğumuz yerde öldüreceğiz! Adamı ısırır. Isırması öldüre-239</p>
<p class="calibre1">siye değil ama, adamın canını yakar. Canımızı yaksın da öldürmesin! Canlar neden bu kadar tatlı beyim? Hiç tatlı olmayan can var mıdır?</p>
<p class="calibre1">—    Yoktur Kelleci!</p>
<p class="calibre1">—    Ayının da canı acır mı, adam gibi?..</p>
<p class="calibre1">—    Acır!</p>
<p class="calibre1">— Ayının canı acımasa önünde durulmazmış... Durulmaz evet... -Bulaşık kapları bıraktığı yerden aldı -: Ayı da adamdan azma mı beyim, şebek maymunu gibi?..</p>
<p class="calibre1">—    Hayır!.. Ayı ayıdan azma...</p>
<p class="calibre1">— Biz adamdan azma biliriz. Bir zengin adam varmış, köyün birinde... Yaylada oturmuş... Sürü sahibi bir zengin... Bir gün, kara kış zamanı, bir fukara gelmiş, üşüyor ki, dişleri birbirine vurmacasina... «Biraz yapağı ver de, kendime yorgan dikeyim,» demiş... Zengin adam vermemiş. Fakirdir, «Ayı ol!» demesiyle ağa ossaat ayı olmuş...    Esirgediği    yapağılar derisine yapışmış...    Ayı</p>
<p class="calibre1">bu sebepten balı çok sever beyim,    aslı ağa olduğundan...</p>
<p class="calibre1">Bıyık altından gülümseyerek çıktı.</p>
<p class="calibre1">Çeşme yalağının önüne gelince, iki yanına baktı. Yerden bir avuç çamur alıp Murat Bey'in çatalını ovmaya girişti. Sevdiği birinin aptallığına acıyarak gülümsüyor, çatalı çamurla ovduğunu Murat Bey'e göstermemek için acele ediyordu. Gazeteci Murat, küçük iskemlesini duvarın dibine getiren Kelleci'ye sordu :</p>
<p class="calibre1">— Söyle bakalım Kelleci! Sizin Virankale'de, bu 30 Ağustos Bayramı nasıl olur?</p>
<p class="calibre1">— Aslına bakarsan, köy yerleri,    30 Ağustos    Bayramı, Cumhuriyet Bayramı    bilmez!</p>
<p class="calibre1">Bizde bir Ramazan Bayramı vardır,    bir Kurban    Bayramı!.. Ramazan</p>
<p class="calibre1">240</p>
<p class="calibre1">Bayramına da kulak asma! Bir bayramdır gelir geçer! Bizde zorlu bayram,</p>
<p class="calibre1">Kurban...</p>
<p class="calibre1">— Kurban kesilir, bolca et yenilir de ondan mı?</p>
<p class="calibre1">— Ondan!</p>
<p class="calibre1">— Bayram sabahı uyandınız... Bayram namazını kıldınız...</p>
<p class="calibre1">— Bizim Virankale'de namazı kocamış herifler kılar beyim, işten güçten düşmüş kocalar... Türkçesi, ben bizim köyde aklımın saracağı bir bayram namazı görmedim. Adam sırasındakiler Camilfye giderler, Bayram sabahı, köy yerinde her günkü gibi er kalkarsın. Gün doğmadan damı iyice kürür, tezeğini</p>
<p class="calibre1">tezek yerine atarsın. Öküzü, eşeği sularız. Atı olan atını tımar eder. Karılar su çekerler pınardan... Vakıtlılar bayram yemeği çıkarır. Bu dediğim Ramazan Bayramı... Kurban geldi mi, köy yerinde her ev kendi başına kurban kesemez. Bir kabile, birkaç kabile bir yere birikir. Kabile olmayanların da toplandığı vardır. Ortaklaşıp öküz keserler. Kart öküz... Ya da bir koç kesilir. Kabilesine toplanmayanlara tellal çağırtırlar, şu evde et yenecek... Ekmeğini alan gelsin, derler...</p>
<p class="calibre1">— Parasız mı?</p>
<p class="calibre1">— Parasız iş yok... Payına düşeni vereceksin. Kurban etini biz ekmekle yeriz az biraz... Açıkgözler ekmeği ufak sokum yerler. Karnın ekmek almazlandı mı, elle, kaşıkla, ete yumulursun! Köylü milletinin fukarası ete alışık olmadığından, bayram günü karnı bozulan çok olur. Etin yağı, adamın karnını gevşetir beyim! Çünkü kurbanda, fukara kısmı kavurmanın yağını kaşık kaşık içer. Ağa takımının karnı neden gevşemez? Et yağına alışıklığından... Köy yerinin bayramı bir gündür! Ertesi gün bakarsın bayram geçip gitmiş... Ertesi gün et olmadığından bayram sayılmaz!</p>
<p class="calibre1">Bu sırada Gardiyan Tahir Efendi kapıyı açtı. «Sus</p>
<p class="calibre1">241</p>
<p class="calibre1">be herif... Nah geldin ya işte!» diyerek Cinci Nezir'i içeri itti.</p>
<p class="calibre1">Cinci kapanan kapıya karşı bağırmaya başladı:</p>
<p class="calibre1">— Gelmişim... Ulan geldimse kılıcım hakkına geldim... Ulan mübarek Zafer Bayramı günü... Ulan kanı bozuk vatan düşmanı Musa Gardiyan!.. 30 Ağustos Bayramımızda kapı açmamak nasıl bir gâvurluk? Ulan ben çıkarayak...</p>
<p class="calibre1">Terzi Bekir gülerek gelip koluna girdi:</p>
<p class="calibre1">— Yürü pezevenk... Bayram sabahı delilenme...</p>
<p class="calibre1">— Delilenme dersin! Çıkarayak gardiyan mı vuralım biz şimdicik? Ulan kimseye bulaşmayalım dedikçe... Hayır! Olmayacak! Bunlar bana evi sattırıp parasını dilekçelere yatırtacaklar! Gizli işlerini Bakanlığa bir bir yazarsam haksız mıyım ben? Dinin gibi doğru söyle Bekir Usta... Sabahleyin kapıya geldim. Musa Gardiyan suratı asmış ki, domuz da öyle değil... «Aç kapıyı efendi!» Açmaz. «Bre aç! Bu nasıl oyun bayram günü?» Müdür gelmeyince açılmazmış... Başgardiyanın emriymiş... Fukara Etem Efendi'yi, bunlar kendi çıkarlarına kalkan ettiler. Ulan alçak Musa Gardiyan, ben senin yüreğini bilmez miyim? Sabah sabah bizden bir paket tütün koparacak... Hayır, bu herifin işlerini Bakanlığa bildirmeyince olmayacak... Benim dükkân satmalarımda aracılık edip şu kadar haraç aldıklarını...</p>
<p class="calibre1">— Böyle dersin ama, rezilin ardından da hiç ayrılmazsın! Uzatma sabah sabah... Yak şunu... Dün gece, kumara ne verdiğinden benim haberim var! Aldırma! Şimdi, dükkâna gider, bir çift kâğıtlı esrar cıga-rası yakarsın, öfken basılır!</p>
<p class="calibre1">— Yahu, biz esrarı keyfimizden mi içiyoruz? Ku-marmış... Ütüldümse kendi paramı ütüldüm! Ben kumar yangınıyla şuna buna bulaşacak herif miyim, imansız terzi?</p>
<p class="calibre1">242</p>
<p class="calibre1">— Bağırma, dedim! Cıgarayı neden verdik? Kahpe karı bağırtısı dinlemeyelim, diye verdik! -Murat'a göz etti - Bu Cinci'nin geçenlerde dediğini duydun muydu beyim? Duydundu, evet!</p>
<p class="calibre1">— Ne demişim? Ne dedimse haklı demişimdir. Ben gene o sözümün üstündeyim! Hayır, bu kez bitti! Bu kez beni seven önüme geçmesin!</p>
<p class="calibre1">— Sen geçenlerde, «Cinci kısmı yumuşak başlı olacak,» demedin miydi, uydurukçu köpek?</p>
<p class="calibre1">— «Cinci kısmı yumuşak başlı olacak,» dedimse, «adama karşı yumuşak,» dedim, böyle itlere karşı demedim. Dinle de Murat Bey, bak bakalım haksız mıyım? Tamam, işte Murat Bey'e bir diyeceğin yok ya, rezil terzi! Dinle Murat Bey, biz vaktin birinde bu Terzi Bekir olacağa, her neyin üstüne getirmişsek, Cinci kısmı...</p>
<p class="calibre1">Dur, töbe! Ben nasıl «cinci» diyebilirmişim? Derviş demişimdir. O laf aslında derviş üstüne...</p>
<p class="calibre1">— Sırasında, «Ha cinci, ha derviş!» diyen ben miyim? Nah işte, Hatip Hoca da geldi!</p>
<p class="calibre1">— Oğlum Bekir Efendi! Dervişle cinciyi, haydi, bir tut diyelim, ama, her derviş bir mi? Derviş var, savaşla kazanır, derviş var, barışla...</p>
<p class="calibre1">— Peki... «Dövene elsiz gerek, sövene dilsiz gerek» lafını nerene sokacaksın?</p>
<p class="calibre1">— Evet, bunu da demişimdir, ama, dar yerde, Musa Gardiyana bunalmış Cinci Nezir için dememişirn-dir. Aslında bir cinci, cenk adamı olmayınca, sarı kedinin, kara oğlağın üstesinden nasıl gelecek bakalım?</p>
<p class="calibre1">—    Bunlar cinci uydurması değil de, öyle mi?</p>
<p class="calibre1">—    Aman töbe çek!.. Sarı kedi, kara oğlak nasıl uydurma olabilirmiş? Köy yerlerinde bunları gözüyle gören kıyamet gibidir. Kara oğlağı ben bile gördüm. Kara oğlağı gözüyle görüp yaşamış adam yoktur.</p>
<p class="calibre1">" — Yaşamış yoksa... Bu nasıl bir yalan!.</p>
<p class="calibre1">243</p>
<p class="calibre1">— Bizim yaşamamız... Üstüm doluydu.</p>
<p class="calibre1">— Silahtan yana mı?</p>
<p class="calibre1">— Hele avanak terzi!.. Silah kara oğlağa neylesin? Koynum koltuğum Kuran dolu&gt;.. Üzerimde Buhara Enâm'ı bile var. Kara domuzun domuzluğunu anla ki, üstünde Buhara Enâm'ı olan herife kuyruk sallayabiliyor. Bunun işi, evet, doğruca boğup atmak... Gecenin bir vakti yola çıktın da, eşiği atlarken besmele çekmeyi mi unuttun, ya da, işin gayet acele olduğundan, yatağa girerken bismillah demek aklından mı çıktı? Üstünde muska yoksa hesabın tamamdır. Gelir bekler. Gönlün geçer geçmez, başucuna dikilir, seni okşalaya-rak uyandırır. Bir bakarsın, karşında, şu resimdeki dünya güzeli Züleyha anamız... Bileğinden tutup döşeğe çektin mi, bitti. Sabahleyin seni sırıtakalmış bulurlar. Öte dünyaya mundar gittin ki, seni cehennem bile almaz... Meydanda serseri kaldın bil! Sarı kedinin oyunu, bana sorarsan daha kötü... Sarı kediye uğradın mı, sana sürünmez yazılmış demektir Terzi Bekir... Bakarsın bir sarı kedi... Şurada kuyruğunu sallamakta... Kuyruk sallaması, «Allah kısmetini ayağıma gönderdi,» demek... Boğazına atılır da, sıkı verir. Boğmaya değil, aklını başından almaya... Düşer bayılırsın. Aslında akim çatlıyor. Cinleniyorsun! Uyanıyorsun ki adını unutmuşsun! Salyan sümüğün sicim gibi akmaya başlamış... Pislikten bir koku peydahlarsın ki, kendi kokuna kendin dayanamazsın. Canından temelli bezersin ama, ölüm eline geçmez. Sürünürsün bir zaman, tarla gibi ufalanırsın.</p>
<p class="calibre1">— Kurtuluşun yolu?</p>
<p class="calibre1">— Oncacık şeyi bilemedin mi oğlum? Kurtuluş yolu, cinci muskası... Bende muskası Vardır. Boynuna taktın mı, bunlar yanma hiç sokulamazlar. Pencereye</p>
<p class="calibre1">244</p>
<p class="calibre1">tünemiş mahpus adamının dışarıdaki karıya bakması gibi yutkunur dururlar.</p>
<p class="calibre1">— Sakın bu muska, Kelleci'nuı beş kayma borcuna karşılık bir kayma saydığın muska mı? Beş kaymayı hep muskayla ödeyeceksen işin iş...</p>
<p class="calibre1">— Neden muskayla oluyor? Beş kaymalık gazo-cağmı üç kaymaya verdik. Aslına bakarsan muskanın kaçası olmaz. Çünkü değerine paha yetmez. Muskaların pahası gönlünden kopandır.</p>
<p class="calibre1">— Benim gönlümden beş kuruş koparsa?..</p>
<p class="calibre1">— Ona «gönül» demezler, Terzi Bekir, ona resmen «pislik dağarcığı» derler. Yağma yok!.. Biz bunun bilgisini canımızdan geçerek aldık. Seferberlik Arabistan'ında, bir yandan İngiliz'e kurşun sıkacaksın, bir yandan şeyhe hizmet göreceksin! Gece sabaha kadar dolanır, bulduğumu şeyhime taşırdım. Kaç kere, koynum koltuğum doluyken devriyelere uğradım. O zamanlar oralarda Cemal Paşa zagonu yürüyor. Hırsızlıkta tutuldun mu, en ufak ceza asılmak...</p>
<p class="calibre1">— Daha büyükçesi?..</p>
<p class="calibre1">— Gülersin yavrum, daha büyükçesi, Cemal Paşa, önüne istetiyor da, seni budaklı kazığa çakıveriyor. «Arabistan» deyince benim şeyhi Arap şeyhlerinden bellemeyeceksin. Dördüncü Ordu dolaylarından bir şeyh ki yüzde yüz şeyh oğlu şeyh... Oralarda güç yeti-rememişler de, «Zaptetsin,» diyerek Cemal Paşa'ya ısmarlamışlar. Contürk takımına, «Aman Allah!» çağırtmış bir şeyh...</p>
<p class="calibre1">— Contürklerle neyi alıp veremiyor?</p>
<p class="calibre1">— Murat Bey bilir. Contürkler İstanbul'u basma-larıyla, ilk iş, Yıldız Sarayı'nm hazine odasına seğirtiyorlar.</p>
<p class="calibre1">Deminden beri gülümseyerek dinleyen Hatip Hoca söze karıştı:</p>
<p class="calibre1">245</p>
<p class="calibre1">•    — Sakın :    «Önce    şu    altınları    bölüşelim    de,    sonu    kolay,» mı demişler, Cinci</p>
<p class="calibre1">Ağa?</p>
<p class="calibre1">— Yanılıyorsun Hatip Hoca... Seğirtiyorlar ki, Ab-dülhamit efendimizin akıl kitabını ele geçireler...</p>
<p class="calibre1">— Anlayamadım.</p>
<p class="calibre1">— Sen nerden bileceksin! Abdülhamit efendimiz, tam otuz iki yıl, bu Osmanlı ülkesini belaya uğratmadan, neyle çekti çevirdi bakalım? Akıl kitabının gücüyle çekti çevirdi.</p>
<p class="calibre1">— Ne dil üstüne bu kitap?</p>
<p class="calibre1">— Aslı Arapça da, sonradan Türkçeye aktarılmış... Fukara Abdülhamit efendimiz, Türkçe olmayınca akü kitabından nasıl faydalanacak?.. Kitabı Contürkler ele geçiriyorlar ama, anahtarını çıkaramıyorlar...</p>
<p class="calibre1">— Nasıl anahtar?</p>
<p class="calibre1">— Kitabı şuraya oturup okuyorsun ama, neyi, ne üstüne dediğini bilemiyorsun. Contürk takımı bakıyor ki, bu kitaptan kendilerine bir çıkar yol yok, «Yakalım da kurtulalım,» diyorlar. Hele gâvur döllerine hele!.. Kitabı gizliden askeriyenin hamam külhanına atıyorlar. Atmalarıyla 31 Mart ayaklanması patlıyor. Benim şeyh, o patırtıyı çıkaranlardan... Başında kavuk, belinde yalınkılıç, omzunda çifte tüfeğiyle askerin önüne düşmüş de çok oyunlar göstermiş... Ne fayda ki, Con-türk farmasonlarının elebaşılarını tepeleyememlş... «Akıl kitabım ele geçirseydik tamamdı oğlum Nezir!» diyerek kafasını yumruklaması var ki fukaranın...</p>
<p class="calibre1">— Kısa kes! Cemal Paşa herifi astı mı güzelce?</p>
<p class="calibre1">— Ne asması akılsız Hatip! Asma şurada dursun! Aklından geçirsen bitiyorsun! Cemal Paşa, şeyhimin kılma değemedi. Seferberlikten sonra, İstanbul'a yer-leştiydi. Cumhuriyet olunca, yanma gittim. Ortalığı nasıl gördüğünü sordum. Önceleri bir şey demek istemedi. Bize güvensizliğinden değil... Yüreğimiz yanmasın</p>
<p class="calibre1">246</p>
<p class="calibre1">da, uykumuz kaçmasın, diyerek... Kemal Paşa, şapka işini çıkarınca, benim şeyh, bir mektup yazıyor, tam yirmi yedi yaprak! Yetmiş iki tane tarih kitabından yüz yetmiş nokta sıralıyor da, «Olmaz! Sakın haa! Kendi elinle tacını tahtını yere geçireceksin! Geri dur!» diye akıl veriyor. Sonra öğrendik! Meğer kanı bozuklar, bu mektubu Kemal Paşa'ya hiç göstermemişler. Ben o sıra yanındaydım, güldü de ne dedi bakalım? «Belalarını buldular öyleyse,» dedi. «Kanı bozuklar er-geç belalarını bulsalar gerektir, Nezir oğlum,» dedi. Dokuz yüz otuzda Serbest Fırka kurulunca, şimdinin Adliye Bakanı Fethi Bey'e de bir mektup salıyor. Sen işe bak ki, o sıra gene şeyhimizi görmeye gitmişiz. Elime bir kâğıt verdi: «Hele şunu oku da dünyaya aklın ersin Nezir!» dedi. Baktım Fethi Bey'in şeyhime verdiği karşılık... «Mektubunuzu aldım yâ şeyh efendi!» diyor, «Hem ben okudum, hem de arkadaşlara okuttum!» diyor, «Öğütlerin bir bir aklımda... Ölümden aman bulur da, bu işi başa çıkarırsam, çizdiğin çizgiden gideceğime hem vallah, hem billah...» diyor. «Hele şu Osmanlı tahtına hayırlısıyla bir oturayım. Seni, Ankara'ya istesem gerektir ve de seninle karşı be karşı oturup görüşsem gerektir,» diyor. Neme lazım, bu Fethi Beyi çok yaman adamdı ama, ne fayda ki kanı katkılılardan aman bulamadı. Bu kez, İsmet Paşa'nın çıktığında, benim şeyh, İsmet Paşa'ya da bir öğüt mektubu saldı.</p>
<p class="calibre1">—    Hep o eski akıllar mı?</p>
<p class="calibre1">—    Değil Hatip Hoca!.. Bu savaştan    anlatıyor, diyor ki: «Bu savaşı    Allanın</p>
<p class="calibre1">izniyle, Alaman kazanacaktır. Hesabını ona göre düzenle... Sakın olmaya ki, İngiliz oyunuyla kendini ateşe atma!» diyor. Alamanm hangi gün nereyi basacağını, kaç kişiyle nereleri ele geçireceğini hep yazmış... Söyledikleri bir bir meydana</p>
<p class="calibre1">gelince, İsmet Paşa buna geçenlerde gizliden adam salmış. «Dilesin dileğini, vereyim muradını... » demiş...</p>
<p class="calibre1">—    Dilesin!.. Tam sırasıdır. Yoksa    dilemiyor mu senin avanak    şeyh?</p>
<p class="calibre1">—    Gülersin gâvur Hatip!.. Dilemek    için yok yoksul olmalı...    Benim    şeyhin nesi</p>
<p class="calibre1">eksik ki?..</p>
<p class="calibre1">Birden dışarıda davullar gümlemeye, zurnalar inlemeye başladı.</p>
<p class="calibre1">Gardiyan Tahir Efendi dış kapının kanadını arkaya dayayıp bağırdı:</p>
<p class="calibre1">— Bayramımız başlamıştır! Yaşasın Cumhuriyet! Cinci Nezir bir yandan dükkâna doğru koşarken</p>
<p class="calibre1">bir yandan seslendi:</p>
<p class="calibre1">•— Kellecim!.. Ulan koş namussuz! Öteberiyi kap getir! Perdeyi unutma teres! Çankırı Halkevi, 1940 yılının 30 Ağustos Bayramı için kasaba meydanına çifte davul tutmuştu. Çingen davulcuların ak bezden kırmalı eteklikleri havada dönüyor, zurnacılar zurnaları kaldırıp üfledikçe gökler sarsılıyor, ortadaki çifte köçeklerin topuk vurmaları, sanki toprağı deprem gibi ırgalıyordu. Yakın köylerden gelenler, kasabanın çoluğu çocuğu, çalgıcılarla oyuncuları yarımay biçiminde çevirmişlerdi.</p>
<p class="calibre1">Cinci Nezir, gezici fotoğraf makinesini dışarı çıkarınca davulcuları dalgın dalgın seyreden Kelleci'ye çıkıştı:</p>
<p class="calibre1">— Elin göbekte, gözün köçekte rezil... Su kabını, iskemleyi getir çabucak... Keleci fırladı. Cinci, müşterileri önüne oturtup resim çektiği, kara yazmayı uçlarındaki halkalardan duvardaki çivilere astı, rüzgâr savurmasın diye alt uçlarına birer taş koydu. İskemleyi ortaladı.</p>
<p class="calibre1">Kelleci, çekilen resimlerin araplarıyla aklarını yıka-248</p>
<p class="calibre1">mak için kullanılan dört köşe yassı kaba su doldurup getirmişti.</p>
<p class="calibre1">Gardiyan Tahir Efendi, bayram şerefine, Murat Bey'le Hatip Hoca'yı dışarıya çağırdı.</p>
<p class="calibre1">Mahpuslarla görüşmeye gelenler, aygır deposunun yanında, görüşmelerin başlamasını bekliyorlardı. Torbalar, heybeler, sepetlerle yüklü eşekler, kuyruklarını, kulaklarını düşürmüşlerdi. Delikanlıların, kabaca oğlanların sırtlarında, turuncu üstüne kara noktalı, ak üstüne sarı çiçekli, mor üstüne kırmızı yapraklı yakasız gömlekler vardı. Çoğunun zıpkası eski, kunduralarının içinde ayakları çıplaktı. Renkleri solmuş eski peştamal-larıyla kocakarılar çömelmişlerdi. Körpe gelinlerle kızlar, sarı parlak çizgili sıkmaları, ak örtüleri, her renkten şalvarlarıyla esintinin dalgalandırdığı çiçekli haşhaş tarlalarını andırıyorlardı.</p>
<p class="calibre1">Cinci Nezir, Tahir Efendi'ye, kara perdenin önüne koyduğu iskemleyi gösterdi:</p>
<p class="calibre1">— Buyur otur efendi ağa... Müşteri gelene kadar ayakta kalma!..</p>
<p class="calibre1">— İstemez rezil Cinci!.. Müşteri gelmedi mi, bize uğursuzluk karası bulaştırırsın!</p>
<p class="calibre1">— Sende uğursuzluk yok da he mi?</p>
<p class="calibre1">— Duyduğum doğruysa, sen çoktan belanı buldun cenabet Cinci...</p>
<p class="calibre1">—    Neymiş? Gene pis kalaycının çırağı bize...</p>
<p class="calibre1">—    Bu kez mesele daha kötü... Çektiğin izinname resimleri millete hiç uğurlu gelmiyormuş... Kaç kişi senin resimlerle evlendiyse, karılar başkasına kaçmış...</p>
<p class="calibre1">— Uğursuzluk heriflerin bel güçsüzlüklerinde değil de, bizim resimlerde öyle mi?</p>
<p class="calibre1">— Artık o kadarını bilmem... Senin geleceğini ben iyi görmemekteyim.</p>
<p class="calibre1">249</p>
<p class="calibre1">— Ben de senin geçmişinden kuşkuluyum gardiyanların yüzkarası...</p>
<p class="calibre1">Gardiyan Tahir ilk konuşmacıların heybelerini, torbalarını aramaya başlamıştı ki, Murat Beyle Hatip Hoca'yı terzi dükkânından çaya çağırdılar.</p>
<p class="calibre1">Dükkânda laf alışverişi çoktan başlamış, kalaycı Apti Usta'nın Şeker Emin'i dinden imandan çıkarmasına çok bir şey kalmamıştı.</p>
<p class="calibre1">— Demek bu böylece onuncu bayram mı Şeker Ağa?.. Demek sen tam on bayramdır, eşşek cennetinde-sin... İyi...</p>
<p class="calibre1">— Ya sen?</p>
<p class="calibre1">— Bizimki daha o kadar olmadı. Biz eşeklikte, sözüm buradan dışarı, sana hiç yetişemeyiz. Eskici Ömer Ağa'yı bilmem...</p>
<p class="calibre1">Eskici Ömer, çömeldiği yerden Murat'ın suratına bakarak boynunu büktü :</p>
<p class="calibre1">— Bizi neden bilemezmişsin Apti Efendi?</p>
<p class="calibre1">— Şu sebepten ki, sende mahpusluktan başka gizli dervişlik var... Dervişliğin sonu, Çoban Ali'ye döneceksin... Salya sümük birbirine karışacak... İnce öksürük olup candan ayrılacağın da fazladan... Derviş kısmı dünyadan elini eteğini çekmiş olduğu için, mahpusluktan yanıp yakılmayacak... Çünkü sen burada resmen Allahı aramaktasın...    •</p>
<p class="calibre1">— Töbe!.. Biz kaç paralığız ki... Hatip Hoca lafa karıştı:</p>
<p class="calibre1">— Bunun Allahı aradığını Başgardiyan bilmiş ki, koğuş lambalarının onarımı buna verilmiş... Demek, bu benim Ömer Dervişim Allahı gaz ışığıyla arıyor.</p>
<p class="calibre1">Apti Usta, lafın sonunu biraz bekledi. Hocanın sözü kestiğini anlayınca çok şaştı:</p>
<p class="calibre1">—    Hani ya, arkası nerede bu lafın?</p>
<p class="calibre1">—    Nasıl arkası?.. Benim lafım bu kadar!..</p>
<p class="calibre1">250</p>
<p class="calibre1">— Geçenlerde bu kadar değildi. Geçenlerde biz bu lafı gene açtıydık da sen ne dedindi bakalım?</p>
<p class="calibre1">—    Hiç...</p>
<p class="calibre1">—- «Benim Derviş Ömer'im, bu yüzden koğuş lambalarının gazyağını az biraz hırsızlamakta... » deme-din miydi yüreksiz?..</p>
<p class="calibre1">—    Boşuna çabalama kalaycı... Sen, Ömer Dervişle    benim    aramı    bozamazsın...</p>
<p class="calibre1">İlk    konuşmacılar avluya girince içini derin    derin    çeken    Şeker    Emin'e    Bekir Usta</p>
<p class="calibre1">sordu :</p>
<p class="calibre1">—    Bir şey mi dedin Şeker Ağa?</p>
<p class="calibre1">—    Yok...</p>
<p class="calibre1">-— Yok da, bu iç çekme neyin nesi?</p>
<p class="calibre1">— Çektik kendi başımıza... Biz yatkın mahpus olduğumuzdan, bizim iç çekmemize pek aldırmayacaksın...</p>
<p class="calibre1">•— Anladım, bayram günleri senin gibi yüreksizlere mahpusluk kötü biner.</p>
<p class="calibre1">— Yahu daha binmesin mi? Burası neresi? Ben burada mahpusluğun belasıyla boğuşurken, bu pis kalaycının rezillenmesi neyin nesi? Oğlum kalaycı, deminki eşekliğine, bir ye de bin şükret... Dededen sürme eşek olmasan böyle karı gibi sırıtır miydin? Burası nasıl bir çukur ki, sen hıkır hıkır gülmektesin? Eğil de ayaklarına bak, fukara, ayaklarımızı göremez olmuşuz. Dinimizin kitapları karanlık dünyayı Kafdağı'-nın ardında gösterir. Karanlık dünyayı bizim için, sürüp buraya getirmemişler mi? Sende şuncacık vicdan olsa, oturup kendine ağlarsın! Bizi kurtkapanı kapmış ki, yüreğimizden kapmış... Yahu nedir kardeşler, gündüz dalarım kulağıma anahtar sesi gelir, gece dalarım zincir sesi... Sırıt bakalım kara kalaycı, sırıt! Boynuna laleyi takmışlar da seni dipsiz kuyuya sallandırmışlar. Körpe çırak yanağı makaslamanın faydası yok!</p>
<p class="calibre1">251</p>
<p class="calibre1">— Höst namussuz, bu nasıl bir söz? Oğlum Şeker, ben canı kelepçeli adamım, nerede rezilleneceğim belli olmaz.</p>
<p class="calibre1">— Rezillenmediğin zaman var da he mi?</p>
<p class="calibre1">— Höst dedim namussuz!.. Höst deyince geri basarlar... -Kalaycı Apti başını kaldırıp dışarıya baktı-: Durun uşak, bu yavru kime geldi yahu?</p>
<p class="calibre1">Duvarın köşesine iki karı çömelmişti. Birisinin adamakıllı körpe olduğu kılığından belliydi. Harmanlar kalktığından ufak tefek cezası olanlar kâğıtlarını buldurup yatmaya gelmişlerdi. Çocuk koğuşu bu yüzden epey kalabalıklaştığı için konuşmacıların çoğunu tanımıyorlardı.</p>
<p class="calibre1">Eskici Ömer fısıldadı:</p>
<p class="calibre1">—    Haydar'in kaçırdığı karı olsa gerek...</p>
<p class="calibre1">—    Hangi Haydar?</p>
<p class="calibre1">—    Bilemezsin! Yol parasından geldi. Bunların köyü bize bir cıgara içimidir.</p>
<p class="calibre1">—    Kocasından mı kaçırmış, babasından mı?</p>
<p class="calibre1">—    Babasından olur mu? Kocası askere alınmasıyla kopuk sırtlamış getirmiş... Aslında bu Haydargiller köylerinin birinciye gelen zenginleri ama, babası cimri olduğundan oğlanı yol parasına mahpus yatırmakta... Ne işler canım? Oğlan daha yol parasına giresi olmadı. Borç bunun ağasının...</p>
<p class="calibre1">-r- Anlaşıldı. «Oğlanı mahpus damına sürelim de, körpe oğlan meraklısı şu gelinin hele suyuna huyuna bir bakalım,» demişlerdir.</p>
<p class="calibre1">— Sorma Apti Usta, oğlanın aklına bu dediğin iş burada gelmiş... Ya da biri aklına getirmiş... Uyku du<sup class="calibre2">A</sup> rak arama... Körpe gelinin bu üçüncü gelişi...</p>
<p class="calibre1">Oğlan, anasına haber yollamış, «Karıyı haftada bir getiremez-sen, çıkınca hepinizi şart olsun, keserim!» demiş. Bak, geldi geleli, hep o laf...</p>
<p class="calibre1">252</p>
<p class="calibre1">—    Hangi laf?</p>
<p class="calibre1">—    «Kız ağam sana haa... Orospu... Kız beri bak, babam olacak papas... Beri bak dedim kahpe... Gözüme bak... » Konuştuğu hep bu...</p>
<p class="calibre1">—    Bana sorarsan oğlan haklı!.. Kocası askere gitmesiyle başka ere kaçan çengide oyun çoktur. Bak hele! Şart olsun, bu karı yaman... Şu omuz oynatmaya</p>
<p class="calibre1">bak... Hele şu baş sallamaya hele... Hayır yahu... Bunu cezveye koy iç!.. Bu karı, hovardasına yok yerden on okka gerdan eti, on okka yağlı but çıkarır.</p>
<p class="calibre1">Bunda bir göpek vardır. Ömer Ağa, ırgaladı mı, dünyayı depreme verir.</p>
<p class="calibre1">— Dur hele efendi! Sen yoksa oğlanı bizden önce mi çektin sorguya? Çünkü oğlan karıdaki göbeği yaman anlattı. «İki kağnı tekeri çıkar, gerisi gene göbek...» diye içini çekti ki, şu bizim fukara Şeker Emin'-in iç çekmeleri, kaç para... Oğlan babasına sövüyor, anasına sövüyor, ağasına dersen sövmeyi hiç kesmiyor!</p>
<p class="calibre1">Yol parasının cezası bir ay olmasa da iki ay olsa, çıka-sıya kalmayıp geberecek... Durduğu yerde dudakları kuruyor da, kabuğa kesiyor. Dilini çıkarıp dakika başı ıslamasa ağzı dökülecek... Karı meselesinde, fukaranın işi kötüdür ama, zenginin işi büsbütün rezillik...</p>
<p class="calibre1">— Neden Ömer Derviş?</p>
<p class="calibre1">— Şundan ki Apti Usta!.. Bilmez gibi, hele şuna!.. Köylerde zengin yerin oğlu oldun mu, sana gönlünün çektiğini alıvermezler. «Aman kabilemizin malı yabana gitmesin!» diyerek, emminin kötü kızını alırlar. Kötü kıza kurban olayım, emminin kızı yokmuştur da, herif geberdiğinden dul karısı kalmıştır. Anan yerinde bir kocakarı... Seni, on beş yaşındayken kocakarının koynuna iteler baban olacak papas... Kahpenin suratını gördükçe karnın bozulur. Öğürürsün ki işkembeni kus-maeasına... Gece olmaz mı, «Nereye gitsem hey Allah?</p>
<p class="calibre1">253</p>
<p class="calibre1">Ben nerelere savuşsam?» diyerek köyün ortasında tabanı yanmış it gibi gezelersin! Odalardan eve gelmemelerin, «Öküzleri gövertiye salacağım,» diyerek dağda bayırda kalmaların hep o yüzdendir. Gurbet, burnumda burcu burcu tüter. Askerliği çağırırsın, eline geçmez.</p>
<p class="calibre1">— Hele şuna!.. Başından geçmiş gibi, domuz Ömer!..</p>
<p class="calibre1">— Geçmediyse de, geçenleri çok gördük Apti Usta... Bizde bir Nuri vardır.</p>
<p class="calibre1">Buna, «Mallar bölünmesin,» diye ölmüş ağasının elli yaşındaki dul karısını alıverdi-lerdi. Oğlan, köyün arkasındaki Karakaya'nın başında, «Verirsin ellere genci güzeli/Gerdanı aktır da incedir beli/Bana da gelince kocamış dulu/Getirip yamamak olur mu Allah» diye türkü çağıra çağıra geberdi. Gebe-rince, babası olacak namussuz ne halt etse iyi? Bu sefer karıyı, daha küçük oğlana aldı.</p>
<p class="calibre1">— Herif bütün rezilmiş Ömer Ağa... Köy yerinde karı milleti oldum olası erken kocar. Delikanlı kısmı, ergenliğinde kız oğlan kız almadı mı, dünyadan gözü açık gidecek demektir. Ben onu bunu bilmem! Köylü karısının yanakları elma kızılı olacak... Ayrıca da kalıbı yiğit... Boylu... Kalçalı... İstanbul karısı başka kesimdedir. Murat Bey bizden iyisini bilir ya... İstanbul'da, karının yoğurt gibi ak olanı başta gider. İstanbul'un karısı gün güneş görmediğinden gövdesi kuyrukyağı gibidir. Ben yedi yaşımdan bu yana gerdan tutku-nuyumdur, ağalar, karı dedin mi, başını yastığa koyunca, gerdanı iki yana yığılakalmalı... Hele dilleri de düz-günse, kıymete kadar doyamazsm! Oğlanın dudakları kabuğa kesiyorsa, karı yaman arkadaş... Peki, «Hey kahpe!» desem, «Allanın verdiği güzelliğe senin ne düşmanlığın var ki böyle kara çıbanlı gibi sarınırsın? Şu-</p>
<p class="calibre1">254</p>
<p class="calibre1">nu biraz arala da gönlümüz şenlensin, suratımıza bir gülmelik gelsin!»</p>
<p class="calibre1">Hatip Hoca içini çekti:</p>
<p class="calibre1">—    Bu Ömer Ağa'nm köyü çevresinde, karı milleti göründüğü kadar imansız değildir, Apti Efendi. «Seni Başgardiyan istedi,» diye oğlanı şimdi yukarı gönder, karı örtüsünü yüzde yüz gevşetir. Kaynanası «Kız dur kahpe!» dese de gevşetir, «Tükenecek mi oh ana... Mahpus milletine de günah,» diye güler de suratını açı-verir.</p>
<p class="calibre1">Eskici Ömer lafa koşulup boylu boyunca günaha battığını aklına getirerek telaşlanmış gibi suratmı astı:</p>
<p class="calibre1">—    Hele domuz Hoca! Öveceksen kendi sılanı Öv... Ya sizin oralar nasü bakalım?</p>
<p class="calibre1">—    Eh... Bizim oraların kahpesi de sizinkilerden pek geri kalmaz. Yarışa koyuversek, sizinkileri geçe-mezse de, at başıdır.</p>
<p class="calibre1">—    Sen hurda gönül eğle bakalım... On yıldır mahpus damında süründüğünden, sizin oralarda olanlardan haberin yok!</p>
<p class="calibre1">—    Ne gibi aman Ağa?.. Yoksa bizimkiler olmazlan-mışlar mı?</p>
<p class="calibre1">—    Nerenin olmazlanması... Kurşunlu'nun o yakada, «Karının pahası dört hak ekine düştü,» diyorlar.</p>
<p class="calibre1">— Heyvah!.. Kırk yılın başı, bir karı yağması olmuş... Kırk yılın başı, koca teke gibi, bizim hüküm yürüteceğimiz bir yağma...</p>
<p class="calibre1">— Koca teke gibi he mi?.. Kulağını bana tut da, aklımı aklından çıkarma! Bilirsen, İsmet Paşa'nın sana ettiği, en büyük iyilik, bu mahpusluktur. Yoksa, koca tekeliğe sıvanmanla rezilliğe tekerlenirdin ki, karının «Tuh buruşuk!» diye suratına tükürmeleri de cabası... Neye gülmektesin dişinin arasından, yılan gibi ıslıklanarak... Yalan mıyım?</p>
<p class="calibre1">255</p>
<p class="calibre1">Hatip Hoca, tespih çeker gibi çenesini kaşıdı, karşılık vermedi.</p>
<p class="calibre1">Kapı önü konuşmacılarla dolmuş, «Kelleciiiii... Ulan köpoğlusu geliver,» bağırtısı gittikçe daha sık işitilir olmuştu. Kelleci, konuşmacıların getirdiklerini dükkânlara, yukarıya taşıyor, boş kapları geri getirerek merdivenlerde, dükkânların arasında mekik gibi gidip geliyordu.</p>
<p class="calibre1">Marangoz Şükrü Usta'nm anasıyla bacısı gelmişti. Şükrü Usta, deminden beri hiçbir şey konuşmadan yere bakarak cıgara içiyor, arada bir fakfon tabakasını dizinin üstünde fırıldak gibi çeviriyordu. Çok kıskanç olduğundan karısının görüşmeye gelmesini başından beri yasak etmişti. Oysa karısı körpe değildi. Çopurdu. Köyde «Osmanlı karı» diye namı vardı. Anasıyla bacısı da Şükrü Usta kadar uzun boyluydular. Önlerine bağladıkları peştemalların verdiği güvenle rahatça çömelmişler, ak örtülerin bir ucunu sol omuzlarına atıp gerisiyle yüzlerini örttükten sonra öteki ucu başlarındaki feslere sarık gibi sarmışlardı. Kırmızı üstüne sarı çizgili softan yapılmış daracık yelekleri göğüslerini sıkıyor, diri memelerini iyice belirtiyordu. Renkli şalvarlarının boğumlu paçalarıyla ayaklarındaki ağır erkek kunduralarının arasında görünen bilekleri güneşten iyice yanmıştı.</p>
<p class="calibre1">Murat, daha genççe olanın yaşını kestirmeye çalıştı. İlk günlerde çok körpeleri sayılmazsa, kadınların gençlerini yaşlılarından ayırmakta epeyce zorluk çekmişti. Artık yavaş yavaş alışıyor, yalnız genci yaşlıdan değil, oynağını doğrusundan da ayırt edebiliyordu. Sözgelimi, şu karşıdaki dört karıdan kısa boylu tıkızı... Örtüsünü aralamadığı, çok da kımıldamadığı halde adamakıllı oynaktı.</p>
<p class="calibre1">256</p>
<p class="calibre1">Eskici Ömer, elini gözünün üstüne siperleyip baktıktan sonra Hatip Hoca'yı dirsekledi:</p>
<p class="calibre1">— İşte bak hele!.. Bizim gurbetçi değil mi şu herif? Tamam! Yamören'den Gurbetçi Ömer kavatı gelmiş... Ardındaki karı kim ola? Sakın karısı Meryem mi? Tamam... Yamören'de Meryem'den başka bu kesim yiğit karı yoktur! Bunlar böylece Kulaksızın Mustafa'ya geldiler. Peki nerde Mustafa rezili?..</p>
<p class="calibre1">Yamörenli Mustafa iki küçük iskemleyle göründü. İskemleleri görüşmecilerinin altına verdikten sonra, çağırdığı Kelleci'nin kulağına bir şeyler söyledi. Gurbetçi Ömer'in yanına çömelip konuşma günleri için taşıdığı kutu cıgarasını çıkardı. Efelik taslamak için cebinde kutu cıgara taşıyordu ama, cüzdanı para dolu olduğu halde sırtına bir ceket almıyordu. Ceketi eskilikten yana Hatip Hoca'nın paltosundan farksızdı. Kun-duralarıysa nerdeyse dağılacak...</p>
<p class="calibre1">Eskici Ömer, Mustafa oğlan duyabilirmiş gibi sesini alçalttı:</p>
<p class="calibre1">— Şu Mustafa'nın Kelleci'ye ne dediğini bildin mi, Hatip Hoca? Şart olsun çay kaynattıracak...</p>
<p class="calibre1">— Benim bildiğim Kulaksızın Mustafa durduğu yerde adama çay kaynatmaz!</p>
<p class="calibre1">— Doğrusun!.. Ben de olsam...</p>
<p class="calibre1">— «Kaynatırım,» diyeceksin ama... Sen Mustafa'dan baskın cimrisin Derviş Ömer, istesen de kaynata-mazsm...</p>
<p class="calibre1">Derviş Ömer duymazdan gelip her zamanki gibi fısıl fısıl konuştu :</p>
<p class="calibre1">— Hocaların Hakkı'nın Ayşe'ye çay neymiş? Altm bile takılır! Hey gidi, Yamören'in adamı!.. Evet, bu Mustafa, gayet rezildir ama, ağası Murat da iyinin iyi-sidir. Mustafa, sözünü tutmayıp babalarının yellenme-siyle Pelvan Vahid'i vurunca Murat eğitmenliğe geçip</p>
<p class="calibre1">257</p>
<p class="calibre1">gurbete çıktı. Gördün mü doğruluğu?.. Murat eğitmenin doğruluğuna bakmalı ki geçenlerde ikinci askerliğe giderken kasabaya geldi de bunun yanma uğramadı. Yaşı, kafa kâğıdında küçük göründüğünden çocuk koğuşunda yatan davar hırsızı Uzun Cemal'e babası gelmişti. Bunlarda davar hırsızlığının dede zenaatı olduğu</p>
<p class="calibre1">söyleniyordu. Kalaycı Apti'nin anlattığı doğruysa, bunlar dört vilayet toprağında yakmadık çoban canı bırakmamışlar...</p>
<p class="calibre1">— Otuz davarı, otuz kurtçu it beklese, bunlar yolunu bulur, birini ikisini aşırırlar Murat Bey! İlgaz dağlarının en kocamış kurnaz canavarı bunların yanında çırak duramaz...</p>
<p class="calibre1">Uzun boyu, biraz kamburca sırtı, utangaç gülüm-semesiyle Cemal hırsıza ne kadar az benziyorsa, kırmızı kıvırcık sakallı ufak tefek babası da o kadar az benziyordu. Baba oğul on dakikadan beri üç kelime ko-nuşmamışlardı. Cemal, kancalı iğneyle çapraz yeleğinin sol omzuna tutturduğu iki kat gümüş kösteği başparmağına sarıp çözüyor, babası, kulağından serçe parmağıyla çıkardıklarını yamalı zıpkına siliyordu.</p>
<p class="calibre1">Murat'ın birden midesi bulandı. «Gidip biraz okumalı,» diye kalktı, odasına girip yatağa uzandı.</p>
<p class="calibre1">Davulların gümbürtüsü, zurnaların cırlak sesleri birden kesilmiş, dünya bir anda sanki ölmüştü.</p>
<p class="calibre1">Davullar yeniden vurulmaya başlayınca uzanıp kitabı almaya üşendi, gözlerini kapattı, daldı.</p>
<p class="calibre1">— Seni uyardık mı, beyim?</p>
<p class="calibre1">— Hayır Kelleci! Ne var?</p>
<p class="calibre1">—• Köyden gelen oldu da... Bavulun    anahtarına baktım!</p>
<p class="calibre1">Kelleci köye göndermek için aldığı öteberiyi, reviri harman sonu kalabalığı bastığından, Murat'ın bavuluna kitlemişti.</p>
<p class="calibre1">258</p>
<p class="calibre1">—    Kim geldi?</p>
<p class="calibre1">—    Babamgiller...</p>
<p class="calibre1">— Anan da geldi mi?</p>
<p class="calibre1">Murat, Kelleci'nin anasını çok merak ediyordu.</p>
<p class="calibre1">— Gelmedi beyim: Babam küçük halamızı almış gelmiş!</p>
<p class="calibre1">—    Al bakalım anahtarı... Hemen gidiyorlar mı?</p>
<p class="calibre1">—    Yok... Bir gösterelim, dedim!</p>
<p class="calibre1">Kelleci, bavuldaki kahve kutusuyla kahve tepsisini, pencerenin içinde duran gazocağını getirip ortadaki masaya koydu. Kutunun kapaklarını açtı kapadı, tepsiyi evirip çevirdi.</p>
<p class="calibre1">— Nasıl bu tepsi böylece, beyim?    Bak, camına    ayna dökmüş    domuz Yamörenli...</p>
<p class="calibre1">Resmini sana yaptırmış... Bu cami,    İstanbul'un    camisi    öyle    ya?..</p>
<p class="calibre1">—    İstanbul'un evet... İstanbul'un Ayasofya Camisi...</p>
<p class="calibre1">— Boyasını güzel vurmuş Yamörenli Mustafa... İyi güzel!..</p>
<p class="calibre1">— İyi güzel ama, hele sen derdini söyle... Neye kıvranıyorsun deminden beri?</p>
<p class="calibre1">—    Bizim derdimiz... Resim istedilerdi ya, köyden,    geçenki mektupta...</p>
<p class="calibre1">—    Anladım!.. Çektir yolla... Paran mı yok?</p>
<p class="calibre1">—    Paramız var beyim... -Kelleci utanarak yere baktı-: Para kolay...</p>
<p class="calibre1">—    Boy mu çıkaracaksın, yalnız kafa mı?</p>
<p class="calibre1">—    Çıkarınca boy çıkarmalı... Kafa neymiş...</p>
<p class="calibre1">— Öyleyse oğlum, ister istemez süsleneceksin!.. Her günkü kılıkla çektirilen resim köye gönderilmez. Giy benim lacivert elbiseyi...</p>
<p class="calibre1">—    Sağ ol beyim, ceketi versen yeter!</p>
<p class="calibre1">—    Boy resmine ceket nasıl yetermiş?</p>
<p class="calibre1">—    Senin pantol İstanbul pantolu... Bize gelmez.</p>
<p class="calibre1">259</p>
<p class="calibre1">Sen köylü milletini nerden bileceksin!.. «İstanbul gurbetine mi gitti ki, İstanbul kesimi pantol giymiş?» derler de bizimle eğlenirler. Marangoz Şükrü Ağa, lacivertten kilot pantol yaptırdı geçenlerde... Resim çektir-meliğine verecek...</p>
<p class="calibre1">— Tamam... Üstüne de benim ceketi giyersin. Dur ben de geleyim. Cinci özensin!.. Öyle bir resim çektirelim ki, Virankale'de muhtar odasına assınlar!.. Haydi, şunları gazeteye sar da, git giyin!..</p>
<p class="calibre1">—    Asiye Hala'm görmeyince bunlar sarılabilemez.</p>
<p class="calibre1">—    Neden?</p>
<p class="calibre1">— Sardın mı, yolda açar, yüzde yüz... Kırılacağını mırüacağuu hiç düşünmez! Ulan kan milleti!.. Köyde «Neymiş Hala» derler benim bu küçük halama... Komşuda pire zıplasa, yattığı yerden sezinler de, «Neymiş?» diye seğirtir. Gövdesinin</p>
<p class="calibre1">ufaklığına bakma, karıları doğurtur ki, «Uf» dedirmeden... Gövdesinin ufaklığından kocamadı bu benim küçük halam... Aslında, anam kadar... Köyümüzde bunun gibi lafı cebinde karı yoktur. Keyifli sırasında dediklerini dinlemelisin de defterine yazmalısın güzelce...</p>
<p class="calibre1">—    Geçenlerde Hatip Hoca'nm sözünü ettiği    halan    mı bu?</p>
<p class="calibre1">—    Hatip Hoca'ya kulak asma... O gün lafı    çevirdi de, «Hovardaya    çıkarmış</p>
<p class="calibre1">gecenin bir zamanı,» dedi. Hovardaya çıkmazdı ki bizim halamız, şimdiki herifine çıkardı.</p>
<p class="calibre1">Kelleci'nin, hediyelerle gidip gelmesi bir    oldu.    Yüzü gülüyordu :</p>
<p class="calibre1">—    Halam ne laflar etti beyim... Gardiyan    Tahir    Efendi, az kaldı    ki,    gülmekten</p>
<p class="calibre1">anahtarı yere düşüre... Biz burdan öteberi salmaktayız ya... Çoğunun gözü gö-türmüyormuş... Arkadaşlardan birazı, demişler ki... «Biz kahve kutularında aynalı tepsilerde değiliz... Şun-</p>
<p class="calibre1">260</p>
<p class="calibre1">cacık bir taş parçası yollasa da bizi anmış olsa...» demişler.</p>
<p class="calibre1">—    Sen ne dedin?</p>
<p class="calibre1">—    Benim bir şey dememe bırakmamış ki Halam karı... «Onlar bize iki satır mektup yazdılar mı, bakalım? dedi Kelleci,» demiş, «Benim bildiğim, Viran-kale'de taş çoktur, birer yetmezse, beşer onar alsınlar, benden bağışlaması... » demişiz biz...</p>
<p class="calibre1">Kelleci, «Evimi de yaktın küçücük/Yüreğimi yak* tın küçücük» türküsünü tuturup hediyelerini gazetelere sarmaya başlamıştı.</p>
<p class="calibre1">Murat, duvarda asılı lacivert ceketini indirdi. Küçük iskemlesini alıp çıktı. Meydanda kalabalık arttığı için, davulcularla zurnacılar büsbütün coşmuşlardı. Ortada, kadın kılığına girmiş iki köçek, kaşıkları var güçleriyle şıkırdatarak dönüyorlardı.</p>
<p class="calibre1">Kelleci'nin babasıyla halası, duvarın dibine oturmuşlardı.</p>
<p class="calibre1">Rufat Ağa, ucu çatallı sopasina iki eliyle sımsıkı sarılmış öksürüyor, her öksürükte, gövdesi, dağılacakmış gibi    sarsılıyordu.    Neymiş Hala    gümüş    yüzüklü</p>
<p class="calibre1">yumuk elini ağzına koymuş, meydandaki    kaşık oyununa    dalmıştı.</p>
<p class="calibre1">Ufak tefekti ama, tıkızdı. Yeşil gözlerindeki süzgünlük, zurnaların havaya doğru öttürdükleri Çiçekdağı havasıyla kalkıp oynamak isteğini meydana vuruyordu. Murat, «Merhaba,» diyerek Rufat Ağa'nın yanma oturdu.</p>
<p class="calibre1">Önce, biliş çıkaramadan, «Merhaba,» diyen eski korucu, İstanbul'un gazetecisini tanıyınca, davranmaya çalıştı:</p>
<p class="calibre1">261 „, _</p>
<p class="calibre1">— Vay sen misin beyim?.. Buyur!..</p>
<p class="calibre1">— Rahatsız olma Ruf at Ağa... Nasılsın?</p>
<p class="calibre1">— İyi diyelim de... Bizim, bundan sonra, iyiliğimizden kötülüğümüzden ne olur? Sen nasılsın, iyisin ya?..</p>
<p class="calibre1">—    Eh... Şöyle böyle...</p>
<p class="calibre1">— Gelirken dedim ki... «Cezayı bitirmiş çıkmıştır,» dedim. Ne    kadardı    senin</p>
<p class="calibre1">ceza?.. Oğlan dediydi geçen-ki gelişimde... Unutmuşum... Eski akıllarımız kalmadı ki beyim... Burda dediklerini, surda unutur olduk biz...</p>
<p class="calibre1">Neymiş Hala, örtüsünü ağzma siperleyerek, yan gözle Murat'ı süzüyordu.</p>
<p class="calibre1">— Bizim cezanın kıymeti yok Ruf at Ağa... Topu altı ay... Dördü gitti, ikisi kaldı.</p>
<p class="calibre1">— Altı ay az mı? Bana sorarsan, bunun altı günü de çok... -Bir şeyden korkmuş gibi sesini alçalttı-: Memet oğlanın kâğıtlarını Ankara onaylamış mı beyim?</p>
<p class="calibre1">Doğru mu kâğıtların onaylandığı?..</p>
<p class="calibre1">Murat şaşırdı. Kâğıtların Yargıtaydan onaylanıp geldiğini, Memet köye yazdırmıştı.</p>
<p class="calibre1">— Kim söyledi? Nerden duydunuz?</p>
<p class="calibre1">— Burda bizim Camili'den biri var. Yol parasından yatmakta... Yanına gelenler, bizim yeni korucuya demişler. Doğru mu oh beyim?.. Cezasının az biraz inmesi hiç mi kalmadı oğlanın?..</p>
<p class="calibre1">Murat ne diyeceğini düşünerek cıgara paketini çıkardı. Memet'in halası gözlerini kırpmadan yüzüne bakıyor, içinden geçirdiklerini sezmeye çalışıyordu.</p>
<p class="calibre1">— Buyur Ruf at Ağa!.. Yak bakalım bir cıgara... Kâğıtlar daha gelmedi. Biz de öyle bir şey duyduk ama, gerçek durum kâğıtlar gelmeyince bilinmez.</p>
<p class="calibre1">Neymiş Hala merakla sordu :</p>
<p class="calibre1">— Bizim oğlanın kâğıtları daha gelmemiş de, bu 262</p>
<p class="calibre1">Ümmühan kahpesi... -Nedense lafı yarıda kesip sözü değiştirmeye çalıştı-: Nerde kaldı bu oğlan?.. Resimci geçer giderse şimdicik...</p>
<p class="calibre1">Murat, Ümmühan'ın onaylanan kâğıtlar için ne dediğini merak etti:</p>
<p class="calibre1">— Ümmühan kâğıtların onaylanmasına ne dedi bakalım Asiye Hala?</p>
<p class="calibre1">Asiye Hala, gövdesini ürkmüş gibi geri çekti!</p>
<p class="calibre1">— Vay başıma!.. Benim «Asiye Hala» olduğumu bu efendi nerden bildi? Sana sordum Rufat Ağa, nerden bakalım?</p>
<p class="calibre1">— Nerdenmiş... Bir de sormaktasın utanmadan he mi? Bunca yıl «Etme Asiye, bu senin yolun yol değil,» dediklerim boşuna mı? Sen İstanbul'un gazetecisiyle oyun mu oynamaktasın? Gizli işlerin yüze vurdu ki, İstanbul'a nam salmacasına...    Sana vaktiyken, «Oynak-lama,    bunun sonu    iyilik getirmez,»    demedim</p>
<p class="calibre1">miydi kahpe?..    Buyur bakalım! Pekiii... Ben    seni şimdicik Viran-kale'ye</p>
<p class="calibre1">bildirmez miyim? «Bunun adı, hey komşular,    Çankırı'yı    aşmış da,</p>
<p class="calibre1">İstanbul'lara    dayanmış,» desem hak değil    mi? Hayır,    en temizi, ben seni,</p>
<p class="calibre1">giderken kes-meliyim de pisliğini dünyanın yüzünden silmeliyim...</p>
<p class="calibre1">— Rezillenme Deli Rufat!.. Nerden bildi bizim Asiye Hala olduğumuzu dedim? Cinci mi bu?</p>
<p class="calibre1">—Murat Bey'in bilmeleri cinciliğinden değil, senin dünyaya nam salan çengiliğinden...</p>
<p class="calibre1">— Kafanı yararım koca domuz, bunaklama...</p>
<p class="calibre1">— Yahu bacımız olacak bu kahpenin İstanbul'lara nam salması nasıl bir iş?..</p>
<p class="calibre1">Ben bunca zaman Virankale'-nin ünlü korucusu olup... «Avlusuna it köpek atlamasın,» diyerek geceyi gündüze katıp... «Aman ucu bize de bulaşır. Bu da bir Keleci'nin Asiye,» diyerek...</p>
<p class="calibre1">— Vay başıma!.. Herif sen kudurdun mu? Elin gariplerine duyuraraktan bu nasıl bir şaka... Aslında</p>
<p class="calibre1">263</p>
<p class="calibre1">ben sana bu rezilliği birem birem sormaz mıyım? Ben senin kıran giresice sakallarını birem birem yolup... -Hatip Hoca gelip yanlarına çömelince Asiye Hala gene lafı değiştirdi -: Bizim oğlanın resmini şu herif mi çekecek Rufat Ağa, şu zingirdek herif?</p>
<p class="calibre1">Asiye Hala'nın «zingirdek» dediği Cinci Nezir, sabahtan beri fotoğraf makinesiyle su kabı arasında mekik dokuyor, bozuk para yağmuruyla keyfe geldiğinden bir kasaba halkının karısına kızma, yaşlısına körpesine, askerine başıbozuğuna laf yetiştiriyordu.</p>
<p class="calibre1">Şimdi iskemleye, candarma telefon santralcisi Rıza Onbaşıyı oturtmuştu. Rıza Onbaşı, zampara olduğundan bıyıklarına meraklıydı. Genelevde dostu, mahalle aralarında yaza çıkmaz bulaşık işleri vardı. Bu yüzden resmini sıkça çektiriyor, her çektirişte, «Bizim muskamız resim,» diye Cinci'ye takılıyordu.</p>
<p class="calibre1">Rıza Onbaşı, bıyıklarını kıvırarak hazırlanırken, candarma başgediklisinin küçük kızı «Beni de çıkar Rıza Amca,» diye    koşup geldi.</p>
<p class="calibre1">— Başüstüne Bayan Şehnaz!.. -Çocuğu kucağına oturttu    -:    Gözünü    aç    rezil Cinci,</p>
<p class="calibre1">Şehnaz Sultan'ı iyi çekmedin mi...</p>
<p class="calibre1">Cinci Nezir küçüğün yanağını okşadı,    tepesindeki    kurdeleyi    düzeltip    birkaç adım</p>
<p class="calibre1">geriledi. Başını sağa büküp gözlerini süzerek baktı:</p>
<p class="calibre1">—    Kasıldın ki namussuz Rıza... Gene meşe    kütüğüne döndün!..</p>
<p class="calibre1">—    Höst alçak!.. Meşe    kütüğü babandır!..</p>
<p class="calibre1">— Tüh Allah belanı vere katır!.. Neden kurcaladın bıyığını gene... Biz düzeltiyoruz, bu herif bozuluyor. Tek dur!..</p>
<p class="calibre1">Makinenin arkasına geçti. Kara bezi kafasına örtüp bir zaman körüğü ayarladı. Kolunu sinirli sinirli sallayarak boğuk boğuk bağırıyordu :</p>
<p class="calibre1">264</p>
<p class="calibre1">— Tek dur, dedim, rezil... Bıyıklarından başlatma!</p>
<p class="calibre1">— Ah bıyığıma sövmelisin ki... Ah bir ağzından kaçırmalısın ki... Uzatma pezevenk... Çekeceksen    çek... Ben canımdan    usandım!..</p>
<p class="calibre1">—    Çekmek ne kolay!..    Davul sesiyle köçek    gibi ırgalanma    ki, çekebilelim!</p>
<p class="calibre1">Kıpranma!.. Az kaldır başını...</p>
<p class="calibre1">— Neymiş?..</p>
<p class="calibre1">— Ananın... Töbe hey Allah... Kafanı kaldır kodoş!.. Kızı sallama!.. Ulan «kafanı» dedim, «kızı» demedim. Ulan «ayı» desem, dağın ayıları senden iyi durur. Irgalanma oğlum!.. Resim çektirmeye meraklı bir herifin bu ırgalanması neyin nesi? Beri bak Tahir Efendi, ben azar azar hiylelendim. Erkek kısmı bu kadar oynak olmayacak!.. Sakın bu herif, kendi toprağının namlı köçeklerinden olmasın!..</p>
<p class="calibre1">— Uzattın namussuz... Surdan bana bir taş vermezsen adam değilsin Tahir Efendi!.. Yumruğum gibi bir taş vermezsen... Taşı yemeden çabuklanacagı yok bunun...</p>
<p class="calibre1">Gardiyan Tahir Efendi gülerek kapıya döndü. Kel-leci'yi görünce şaşırdı:</p>
<p class="calibre1">— Dur hele!.. Bu da kim! -Hazırola gelip selam verdi-: Vay Kelleci Ağa!</p>
<p class="calibre1">Bağışla efendim, bilemedik!.. Emret!.. -Murat Bey'e güldü-: Gördün mü beyim bizim buranın eşeğini, çul kısmı nasıl değiştirir. Ben şimdi bunu hükümetin önünde görsem, yeni savcı yardımcısı bellerim de, ağzım uçuklar!..</p>
<p class="calibre1">Kelleci adamakıllı süslenmiş, süslenince de çok değişmişti. Başında Terzi Bekir Usta'nm yeni Kasketi, göğsünde koyun hırsızı Cemal'in gümüş kösteği vardı. Marangoz Şükrü Usta'nm kilot pantolonu, bacaklarının çarpıklığına usta binicilerin çevikliğini vermiş, biraz dar gelen ceket, gövdesinin her zamanki hantallı-2 65</p>
<p class="calibre1">"'"ğını enikonu saklamıştı. Gazeteye sardığı hediyeleri, babasının yanında duran heybeye yerleştirip doğruldu. Ellerini nereye koyacağını bilemiyor, gözleri yerde, utangaç utangaç gülümsüyordu.</p>
<p class="calibre1">Hatip Hoca, Kelleci'yi inceden inceye süzdükten sonra gülerek sordu:</p>
<p class="calibre1">— Anladık çulu değişmişsin köpoğlusu... Göğüs cebine soktuğun şu kara boru neyin nesi?</p>
<p class="calibre1">— Bu mu? Boyalı kalem Hatip Emmi... -Murat'a döndü-: Senin dolmakalemi aldık beyim... Resim'çek-tirmeliğine aldık... Bekir Usta dedi ki... «Göğüs cebine kalem takılmak ki, burda okuma yazma bellediğin bilinmeli,» dedi. Bilinir mi böylece?..</p>
<p class="calibre1">— Bilinir.</p>
<p class="calibre1">— Bekir Usta, «Soralım da alalım,» dedi ya, biz kendiliğimizden aldık.</p>
<p class="calibre1">— İyi etmişsin!..</p>
<p class="calibre1">— Kavas Ağa'ma bakarsan, şapkanın üstüne poşu sarılmalıymış... Bekir Usta, «Şapkaya poşu gitmez. Fes olsa neyse ne,» dedi. Gitmez öyle ya beyim?</p>
<p class="calibre1">— Gitmez evet...</p>
<p class="calibre1">Cinci Nezir, Santral Rıza Onbaşı'nın resmini çekmiş, kartı su kabına atıp gelmişti. Elini gözlerine siper edip Kelleci'ye bir zaman baktı:</p>
<p class="calibre1">— Ulan rezil Kelleci! Özenti olur ama bu kadar mı olur, namussuz! Senin karı milletine hiç mi acıman yok?.. Başıma cihan pelvanı Kara Yusuf mu kesildin alçak? Seni bu kılıkta görmeleriyle Virankale'nin karısı kızı... Virankale kaç para!.. Bak görürsün Hatip Hoca, bu resmi salmamızla, Camili'nin, Karakaya'nın, Süt-lü'nün, Derebaşı'nm oynak avratları bu kapıya birikmez mi? Ya, delikanlı kısmını muhtarlar köy yerinde nasıl zaptedecek bundan böyle?.. «Vay, mahpus damı-2 66</p>
<p class="calibre1">na eşşek giren, adam olmaktaymış,» diyerek seğirtecekler ki, her biri ağasını kurşunlayıp...</p>
<p class="calibre1">— Sen Virankale çevresinde gezele bakalım akılsız Cinci... Resmi, bizim İstanbul gazetelerine salacağımızdan ne haber?</p>
<p class="calibre1">— Deme Hoca!.. Aman Murat Bey, inanayım mı?</p>
<p class="calibre1">— Evet, Kelleci'nin resmi İstanbul'a gidecek... Var gücünü harcayacaksın!</p>
<p class="calibre1">Çünkü altına: «Foto: Cinci Nezir-Çankırı» yazacağız.</p>
<p class="calibre1">Cinci Nezir makasın ucuyla yeni resim kartı kutusunu açmaya çalışıyordu. Durup biraz düşündü :</p>
<p class="calibre1">— Öyleyse, kart başına on kuruş olmaz. Her birine yirmi beş alırım.</p>
<p class="calibre1">Santral Rıza Onbaşı dizlerini dövmeye başladı:</p>
<p class="calibre1">— Gördün mü bize ettiğini Murat Bey... Heyvah... Biz bu rezil Cinci'ye şimdilerde güç yetirememekteyiz. Gazete lafını duymasıyla fiyatı on kuruştan yirmi beşe çıkardı. Çektiği resim bir de İstanbul gazetesine basılırsa, bizi bitirir. «Bundan böyle, ben İsmet Paşa'nın resimcisi oldum,» diyerek kasılır ki, gebertmeyince kur-tulunmaz!..</p>
<p class="calibre1">— Ne sandın oğlum! İsmet Paşa'nın resimcisi elbette... -Kutunun kapağına yapıştırılmış kâğıdı kesti- :    Gel    bakalım    Kelleci Ağa... Bunun içinde yüz tane</p>
<p class="calibre1">kart var! Bakalım siftahın nasıl? Bunları bir saata kalmadan harcamalıyım ki ben sana, «Uğurlu Kelleci,» demeliyim!.. Hele şuna hele... Hele şunun adam gibi gülmelerine... -Yana attığı ayağının burnuna basarak dikildi -: İsmet Paşa'nın resimcisi kaç para, hey avanak Santral!.. Bendeki resimcilik bilgisi Alamanda yok! Ben, senin gibi katırları karşıma alıp adam resmi çıkartmaktayım!..</p>
<p class="calibre1">Çıkarsın bakalım İsmet Paşa'nın resimcisi...</p>
<p class="calibre1">Onbaşı Rıza elini bıyığına a t t ı :</p>
<p class="calibre1">267</p>
<p class="calibre1">— Mübarek bayram günü sen canına, mı susadm kötü Cinci... Bir de gülersin ha!.. Kızım Şehnaz!.. Demincek gösterdiğin taşı kap gel yavrum. Kap gel ki... Cinci Nezir makineye doğru yürüdü :</p>
<p class="calibre1">— Buyur Kelleci ağa!.. Bir güveylik resmi çekelim de, şu Santral'ı boş böğründen vuralım! Geç otur!</p>
<p class="calibre1">Kelleci iskemleye oturunca cebinden Kavas Ağa'-ııın iri taneli otuz üçlük kehribar tespihini çıkarmış, ellerini dizlerine koyup, gövdesini geri almıştı. Cinci Nezir, kart kutusunu makineye soktu. İçerdeki işini bitirince, oyun göstermeye hazırlanan bir hokkabaz gibi ceketinin kollarını biraz yukarı çekti:</p>
<p class="calibre1">— Tamam!.. Şapkayı biraz yukarı kaldır Kelleci oğlum, şapka biraz yukarı kalksın ki, gözlerin fark edilsin!.. Tamam!. Şuraya bakacaksın!.. «Bakacaksın,» dedim eşek oğlum, çıkasıca gözlerini öküz gibi, «Belert,» demedim. Nah şuraya bakacaksın!.. -Makinenin sol üst köşesini gösteriyordu -: Tamam!.. Gövdeni gevşet!.. «Gevşet,» dedim rezil, bunun ucunda ölüm mü var? «Bir iki üç,» dedim mi, soluklanmayacaksın! Bu ne tespihi oğlum, büsbütün ağa tespihi!..</p>
<p class="calibre1">Kara bezi kafasına örtüp makinenin içinden bir zaman baktı. Ön ayağı biraz indirdi. Kara bezden çıkıp objektifin kapağını kapadı. Elini içeri sokup arabı çekecek kâğıdı yerine yerleştirdi. Parmağını havada sallarken uzun bir ıslık öttürüp Kelleci'ye bakacağı yeri bir daha gösterdikten sonra, objektifin teneke kapağını aldı. «Bir ki üç,» deyip yerine koydu :</p>
<p class="calibre1">—    • Tamam!.. Arabını çektik Allanın izniyle... Çektik Hatip Hoca... Bizde, bu zamana kadar bir şey resmi noksandı.</p>
<p class="calibre1">— Ne resmi Nezir Efendi?</p>
<p class="calibre1">— Küçük halasının yanında diyemem... Bizde bu kadar Çankırılı gayreti vardır. Aslında bu «şey» lafı-268</p>
<p class="calibre1">nın ucu uzun gayet... Bu «şey» lafı bilene çok mesele anlatır. Yavrum Kelleci, şeyliğini çektik. Allanın izniyle yakında güveyliğini de çekeriz. Sıkı dur!.. Cinci Nezir, elini sokup kara torbayı dirseğine sıkıca sardı. Resmin arabını eczalı suya koydu. Bir zaman çalkaladıktan sonra, gözünü tepedeki deliğe uydurup yandaki kırmızı camı örten sürgüyü çekti.</p>
<p class="calibre1">Murat, Cinci Nezir'in biraz arkaya bastığı sağ ayağına dalmıştı. Bu ayak birden havaya kalktı. Kalktığı gibi de, kalakaldı. «Aklına bir zorlu laf geldi Cinci'nin... Şimdi Kelleci'yi kalaylayacak ki parıl parıl...» Ne diyebileceğini kestirmeye çalışırken, Cinci, yan sürgüyü hışımla kapayıp başını kaldırdı.</p>
<p class="calibre1">Suratı allak bullak olmuştu. Gözlerini kısarak Kelleci'ye uzun uzun baktı. İçerden : «Kelleciiii... Hey Köpoğlu köpek, geliver!» diye bağırdılar.</p>
<p class="calibre1">— Tamam mı Cinci Emmi?.. Ben gideyim mi? Cinci bir şey anlamamış gibi dalgındı. Elini iki kez</p>
<p class="calibre1">suratından geçirdi. Birden sahici bir öfkeyle bağırmaya başladı:</p>
<p class="calibre1">— Nereye gidiyorsun rezil? Adam gibi oturmayı bilmezsiniz. «Irgalanma,» derim, çingen köçekleri gibi ırgalanırsınız. Otur oturduğun yerde... Bir daha çekeceğiz, uğursuz köpek...</p>
<p class="calibre1">Hatip Hoca keyiflendi:</p>
<p class="calibre1">— Tamam beyim... Kâğıdı yaktı. İsmet Paşa'nın resimciliğini yüzüne gözüne bulaştırdı. Her adamın çektiği resim gazeteye basılsa... Ulan kötü Cinci!.. Sen, «Kelleci» milletiyle oyun mu oynamaktasın... Kelleci kısmı bir vakit tekin değil... «Adımız gazeteye basılacak,» derken, beş kuruşu gâvur ettin!.. Otur, Kelleci oğlum!.. «Acele nalbant, zenaatı kurt eşeğinde beller» lafı vardır ama, acemi resimciler için değildir.</p>
<p class="calibre1">269</p>
<p class="calibre1">Cinci Nezir, yeni bir kâğıt takmıştı. Hatip Hoca'yı dipten doruğa süzüp Kelleci'ye parmağını kaldırdı:</p>
<p class="calibre1">— Bu kez de ırgalandın mı, başka kapıya... Kendine bir başka resimci bul!..</p>
<p class="calibre1">Ben resim çektirmesini bilmeyenlere... Ben burda... Hay Hatip Hoca!.. Şuraya bak ulan!.. Sallanma!.. Başlatırsın teşbihinin şıkırtısından... Biiir... Kiiii...</p>
<p class="calibre1">Üç!.. Tamam!.. Şundaki surata bak Murat Bey!.. Ben de resim kâğıdı olsam vallah çekmem, billah çekmem...</p>
<p class="calibre1">Bu kez, resmin arabını eczada biraz daha bekletti. Gene gözünü üst deliğe uydurup yandaki kırmızı camın sürgüsünü açtı. Açmasıyla, öğürür gibi, gövdesi iki kere sarsıldı. Dizleri biraz bükülmüş, zangır zangır titremeye başlamıştı. îmdat isteyen soğuk bir sesle yalvardı :</p>
<p class="calibre1">— Töbe hey Allah!.. Eşhedüenlââââââ... Gelsene Murat Bey... Gel allasen... Ayaklarını öpeyim gel şuna bak!..</p>
<p class="calibre1">— Ne var?</p>
<p class="calibre1">— Eşhedüenlââââ... Bakıver oh beyim... Benim aklım karıştı. Bak şuna...</p>
<p class="calibre1">Murat, makinenin üstündeki deliğe gözünü uydurdu. Yandaki sürgüyü açtı. önce kırmızı ışıktan başka bir şey göremedi. Sonra, eczalı suyun içindeki resmi, yavaş yavaş seçti. Elinde tespihle oturması lazım gelen Kelleci'nin yerinde, bineği art ayakları üstüne kalkmış bir atlı vardı. Mavzerini omzuna çapraz asmış bir atlı candarma...</p>
<p class="calibre1">— Eşhedü çekmekte haksız mıyım Murat Bey?.. Dinin gibi doğru söyle...</p>
<p class="calibre1">Murat da bir şey anlayamamıştı. Alttaki kâğıda baktı. Bundaki de bir candarmaydı. Ayakta duruyordu.</p>
<p class="calibre1">— Neymiş beyim?.. Bu Cinci neden apıştı?</p>
<p class="calibre1">— Neden olacak... Cinlerle bu kadar uğraşan fotoğ-270</p>
<p class="calibre1">raf çının hali budur. Senin Kelleci'yi askere almış... Önce yaya askerliğine vermiş... Sonra, «Bunun babası da atlıydı,» diyerek atlıya geçirmiş... Cinci'ye başını salladı -: Ya Cinlerle bu kadar içli dışlı olunmayacaktı, Nezir Efendi... Ya da çifte kâğıtlı akşama kalacaktı... Çıkar şunları da Hatip Hoca görsün!.. Galiba, eski arapları koydun.</p>
<p class="calibre1">— Olmaz!.. Hiç olmaz. Ben kudurmuş muyum    ki, eski    arapları    biriktirdiğim</p>
<p class="calibre1">kutuyu, zamklı kâğıtla yapıştırayım da, kale kapısı gibi berkiteyim. Demincek önümüzde makasla zorlatıp açtığım kutu... Bugün bayram diyerek dün akşam getirttim Kör Salih Efendi'-den...</p>
<p class="calibre1">— Öyleyse Kör Salih Efendi'nin dükkânında bir yanlışlık olmuştur. Meraklanma, fotoğraf gâvur icadı olduğundan, buna sarı kedi, kara oğlak karışamaz. Öteki kâğıtlara bak bakalım!..</p>
<p class="calibre1">Cinci Nezir umutlanarak makineye sarıldı. Gözünü deliğe dayadı. Biraz sonra, keyifli keyifli bağırmaya başladı:</p>
<p class="calibre1">— Allahımın bir işi canım!.. Evet, doğruymuşsun Murat Bey... Yahu nedir. Bizim resim kutusuna bir alay candarma dolmuş... Ardından, genelev kahpelerinin fonograf çalmaları... Vay aman! Bu bizim Tabak İhsan değil mi? Vay başıma... Hatip Hoca, Gardiyan Tahir Efendi'ye elini    salladı:</p>
<p class="calibre1">— Davran Tahir Efendi!.. Gel yetiş... Bu    herif de-lilendi.    Ellerini    ardına</p>
<p class="calibre1">bükelim de, sevabımıza bir deli dayağı çekelim şuna...</p>
<p class="calibre1">Cinci Nezir kâğıtları olduğu gibi çıkarmıştı. İskambil gibi açıp bir zaman baktı. Gülüp dururken, suratı birden karıştı, saçları bıyıklan dikildi:</p>
<p class="calibre1">— Aman Tahir Efendi kardaşım... Aman bizi yaktılar yahu... Bu kör gözüne ettiğim Salih rezili bizi</p>
<p class="calibre1">271</p>
<p class="calibre1">göbeğimizden kurşunladı. Biz buna dört buçuk kayma saydık dünkü gün... Gardiyan Musa aldı geldi. Pekiii... Şimdi, «Ben tanımam, açılmadan getirilecekti,» derse... Bize çekilmiş kâğıtları kız oğlan kız, diye soktular Tahir Efendi... Aman çarşıya birini salmanın kolayı... Aman yahu, çarşıya gidecek bir Müslüman yok mudur?.. Aman çarşıya gidecek bir Müslüman...</p>
<p class="calibre1">Kelleci'nin Neymiş Halası, deminden beri Rufat Ağa'nın böğrünü muştalayarak, «Neymiş... Neymiş dedim, buruşuk... Oğlanın resmi çekildi mi?» diye soruyordu. Olup bitenlerden hiçbir şey anlayamamıştı. Cin-ci'nin çarpınmasını görünce hemen kalktı:</p>
<p class="calibre1">— Üstesinden gelebilirsem, ben gideyim kardaşım!.. Bir kâğıda, her ne gelecekse yazı verin!..</p>
<p class="calibre1">Murat, bir kâğıda yanlışlığı yazdı.</p>
<p class="calibre1">Asiye Hala'ya, Yağlıcı Fırını'nın bitişiğinde hem resim çeken, hem de fotoğraf öteberisi satan Tekgöz Salih'in dükkânını salık verdiler. Asiye Hala, üç etek entarisini savurarak kalabalığa karıştı.</p>
<p class="calibre1">Kelleci iskemleden kalkmış, orta yerde şaşkın şaşkın duruyordu. Ayaklarını sürüyerek babasına yaklaştı. Heybenin yerini iki kez değiştirdikten sonra parmağını salladı:</p>
<p class="calibre1">— Bak baba, dediğim gibi... Bunun içinde kırılacak şey var. Tepsiyi kendin gördün... Cam kırıldı mı, on para etmez. Kırıldı mı, bitti. Hayvanı sürerken gaz-ocağını taşa ağaca vurdurursunuz! Gerisini kendiniz düşünün... Karı kısmı bakmadan edemez. Halam karıya hiç baktırma! «Baktığın elverir,» dersin! Bakacaksa, yerine gidince baksın... Ümmühan Abla'ma dersin ki... Daha neler salacak dersin... Kandil mandil... Kenefe ibrik salacak, dersin...</p>
<p class="calibre1">Gene içerden seslendiler. Koşarak geçti gitti.</p>
<p class="calibre1">272</p>
<p class="calibre1">Rufat Ağa, gelip yanına oturan Murat Bey'e bakıp göğsünü yavaşça yumrukladı:</p>
<p class="calibre1">— Ah benim bahtı kara oğlum!.. Görürsün beyim, bu oğlan askerde yaya askeri olur, atlılık eline geçmez. Bunun cezasını Ankara onaylar, görürsün! Çünkü bahtı kara... Altına üstüne bakmazlar da, onayı basakor-lar. Bu dünyada arkan olmadı mı, ölmeli... Kocalığıma çattı beyim, ben bu oğlanı köy yerinde gereğince ar-kalayamadım. Eski tetikliğim olaydı, belki mahpus damına da girmezdi, bu benim oğlum...</p>
<p class="calibre1">— Neden?</p>
<p class="calibre1">— Aslına bakarsan, Osman Ağa'yı vurup vurmadığı bana karanlık... Bana göre bu işin çok bulaşık yönleri var!.. Köy yerinde oynak karı alanın başı dumansız olmaz. Karakol onbaşısına çok yalvardım, «Aman biraz da, Yusuf'u izle bakalım, altından ne çıkar,» dedim. «Çok sıkıladım. Rufat Ağa, senin rezil oğlun,</p>
<p class="calibre1">Yusuf'un bilgisi yok diyor!» dedi. «Değnek atlattın mı oh kardaş?» dedim,</p>
<p class="calibre1">«Değnek kaç para... Kuran'a el bastırdım,» dedi. Değnek atlamış bu benim oğlum... Değnek atladığına bakarak, «Yusuf suçsuz öyleyse,» diyorum.</p>
<p class="calibre1">Avanaklığına bakarak, «Bir oyunla aklını çel-mişlerdir de, benim eşek oğlum, sezinleyememiştir,» diyorum... - Üst üste öksürdü. Bir yeri ağrıyor gibi uzun uzun inledi -: Yaban yerin adamı olduğundan, belki sana demiştir. Çifte tüfeği elinde mi boşalmış bunun gerçekten?..</p>
<p class="calibre1">— «Elimde boşandı kendi başına,» diyor.</p>
<p class="calibre1">— O laf, muhtar odasındaki ilk lafı... Benim hiy-lelendiğim... Son günlerde rahmetli Osman Ağa'nın debelenmeleri... Camili'nin çerçisi Kel Aliço'ya kaç zamandır, ev düzeninden dert yanar olmuşmuş... Bunlar dervişlikte ahret kardeşiydiler. Birbirlerinden saklıları gizlileri pek yoktu. Osman Ağa, karıdan yanar ya-273</p>
<p class="calibre1">kılırmış, döner, karının ölen kocasından tay getirdiği Cemile kızdan yanar yakılırmış... — Nelerinden yanıp yakılıyor? —Kahpeliklerinden besbelli... Ulan kodoş desem, karın ölüvermeyle, sen, Ümmühan gibisini neden çeker alırsın? Sen o kısrağın binicisi misin, tek kolunla, budanmış teres?.. Ümmühan ölen kocası zamanında oynak bilinir. Basılıp masılması yok ama, herif bunu güderdi ki, gece gündüz... Bu herif, bindiği kısrağın huyunu bilmez mi? Azdan çoktan hiylelenmese, neden ardını kollayacak durduğu yerde?.. «Çankırı pazarına gidiyorum. Yarın akşam gelirim ya, köyü tutamazsam, öbür gün buradayım Allanın izniyle... » derdi de, yatsı vakti, «Hayvan nalını düşürdü,» diye apansız dönüverirdi. Bunlar hep, köy yerinde, karısına güvenmez herif düzenleri... -Murat'ın verdiği cıgarayı tuttuğu ateşten yaktı -: Aslına bakarsan, Ümmühan kahpesinin kötülüğünü gözüyle gören yoktur. Bence karı, doğru... Herifin kuşkulanması Ümmühan'ın oynaklığından... Karı var, günde üç hovarda savar, izini bellilemez; karı var, pınara gider gelirken dile düşer. Çünkü, durduğu yerde kuyruklu koyun gibi salınıyor bıngıl bıngıl... Köy yerinde erkek milletinin işi zordur beyim, nerede kalmış ki karı milleti eteğine çamur bulaştırmıya... - Biraz düşündü, derin derin içini çekti -: İyidir gayet Ümmühan kahpesi... Bildiğin Osmanlı karı... Başkası olsa, «Aman laf olur,» diye korkardı da, bu Memet'in adını anmazdı. Tüfek kendi başına da boşalsa, arada herifi gebermiş... Yüreğini şuncacık bozmadı. Gördükçe, «Çankırı'ya yolculuk ne zaman?» diye sorar, görmezse adam salar. «Aman Rufat Ağa'm, kasabaya inersen bize uğrasın... Kelleci oğluma öteberi biriktirdim,» d'ye çırpırur. «Senden başkasına hiç güvenmem Emmi, alır giderler de, yolda yarısını bölerler imansızlar,» demeleri... «Kelleci'nin kâğıtları Ankara'da onaylanmış,» diye haber geldi Camili'den... «Doğru mu ola?» diye sürüp gitme. Ümmühan başını çatkılamış... Ağlamış ki, gözlerine kan oturmacasma... «Duydun mu Rufat Emmi?» dedi. «Duydum ama, bakalım gerçek mi?» dedim. «Gerçeği yalanı, köyde istemezler lafa çöktüler, senin haberin yok,» dedi. «Bunca zamandır, hey kahpe Ümmühan, elin reziline bunca öteberi saldın, nasılmış?» demişler, «Dağ gibi herifini keyfi yiyen oğlana, iki pazara vardırmadan dolu heybeler göndermek neyin nesiydi?» demişler. «Şimdiyecek yüreğimiz bozulmadıydı ama, bundan böyle, istemezlerin dediklerine inanılmayacağı kalmaz,» demişler. «Karı başınla sen mi bilirsin, Ankara'nın Yargıtayı mı bilir hey avanak Ümmü-han!» demişler. Cemile kızı Yusuf oğlana vereceği duyulunca...</p>
<p class="calibre1">Hatip Hoca gözlerini kırpıştırdı:</p>
<p class="calibre1">— Cemile'yi övey oğluna mı veriyor Ümmühan?</p>
<p class="calibre1">— «Veriyor» duşu kalmış mı, Hatip Hoca, çoktan verdi de, düğünü bile oldu. Oğlanın gerdeğe girdiğinin bugün haftası... Ümmühan kızını, oğulluğuna verim-kâr olunca, köy yerinin boşboğazları bir baştan lafa oturdular. Asiye kahpesinin dediği doğruysa, Memet oğlanı, Ümmühan'a yaraştırıyorlarmış... «Tamam!» demişler, «Kızı oğulluğuna verdi mi, vermedi mi karının hizmetkârıyla arası iyiymiş... Kelleci oğlan herifi Üm-mühan kahpesine rahatça sarılıp yatmak için yedi,» demişler. «Bu işin oluru olmazı kalmadı. Gün ışıdı, gâvur Müslüman seçildi,» demişler. Fukara karı hepsini duymuş... Gittim ki, gözleri yumruk gibi... Tuz ekmek öptü, «Kelleci benim oğlum,» diye kitaba el bastı. «Benim düğün sıram mıydı Rufat Emmi, bizim düğün kuracak sıramız mıydı?» diye ağladı. «Kelleci oğluma bunu böylece anlat... Onun aklı erer,» dedi. «Benim</p>
<p class="calibre1">274</p>
<p class="calibre1">275</p>
<p class="calibre1">kahpe kızım everilecek çağda mı?» dedi, «Namussuz Virankale'nin dillerinden başımı kurtaramadım,» dedi. Benim anladığım, oğlana, kızı köy yerinin dedikodularından verdi bu karı... Kurdukları düğüne de kulak verme... Şu kadar lira emekli aylığı alan yerin düğünü değil, bildiğin fukara düğünü... Kimi, «Delikanlılar askerde de ondan...» dedi; kimi, «Ümmühan kahpesinin cimriliğinden...» dedi. Bana sorarsan, yeni korucunun kaltabanlığından... Korucu kısmı ergen düğününde fırtına gibi döneleyecek değil mi? Okuntuları yerli yerine yetiştiremedi vakti vaktiyle... Davulu önüne katıp konuk karşılayacak ya, konuklar odaların önüne dayandılar da, bu gözünü sevdiğim daha kunduralarını aramakta... Konukları attan indirip rahatlandıracak ya, herifler, bir saat at üstünde beklediler de, dizginlere yapışan çıkmadı. Kim kimin evinde konaklayacak, kimin atı kimin damına bağlanacak bellisiz... Senin hayvanı benim altıma çekiyor, benimkini senin altına... - Soluyarak gelen Asiye Hala'ya başını salladı -: Geldin mı kız? İyi... Buldun mu gideceğin yeri?</p>
<p class="calibre1">— Buldum. Bulunmaz mı?</p>
<p class="calibre1">— Bulmuşdursun!.. Ulan bu zamanın karıları... Bunlar beyim, surdan yola bırak, sana Ankara'yı bulsunlar.</p>
<p class="calibre1">Murat güldü :</p>
<p class="calibre1">— Zorluk çıkarmadı ya, kör herif...</p>
<p class="calibre1">-- Önce başı kalabalıktı. İnsan biraz aralanınca, «Ne var?» dedi. Kutuyu verdim. Bakmasıyla bildi. Nasıl bir herif o! Güldü ki, karnının yarılmasına çok bir şey kalmadı. «Cinci şaşmıştır ki, aklı sıçramıştır. Oh ne güzel!» dedi. Yenisini verdi. Nerde zingirdek resimci? Cinci Nezir, deminden beri, resim çıkaracakları duvar dibine çöktürüyor, üst üste cıgara içiyordu.</p>
<p class="calibre1">276</p>
<p class="calibre1">Asiye Hala birden telaşlanıp Rufat Ağa'ya çıkışır gibi sordu :</p>
<p class="calibre1">— Hani Kelleci? Yoksa oğlana bir laf mı ettin?</p>
<p class="calibre1">— Ne lafı edecekmişim?</p>
<p class="calibre1">— Laf etmedin de oğlan nereye savuştu? - Asiye Ha-la'nm telaşı gittikçe artıyordu -: Seslen şuna oh efendi... Sesle de resmi çekilsin... Biz vaktiyken yolu ele alalım...</p>
<p class="calibre1">Murat, kapıda duran Çingen Hidayet'e Kelleci'yi çağırmasını söyledi.</p>
<p class="calibre1">Asiye Hala, kâğıt kutusunu Cinci'ye verip gelmiş, Rufat Ağa'nm yanma çömelip çekişmeye başlamıştı. Rufat Ağa üst üste yemin ediyordu.</p>
<p class="calibre1">— Demedim, dedim namussuz!.. Höst bu nasıl bir iş! Kız dur! Ulan, sen benim boş böğrümü neden muştalamaktasın kahpe?.. Kız, tek dur, dedim... Avanaklığından utandın öyle ya! Beyim, bu akılsız Asiye, başından beri ne dedi, bakalım? «Memet'in işi Cemile'yle...» dedi. «Ben bilmem mi? Oğlanın Ümmühan'la bir işi yok,» dedi. Yusuf kızı alınca... dur, dedim, orospu... Geri dur töbeee! Ulan bu nasıl bir dürtüşleme... Höst! Elinden başlarım elinden... , Asiye Hala yalvardı:</p>
<p class="calibre1">— Sen buna bakma oh efendi!.. Bunun aklı çoktan gelgit oldu. Muhtar Ağa'mm bunu koruculuktan deflemesi, lafını bilmediğinden... Gün günden aklına ne gelirse söylemekte bu herif... -Rufat Ağa'ya-: Tüh senin erliğine... Sözümüz nasıldı bizim? Erlikte sözüne sahip olmamak var mıdır?</p>
<p class="calibre1">— Kız benim sözüme ne olmuş? Ben sözümde değil miyim? Yusuf'un lafı sende, Ümmühan'ın lafı bende... Oğlana bir şey dediğim mi var benim? Biz Murat Bey'le konuşmaktayız!</p>
<p class="calibre1">— Konuşmaktaymış!.. Oğlan duymalı ki... Gebe-</p>
<p class="calibre1">277</p>
<p class="calibre1">resice kahpe... Senin gibi boşboğaza laf vermek nasıl bir avanaklık... Hele şuna hele! Şunda şuncacık akıl kalmış mı?</p>
<p class="calibre1">— Höst çengi... Bak şamara... Kız dur... Oğlana bir şey dediğim yok! Karı ağlamakta ki, Acıçay'm seli kaç para! Ulan sen mi bilirsin, ben mi bilirim? Ümmühan karının bu işe he demesi köylünün zoruyla... «Güç yetireceğim kalmadı Rufat Emmi,» dedi, «Koç Me-met'im beni iyi bilir,» dedi, «Suçu bana bulmasın!</p>
<p class="calibre1">Ben kızı veresi değildim... » dedi!</p>
<p class="calibre1">— İnandın he mi, akılsız Rufat? Bu lafları, sana diyen bana demedi mi? Anası istemeyince, bir kızı, bir oğlan nasıl alabilirmiş? Ben o kahpede istememiş hali görmedim. Ağlamaları da köçekliğinden... «Güç yetir-medim,» derken, ağzı tersine dönmekteydi ki, aygır sidiği koklamış aç kısrak da öyle değil... Kelleci bilirmiş de, Yusuf bana neden kanlılar gibi yalvardı? «Kelleci benim öz kardaşımdan ileri,» dedi, ((Kelleci mahpus damında yatarken düğün kurmak benim neyimeydi Asiye Hala?» dedi, «Kâğıtları Ankara'da onaylanmasay-dı, düğün müğün olmazdı,» dedi, «Bugün yarın askere gitmek var. Bunlar karı başlarıyla ersiz erkeksiz, olur mu?» dedi. Bana sorarsan, aslında oğlan kızı alımkâr değil...</p>
<p class="calibre1">— Hey karı aklı... Cemile'yi mi alımkâr olmuyor? Cemile gibi yakıcı güzeli... Anadan oynak bir güzel ki... Körpenin şuncacıktan aklı ermişi... Ne fayda!.. Benim oğlum da, senin gibi avanak... Eğriboğaz'm kuytusunda rezil Osman Ağa'yı geberteceğine Cemile kahpesini sürüyüp götürseydi ya... Kızı sürüyeydi de bu mahpus damlarına o yüzden girseydi. Yusuf kızı almazlanmış-mış... Ya aldıktan sonra dedikleri... Gerdekten sonra, köyün kopuklarına ne demiş bakalım? Körpe etin tadına v a r ı n c a .    .    .    «    A    z kalsın ki, uşak,» demiş, «az kalsın</p>
<p class="calibre1">278</p>
<p class="calibre1">ki, avanaklık edip kümesimizin kınalı kekliğini ellere yedirecekmişiz,» demiş... «Biz gerdeğe girmedik, bildiğiniz cennete girdik, geçen gece...» demiş.</p>
<p class="calibre1">— Bunlar Ümmühan kahpesinin lafları mı?    Şu dünyada köy yerinin,adamı neden akıllanmaz hey Allah? Geberse de, namaz taşına uzansa, oynak karı iki ağlamayla bunların aklı neden yatar? Bunlar hep Üm-mühan kahpesinin uydurmaları...</p>
<p class="calibre1">Düzenci orospu.. Kızı oğulluğuna verdi ki, ağzının tadı bozulmayacak... Köy yerinde erkek takımını gütmek kolay değil... Biri gelin getirir, biri güvey... Ümmühan gibiler güveylerini yola yatırırlar ama, gelinle geçim zordur. İleride kocaymca, kaynana kısmına evden çıkmak bile görünür. Kızı oğlana vermesiyle malların başında kendi kalıyor. Aydan aya geberiğin aylığı... - Kelleci'yi eski elbise ile görünce elini ağzına götürüp bağırdı -: Vay başıma... Neden değiştin kız? Hani resimlik urubalarm? Kelleci ayaklarını sürüyerek geldi. Gözlerini Murat'tan kaçırmaya çalışıyor, belli belirsiz gülümsüyor -</p>
<p class="calibre1">du:</p>
<p class="calibre1">— Neden soyundun Kelleci? Ulan bu nasıl iş? Hadi git giyin... Çabuk gel... Cinci bekliyor.</p>
<p class="calibre1">Kelleci ellerini göbeğine kavuşturarak yere bakıyordu. Mavi bezden ceketi sanki, büsbütün sarkmış, eski zıpkası sanki büsbütün körüğe dönmüştü. Dudaklarını dargın dargın yaladı:</p>
<p class="calibre1">— İstemez beyim! Bu kez dursun, bu kez... Resim de neymiş?</p>
<p class="calibre1">— Caymak olmaz artık... Bak, halan çarşıya gitti geldi. Hadi git giyin...</p>
<p class="calibre1">— İstemez beyim! Bu kez dursun da... Bir dahaki gelişe... -Babasıyla halasına bir zaman düşman düşman baktı -: Yusuf Cemile'yi almış öyle ya?</p>
<p class="calibre1">Asiye Hala, Rufat Ağa'ya başını sallayarak sordu :</p>
<p class="calibre1">279</p>
<p class="calibre1">—    Bunu sana, baban olacak herif mi dedi?</p>
<p class="calibre1">—    Babam demedi. İçeride Camili'den bir oğlan var. Ona gelenler    dediler.</p>
<p class="calibre1">Ümmühan Abla'nı olmazlan-madı mı?</p>
<p class="calibre1">— Olmazlanmış ama, köy yerinde istemezlerin dillerinden oldu bu iş yavrum! Ümmühan Abla'n dedi ki... Karı yemin içti.</p>
<p class="calibre1">Kelleci yere bakarak dinliyordu. Yüzünün deminki sarılığı gitmiş, yanakları gene pembeleşmişti. Babası sözünü bitirince, söylediklerinden hiçbir şey anlamamış gibi sordu :</p>
<p class="calibre1">—    İzinname için Çankırı'ya getirdiler mi kızı?</p>
<p class="calibre1">—    İzinname yok... Şimdilerde imam nikahıyla du-racaklarmış    bir    zaman... Yeni</p>
<p class="calibre1">korucu düğünün üstesinden gelemedi. Artık bilmem, cimrilik Yusuf'ta mı, Ümmühan'da mı? Fukara düğününden kötü bir düğün... Davul geldi ama, kulak verme!.. Bir sarı düve kestiler, kötü    teke bunun yanında besili    öküz    sayılır.</p>
<p class="calibre1">Bu sırada Cinci Nezir'in keyifli sesi    duyuldu :</p>
<p class="calibre1">— Haydi, sıra Kelleci Ağa'nın! Ulan    nerede bu kopuk?    Dur hele..    Oğlum    çulu</p>
<p class="calibre1">neden değiştin çabucak? Hadi koş güveylikleri giyin de    gel!</p>
<p class="calibre1">—    Dursun Nezir Emmi...</p>
<p class="calibre1">—    Dursun ne demek rezil?.. Ortalığı bunca karıştırıp...</p>
<p class="calibre1">Asiye Hala yalvardı:</p>
<p class="calibre1">— Çeki versin oh Memet'im... Ümmühan karı da, «Resimsiz gelmeyin haa...» dedi. Çektiriver. Köyde bakar bakar ağlarız.</p>
<p class="calibre1">Cinci Nezir meraklanıp yaklaşmıştı:</p>
<p class="calibre1">— Neden soyundu bu rezil? Birine mi kızdı? Kız-dıysa inatlaşır ki katır kaç para... Aklımdayken sorayım : Bu zibidi, katır yatağında mı yattı Rufat Ağa? Bunun, bu katır inadı senden mi, anası olacak çengi-280</p>
<p class="calibre1">den mi? -Kelleci'ye döndü-: Hadi gel otur! Geç dedim... -Ensesine bir şaka tokatı çekti-:    İnatlaşırsan gerisini kendin düşün... Bunlar gidince ben sana,</p>
<p class="calibre1">katır gibi direnmeyi sormaz mıyım? Asiye Hala birden korktu :</p>
<p class="calibre1">— Aman resimci ağa... Biz gidince Kelleci'ye değme... Aman ayaklarını öpeyim... Bu Kelleci akılsız... Aman ayaklarını...</p>
<p class="calibre1">— Kız dur! Hele şuna hele... Ulan Kelleci, hani senin küçük halan sulugöz karılardan değildi?</p>
<p class="calibre1">— Biz gidince Memet'imi dövme olur mu? Bir resim de çıkmayı versin! Gelecek gelişimizde çıkarır, oh resimci emmisi... Resim de neymiş!.. Aslına bakarsan resim günah! İslamsak resim çektirmeyeceğiz... İki laf da sen etsene yüreksiz Rufat... Biz gidince oğlanı bunlar...</p>
<p class="calibre1">—    Ulan karı milleti! Biz gidince bunlar oğlanı    neden dövecekler?</p>
<p class="calibre1">—    Aslında resim günah... Çıkarmayı versin...</p>
<p class="calibre1">—    Günahmış... Bunlara bakarsan beyim, bunların    kitabında oynaşmaktan    başkası</p>
<p class="calibre1">hep    günah... Hemen hüngürder! Yalan mıyım? Resim    çektirmenin günah    neresinde?</p>
<p class="calibre1">Kâğıttaki resim, senin gibi durduğu yerde cadılanır mı? Çektirse iyiydi ama, inatlaştı bir kez...</p>
<p class="calibre1">— Varsın inatlaşsm... Dövmesinler oğlanı bunlar... Dövmeyin e mi?..</p>
<p class="calibre1">Kelleci Memet elleri kuşağında, halasının ağlamasına çok eğlenceli bir şeymiş gibi gülümseyerek bakıyordu. Aklının başka yerde olduğu belliydi. Yüzü yumuşamıştı. Bu yumuşamayı babası da fark etmiş olmalı ki, ilk kez yalvardı:</p>
<p class="calibre1">— Haydi oğlum, çektir gitsin... Bunca adam çektir, dedi. Çektir de biz vaktiyken gidelim. Benim yürüklüğüm eski yörüklük değil... Şuraya varmadan diz-281</p>
<p class="calibre1">lerim duruyor. Biz, Kuyubaşı'm, ya tutarız, ya tutamayız. Hayvanı elden ödünç aldık. Bak marazlı bir hayvan...</p>
<p class="calibre1">Rufat Ağa, sopayı tutan yumruğuyla ağaca bağlı eşeği gösterdi. Eşek sıska bir keçiden daha iri değildi. Kocalıktan kara rengi boza dönmüş, tırnakları etlerine kadar aşınmıştı. Kulakları kafasının iki yanında kıl torbalar gibi sallanıyordu, sineklerini kovalamak için güdük kuyruğunu zorla sallıyordu.</p>
<p class="calibre1">Kelleci Memet, eşek denilen hayvanı ömründe ilk görüyormuş gibi bir zaman dalgın dalgın baktı. Babasının dediklerini gene duymamış gibiydi. Neden sonra heybeyi yerden alıp, içindekilerin kırılacağını düşünmeden omzuna vurdu :</p>
<p class="calibre1">— Hadi geceye kalmayın... -İki adım sonra dönüp baktı, elinin tersiyle gözlerini kurulayan halasına çıkıştı-: Hele şuna hele... Ulan siz nasıl adamlarsınız? Siz laftan anlamaz bir adamlarsınız! Kes dedim, töbe hey Allah, kes yürü!..</p>
<p class="calibre1">Gidip heybeyi eşeğin sırtına attı, ne yaptığını pek bilmeden elini semerin kolanından geçirdi. Yuları çözdü. Babasıyla halasının ellerini öpüp hayvanın sağrısına iki kere yavaşça vurdu :</p>
<p class="calibre1">—    Gidin güle güle! Bizi soran olursa...</p>
<p class="calibre1">—    Saldıklarının hepsi Ümmühan karıya verilecek öyle ya?</p>
<p class="calibre1">— Ümmühan karıya mı? Ne saldıklarım?.. -Halasının yüzüne gözlerini kırpıştırarak bakıyordu -: Öteberiyi mi? Ver gitsin!</p>
<p class="calibre1">Görüşmecilerin sonu alınmış, mahpushane kapıları, bayram akşamlarının umutsuz bunaltısı üstüne kapanmıştı. Çankırı Cezaevi revirindekiler, yemeklerini hiç konuşmadan, çabuk çabuk yediler.</p>
<p class="calibre1">Kelleci bulaşıkları yıkayıp    yerlerine    dağıttıktan</p>
<p class="calibre1">282</p>
<p class="calibre1">sonra Murat Bey'in akşam çayını kaynattı, demliği getirip masaya koydu:</p>
<p class="calibre1">— Biraz daha dursun mu beyim? Dursun da iyice demlensin mi? - Bir zaman karşılık bekledi -: Bize kızdın öyle ya? Resim çektirmedik diye, bize küstün! Murat gözlerini kitaptan ayırmadı:</p>
<p class="calibre1">— Küstüm evet... İnsan o kadar inat eder mi? Kadını boşu boşuna ağlattın!</p>
<p class="calibre1">— Ağlasın varsın! Karı milleti, vara yoğa ağlar, durduğu yerde...</p>
<p class="calibre1">— Neden çektirmedin resmini? -Bir an durakladı -:    Yusuf'un    Cemile'yi</p>
<p class="calibre1">almasından mı?</p>
<p class="calibre1">Kelleci Memet, göğsüne yumrukla vurmuşlar gibi irkildi. Ağzının ucundaki acı gülümseme silindi. Suratına, arasıra görülen çetin erkek durgunluğu geldi:</p>
<p class="calibre1">— İyi bildin beyim, Cemile'yi almasından... -Kocaman elini yüzünden geçirdi -: Yusuf kızı hiç almayacaktı... -Gerileyip duvarın dibine çömeldi, dirseklerini dizlerine dayayıp ellerini gevşek sarkıttı -: Neden mi? Bak neden... Geçen yaz sonu... Bu sıralar... Ekinleri biçtik, harmanları kaldırdık. Yusuf'la bostan tar-lasmdayız, rahmetli Osman Ağa'nm oğlu Yusuf'la...</p>
<p class="calibre1">283</p>
<p class="calibre1">İKİNCİ BÖLÜM I</p>
<p class="calibre1">Kelleci Memet üsteledi:</p>
<p class="calibre1">— «Kâğıt çıkmış» dedin?</p>
<p class="calibre1">Yusuf arka üstü yatıyor, dalgın cıgara içiyordu :</p>
<p class="calibre1">— Kâğıt mı? Ne kâğıdı?</p>
<p class="calibre1">— Askerlik...</p>
<p class="calibre1">— «Çıkmış,» demedim.</p>
<p class="calibre1">—    Ya?..</p>
<p class="calibre1">— Çıkacakmış...</p>
<p class="calibre1">— Kaç doğumdan kaç doğuma?</p>
<p class="calibre1">— Bilmem...</p>
<p class="calibre1">— Kim dedi? Muhtar Ağa'm mı?</p>
<p class="calibre1">—    A-ah...</p>
<p class="calibre1">— Ya kim?</p>
<p class="calibre1">— Murat eğitmen...</p>
<p class="calibre1">— Ne dedi?</p>
<p class="calibre1">— Murat eğitmene kalırsa...</p>
<p class="calibre1">Gerisi gelmeyince, Kelleci Memet, gözlerini kısıp Yusuf'un karayağız suratına baktı: «Yüreği sıkkın... Lafa gönülsüz... Şart olsun, aklına bir domuzluk düştü bunun... »</p>
<p class="calibre1">287</p>
<p class="calibre1">Yusuf cıgarayı derin derin çekiyor, arada bir bal yemiş gibi yalanıyordu.</p>
<p class="calibre1">«Bu oğlan böyle aç aç yalanırsa, birinin canını yakacak demektir. Şuna bak!</p>
<p class="calibre1">Tıpkı babası Osman Ağa'm... Osman Ağa'm da muzurlanacağı sıralar, böyle it gibi</p>
<p class="calibre1">yalanır, cıgarayı böyle haym içer. Osman Ağa'm bunun yaşındayken daha uzunmuştur ama, daha etsiz-miştir... -Durakladı-: Allah Allah! Bu Yusuf kelle kulak peydahlamış... Düne kadar gövdesi takır takır kemik sesi veren oğlan, ne zaman semirdi, peki? -Biraz düşündü-: Eski tutumları da değişti çoktandır... Hani, komşulardan tavuk, yumurta aşırmaları?.. Şunun bunun arı sepetlerini boşaltmaları... Günde beş öğün ekmek yese açlıktan sızlanırdı. Şimdilerde yemekten laf etmeyi kesti temelli... Babasının ekinini, tiftiğini gizliden çerçilere taşırdı. Şimdilerde... -Gözleri önce daldı, sonra kurnaz ışıldadı-: Aman haa... Osman Ağa'm geçenki lafları sakın, gerçek mi? Aman sakın hunlar... Analığı Ümmühan'la... -Ağzının sağ yanın*    dan    çıkardığı kırmızı    dilini,    birine</p>
<p class="calibre1">şımarır gibi kımıldattı -: Ayağına şurada    bir    taş değse,    analığından    bilirdi.</p>
<p class="calibre1">Fukara Ümmühan Abla'mın gelmişine geçmişine söverdi. Şimdilerde...»</p>
<p class="calibre1">Kelleci Memet, dizine vurmak için kaldırdığı elini terli göğsüne sürdü :</p>
<p class="calibre1">— Murat eğitmen ne diyor?</p>
<p class="calibre1">— Murat eğitmen diyor ki... Alamanın kiralı    Hitler var    ya...</p>
<p class="calibre1">— Var.</p>
<p class="calibre1">— «Rezilliği bırakmazsa... Sonu kötü...» diyor.</p>
<p class="calibre1">— Ne kötüsü?</p>
<p class="calibre1">— Savaş patlarmış.</p>
<p class="calibre1">— Patlamakla?..</p>
<p class="calibre1">— Hey avanak! Savaş patladı mı yandık.</p>
<p class="calibre1">— Neden?</p>
<p class="calibre1">— Askere gidiyoruz.</p>
<p class="calibre1">— Biz mi? Adamı on altısında askere mi alırlar-mış?.. Yoklama moklama olmadan...</p>
<p class="calibre1">— Savaş patladı mı, can kâğıdında şuncacık bebek görünsen kurtuluş yok... Göz kestirimiyle gidiyorsun!</p>
<p class="calibre1">— Gidelim. «Tez büyüsek de askere gitsek,» derdin. «Karnımız doyar, mavzer atmayı öğreniriz,» derdin. Askerlik iyidir arkadaş, askerde adam okuma yazma beller. Dönüp gelince eğitmen oluruz. Bizim buraların eğitmen aylığını, sürgit yabanlar mı yiyecek? Kurşunlu'nun Yamören'inden Muratlar?.. Ayda otuz kayma! Babanın emekli aylığının iki katı... Harcamakla tüken mez.</p>
<p class="calibre1">— Ulan sen şaşırttın mı? Bizim gibi kopukların eline eğitmenlik nasıl geçiyor?</p>
<p class="calibre1">—    Geçer ne güzel!.. Askerde çavuş oldun mu, köy yerinde eğitmenlik sağlam!</p>
<p class="calibre1">—    Ulan Kelleci... Askere varmamızla... «Buyurun ağalar! İşte sizin çavuş nişanları... » mı diyecekler bize?</p>
<p class="calibre1">Kelleci karşılık vermedi. Gene düşünmeye varmıştı. «Köy „yerinde delikanlı kısmı, askere gitmeyi neden istemez? Yeni evliyse istemez, bir de hovardalığa vur-duysa... Tamam! Bu oğlanın, bu Virankale'de bir bulaşık işi var! Hem de karı işi... İyi ya, bizden niçin gizlemekte?.. »</p>
<p class="calibre1">«Gizlemekte...» sözüyle yüreği bir hoş oldu. Bağdaştaki bacaklarını hemen çözüp dizlerini göğsüne dayadı. Gözlerini bir zaman şaşkın şaşkın kırpıştırdıktan sonra dişlerini parlatarak güldü. Yusuf'la çocukluktan beri arkadaştılar. Geçen yıl birbirlerinden hiçbir şey gizlemeyeceklerine yemin edip köy geleneğince değnek atlayarak sır ortağı olmuşlardı.    «Değnek atladın da    yemini    tutmadın    mı,</p>
<p class="calibre1">maldan candan başına belalar ge-288 289</p>
<p class="calibre1">lir ki, en küçüğü ölüm!» Kaç aydır, bu yemin meselesi yüreğini sıkıyordu. Kaç aydır dili varıp Yusuf'a: «İlkbahardan bu yana, biz senin övey bacını sevmekteyiz arkadaş... Cemile kızı...» diyememişti.    «Bunun    da bizden    gizlisi</p>
<p class="calibre1">varsa...» Ödeştik mi ey Allah... Değnek    at-lamamışa    döndük    mü?»</p>
<p class="calibre1">Yusuf cıgarasını attı, sıçrayıp oturdu :</p>
<p class="calibre1">—    Sen buradasın ya?..</p>
<p class="calibre1">—    Buradayım, ne olmuş?</p>
<p class="calibre1">—    Hiç... Bir dolanıp gelsem... Eve kadar...</p>
<p class="calibre1">—    Eve mi? Bu güneşin alnında?..</p>
<p class="calibre1">—    Olsun...</p>
<p class="calibre1">Yusuf ayağa kalktı, kemiklerini kütürdeterek gerindi :</p>
<p class="calibre1">—    Cıgara mıgara da alırım.</p>
<p class="calibre1">— Dur oğlum! Tam ekmek vakti... Hele otur.</p>
<p class="calibre1">— Bırak... Gün dikildi, kuşluğu buldu. Nerede bacım olacak kahpe?.. Şart olsun, pınarda karılarla lafa dalmıştır. Ben şimdi bu Cemile orospusuna iki şamar çeksem haksız mıyım?</p>
<p class="calibre1">Yusuf gülmeye çalışarak gözlerini Kelleci'den kaçırdı, kunduralarını acele giyip yürüdü. «Bostanı adımlıyor ki, her bir adımı bir kulaç... Kavun, karpuz ezilecekmiş dinlediği yok... Sıcağın gözünde bu nasıl bir gidiş?.. Bildiğimiz karı açlığı gidişi... Yattığı yerde, karıyı canı çekmesiyle, kanatlı çekirge gibi hopladı. Bizden gizlemesi de... Karı, yaban yerin malı değil!» Daldı. «Osman Ağa'm bunları yakında bastırır öyleyse... Bastırır ki, tam iş üstünde...» Birden telaşlandı. «Cemile meselesini demeye, haydi, dilimiz varmadı. Ya Osman Ağa'mm pirelendiğini, biz buna kaç gündür neden bildirmedik yahu? Bu nasıl bir kansızlık?.. »</p>
<p class="calibre1">Yusuf bostanın çitini aşmak üzereydi. Kelleci Me-met, uzanıp tutmak istemiş gibi, davrandı:</p>
<p class="calibre1">290</p>
<p class="calibre1">— Yusuf... Hey Yusuf!..</p>
<p class="calibre1">— Neymiş!</p>
<p class="calibre1">— Gel hele... -Elini salladı-: Hele gel!..</p>
<p class="calibre1">— Oradan söyle!</p>
<p class="calibre1">— Gel, dedim alçak!</p>
<p class="calibre1">Yusuf ayaklarını sürüyerek yaklaştı:</p>
<p class="calibre1">— Ne var?</p>
<p class="calibre1">— Ne mi var? Osman Ağa'm cuma namazına gitti, öyle ya?</p>
<p class="calibre1">—    Töbe! Canı sağ bir adam cuma namazına gitmemiş olur mu?</p>
<p class="calibre1">—    Ne bileyim... «Ya gitmediyse...» dedim. -İki yanını kollayıp sesini alçalttı-: Beri bak arkadaş! Senin baban pirelenmiş ki kötü pirelenmiş...</p>
<p class="calibre1">— Ne demek? Neye pireleniyor?</p>
<p class="calibre1">— Neye olduğunu sen benden iyi bilirsin.</p>
<p class="calibre1">— Ben mi? Allah Allah!.. -Yusuf biraz düşündü-: Tiftiğe, yapağıya koyduğu nişanlar mı bozulmuş? Şart olsun, değmedim. Değsem, sana demez miyim?</p>
<p class="calibre1">— Bana sorarsan, Osman Ağa'mm pirelenmesi, maldan yana değil, candan yana...</p>
<p class="calibre1">— Candan yana mı? Nasıl candan yana?</p>
<p class="calibre1">— Geçenlerde... Geçenlerde dedimse üç gün oluyor; Osman Ağa'm yatsı vakti buraya geldi, laflamaya başladı.</p>
<p class="calibre1">— Ne üstüne?</p>
<p class="calibre1">— Beni senden çok severmiş... Bu köyde benden başkasına hiç güveni yokmuş... Şuradan belliymiş ki, alımlı karısı, körpe kızı varken beni kapınıza hizmetkâr tutmuş... Geçen yıl yaktığı kömürden zarar et-meseymiş, bana açıktan on kayma verecekmiş. Bu yıl kâr sağlammış. «On lirayı cebinde bil!» dedi. Sonra lafı çevirip Virankale'nin adamına getirdi. Aldığı emekli aylığım çoğunun gözü götürmüyormuş. «Hükümetimi-291</p>
<p class="calibre1">zin tuz mağarasını beklerken... Değme pelvanların bükemediği kolumuzu şehit verdik. Bunu hep unuttular,» diye sızladı. Üç ayda eline geçen kırk beş kaymaymış... Bunun da beş lirasını imansız vergiciler kesiyorlarmış...</p>
<p class="calibre1">— Bunlar, babamın her günkü boşboğazlıkları...</p>
<p class="calibre1">— Boşboğazlıkları evet... Bir zaman bıyıklarını çekiştirdi senin baban; çekiştirdi ki, tutam tutam yolmasına az bir şey kaldı. Bir zaman hoşur hoşur hofladı. Yüreğinin ateşi sakallarını tutuşturacak sandım. Lafı, «Ah bu Yusuf oğlumun rezillikleri...» dedi, bağladı.</p>
<p class="calibre1">— Allah Allah! Vergiyi ben mi kesmekteymişim?</p>
<p class="calibre1">— Vergiyi aramıyor. Sorduğu... Sen bu köyün içinde doğru mu gezmektesin, eğri mi? Büyümüşsün, eşek kadar olmuşsun. Gelinden, kızdan, ardına düştüğün bir kahpe varmış ya, kim olduğunu daha sezinleyememiş...</p>
<p class="calibre1">— Aman Kelleci... Daha sezinleyememiş mi?</p>
<p class="calibre1">— Sezinleyememiş... «Ama izindeyim, erinde geçinde bastırırım,» dedi.</p>
<p class="calibre1">Kocalının birine alışırmışsm da, herif seni çeker vururmuş...</p>
<p class="calibre1">— Hey benim babam!.. Biri bizi çekip vursa... -Yusuf el yordamıyla ceplerinde cıgara arıyordu-: Vursa şart olsun sevinir, «Oh sofradan bir kaşık eksildi,» diyerek güler... güler... -Çömeldi... Elleri titrediğinden çaktığı kibritleri kırıyordu -: Peki sen ne dedin? Yemin etmedin mi?</p>
<p class="calibre1">— Ettim. «O yolların gezicilerinden değil ağa!» dedim. Derkeeeen... Ümmühan Abla'mdan açmaz mı apansız...</p>
<p class="calibre1">— Nasıl Ümmühan?.. - Yusuf yere oturuverdi -: Analığımdan mı?</p>
<p class="calibre1">— Analığın...</p>
<p class="calibre1">— Ne istiyor?</p>
<p class="calibre1">— «Yusuf alçağı, sana analığının sözünü hiç etmedi mi?» diye sordu.</p>
<p class="calibre1">292</p>
<p class="calibre1">— Ne sözüymüş?</p>
</body>
</html>
