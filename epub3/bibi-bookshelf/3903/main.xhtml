<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"></p>
<p class="calibre1">«— Canın sıkkın senin bugün Kelleci...</p>
<p class="calibre1">«— Sıkkın Hatip Emmi, sıkkın biraz...</p>
<p class="calibre1">«— Sevin köpoğlusu!'.. Mahpus damında canın sıkkını gevşeğinden iyidir, hoplayıp çıkmaz!»</p>
<p class="calibre1"></p>
<p class="calibre1"></p>
<p class="calibre1"></p>
<p class="calibre1"> I</p>
<p class="calibre1"></p>
<p class="calibre1"> Kelleci Memet, iri elleriyle pencere demirlerini tutmuş, kırmızı dilini, ağzının sağ yanından dışarı çıkarmıştı. Bu duruşuyla kendini asmış bir adama benziyor, biraz kısık gözleri, biraz bükük boynu, bu benzerliği büsbütün artırıyordu. Çingene milletinden Şeker Emin, gazeteci Murat'ın kolunu dürtüp fısıl fısıl konuştu:</p>
<p class="calibre1">— Bak bakalım beyim, bu oğlanın gözü kaçmakta değil mi? Dinime imanıma, kaçmakta... Köylü kısmı, dağa, bayıra alışık olduğundan, mahpus damında bunalır, yazının, yabanın yeşertisini davar gibi özler... - Dalgın dalgın dudaklarını yalayan Kelleci'ye gerçekten kızdı-: Yalanmayı gördün mü, yalanmayı!.. Nah şuraya yazdım! Bu oğlan, yakında savuşmaya kalkacak da sırtına kurşunları güzelce yiyecek... Geberdi-ğinde değilim! Dirliğimiz bozulur ki, gör nasıl bozulur!..</p>
<p class="calibre1">Biraz bekledi, Murat Bey, lafa koşulmayınca dargın dargın içini çekerek, sessiz adımlarla merdivene doğru yürüdü. Birini suçüstü yakalamaya gidiyor gibiydi. İstanbullu gazeteci Murat, Şeker Emin'in, «davar gibi yeşilliği özler» sözüne daldı.</p>
<p class="calibre1">Nisanın 15'i olduğu halde Çankırı Cezaevi revir</p>
<p class="calibre1">9</p>
<p class="calibre1">sofrasının penceresindeki geniş manzaradan, ilkbahar geçip gitmiş, görünürde el kadar yeşillik kalmamıştı. Karşı yamaçtaki ağaçsız Kavra köyü, sarı bir denizin ölü dalgaları üzerinde yüzen, dağılmış bir gemi leşini andırıyordu.</p>
<p class="calibre1">Kelleci Memet, tepenin arkasını görmek istiyormuş gibi, ayaklarının ucunda yükseldi, dişlerinin arasından homurdandı. Tüysüz çocuk suratına apansız çetin bir erkeğin öfkeli can sıkıntısı gelmişti.</p>
<p class="calibre1">— Şu karşıki yol mu, sizin köyün yolu, Kelleci? Kelleci Memet ellerini demirlerden çekip göbeğine</p>
<p class="calibre1">bağladı:</p>
<p class="calibre1">— Bizim köyün mü beyim?.. -Gözlerini kuşku ile kırpıştırıyordu-. İyi bildin, karşı yol!.. Yol dedimse, bildiğin susa değil... Teker izi... Yılanlı Kuyu'ya kadar sürer bu böylece... Yılanlı Kuyu bizim yarı yolumuz...</p>
<p class="calibre1">—    Neden «Yılanlı Kuyu» demişler? İçinde yılan mı var?</p>
<p class="calibre1">—    «Var» derler. Ben görmedim. Aslına bakarsan, kimse görebilemez!    Çünkü</p>
<p class="calibre1">Yılanlı Kuyu derindir domuzuna... Attığın taş gider bir zaman uğuldayarak...</p>
<p class="calibre1">Suyu bulduğu, top gibi gümlemesinden bilinir. Yılanlı Kuyu Ceneviz'den kalma...</p>
<p class="calibre1">— Nereden belli?</p>
<p class="calibre1">—    Bozkıra öyle kuyu salıp şu kadar urgan boyu yerden su    çıkarmayı    Ceneviz'den</p>
<p class="calibre1">başkası hak edemez. Bozkır, vaktin birinde, otlakmış öyle    mi beyim?</p>
<p class="calibre1">— Bilmem!</p>
<p class="calibre1">— Otlakmış... Otunu değme a<sup class="calibre2">A</sup>tlı sökemezmiş... Günlerden bir gün, sürü sahiplerine öfkelenmiş nedense, iyice domuzlamış da, sularını yerin dibine çekmiş... İmansızlığına bakmalı ki, davar sahiplerini bunaltmak için, kendi gövdesinin yeşertisinden vazgeçi-</p>
<p class="calibre1">10</p>
<p class="calibre1">yor... - Düşündü bir zaman -: Yılanlı Kuyu'dan gün-doğuya yöneldin mi, gökle yerin kavuştuğu çizinin üstünde, bizim Eğriboğaz'm dağları, mor bulut gibi seçilir. Bizim Eğriboğaz olmasa, Deli Çay Kızılırmağa kavuşamaz... Trenin toneli gibi dağları delerse o başka... Bizim köy, Eğriboğaz'm beri ağzmdadır.</p>
<p class="calibre1">Cenevizli, Eğriboğaz'm ağzına bir kale kondurmuş vaktin birinde... Aklı sıra, geçidi tutacak da, kuş uçurmaya-cak... Ceneviz'den sonra Osmanlı, onarmamış da, kalenin şurası burası göçmüş... Göçmeseydi, bizim köye «Kaleköy» derlerdi öyle ya beyim, «Virankale» diyeceklerine !</p>
<p class="calibre1">Kelleci uzaklara bakarak daldı.</p>
<p class="calibre1">—    Köyü özledin mi Kelleci?</p>
<p class="calibre1">—    Köyü mü?.. Özlemek de neymiş?.. Hiç    özleme-dik.</p>
<p class="calibre1">— Doğru söyle... Köyü özlemek ayıp değil... Bak, ben İstanbul'u özledim, daha on beş, yirmi gün olmadan...</p>
<p class="calibre1">— Özlemedik, dedimse... Eh özledik az biraz... -Gülmeye çalıştı-. Köydeyken, köyü hiç özlemezdim oysa...</p>
<p class="calibre1">— Köydeyken neyini özleyeceksin?</p>
<p class="calibre1">—    Köylü kısmı köydeyken de    köyü özler    beyim!.. Köylü    olsan,    şurada    otururken</p>
<p class="calibre1">hoplar kalkarsın da, «Gidiı&gt;    dam başına    çıkayım da    köye    bir    bakayım,»    dersin!</p>
<p class="calibre1">Osman Ağamın oğlu Yusuf, bostan beklerken duramazdı. Saat başı, «Ben köyü özledim arkadaş,» derdi. «Sen de özledinse... Dolan gel, sonra da ben giderim,» derdi. Biizim içimiz istemezdi. Neden istemezdi? Özle-mediğimizden besbelli...</p>
<p class="calibre1">— Senin kâğıtlar Yargıtaya ne zaman gitti?</p>
<p class="calibre1">— Mahkeme kâğıtları mı? İki ay var? Töbe, iki 11</p>
<p class="calibre1">aydan beş gün eksik... Neden sordun beyim? Yakında gelir mi bizim kâğıtlarımız?</p>
<p class="calibre1">— Gelir ya... Gelir sanırım!</p>
<p class="calibre1">— Bozarlar mı bizim kâğıtları Ankara'da? Hatip Hoca dedi ki: Bozarlarmış yüzde yüz... Altı yılımızı on iki yıla çıkarırlarmış... Tüfeğin kendi başına patladığını göz önüne almazmış Ankara'nın Yargıtayı...</p>
<p class="calibre1">— Yok canım! Hatip Hoca seninle şakalaşıyor. Buranın Ağırcezası tüfeğin kendiliğinden patladığına inanmamış ki... Aslında sana tam ceza vermişler, on sekiz yıl... On altı yaşında olduğundan üçte ikisini çel-mişler de altı yıla indirmişler...</p>
<p class="calibre1">— Çeldiler evet...</p>
<p class="calibre1">—    Yaşının küçüklüğünden çeldikleri için cezan artmaz, meraklanma!</p>
<p class="calibre1">—    Tüfeğin kendi basma patladığını buranın koca reisi göz önüne alaydı, bizim cezamız ne kadardı beyim?</p>
<p class="calibre1">—    Altı, yedi ay, bilemedin on ay...</p>
<p class="calibre1">—    Ankara'nın Yargıtayı göz önüne almaz mı, tüfeğin kendi başına patladığını?</p>
<p class="calibre1">—    Karakolda sıkı dursaydın, «Baltayla üstüme geldi de, korkudan çektim vurdum,» demeseydin, belki alırdı.</p>
<p class="calibre1">—    Karakolda dedik ama, sopa yediğimizden dedik!..</p>
<p class="calibre1">—    Hatip Hoca'ya bakarsan Savcıya da böyle demişsin... Savcı da sopa atmadı ya!...</p>
<p class="calibre1">—    Sopa atmadı ama, okunmuş su içirdi bize Savcı Bey... «Uykunda söyledin! İnkârdan gelmek boş...» dedi. -Gözlerini kısarak bir şeyler hesapladı-. On iki yıla çıkarmasınlar da, varsın indirmesinler. Çalışma cezaevine gideriz... Cezasının altıda birini yatan çalışma</p>
<p class="calibre1">12</p>
<p class="calibre1">cezaevine gider. Bizim altıda birimiz bir yıl... Surda ne kaldı? Altı ay kaldı. Bizi Zonguldak'taki cezaevine mi salarlar beyim?</p>
<p class="calibre1">—    Bilmem! Herhalde...</p>
<p class="calibre1">—    Hatip Hoca'ya bakarsan, yağma yokmuş... An-kara'daki çocuk cezaevine salarlarmış bizi... Cinci Nezir Emmime geldin mi, Zonguldağa gitmenin yolu; zanaat öğrenmek bir, bir de okumayı bellemek... Biz burada zanaat öğrensek, bizi Zonguldağa salarlar mı?</p>
<p class="calibre1">—    Neden ille Zonguldağa gitmek istiyorsun?</p>
<p class="calibre1">—    Zonguldak bizim gurbetimizdir beyim! Zonguldak kuyularında bizim Virankale'den çok adam bulunur. .. - Gözlerini gazeteci Murat'ın araştırıcı bakışlarından kaçırdı -. Biz köylü olduğumuzdan Ankara'da barınanlayız... Cinci Nezir Emmim haklı... İşin başı zanaat bellemek... Yanı sıra okumayı da bellersen... -İçini çekti. Bu laftan usandığı belliydi. Birden elini kaldırdı</p>
<p class="calibre1">— : Hele şuna hele... Gördün mü beyim? Ufak oğlanı, gene şamarladı, şu kara domuz!..</p>
<p class="calibre1">—    Hangi kara    domuz?</p>
<p class="calibre1">—    Nah, Güneş    okulunun    avlusundaki    kara    domuz...    Küçük oğlanı gidip gelip</p>
<p class="calibre1">şamarlamakta... «Ulan alçak!» desem, el kadar bebeyi neden şamarlamaktasın, suçsuz günahsız?..</p>
<p class="calibre1">—    Belki vardır onun da bir suçu... Ne biliyorsun?</p>
<p class="calibre1">—    Suçu güçsüzlük... Bu dünyada gücün yetmedi mi, şamarı yersin!.. Arkanda yiğit baban, yetişmiş dayın, emmin yoksa, her geçen seni döver!.. -Elini yanağından geçirerek ağzının ucundaki kurnaz gülümsemeyi sakladı -. pebeler bu Güneş okulunda, beş yıl mı okurlar beyim?</p>
<p class="calibre1">—    Beş yıl!..</p>
<p class="calibre1">—    Beş yıl okuyunca adam,    okumayı    iyice    beller    mi?</p>
<p class="calibre1">13</p>
<p class="calibre1">—    Eh,    beller.</p>
<p class="calibre1">—    Hiç    unutmaz mı gerisin    geri?..</p>
<p class="calibre1">—    Eline kitap, gazete geçer de okumanın arkasını kesmezse, unutmaz.</p>
<p class="calibre1">—    Adam okumayı belleyince, ardını hiç kesme-meli... Eline geçeni okumalı... Eline geçmezse kötü, değil mi beyim?</p>
<p class="calibre1">—    Kötü...</p>
<p class="calibre1">Uzaktan uzağa kağnı gıcırtıları duyulmaya başlamıştı.</p>
<p class="calibre1">— Sizin Virankale'de okul var mı Kelleci?</p>
<p class="calibre1">—    Yok... Bizim bebeler,    Camili'ye    gider.</p>
<p class="calibre1">—    Sen    de gittin mi?</p>
<p class="calibre1">—    Biz    mi?.. Aaahh...    Biz    gidemedik! Biz fıkara olduğumuzdan gidemedik...</p>
<p class="calibre1">-Gözlerini kaçırdı-. Beş yıllık okulların tümüne «Güneş okulu» mu derler?</p>
<p class="calibre1">—    Hayır!</p>
<p class="calibre1">—    Ya buna neden demişler?</p>
<p class="calibre1">—    Vali Bey'in keyfi öyle    istemiş ..</p>
<p class="calibre1">—    Vali Bey'in keyfi öyle    istemişse,    evet    bunun adı Güneş okulu olmuştur.</p>
<p class="calibre1">Varsın olsun. Benim anladığım kasaba yerinin bebeleri iyi okumakta beyim.</p>
<p class="calibre1">Köylere kulak verme! Köy okulları üç yıl... Köyde üç kitaptan sonrası yok...</p>
<p class="calibre1">Bana sorarsan, kasabalı beş yıl okursa, köylüler en azından yedi yıl okumalı...</p>
<p class="calibre1">—    Neden?</p>
<p class="calibre1">— Köylü kısmını reçperlik ezer. Toprakla boğuşan adamın okumaya aklı kolay yatmaz... -Utanılacak bir şey söylüyor gibi kuşağının üstüne bağlı ellerine bakıyordu-: Vaktiyken... Köyü möyü boşlayıp şu Güneş okuluna geleydik beyim... Bizi de Güneş okuluna sokarlar mıydı vaktiyle geleydik?</p>
<p class="calibre1">—    Sokarlardı.</p>
<p class="calibre1">—    Para mara istemezler miydi? Rüşvet müşvet?..</p>
<p class="calibre1">14</p>
<p class="calibre1">—Okulda istemezlerdi ama, giyim kuşam parası, yatacak yer parası, yeme içme, kitap defter parası senden...</p>
<p class="calibre1">— Vara bizden olsaydı... Tarlaları ucuz pahalı sat- ' malıymış da gelmeliymiş...</p>
<p class="calibre1">—    Çok mu sizin tarlanız?</p>
<p class="calibre1">—    Sayısına bakarsan çok ama, kıraç olduklarından para etmez. Yağmur yağmadı</p>
<p class="calibre1">mı,    bizde kıraç topraklardan tohumu geri alamazsın! Para eden topraklara</p>
<p class="calibre1">«arpalık» deriz. Su boyundaki tarlalar...</p>
<p class="calibre1">—    Sizin arpalığınız yok mu?</p>
<p class="calibre1">— Var biraz... Rahmetli Osman ağamla ortak ekerdik. Tarla bizden, öküz, tohum Osman ağamdan... Babam, askerlikten bu yana, toprakla boğuşamaz olmuş... Geçen yıla kadar koruculuk ederdi. Geçen yılın sıtması, fukarayı kötületti. Biz buraya girince, koruculuğu başkasına vermiş domuz muhtar... -Biraz şaşkın, biraz kederli güldü -: «Tarlaları satmalıymış» dediğimize bakma beyim, acından geberse, babam toprak satmaz. Bizim oralarda, su altından toprak satmak hiç yoktur. Çoraktaki tarlalara geldi mi, satsan da alıcı bulamazsın! Otuz kayma, kırk kayma verirlerse verirler. O da bolluk yılma denk gelip ağa takımı inatla-sırsa...</p>
<p class="calibre1">—    Dönümüne mi otuz kayma?</p>
<p class="calibre1">— Dönümüne olur mu? Tümüne... -Biraz düşündü -: Beş yıllık okulu başa çıkarmaya, kırk lira yetmez öyle ya, beyim? - Biraz bekledi, sorusunu gene kendisi karşıladı -: Hiç yetmez! -Altdudağmı birine şıma-rır gibi sarkıttı -:</p>
<p class="calibre1">Sen eski yazıyı okulda mı belledin beyim, eskinin Kuran yazısını?</p>
<p class="calibre1">— Okulda...</p>
<p class="calibre1">— îyi imiş... Şimdilerin köy okullarında eski yazı 15</p>
<p class="calibre1">yok... Eski yazıyı Kemal Paşa, köylü kısmına yasak etmiş. Neden yasak etmiş beyim?</p>
<p class="calibre1">— Yalnız köylülere yasak etmedi. İstanbullulara da yasak...</p>
<p class="calibre1">— Neden peki?</p>
<p class="calibre1">— Zor olduğundan...</p>
<p class="calibre1">— Domuzuna mı zor eski yazı?</p>
<p class="calibre1">— Domuzuna...</p>
<p class="calibre1">— Eski yazı yazdığından mı seni mahpus damına tıktılar?</p>
<p class="calibre1">— Yok...</p>
<p class="calibre1">— Ya neden?</p>
<p class="calibre1">— Birinin rezilliğini yazdım.</p>
<p class="calibre1">— Evet birinin rezilliğini yazmışsın! Başgardiyan Etem Efendi Ağam, dediydi de Hatip Hoca inanma-dıydı.</p>
<p class="calibre1">— Ne dediydi Etem Efendi?.</p>
<p class="calibre1">— Etem Efendi Ağam, milleti başına topladı da, öğütledi: «Aman haa,» dedi, «Aşağı odaya bir herif gelecek. Beri benzer mahpuslardan bellemeyin! Kendisi gazeteci,» dedi, «Her duyduğunu gazeteye yazar ki pire zıplasa yazar, hem de pireyi deve yapar da yazar,» dedi. «Aman arkadaşlar göreyim sizi, ek yerimizi belli etmeyelim! Birbirimizin hep iyi yanını söyleyelim ki Çankırı'mızın adı İstanbul'un gazetesine iyi geçsin...» dedi. Rezilliğimizi görsen, ossaat yazar mısın İstanbul'un gazetesine beyim?</p>
<p class="calibre1">Murat gülümsedi:</p>
<p class="calibre1">—    Hiç bakmam!</p>
<p class="calibre1">—    Öyle ya, kendi    adamının rezilliğini yazmışsın. Bizim rezilliğimizi de</p>
<p class="calibre1">yazarsın yüzde yüz... -Dilini ağzının sağ yanından çıkarmasıyla içeri çekmesi bir oldu -: Bizim Çankırı'mızın adamı iyidir beyim... Bizim adamımızda kötülük yoktur. Güneş okulundaki kara</p>
<p class="calibre1">domuzun küçük oğlanı şamarlamasına bakma!.. Aklı ermediğinden şamarlıyor... -Biraz düşündü-: İstanbul'da birinin rezilliğini yazmanın cezası altı ay mı beyim?</p>
<p class="calibre1">—    Herif dava ederse, altı ay...</p>
<p class="calibre1">—    Seni dava mı etti o herif her kimse?</p>
<p class="calibre1">— Etti.</p>
<p class="calibre1">— Rezil miydi gerçekten?</p>
<p class="calibre1">— Evet!</p>
<p class="calibre1">— Vay başıma!.. Gerçekten bir rezile «rezil» demenin cezası altı aysa köylü milleti İstanbul'da hiç barınamaz. Çünkü bizim ağzımız sövmeye alışıktır... -Başını salladı-: Çok imansızmış İstanbul'un yargıcı... Bir lafa altı ay ceza verdiğine bakarsan. Bizim cezamızı hiç çelmezdi, çifte tüfeğinin kendi başına patladığını göz önüne almazdı da...</p>
<p class="calibre1">— Ulan Kelleci, «Tüfeğin kendi başına patladığım göz önüne almadılar!» demedim mi?</p>
<p class="calibre1">— Töbe beyim. Öyle ya bizim cezamızı yaşımızın ufaklığından çeldiler. Olsun! İstanbul'un yargıcı, yaşımızın ufaklığını da göz önüne almazdı... -Avucuna gülerek sözü değiştirdi -: Allahtan şu Kemal Paşa eski yazıyı yasak etmemeliydi de... Bellemeliydik değil mi beyim?</p>
<p class="calibre1">— Çok mu lazımdı köpoğlusu?..</p>
<p class="calibre1">— Lazımdı ya... Eski yazı iyidir. Eski yazının anı şanı başka... Bizim Camili'nin imamı, namaz dualarını yeni yazıyla neden belletmez? Çünkü, Kuran işlerinde eski yazı ister. Hele muskaya yeni yazı hiç gitmez.</p>
<p class="calibre1">— Gitmezse gitmesin. Muska da neymiş?</p>
<p class="calibre1">—    Aman, töbe de beyim! Muskasız hiç olmaz!</p>
<p class="calibre1">—    Neden olmuyor?</p>
<p class="calibre1">— Bizim oralarda, ecinni takımından sankedi ka-ra-oğlak vardır. Muskasız haklarından gelemezsin! Bun-</p>
<p class="calibre1">16</p>
<p class="calibre1">17</p>
<p class="calibre1">lar gecenin karanlığında, kara taşlara otururlar da gözlerini çıra gibi ışıldatırlar. Neden mi? Adamoğlunun doğru yolunu eğriye bükecekler de, başını belaya sokacaklar.</p>
<p class="calibre1">— Her köyde bulunur mu?</p>
<p class="calibre1">— Bulunur beyim, belasız köy olmaz! -Bir zaman altdudağını dişleyerek daldı, sonra çenesiyle okulun avlusunu gösterdi -: Bu Güneş okulunda alfabeden sonra hep okuma kitabı mı gider?</p>
<p class="calibre1">— Evet!</p>
<p class="calibre1">— İyiymiş... Okuma kitabı kaç yaprak? Elli yaprak var mı?</p>
<p class="calibre1">— Daha çok...</p>
<p class="calibre1">— Alfabeden sonra demek okuma kitabı? Okuma kitabından sonra hep okuma kitabı... -Dudaklarını yaladı -: Şu Güneş okulunda okumak da iyi ya, ille İstanbul'un okulları...</p>
<p class="calibre1">— Sen İstanbul'un okullarını nereden biliyorsun?</p>
<p class="calibre1">— Babam anlatır beyim... Benim babam, seferberlikte askerliğinin birazını İstanbul'da yapmış... Seferberlikte çok para toplamış ama, esir gidince imansız İngilizler kemerini sıyırıp almışlar... Babam kemerini İngiliz'e aldırmasaydı, köy yerinde korucu durur muydu? Aslına bakarsan kemeri kaptırdığına yanmaz benim babam... Savaşta kazandığı nişanı yitirdiğine yanar. Babam der ki, «Nişanı kaptırmasaydık. Hükümet bize aylık bağlardı yüzde yüz,» der. Doğru mu beyim?</p>
<p class="calibre1">— Savaş sakatıysa aylık bağlarlardı herhalde...</p>
<p class="calibre1">—    Kaç kayma aylığı olurdu babamın, nişanı yi-tirmeseydi?</p>
<p class="calibre1">—    On kayma, on beş kayma... Kelleci uzun bir ıslık öttürdü:</p>
<p class="calibre1">— Vay başıma.... On, on beş kayma, köy yerinde yemekle tükenmez. Babam sizin İstanbul'u yaman an-</p>
<p class="calibre1">18</p>
<p class="calibre1">latır: İstanbul'un camileri varmış ki bizim Virankale'-nin harman yeri, kaç paraymış... Tavanına bakanın şapkası düşermiş... Camisi böyle olan yerin okulu da zorluymuştur. Cinci Emmime bakarsan, sizin oranın mahpus damları da zorluymuş... Sen neden kendi mahpus damınızda yatmadın beyim?</p>
<p class="calibre1">— Biliyorsun şimdi savaş var. «İstanbul cezaevleri başka yere taşınacak!)) dediler. Eskiden gezinti treniyle gelmiştim de burasını beğenmiştim! -Murat ayakyolu kokusunu birden duyarak suratını buruşturdu -: Geldik de iyi halt ettik Kelleci...</p>
<p class="calibre1">— Neden beyim? Gelmese miydin?</p>
<p class="calibre1">—    Gelmeseydim ya... Baksana şu    kenef kokusuna...</p>
<p class="calibre1">Kelleci Memet, biriyle eğleniyor    gibi, kafasını dikip havayı derin derin</p>
<p class="calibre1">kokladı:</p>
<p class="calibre1">— Kenef kokusu evet... Ayağını iyi terazileyeme-mişler bunun... Pisliğini su alıp gidemez olmuş... Biz umursamayız ama sen İstanbullu olduğundan alışamaz-sın... Senin yattığın oda, Başgardiyan Etem Efendi Ağaımndı. Savcı Bey,</p>
<p class="calibre1">«Boşalt,» deyince Etem Efendi Ağam önce kızdıydı da sonradan hıkır hıkır güldüydü.</p>
<p class="calibre1">— Niçin?</p>
<p class="calibre1">— «İstanbul'un gazetecisi bizim odanın kenef kokusuna bakalım dayanabilir mi?» diye güldü. İstanbul'un kenef kokusu hiç mi yoktur beyim?</p>
<p class="calibre1">—    Büsbütün yok denemez ama, bu    kadarına da hiç rastlanmaz Kelleci...</p>
<p class="calibre1">—    Gördün mü? İstanbul başka...    Adam okumaya gitti mi İstanbul'a gitmeli!</p>
<p class="calibre1">Burada adamın aklı bir ererse İstanbul'un okulunda beş erer. Akim bir kat açılırsa, orada beş kat açılır. - Suratım astı -: Geçenlerde Hatip Hoca bizi tersledi. «Beş kat açılmış akıl, köylü kısmına iyilik getirmez,» dedi. Neden?</p>
<p class="calibre1">Biz akıl açıklı-</p>
<p class="calibre1">19</p>
<p class="calibre1">ğını, bakalım, kötülüğe mi istemekteyiz? Adamın okumuşu reçperlikten kurtulur. Okudun mu canın çekerse köy yerinde eğitmen olursun!</p>
<p class="calibre1">— Neden muhtar değil de eğitmen?</p>
<p class="calibre1">— Salt okumuşlukla muhtar olunmaz. Köy yerinin muhtarlığı, birinciye, para işidir. Köylü, parasız herifi, başına muhtar dikmez. Köylü dikse, Kaymakam Bey istemez. Muhtar oldun mu, memurlardan, candar-madan konuk konduracaksın. Her bir konuğun şanına uygun döşeğin olacak... Aşevinde kalaylı kapların sıra sıra parlayacak ayna gibi... -Revirden çıkıp yanlarına gelen Hatip Hoca'ya döndü -: Köy yerinde parasız adamı muhtar dikmezler öyle ya, Hatip Emmi?</p>
<p class="calibre1">Hatip Hoca, kalın camlı gözlüklerinin arkasından iğrenmiş gibi baktı:</p>
<p class="calibre1">— Neymiş domuz Kelleci? Bilete para vurdu da şimdiden Virankale'nin muhtarlığına mı göz diktin...</p>
<p class="calibre1">— Murat gülümsedi - : Bunlar bu gece sabaha kadar hiç uyumadılar. Beyim, sabaha kadar para hesabı yaptılar. Şu kadar vuruyor azımsıyorlar, bu kadar vuruyor onu da azımsıyorlar... Kelleci'ye elini kaldırdı-: Kimin bu bilet almak aklı? Avluda Şeker Emin'le volta vuran Cinci Nezir'i gösterdi -: Şu Cinci    alçağının    mı?</p>
<p class="calibre1">— İyi    bildin... Cinci Nezir Emmim, bize acıdığından...</p>
<p class="calibre1">— Dur    hele... «Cinci Nezir Emmim» ne demek?</p>
<p class="calibre1">— Hatip    Hoca, üç numaralı makineye vurdurduğu sakalını, tek    parmağıyla    kaşıdı -.</p>
<p class="calibre1">Oğlum Kelleci, bu Cinci Nezir senin nereden emmin oluverdi durduğu yerde?</p>
<p class="calibre1">— Durduğu yerde değil... Cinci Emmim, seferberlikte babamın askerlik arkadaşıymış...</p>
<p class="calibre1">— Baban olacak bunak ne diyor bu seferberlik arkadaşlığına?</p>
<p class="calibre1">20</p>
<p class="calibre1">— Öuce pek bilemedi. «Geçmiş gün, unutmuşum Cinci Ağa...» dedi. «Aslına bakarsan bizim alayda Cinciler, muskacılar, kıyamet gibiydi. Sen hangi Cincisin?» dedi.</p>
<p class="calibre1">— Seferberlik alaylarmca cinci, muskacı çökmüştür ama, böylesi hiç yokmuştur.</p>
<p class="calibre1">Bu senin Cinci Emmin, sana acıdı mı demek? «Kelleci yeğenim de, yanım sıra zengin olsun varsın,» diye yüzde yüz para vuracak bilete seni ortak mı etti? Sus avanak!.. Kaç kuruşunu çarptırdın gözün görerekten?</p>
<p class="calibre1">— Çarptırma yok... Ortağız! Elli kuruş verdim!</p>
<p class="calibre1">— Elli kuruşa karşılık, bilete para vurursa senin payına ne düşermiş? Türkçesi şu dar yerde, senin işini kaç lira    görür    yiğit    Kelleci?</p>
<p class="calibre1">Kelleci Memet alayı anlamazdan geldi:</p>
<p class="calibre1">— Yanı sıra af çıkmayınca mahpus    adam    parayı    neylesin bre Hatip Emmi?</p>
<p class="calibre1">&lt;    *— Ulan rezil! Dün geldin. Ananın çorbası    daha    k a r    n    ı    n    d    a    duruyor! «</p>
<p class="calibre1">A    f nedir?» desem    bilmezsin!</p>
<p class="calibre1">— Bilinmez mi? Af iyidir Hatip Emmi... İsmet Paşa af verse, çıkarız. Akşam karanlığında salsalar, köyün yoluna kapanırım. Köyü özledim iyice... Köy kaç para... Reçperliği de özledim... Virankale'deyken toprakla boğuşmayı yüreğim hiç istemezdi. Çalışsam da kulak asma, gönülle değil... Şimdi çalışmaları da özledim. Af gelmeli bir yandan, bir yandan da bizim bilete para vurmalı. Köy yerinde adama çok para lazım.</p>
<p class="calibre1">— Sözgelimi ne kadar?</p>
<p class="calibre1">— Sözgelimi... Bin lira... Yok töbe!.. En azından iki bin lira...</p>
<p class="calibre1">—    Ne yapardın böyle    dağ gibi parayı oğlum    Kelleci?</p>
<p class="calibre1">—    Köy yerinde yüklü    para iyidir. Allah Allahsa    bize biletten    çokça    para</p>
<p class="calibre1">çıkarmalı... Para çıksa, en ön-</p>
<p class="calibre1">21</p>
<p class="calibre1">den baba evini şenlendirirdinı. Bizim baba evi kaç yıldır bakımsız Hatip Emmi... Bildiğin korucu evi... Anamı sıtma kötületmeseydi, belki evimizi onarırdık. Rahmetli Osman Ağam, geçen yıl, bizim hizmetkâr hakkımızdan onaracaktı ya, ekin kıt olduğundan, bu yıla bıraktıydı. Onartmalıymış vaktiyken ne olac ksa... -İşaret parmağını kaldırdı -: Kötüledi benim babam iyice! Sırasıdır Hatip Emmi, bizim bilete çok para vurmalı... Bir yandan bilete para vurmalı, bir yandan af gelmeli... Köye gitmeliyim de, anasını sattığım, ilk baştan baba evini onarmalıyım. Avlunun k şurasına bir «Ağa odası» çıkardım. Yazın ışığı, kışın ocağı y omacasına... Sulak tarlalar alırdım. Birine bağ dike Um, birine yemiş ağaçları... Bunlara bir adam tut; dım ki, bebeler dallarını kırmasın... Gövdelerini güz ice ilaçlasın ki, böcü möcü, kurt murt bulunmasın, r var alırdım, üç yüz dört yüz kadar... Çokça sağmal aek alırdım.</p>
<p class="calibre1">— Çokça dediğin ne kadar oğlum Keleci? Bir güdümlük olmasın?</p>
<p class="calibre1">— İyi bildin Hatip Emmi, bir güdümlük... Otuz kırk baş...</p>
<p class="calibre1">— Eh bunca varlık, geldi birikti Kel Seci!.. Hani bunun top kâküllü gelini?</p>
<p class="calibre1">—    Gelin de getireceğiz elbette... Gelin dedimse, kız oğlan kız...</p>
<p class="calibre1">—    Kız oğlan kızdan bir de top kâküll gelin geldi mi, sen bir Kelleci Ağa olup çıkarsın köpoğlusu... Tö-be, «Kelleci» ne demek?.. Bundan böyle sana «Kelleci» diyenin ağzına şamarı çarparsın ne güzel... Paran oldu mu, bir vakitler, anan karıyla şunun bunun biçilmiş tarlalarında döküntü kelle topladığın unutulur gider. En önden kendin unutursun! «Kelleci» diyenin yakasına yapışırsın da,</p>
<p class="calibre1">«Seni çiğnerim,» diye bağırırsın.</p>
<p class="calibre1">22</p>
<p class="calibre1">«Bizim Kelleciliğimiz babamın seferberlik askerliğinden kalma bir kellecilik...» dersin. «Babam seferberlik savaşlarında düşman kellelerini tepe gibi yığdı da bize kelleci dendi,» diye kasılırsın!</p>
<p class="calibre1">— İyi bildin Hatip Emmi, kasılırız hakçası... Çünkü bu lafın yalanı yok... Gâvur İngilizler babamın göğsünden nişanı söküp almasaydılar, hükümet aylık bağlasaydı köy yerinde bize «Kelleci» lafını kim bulaştırabilirdi?</p>
<p class="calibre1">— Evet, kimse bulaştıramazdı. Dün gece sen, «Köprü ister!» diye neden bağırmaktaydın, sesin çıktığı kadar?..</p>
<p class="calibre1">— Dün gecenin köprü bağırtısı... Bilete para vuruyor da, Deli Çay'ın üstüne taştan köprü kurduruyoruz. Kışın kağnılarımıza geçit vermez, imansız Deli Çay... Köprü bitti mi, sıra pınar akıtmaya geliyor. Bizim Virankale'mizde pınar yoktur. Beyim, kuyu suyu içmekten bizim dalağımız şişer. Köyümüzün alt başına, üst başına iki çeşme yaptırmalı... Çeşme dedim de, ağaç oluklu değil, sarı burmalı... Sarp yollarımız vardır. Eğri boğazda, kağnı tekeri dönmez yollar... Gündelikçi tutar, düzeltirdim ne güzel!.. Köy gölü yaptırırdım. Bizden Deli Çay geçer ya kulak vermeli! Biz, köy gölünü, dondurmadan yaptıracağız. Dondurma, bildiğin beton... Köyümüzün damları hep topraktır. Köyümüze kiremit ocağı ister. Karşıdan baktın mı, damlarımızın kızıllığı gökyüzüne kor gibi vurmalı. Ekin biçen makine alırdım. Ekin biçmek köylü milletini ezer çünkü... -Birden efelenerek ensesini kaşıdı- : Daha ne kaldı? Tamam! Köyün ortasına Millet Bahçesi kurulacak... Bayrağının direği minare boyunda...</p>
<p class="calibre1">—    Dört yanı açıklık köyde Millet Bahçesi lazım mı?</p>
<p class="calibre1">—    İster beyim! Yazı-yaban başka... Millet Bahçesi 23</p>
<p class="calibre1">kendini bilen bir köyün yüz akıdır. Dur bukulın ' Ua-ha daha?.. Mezarlığımızın dört yanına taş duvar çekerdim ki davar-sığır girmesin de, pislenmesin! Mc cırlarımız duvarın içinde duracak... Hayvan pisledi mi günahı bizim boynumuzadır. Muhtarın babamı koruculuktan çıkarması, mezarlığı, eskisi gibi koruyama-dığındanmış... Kendin bilmez değilsin ya, Hatip Emmi, köy yerinde, fukara korucuları, bu mezar pislenmesi yüzünden bunaltırlar ki, kötü bunaltırlar! -Bir şey hatırlayarak telaşlandı-: Aman haaa! Camiyi unuttuk, bizim köyümüzde cami yoktur, beyim bizim ad: inimiz, cumayı bayramı kılmak için taaa Camili'ye gi ;er. Bizim oralarda camisi olmayan köyün adamını v ;amdan bile saymazlar. Virankale'ye cami yaptırırdım. ıvlinare-si Camili'nin minaresinden dört arşın yüksel . Ardına ayakyolu açtırırdım. «Ayakyolu» dedimse akarı sağlam ayakyolu... Kokması mokması yok...</p>
<p class="calibre1">Avlu kapısının kilidinde anahtar döndü. îardiyan Tahir Efendi içeri girdi. Volta vuran Cinci K air'le Şeker Emin'i tepeden tırnağa süzdükten sonra gür sesiyle bağırdı:</p>
<p class="calibre1">— Sanatkârlar!.. Hey ulan sanatkârlar!.. Çarşıcı gardiyanı geldi, kulaklarına dürttüklerini.. Ulan marangozlar! Ulan Terzi Bekir! Ulan Kalaycı Abdi... Size dedim ulan sanatkârlar!..</p>
<p class="calibre1">Gazeteci Murat buraya geldi geleli, -on beş gündür- sık sık duyduğu «ulan sanatkârlar» bağırtısıyla yakından tanıdığı bazı sanatçıları, güçsüz, hayta, kasıntılı şairleri, ressamları, hikayecileri, romancıları hatırlayıp gülümsüyordu.</p>
<p class="calibre1">— Sanatkârlar, dedim ulan... Ulan oğlum Marangoz Şükrü!.. Ulan Tamörenli Taşçı Muştala! Ulan Eskici Ömer! -Birden Cinci Nezir'le Şeker Emin'e çıkış-t ı - :</p>
<p class="calibre1">Hele şunlara hele! «Çarşıcı geldi,» diye bağırmaktayız gümbür gümbür... Tam gideceğimiz sıra, koşarsınız! Sabah sabah bu neyin konuşması ağız ağıza?.. Gene kimin ocağını söndüreceksiniz?</p>
<p class="calibre1">Çingen milletinden Şeker Emin, aşırı bir saygıyla ellerini kuşağının üzerine bağladı, utangaç utangaç gülümsedi. Buna karşılık kara kuru, yerden bacak Cinci Nezir sağ elini havada fırıldak gibi çevirdi:</p>
<p class="calibre1">— Üstüne iyi vurduramadın bu kez Tahir Gardiyan!.. Kocamışsın da gözlerini tavukkarası basmış... Biz ocak söndürücü değiliz!</p>
<p class="calibre1">—    Ya?..</p>
<p class="calibre1">— Biz hesap uzmanıyız ağa, iyisinden hesap uzmanı...</p>
<p class="calibre1">•— Ulan ne hesabı köpek? Sen hesabı şuncacık bilir herif olsaydın, babandan kalma bunca malı, kahpelere yedirip...</p>
<p class="calibre1">— Bizim hesabımız gardiyanlar üstüne... Bu senin Şeker Emin, az önce ne dedi bakalım?</p>
<p class="calibre1">—    Ne?..</p>
<p class="calibre1">— Şeker Emin dedi ki, «Bugünün çarşıcı gardiyanı, sabah alışverişinde bir lirayı cebe indirir sağlam,» dedi.</p>
<p class="calibre1">— Vay namussuz Şeker!.. Peki ben seni şimdi... Şeker Emin'in gözlerine birden korku doldu:</p>
<p class="calibre1">— Şart olsun Efendi Ağa... Töbe yalan!</p>
<p class="calibre1">Cinci Nezir, sol yumruğunu beline koyup sağ yumruğunu göğsüne vurdu:</p>
<p class="calibre1">— Ya ben ne dedim? «Höst,» dedim. «Bugünün çarşıcı gardiyanı bizim Tahir Efendi'yse bir lira için şuradan şuraya gitmez. Onun ayak kirası tam iki buçuk liradır,» dedim. Nasıl bu laf böylece?..</p>
<p class="calibre1">Gardiyan Tahir Efendi, elinde tuttuğu gazete paketini balta gibi kaldırdı:</p>
<p class="calibre1">— Ulan kara deyyus! «Allah belanı vere... » de-</p>
<p class="calibre1">24</p>
<p class="calibre1">25</p>
<p class="calibre1">sem belam çoktan bulmuşsun! Duyduğum doğruysa, Kalaycı Apti, seni şuraya yatırıp boynunu yaldızlı kurban koçu gibi kesecek...</p>
<p class="calibre1">— Bizden neyi alıp veremiyor pis kalaycı?</p>
<p class="calibre1">— Bilmezlenmektesin ama faydasız... Herifin parlak çırağını ayartmaya kalkmışsın. Gözü gibi baktığı parlak çırağı baştan çıkarmana bir şey kalmamış. «Arada bizim dükkâna da giriver oh yavrum!.. » demişsin, «Duamızı alıver sevabına» demişsin... «Yakında ben çıkıyorum, çıkarken dükkânı sana bırakırım,» demişsin...</p>
<p class="calibre1">—    Bu karayı bize çırak mı bulaştırıyor, yoksa ustası olacak namussuz    mu?</p>
<p class="calibre1">—    Artık o kadarını bilmem! Herif öfkelenmiş ki, kuduz ite dönmüş... Andı    var.</p>
<p class="calibre1">Seni ıhtırıp kesecek... Bak oğlum Cinci! Sen bunu başka zamanın işlerine benzetme!.. Apti rezili haberi sağlam yerden almış...</p>
<p class="calibre1">— Nereymiş bu sağlam yer?</p>
<p class="calibre1">—    Bilemedin mi? En başta nah, Şeker Emin...</p>
<p class="calibre1">—    Hay Allah, bu mu? -Cinci Nezir şakadan çırpınmaya başladı -: Bu mu    aman</p>
<p class="calibre1">Tahir Efendi? Beni casuslayan, koynumda beslediğim bu çakır yılan mı? Aman ey Müslümanlar! İftiralara uğradım! Bizi karalamaya getirip, bunca yıllık altın adımızı bakıra çevirecekler!.. Benim gibi bir yiğidi... Yurt uğruna, cenk meydanlarında düşman leşlerini tepe gibi yığmış bir aslan oğlu aslanı... Bunca savaşlarda fırtına gibi esip gürlemiş bir Cinci Nezir'i, bunlar bitirecekler, gözümüz vıcır vıcır    bakarken...    Etimizi yiyecekler,    canlı    canlı...    Sen    de,</p>
<p class="calibre1">seferberliğin kılıç    artıklarındansm, beni arkala oh    Tahir    Efendi    kardaşım, aman</p>
<p class="calibre1">beni böyle itlere boğdurma?</p>
<p class="calibre1">— Anlamadım! Bu bizim Çankırı toprağımızda, erkek itler, ne zamandan beri kancık itleri boğar oldu?</p>
<p class="calibre1">26</p>
<p class="calibre1">—    Şimdi kancık it biz miyiz? Pekiii... Kıymeti yok!..</p>
<p class="calibre1">— Bilirsen bu kadar uyarma sana atalıktır... -Keyifle sırıtan Şeker Emin'i tersledi -: Hele şuna bak hele!.. Essahtan bir sarı yılan! Nerde Murat Bey? Sana Murat Bey'i sordum rezil!</p>
<p class="calibre1">Şeker Emin telaşla sağa sola bakıp aranırken Murat yukardan seslendi:</p>
<p class="calibre1">— Buradayım Tahir    Efendi...</p>
<p class="calibre1">— Postaya uğradım    da İstanbul    gazetelerini getirdim.</p>
<p class="calibre1">—    Sağol!.. Bırak pencerenin önüne... Ben birazdan alırım! Mektup yok    mu?</p>
<p class="calibre1">—    Yok şimdilik... Bir şey lazım mı çarşıdan?</p>
<p class="calibre1">— Sağol - «Lazım değil» diyecekken doktorun yazdığı kâğıdı hatırladı-: Lazım ya... dur, iniyorum!</p>
<p class="calibre1">Murat, dün cezaevini dolaşmaya gelen hükümet doktorundan ayakyolu için asit-fenik istemiş, kâğıt yazdırmıştı.</p>
<p class="calibre1">Odasına girdi. Güneş banyosu için gömleğini çıkardı, pijama pantolonunun paçalarım diz kapaklarına kadar sıvadı. Doktorun yazdığı kâğıtla küçük iskemlesini alıp avluya çıktı.</p>
<p class="calibre1">Gardiyan Tahir Efendi'nin hesapta hile yapmadığı bilindiği için mahpuslar önemli alışverişlerini onun çarşıcı olduğu günlere bırakıyorlardı. Gene çevresini sarmışlardı.</p>
<p class="calibre1">Tahir Efendi, Murat'ı görünce güldü:</p>
<p class="calibre1">— Duydun mu beyim? Apti Usta, bu Cinci'yi, Allanın izniyle, yakında ıhtırıp kesecek... Sakın araya maraya gireyim deme!.. Bırak pislik temizlensin! Biri cehennemi boylar. Ötekini şu Cumhuriyet Meydanı'n-da güzelce asarız. Sen de gördüğün gibi defterine yazarsın. Rezillikteki ünümüz Osmanlı ülkesine yayılır...</p>
<p class="calibre1">27</p>
<p class="calibre1">— Kalaycı Apti Usta'nm çırağı da ötekilerle beraber gülüyordu. Tahir Efendi, gözlerini kısarak çıkıştı -: Bunlar gülüyor ya, sen neden gülmektesin kahpe dölü? Yıkıl!</p>
<p class="calibre1">— Öteberi ısmarlayacağız Tahir Emmi... İşte bizim noksanımız... Ustam dedi ki...</p>
<p class="calibre1">— Ulan senin rezil ustan bana ne diyebilirmiş? Ver şunu... -Kâğıda bakınca bir ıslık öttürdü-: Ustan gene paraya kıymış yavrum... Siparişleri sıla mektubu gibi uzatmış...</p>
<p class="calibre1">Murat doktorun yazdığı kâğıdı verdi:</p>
<p class="calibre1">—    Önce Savcı Bey'e imzalatacaksınız    sanırım.</p>
<p class="calibre1">—    Telgraf mı bu?</p>
<p class="calibre1">—    Değil! Kenef ilacı...</p>
<p class="calibre1">İlaç, hastalık sözleriyle çok ilgilenen Şeker Emin atıldı:</p>
<p class="calibre1">— Ne ilacı, aman beyim? Körpe doktor dün sana ilaç mı yazdı?</p>
<p class="calibre1">— Bana yazmadı Şeker Efendi, kenefe yazdı.</p>
<p class="calibre1">— Kenef mi? Allah Allah. Şu bildiğimiz ayakyo-luna?</p>
<p class="calibre1">Hatip Hoca güldü:</p>
<p class="calibre1">— Neye şaştın Şeker oğlum? Hastanenin asifinik ilacı... Demek şimdiye kadar senin bundan haberin yok! Senin bu dünyada epey şeylerden haberin yok öyleyse... Bana sorarsan, sen zati bu kadar marazı boşuna çekmektesin?</p>
<p class="calibre1">—    Boşuna mı? Neden boşuna?</p>
<p class="calibre1">—    Şundan boşuna ki... İsmet    Paşa'mn    hükümlüsü olacağına, Avrupa krallarının</p>
<p class="calibre1">hükümlüsü olaydın, senin göğüs daralmanı Avrupa'nın doktorları ossaat söker alırlardı. Göğüs daralması kaç para... Bacağın özürlenseydi de, Yamören'in Hırsız İsmail'i gibi tüm aksak olaydın. Avrupa'nın kenefe ilaç bulmuş doktora seni it gibi konuştururdu.</p>
<p class="calibre1">—    Aman Hatip Hoca, oralarda topal adam hiç mi yoktur?</p>
<p class="calibre1">—    Yoktur ne ağzına!.. Bacaklar kalçadan kopacak ki, Avrupa'nın doktoru çaresini bulamazsa bulamayacak. Duyduğum doğruysa öylelerine de makine takıyorlarmış...</p>
<p class="calibre1">— Demek Yamören'den Topal İsmail, Avrupa'da olsa trenin erkeği gibi çuhlayarak mı    gezecek?</p>
<p class="calibre1">— İyi bildin... Alttan çuhlayıp üstten düdük çalarak...</p>
<p class="calibre1">Cinci Nezir lafa karıştı.</p>
<p class="calibre1">— Yahu Tahir Efendi... Bu Hatip Hoca denilen akılsız, bugün canına mı susadı? Hırsızlıkta yedi köye namlar salmış, yiğit İsmail'imizle gönül eğlemeyi nasıl göze alabiliyor? Yanılmaktasın Hatip Hoca, Yamören'-in aksak İsmail'ini küçümsemekteysen kötü yanılmaktasın! Herif bunca zaman bizden Cincilik dersi aldı. Burada söylediklerini, Yamören gibi yerden duyar. Senin gömüdeki altınları çıkarır da ocağını söndürürı Ben gazetelerin yalancısıyım...</p>
<p class="calibre1">— Gazeteler geçenlerde başka bir mesele daha yazdılardı, onu ne yapalım?</p>
<p class="calibre1">—    Neymiş?</p>
<p class="calibre1">— Avrupa'nın doktorları sen yaştakileri maymuna çeviriyorlar...</p>
<p class="calibre1">— Nasıl maymuna Nezir oğlum?</p>
<p class="calibre1">— Bildiğin şebek maymunu... Çingenlerin boynuna zincir takıp oynattıkları maymun...</p>
<p class="calibre1">— Dipten doruğa mı?</p>
<p class="calibre1">— Değil... Alt takımları...</p>
<p class="calibre1">— Neden?</p>
<p class="calibre1">28</p>
<p class="calibre1">29</p>
<p class="calibre1">— Kanları davacı olmuş. «Bunlar çaptan düştü. Bizim ellerimiz böğrümüzde kaldı. Ya bir yolu bulunsun, ya da ayağımızın bağı çözülsün...» demişler.</p>
<p class="calibre1">— Oranın karısı hiç mi kocamazmış?</p>
<p class="calibre1">— Avrupa'nın herifleri kartaldıkça körpe düşkünü olurlarmış da eski karıları dehleyip yenisini getirirlermiş...</p>
<p class="calibre1">— Bak işte bunu sevdim.</p>
<p class="calibre1">— Sevdin ama, maymuna çevrilmeyi ne yapalım? Avrupa'nın hükümeti bakmış ki, karılar haklı... Dünyanın düzeni bozulacak... Kanun çıkarmış, «O avadanlık maymundan sökülsün. Hatip Hoca gibilere takılsın,» demiş.</p>
<p class="calibre1">— Demiştir. Neden mi inandım? Suratına baktım da inandım! Hele bir düşün Cinci Nezir, baban olacak kavat, anan sana gebe kalmadan önce Avrupa'ya gidip geldi miydi?</p>
<p class="calibre1">Gardiyan Tahir Efendi, elini kaldırarak Cinci Ne-zir'in karşılık vermesini önledi:</p>
<p class="calibre1">— Kes alçak! Allah belanı vere!.. Hoca seni bitirdi. Yamören'in Hırsız İsmail'ini arkalamak senin neyine oğlum! -İleriye doğru seslendi-: Ulan sanatkârlar! Ulan Revir!.. Ulan Sübyan Koğuşu!.. Çarşıcı gidiyor... Son pişmanlık fayda vermez haa... Gidiyorum... Nah işte gittim!</p>
<p class="calibre1">Kapıyı hışımla çekip kilitledi.</p>
<p class="calibre1">Murat pencereye bırakılan gazete paketini almış, iskemleyi duvarın dibine koyup güneşe oturmuştu.</p>
<p class="calibre1">Sicimi çözmeye üşeniyor gibi gazete paketini bir zaman evirip çevirdi. Yattığı odanın Cumhuriyet Mey-danı'na bakan penceresinden, Halkevi radyosuna bağlı hoparlörü saati saatine dinlediği için, gündelik gazeteler haber bakımından, bayatlamış geliyordu.</p>
<p class="calibre1">30</p>
<p class="calibre1">Kalaycı Apti Usta'nın tutturduğu eşkıya türküsüne daldı. «Seçin ağalar seçin yiğit seçin / Koçyiğit olana kefenler biçin» diye bağıran Apti Ustanın sesinde cilveli bir cıvıklık vardı. Murat, bu cıvıklıkla sürekli ayakyolu kokusu arasında gene pis bir uyarlık bularak suratını astı.</p>
<p class="calibre1">Almanlar Norveç'e saldırdı saldıralı - bir haftadır -, canı gazete okumak istemiyordu. Hatip Hoca'nm canı sıkılanlara söylediği sözü hatırlayıp gülümsedi. «Mahpus damında canın sıkkını iyidir. Harpadak çıkıp gitmez de, ardından apışıp kalmazsın!»</p>
<p class="calibre1">Paketin sicimini çekip kopardı. Gün sırasına koymak için gazeteleri birer birer açtı.</p>
<p class="calibre1">Cinci Nezirle Şeker Emin, Gardiyan Tahir Efen-di'nin gelmesiyle yarıda kalan sabah voltasına yeniden girişmişlerdi. Dış kapı ile birinci dükkânın arasındaki yedi sekiz metrelik yerde sert sert gidip geliyorlardı.</p>
<p class="calibre1">Şeker Emin gene, hastalığından açmıştı:</p>
<p class="calibre1">— Şart olsun pilav yemedim Cinci Ağa... Sen şimdi inanmazsın. Ben kaç yıldır akşam yemeğinde bulgur yememekteyim... Yassılıkta, şuncacık kuru ekmek atıyorum ağzıma... Ben kuru ekmeği yassılıkta gevelemeyince safrayı bastıramıyorum kardeş...</p>
<p class="calibre1">Eskici Derviş Ömer deminden beri avludaki çeşmede sümkürüp tükürerek burnunu, boğazım temizliyor, böylece Kuran okumak için aptes tazelediğini herkese anlatmaya çalışıyordu.</p>
<p class="calibre1">Terzi dükkânından çıkan Hatip Hoca, Eskici Derviş Ömer'i bir zaman seyrettikten sonra başım sallayarak geldi. Murat'ın yanma çömelip sırtını duvara dayadı.</p>
<p class="calibre1">— Buyurun Hatip Hoca! Size iskemle getirsinler!..</p>
<p class="calibre1">31</p>
<p class="calibre1">— İstemez beyim!.. İstanbul gazetelerinde ne var ne yok, radyonun demediklerinden?..</p>
<p class="calibre1">— Daha bakmadım.</p>
<p class="calibre1">— Bu sabah uykumuzu böldüler bizim... Bu sabahın radyosu: «Macar sınırına, Alman asker yığmakta,» diyesiymiş...</p>
<p class="calibre1">— Kesin bir haber değil... İngiliz gazetelerinin yakıştırması...</p>
<p class="calibre1">— Duymamla, yakıştırma olduğunu bildim! -Cinci Nezir'e işittirmek için sesini yükseltti -: Sen bizde avanak mı ararsın beyim... Bizim avanağımız, başka yerin avanağına hiç benzemez. Fazladan saygısızdır ki, «Şurada uyuyanlardan ayıp,» demeyi bilmez. Macar'ın sınırına, durduğu yerde, neden asker yığacakmış bu Alaman? Ruh gibi ahbabının sınırına asker yığmak neyin nesi?.. Adam, böyle bir lafı duymasıyla, seğirtip uyuyan arkadaşları neden uyandırır, bakalım? Avanak olduğundan...</p>
<p class="calibre1">Cinci Nezir, atılan lafları iyi duyabilmek için voltanın boyunu üç adıma indirmiş, önlerinde fırt fırt dönmeye başlamıştı.</p>
<p class="calibre1">Şeker Emin, Hatip Hoca'nın laf attığının farkında değildi. Hızla dönen Cinci'ye yetişebilmek için sol omzu gerisinde, enikonu koşuyor, soluk soluğa anlatıyordu:</p>
<p class="calibre1">— Uyandım ki tere batmışım! Ter dedimse, bildiğin ecel teri... Baktım soluğum çoktan kesilmiş... «Aman bre...» diyorum. «Hopla otur avanak Şeker, elden gidiyorsun,» diyorum. Belimi alamıyorum ki, oturuma gelebileyim...</p>
<p class="calibre1">Cinci Nezir, Hatip Hoca'nın sözü bitirdiğini anlayınca elini kaldırıp Şeker Emin'i susturdu:</p>
<p class="calibre1">— Lafını unutma! Savaştır bu ağa... Alman'ın, Macar'a vurmasına «avanaklık» dedin mi, kendi ava-</p>
<p class="calibre1">32</p>
<p class="calibre1">naklığını söylersin. Çünkü savaş demek, kumar demek... Kumarda oynamaktan maksat ütmek... Savaşa girdin mi, öz babana bile vurursun!</p>
<p class="calibre1">Şeker Emin bu lafların kime söylendiğini aramadı bile... Başını salladı:</p>
<p class="calibre1">— Vururum elbet... Gece uyandım ki kardaş, yüreğim karnımdan kopmuş da gelip nah şurama yumaklanmış...</p>
<p class="calibre1">— Lafını unutma! Alaman Macar'a ha vurdu, ha vuracak... Aklında mı? Hitler Norveç'e de böyle yap-tıydı... Bir duyduk, sınırlarına asker biriktirmiş, bir duyduk, vurmasıyla göçertmiş... Aklında mı?</p>
<p class="calibre1">— Aklımda elbet... Yumaklanmış... Yutkunuyorum, yutamıyorum, öksürmeye zorlatıyorum, canımı kusmacasına... «Geberip kurtulayım hey Allah,» diyorum. Bunca yıldır bizi kötületen bunca öksürüğün biri yok...</p>
<p class="calibre1">— Tamam yoktur. Alaman, Norveç'e vurmazdan önce, aklı ermezler ne dedilerdi? «Olmaz böyle şey!» dedilerdi. «Alaman, koca İngilizi surda bırakıp... Yukarıdaki Norveç'ten neyi alıp veremiyor?» dedilerdi. «Norveç'le arası iyi... Daha geçenlerde saldırmazlık anlaşması bağladı,» dedilerdi. Öyleyken Alaman, Norveç'e vurdu mu? Vurdu. Neden vurdu? İngilizin ardına dolanmak için vurdu. Norveç'i ele geçirdin mi, İngilizin sırtına bindin demektir. Herifin sırtına biniyorsun da, rahvan eşek hesabı, bacaklarını rahatça sallıyorsun! Bence İngilizin soluğu kesilmiştir arkadaş... Lafını unutma? Benim sezinlediğim: Alaman, Macardan hi-lelendi, «Bir amansız sıramda, Macar, İngilizin yelle-mesiyle bize bir kahpelik mahpelik ederse...» dedi. «Norveç daha dayanıyor,» lafı da boş... Bak Şeker Ağa! Bazıları «Bu savaşta Alaman yenik!» deseler de biz hiç</p>
<p class="calibre1">33</p>
<p class="calibre1">aldırmayacağız. Çünkü Alaman bu $avaft] çoktan kazanmıştır Allanın izniyle.}. ;</p>
<p class="calibre1">Hatip Hoca, kirpiksiz gözlerini keyifle kirpı.st.ırdı:</p>
<p class="calibre1">— Oğlum Cinci! S&lt; nin Hitler Ağan, bu savaşı, geçen seferberliğin palabıyık Alaman Kralı gibi kazan-dıysa, ikinizin de işiniz İş..'. -Karşılık vermek için duran Cinci Nezir'e yukarıdan aşağı bir baktı - : Boş lafı bırak da yanıma gel! İstanbul gazetesinin haberlerine kulak ver!.. Hiç umudum yok ya, avanaklığına az biraz faydası olur!</p>
<p class="calibre1">— aALMANLAR NORVEÇ'E HAVADAN YENİ TAKVİYE KUVVETLERİ İNDİRDİLER — İNGİLİZ. LER ŞİMAL DENİZİNDE BALTIK SAHİLLERİNE MAYIN DÖKTÜ...»</p>
<p class="calibre1">Şeker Emin meraklandı:</p>
<p class="calibre1">—    Aman nereye dökmüş beyim? Sakın bize mi dökmüş?</p>
<p class="calibre1">—    Bize değil, Kuzey Denizi'ne... - Uzak mı?</p>
<p class="calibre1">—' Uzak...</p>
<p class="calibre1">— Bizim Çankırı'mıza uzaktır ama, deniz işi olduğundan, sizin İstanbul'unuza yakındır.</p>
<p class="calibre1">—    İstanbul'a da uzak...</p>
<p class="calibre1">—    Oldu mu ya şimdicik!.. Uzak bir meseleyi İstanbul'un    gazetesi    neden yazmış?</p>
<p class="calibre1">Hatip Hoca tersledi:</p>
<p class="calibre1">—    Hiç susar mı? Kes de, neler olmuş anlayalım-!</p>
<p class="calibre1">— Biz anlamayalım mı dedik bre Hoca?..</p>
<p class="calibre1">—    Kes... Hele şuna hele!.. Oku beyim sen...</p>
<p class="calibre1">—    «NORVEÇ CEPHESİ KURULUYOR — OSLO ŞİMALİNDE VE CENUBUNDA    NORVEÇLİLER</p>
<p class="calibre1">MUKAVEMET EDİYORLAR.»</p>
<p class="calibre1">Okumanın burasında, Cinci Nezir, yer değiştirerek</p>
<p class="calibre1">34</p>
<p class="calibre1">Murat'ın omuz başına geçti. «Bu Murat Bey, resmen Alaman düşmanı... Yanlış marıhs okur da geçtim...» diye düşünmüştü. Gazeteye Ûı zaman baktı, sonra damağını şaklattı:</p>
<p class="calibre1">—    Vay canınaaa!.. Bunlar Alaman uçakları öyle ya?..</p>
<p class="calibre1">Murat, Cinci Nezir'in Alaman'ı tutmasına kızıyordu:</p>
<p class="calibre1">—    Bilemedin Nezir Efendi!    Bunlar İngiliz...    Bak, altında    yazıyor. «Dün</p>
<p class="calibre1">Baltığa, Şimal Denizine, Norveç sahillerine    akın yayan    İngiliz</p>
<p class="calibre1">tayyareleri... »</p>
<p class="calibre1">Şeker Emin terslenmeyi göze alarak gene sordu:</p>
<p class="calibre1">—    Bu Norveç, Alamanın geçenlerde bastığı hükümet değil    mi    beyim?</p>
<p class="calibre1">—    Evet!</p>
<p class="calibre1">—    Öyleyse İngilizle birlik?</p>
<p class="calibre1">—    Evet...</p>
<p class="calibre1">—    Peki! İngiliz uçakları, kendisiyle birlik bir hükümetten neyi    alıp</p>
<p class="calibre1">veremiyor?</p>
<p class="calibre1">—    Alman bastı ya... Şimdi    Norveç toprağında    Alman var.</p>
<p class="calibre1">—    Vay başıma! «Alaman bir    yandan, İngiliz bir yandan...»    desene...    Tamam</p>
<p class="calibre1">Norveç'i kökten bitirmişlerdir, şuncacık Norveç'i...</p>
<p class="calibre1">Cinci Nezir elini havada fırıldak gibi çevirdi.</p>
<p class="calibre1">— Zati Alman vurduğu gün bitirdiydi Şeker Ağa!.. Bunu iyi bildin ama, «şuncacık» diyerek Norveç'i küçümsenmeyecektin! Dur, lafını unutma! Norveç'i kılkuyruk hükümetlerden bellemeyeceksin! Bana sorarsan, Norveç silahtan yana İngilizden baskındır. Norveç'in gün görmemiş silahları var ki... -Susup eğildi, gazeteden okudu -:</p>
<p class="calibre1">— «NORVEÇ NAZİLERİ, ALMAN ORDUSUNA İLTİHAK ETTİLER...» Tamam! Bu da olduysa, Şeker Ağa, Norveç'in işini bitti bil!</p>
<p class="calibre1">35</p>
<p class="calibre1">Şeker Emin, Murat'a yalvardı:</p>
<p class="calibre1">— Ne etmişler beyim? Alamanın ordusuna kimler ne etmiş? Fırt diye geçmeyelim de, oh beyim, aklımız ersin!</p>
<p class="calibre1">— Bir şey eden yok!.. Norveç'in namussuzları Almana    katılmışlar.</p>
<p class="calibre1">— Bu Norveç kaç milyondu beyim?</p>
<p class="calibre1">Norveç baskınından bu yana, öteki mahpuslar gibi Şeker Emin de bunu aralıksız soruyordu.</p>
<p class="calibre1">— Üç milyon var yok...</p>
<p class="calibre1">— Alaman?..    4:</p>
<p class="calibre1">— Altmış yetmiş milyon!</p>
<p class="calibre1">— İşte bunu beğenmedim. Herifler gerçekten na-raussuzmuş... Güçlüye arka çıkmak kolay... Yiğit ona derim ki, amansız yerde, güçsüzle birlik olmalı... Büsbütün alçakmışlar her kimlerse...</p>
<p class="calibre1">Murat, Şeker Emin'in yüzüne bakakaldı. Revirde yatırılmasına karşılık mahpus arkadaşlarını idareye casuslarmış bu    Şeker Emin, daha    kötüsü aferin    alacak</p>
<p class="calibre1">haberler bulamazsa iftira atarmış...    Burada iftiranın    en zorlusu, yüzde    yüz</p>
<p class="calibre1">tutanı «Aman bu herifin gözü kaçmakta... Pencere demirlerini yoklarken gördüm» lafı... İdare, bu sözün yalan olduğunu bilse de, «Neme lazım! Sonunda ben çekeceğime o çeksin,» diyerek, iftiraya uğrayanı hastaysa revirden, sanatkârsa dükkândan ceazevine alıverirmiş...</p>
<p class="calibre1">Dışarda candarma başçavuşunun kart denizlisi boğuk boğuk ötüyor, Çankırı pazarına gelen kağnı kolu, tekerlekler durdukları yerde dönüyormuş gibi yaklaşmak bilmiyordu.</p>
<p class="calibre1">Cinci Nezir, Hatip Hoca'nm yanma çömelmiş pisi pisine gebermenin düpedüz eşşeklik olacağını ispatlamaya girişmişti. İkide bir, «Lafını unutma,» diyerek,</p>
<p class="calibre1">Norveç Nazilerinin neden akıllılık ettiklerini, Alamana karşı durmanın niçin faydasız olduğunu anlatıyordu. Buna karşılık, damara basmanın ustası olan Hatip Hoca, hep aynı soruyu sormaktaydı:</p>
<p class="calibre1">— Ya bu bizim Şeker Emin'imiz?.. Ya bu bizim yiğit Şeker'imizin demincek dediklerini ne yapalım?</p>
<p class="calibre1">Cinci Nezir sorunun durmadan tekrarlandığını neden sonra fark edip şaşırdı:</p>
<p class="calibre1">—    Şeker Emin ne diyebilirmiş yahu?</p>
<p class="calibre1">—    Alamandan yana olanların topuna «alçak» dedi.    Şeker Emin'in bu lafına</p>
<p class="calibre1">inanacaksın!</p>
<p class="calibre1">—    Bre neden inanacakmışım? Ben kudurmuş muyum?</p>
<p class="calibre1">—    Şundan inanacaksın ki... Şeker Emin'in kendisi    gayet alçak olduğundan zorlu</p>
<p class="calibre1">alçakları iyi bilir. Alçaklıkta hiç yanılmaz!</p>
<p class="calibre1">Deminden beri ikisine de hak veren, lafa karışmaya çalışarak: «İşe bak işe! Haklısın Cinci Ağa!». «Hele domuzlara... Hocanın lafı doğru!..», «Tamam, Nezir Efendi'nin bu dediğine aklım yattı!», «Aman ulan aferin... Ne işler yahu! Bunlar ne aynalı işler!..» diye kafa sallayan Şeker Emin boş bulunup Hatip Ho-ca'nın son sözünü de tasdikledi:</p>
<p class="calibre1">— Doğrusun Hatip Hoca!.. -Halt ettiğini anlayınca birden irkildi-: Tüh Allah belanı vere!.. Biz, alçaklıkta sana nasıl erişebilirmişiz bakalım? Erişeme-yiz biz buna Murat Bey... Neden mi? Şundan ki...    -    Damdan    düşercesine    sordu    -:    Aman</p>
<p class="calibre1">beyim, sakın af rnı gördün?</p>
<p class="calibre1">—    Ne affı?</p>
<p class="calibre1">— Bilmem... güldün de... «Gazetede af mı gördün?» dedim.</p>
<p class="calibre1">—    Almanlar Belgrad'a beyanname atmışlar da ona güldüm.</p>
<p class="calibre1">3G</p>
<p class="calibre1">37</p>
<p class="calibre1">— Beyanname neyin nesi? Bomba mı?</p>
<p class="calibre1">—    Değil... Yazılı kâğıt...</p>
<p class="calibre1">—    Ne yazılı?</p>
<p class="calibre1">— «Almanya'nın dostluğu olmazsa hürriyet imkânsızdır» yazılı...</p>
<p class="calibre1">Cinci Nezir parmağını kaldırdı:</p>
<p class="calibre1">—    Nasılmış Şeker Emin?.. Dediğime geldin mi şimdicik?</p>
<p class="calibre1">—    Hangi dediğine?</p>
<p class="calibre1">— «Alman gelirse af sağlar,),» dedimdi. İşte İstanbul'un gazetesi yazıyor. Dua edelim de, Alman sürüp gelsin!</p>
<p class="calibre1">—    Atma herif! Af lafı yok...</p>
<p class="calibre1">— Hele avanak!.. «Alamandan yana olan hürriyete kavuşur» ne demek?.. «Mahpus milletine af» demek. ..</p>
<p class="calibre1">— Dur hele! -Şeker Emin Murat'a döndü-: Gerçek mi beyim? « A f var» demeye gelir mi bu laf böylece?</p>
<p class="calibre1">— Benim aklım ermez!.. Nezir Efendi, «Gelir,» diyor. Nezir Efendi, seferberlikte Almanla beraber dövüştüğü için onların dilinden anlar.</p>
<p class="calibre1">Cinci Nezir bu sözü pek beğendi:</p>
<p class="calibre1">—• Duydun ya oğlum Şeker!.. Biz, Alamam, Alla-hın izniyle, iyi biliriz. Alamanm aklından geçeni, sen bana soracaksın, ben de sana bir yıl sonra göstereceği hünerleri birer birer anlatacağım. Aklına yaz! Yakında Alamanın Hitler'i iki tümen paraşütçü de bize indirecek... Biz bunun düşünü görmüşüz! Geçen gece tazeden aptes aidiydim da Kurana sarılıp düşe yattıydım! Sen bu Gâvur Hoca'nın karı gibi sırıtmasına hiç aldırma! Gecenin karanlığında kuzeyden bir gürültü koptu düşümde... gürültü ama, nasıl bir gürültü? İsrafil Peygamber'in çaldığı kıyamet borusu da öyle değil! Be-</p>
<p class="calibre1">38</p>
<p class="calibre1">ni bir korku aldı ki, dişlerimin takırtısı, duyduğum gürültüyü nerdeyse bastıracak!.. Bir de baktım, gökyüzünden, yeşilli kırmızılı, allı morlu bir şeyler inmekte... «Nedir hey Allah,» diye seçmeye çalışırken biri bağırdı:</p>
<p class="calibre1">«Bilemedin mi avanak Nezir? Gökten Alamanın paraşütçüleri yağıyor. Sıkı dur.»</p>
<p class="calibre1">Ses yabancı değil ama, o kargaşalıkta çıkaramadım. Uyandım ki, tere batmışım. Bu sabah radyo Alamanın Macar sınırına asker yığdığını söylemesiyle ben sizi neden uyardım: «Norveç işi çoktan bitti. Alaman geliyor!» diye uyardım. Aklın erdi mi Şeker Ağa?</p>
<p class="calibre1">— Hiç ermedi. Aslına bakarsan, ben, gazetenin yazdıklarından da hiçbir şey anlamıyorum. Gazetenin dilleri bizim bilmediğimiz bir diller! Gazeteye neden Türk-çesini yazmazlar beyim? Türkçesini yazsalar da milletin köylüsü kentlisi iyice anlasa olmaz mı? Bunlar fakiri fukarayı neden düşünmezler hey Allah!</p>
<p class="calibre1">-Hatip Hoca'ya bakıp kederle gülümsedi -: Sen bize kızarsın ya, akıl ermeyince zor gayet, Hatip Hoca... Akıl ermemek gibi bela yok!..</p>
<p class="calibre1">Cinci Nezir kasıldı:</p>
<p class="calibre1">— Aklın ermiyorsa, Alamanın kazanmasına dua edeceksin Şeker Ağa... Alaman bu savaşı kazandığı gün dışardayız!</p>
<p class="calibre1">— Hey Nezir Efendi! Gene ağzından ballar akıtmaktasın ama, benim hiç umudum yok?</p>
<p class="calibre1">— Niçin?</p>
<p class="calibre1">— Çünkü ben yatkın mahpusum... Hele    sen de dokuz    yılı doldur,    on    yılın    içine</p>
<p class="calibre1">gir de, bak bakalım, her lafa inanır    mısın?</p>
<p class="calibre1">— Höst rezil! Ben senin gibi avanak    mıyım ki, on    yıl yatayım?    Bana,    on    değil,</p>
<p class="calibre1">beş yıl vereydiler, Çankırı mahpusunu    yırtar çıkardım.</p>
<p class="calibre1">39</p>
<p class="calibre1">Hatip Hoca da on yılı doldurmaktaydı. tçlnJ çeker gibi güldü:</p>
<p class="calibre1">— Üç yıla geldi mi?</p>
<p class="calibre1">— Üç yıl başka Hatip Hoca!.. Üç yıl i.îıı orl karıştırmak gerekmez. Allahtan, şaşırıp dört beş yıl vermeliydiler de, Cinci Nezir'in Osmanlıya oynayi oyunları sen görmeliydin.</p>
<p class="calibre1">— Cinleri başına biriktirip bir gece mahpusane kapısını basaraktan mı?</p>
<p class="calibre1">— İyi bildin!..</p>
<p class="calibre1">—    Yoksa görümnezlik muştası takıp havaya karı-şaraktan mı?</p>
<p class="calibre1">—    Bu da olur, öbürü de... Biz muskamızın gücüyle seferberlik kırımlarının üstesinden gelmiş beriliz!.. Peki, hey Gâvur Hoca, karı gibi bu sırıtma neyin nesi? Sen bizim, ordular bozan muskalarımızı, yoksa, gerçekten mi adam hesabına alamamaktasın?</p>
<p class="calibre1">— Böyle muskaların vardı da, deli kızın işini neden küüeyemedüı? Akşam alacasında, evine çekip, şarap sarhoşu ederek ırzına geçtiğin deli kızın işini? Cinci Nezir, ağzını iki kere açtı, kapadı. Dili tutulmuş gibiydi. Yırtıcı kuş gözlerini büsbütün yuvarlak-laştırarak Hatip Hoca'dan Şeker Emin'e, Şeker Emin'-den Hatip Hoca'ya bir zaman baktı. Hocanın, gazeteci Murat'a buradaki işlerin içyüzlerini olduğu gibi anlattığını, Şeker Emin kaç gündür söyleyip duruyordu. «Demek doğru... Oysa biz, 'İyidir bizim Hatip Hoca'mız gayet...' dediydik, 'Peygamber gibi değilse de beri benzer evliyalardan geri kalmaz,' dediydik... 'Köylünün iftirasına uğramıştır. Asıl öldüren dışarda geziyor,' de-diydik. Vay namussuz Hatip vayy!»</p>
<p class="calibre1">— Vay demek böyleeee... Vay demek... -Birden horoz gibi çırpınmaya başladı -: Aman hey Allah! Aman. gerçek gibi kardaşlar!.. Evet... Şimdi inandım!.. Bu herifin gâvur hocalığı, tam tamına gâvur hocalık... Her kim biliş çıkardı da, «Kitapların yazdığı Gâvur Hoca, iste budur» dediyse, ermişliğinden dedi. Vallah billah o herif cennetlik... Çünkü kayıptan haber veriyor: Pe-kilil . Herif bunun gâvurluğunu nerden bildi yahu? Yoluk .sakalından mı, sulu gözlerinden mi? Yahu Murat Bey, ben ne halt edeyim, nerelere gideyim? Yahu, tam üç yıldır; biz bu Gâvur Hocaya, «Karı fendine uğradık,» diye yemin etmekteyiz. Dünyanın bunca rezili inandı, Gardiyan Musa namussuzu bile inandı, bu sakalına tükürdüğüm öksürüklü Hatip imana gelmedi. Ama sen dur, Gâvur Hoca, ben seninle bu işin hesabını görürüm arkadaş... Hem de bu yalan dünyada değil kıyamet gününün mahşer meydanında, sırat köprüsünün başında...</p>
<p class="calibre1">Hatip Hoca, Cinci'nin lafını kesmemişti ama, çenesini keyifle kaşımayı da kesmemişti. Böyle çene kaşıması damara basmanın tadını çıkardığına işaretti. Şeker Emin'in Başgardiyan Etem Efendiye gidip, «Bu Hatip Hoca, senin öğütlerini hiç tutmadı. Çankırı'mızın ek yerlerini anlatmakta ki, İstanbul'un gazetecisine,</p>
<p class="calibre1">gör neler yazdırmakta... İnanmazsan nah Cinci Nezir Ağa'-ya sor,» dediğini dün gece duymuş, Murat Bey'e işlerin doğrusunu anlatmaya karar vermişti.</p>
<p class="calibre1">— Sırat köprüsünün başında ben senin yakanı toplayıp...</p>
<p class="calibre1">— Dur Cinci oğlum... Sen sırat köprüsünün başında, bitli yakanı, deli kızın elinden kurtar da, gerisi kolay... Deli kız, köprü başında, bunca Müslümanm içinde, Allaha ne diyecek bakalım? Buranın karı yargıcına dediğini diyecek... Eteğini karnına kadar sıvayıp, gömgök ettiğin etlerini gösterecek de, «Hallerime bak, kurban olduğum Allah, şu hallerime bak!» diye mahşer meydanını inletecek... 40</p>
<p class="calibre1">Cinci Nezir, gözlerini gökyüzüne kaldırdı. Birileriyle konuşur gibi bir zaman dudaklarını oynattı. Sonra kafasını iki yana salladı:</p>
<p class="calibre1">— Dua et, kahpe Hatip!.. Gene pis canını sana bağışladılar. Yahu iki laf da sen etsene rezil Şeker. Can yoldaşlığı böyle midir? Bu Gâvur Hoca bizi temelli bitiriyor. Bu herif deli kızın uydurmasıyla, böyle bir suçu sırtımıza sardı saracak... Canımız sağken... Gözümüz vıcır vıcır bakarken, bizi bile inandıracak... Biz deli kızlara dönüp bakacak erkek miyiz? Biz, savaş meydanlarında... Gâvurun dünya güzellerine...</p>
<p class="calibre1">— Savaşa mavaşa da gittin öyle ya sen... Cinci Nezir elini çenesine attı... Hatip Hoca'ya bir</p>
<p class="calibre1">zaman baktı. Bu sefer iyice bunalmış, işin şakası kalmadığına aklı yatmıştı.</p>
<p class="calibre1">— Tühh Allah canını ala! Ulan Hatip, ulan imansız!.. Ya bizim seferberliğe gittiğimiz de mi yalan? Ne fayda! Sen benim elime, Kafkas'ta, Filistin'de, Çanakkale'de geçmeliydin ki... Ben seni, içine saklanıp altını pislediğin çukurdan süngü ucuyla çıkarmalıydım ki... Peki karı gibi bu sırıtma neyin nesi?..</p>
<p class="calibre1">— Oğlum Cinci, sen boşuna debelenmektesin... Biz bu Murat Bey'i, senin gibi rezillere eğlence edecek değiliz. Doğrusunu diyeceğiz ki, doğrusunu yazacak... Sizin niyetiniz, Murat Bey'in ardından, «Kandırdık avanağı» diye parmaklarınızı şıkırdatmak ama, yağma yok! Hele şuna hele!.. Gökyüzüne bakıyor da, sözüm buradan dışarı, melek-melaikelerle konuşuyor. Sen bunu eksik etek karı yargıcına yutturamadm, bize mi yutturacaksın? Bu senin Cinci, mahkemeye gidip karşısında karı yargıcı görünce, «Oh kurtuldum,» diye sevinmiş, beyim... Geldi ki, şıkır şıkır oynuyor. «Nedir?» dedik. «İşim karı yargıca düştü. Beni çıktı sayın,» dedi. «Nerden bildin?» dedik, «Karılığından bildim. Karı kıs-</p>
<p class="calibre1">42</p>
<p class="calibre1">minin saçı uzun, aklı kısa olur,» dedi. «Peki, sana ne sordu, karı yargıcı?» dedik. «Hiç... Boş laf. . Aklı ermediği şundan belli ki... Geçmişimizi sordu,» dedi. «Ya sen ne dedin bakalım?» dedik. «Ne diyeceğim?.. 'Geçmiş de neymiş?' dedim, 'Allahıma şükür, bugüne kadar ben karakol kapısından içeri bakmış adam değilim,' dedim. Nasıl bu karşılık böylece?» diye sırıttı. Karı yargıcı, «Peki götürün,» elemiş, o kadar... Deyiş o deyiş!.. Bu avanak, burada, salıverme kâğıdını bekleyedursun, meğer gözünü sevdiğim karı yargıcı, Osmanlı toprağının altmış şu kadar iline, dört yüz şu kadar ilçesine birer kâğıt gönderip bunun geçmişini aramaya girişmemiş mi? Her yazdığı yerden nasıl karşılık gelse iyi, beyim? «Evet, Cinci rezilini biliriz. Defterlerimizde adam boyu geçmişleri vardır. Hepsi de deli kızların, saralı oğlanların ırzına geçmek üstünedir. Ele geçirdinse, sorguya morguya bakma, aman boynunu vurdur. Yok kanuna sığdıramayacaksan, gönder gelsin, biz burada kazığa geçirelim, pisliği temizleyelim,» diyorlar! Cinci Nezir elini, iki kere dizine vurdu:</p>
<p class="calibre1">— Lafını unutma domuz Hatip!.. Bizim vurulacağımız kazığı oduncular daha yonup sivriltmediler. Neden mi? Şundan ki... Ben doğruyumdur. Allah da doğruların yardımcısıdır.</p>
<p class="calibre1">— Allahı karıştırma alçak! Kendine yalancı tanığı başka yerde ara! Ben bu herifin utanmazlığından usandım Murat Bey! Sen neyi, kimden saklamaktasın rezil Cinci? Suç meydanda... Geçmişlerin ortada... Dua et ki deli kızın yaşı defterde büyük çıktı, kızlığını da vaktiyle paralattığı anlaşıldı da sen üç yılla kurtardın!</p>
<p class="calibre1">— Nesine dua edeyim? Allah iftiraya uğradığımı biliyor kurban olduğum...</p>
<p class="calibre1">Hatip Hoca, Cinci Nezir'e bir zaman dimdik baktı:</p>
<p class="calibre1">— Nezir Efendi! Sen bu «Allah» sözünü beline si-</p>
<p class="calibre1">43 lan etmeye çabalamaktasın ama, bu silah bize hiç sökmez!</p>
<p class="calibre1">— Sökmez mi? Şeyhimden izin olaydı d , bak bakalım söker miydi, sökmez miydi? Sökerdi kj damanın Polonya'ya gösterdiği ayna silahı kaç para... rülersin! Töbe hey Allah! Bu herif bizim başımızı re , uen belaya sokacak Murat Bey! Bu herif sonunda bizi çileden çıkaracak... Gülme Hatip!.. Gülme bak!.. Gülme dedim, elden gidiyorsun... -Biraz düşündü. Sonra ellerini açıp gökyüzüne bir zaman baktı-: Tamam! Günah gitti benden ağa! Dinle şimdi Murat Bey!.. Sen bunu böyle görüp gazetelere adam gibi geçirdin mi, boyunca günaha batarsın! Sana geçenlerde ne dedimdi? «Köylünün iftirasına uğradı,» dedimdi. Neden dedik biz bunu?.. Elimize ayağımıza düştü, yalvardı da ondan dedik. Hele şu çene kaşımaya hele!.. Bunun rezilliklerini yazarken, bu çene kaşımalarını gözünün önüne getireceksin! Mahkemede boş bulundu, elini çenesine attı da, bizim koca başkan, «Tamam! Şimdi hiç şüphem kalmadı... Bu herif ortağını para için vurdu!» diyerek ölüm cezasını duraklamadan verdi. Allah bunu, bu çukura kolay düşürmedi Murat Bey, az kalsın, yakasını kurtarıyordu. Sana anlatırken yalanları birbirine ulamıştır da her birinin kuyruğuna beşer onar yemin eklemiştir. Bunca yıl davalı olduğu herifi, «Düşmanları vurmuş pusudan,» demiştir. «Allahm işine bak ki, biz o gece hovardalıkta geziyorduk,» demiştir. «Gittiğimiz karı, kocalı olduğundan, yer ispatı gösteremedik,» demiştir. «Meğerse herifin leşine basıp geçmişiz, sabaha yakın...» diyerek, sulu gözlerini ovalamıştır. «Bir umulmaz sebep yaratıp bizi yağlı ipten niçin aldı, kurban olduğum Allah?.. Suçsuzluğumuzu bildiğinden,» demiştir.</p>
<p class="calibre1">Hatip Hoca, rahatça gülerek,    «Evet»    anlamında    başını    sallıyordu.</p>
<p class="calibre1">44</p>
<p class="calibre1">Cinci Nezir çömeldiği yerden hoplayıp kalktı, ayaklarının burnuna basıp dikildi:</p>
<p class="calibre1">— Yanılmaktasın akılsız Hatip, kötü yanılmaktasın!.. Asılsaydın kurtulurdun. Allah seni ipten niçin aldı? Sürünesin diye aldı. Mahpus damlarında sürüneceksin ki, sana yılanlar imrenecek... Bu bir... İkincisi: Kurban olduğum Allah, cehenneminin kara katran kazanını pisleteceğinden korkmuştur... -Aklına bir şey gelmiş gibi duraladı -: Hakçası bunun vurduğu da, rezillikte bundan aşağı kalmazdı Murat Bey... Öte dünyayı pisletmiştir ki, şunca topuzlu zebani temizleyememiştir. Bunlar bir zaman ortaklık ettiler. Tiftik miftik, davar mavar, ekin mekin toplama ortaklığı... Bir yandan milleti soyarlardı, bir yandan birbirlerini... Sonunda hırlaştılar da, mahkemeye düştüler. İkisi de imansız olduğundan, hangisi hangisini alt ederse, öteki, kuru hasır üstünde kalacak... Say ki, bunlar iki cambaz... Bu dünya, aralarına gerilmiş cambaz ipi... İpe biri bir yandan girmiş, biri öbür yandan... Cambazların ellerinde denge sopası olur ya... Bunların ellerindeki denge sopası, bildiğin Alaman mavzerleri... Kıyıcılıkta bu domuz Hatip, ortağından ileri olduğu için, herifi bir gece yedi. Bizim buranın köy yerlerinde, çoğu ağaların zenginliği, ortak öldürmekten, eşkıyalara yataklık etmekten gelir. Gülersin kanlı Hatip! Gül bakalım! Yanındaymışım gibi biliyorum. Yanında değilsem de, aklının içindeyim. O gece şu saatte, filan yere kaçak tütüne gideceğini duyurdun. Yatsıdan sonra ata binip pusu yerine yel gibi yetiştin, herifi kuş gibi avladın.</p>
<p class="calibre1">— Oğlum Cinci!.. Günahımı almaktasın ki...</p>
<p class="calibre1">— Höst!.. Bizim dinimizde günah alışverişi yoktur. Senin günahlar sende kalır, benimkiler bende... Evet, ortağını bu Hatip Hoca haklıyor ama, Murat Bey, gökyüzündeki Allahı hesaba katmıyor. Kurban olduğum Allah, o gece bunun başına olmadık uğursuzluğu biriktirmiş... Akşamın kuru havası, karlaînıg mı sana, güzelce dona çekmiş mi? «Hey avanak Hatip!) deseni, «Gecenin don ayazında, hayvan sürülür mü, yal gibi?..» Höst!.. Lafını unutma... Evet, süreceksin isteı stemez... Çünkü leşten kaçıyorsun!.. Leşten kaçmak içli süreceksin ama, tökezlenmeyi ne yapalım? Yolunu /arıladığı sırada, bunun hayvanı dondan tökezliyor, Murat Bey, art ayağını incitiyor. Böyle işlerde bineğin aksamaya başladı mı, can kurtaranlıktan çıkar, yağlı ilmek olup boynuna geçer. Peki! O gece, tembel Yamören adamının, kaçak odun kesmeye çıkmasına ne demeli?.. Kaçak odun dediğim, komşu köyün korusunu kesecekler, düşmanlığa... İleriden bunun cıgara ateşini görüyorlar. Ormancı sanıyorlar. Bu fıkara Hatip, aksayarak Yamörenlilerin sindiği yere yanaşıyor. Bakıyorlar ki, bildikleri. Hatip Hoca... Omzunda mavzer tüfeği... Geldiği yönün deresinde ortağının leşi... Bunun yalanı yemini kalmıyor. O sıra ne demiştir? Dinim gibi biliyorum: «Şunları kurşunlasam,» demiştir. Bereket köylü kalabalık... Fazladan hepsi silahlı...</p>
<p class="calibre1">Daha kötüsü içlerinde Kulaksızın Yakup var. Kulaksızın Yakup, buradaki Taşçı Mustafa'nın babası... Toprağımızın ünlü eşkıyası rahmetli Eğri Ahmet bunlara enişte olur. Bu senin Hatip Hoca vaktiyle Eğri Ahmet'in yatak yeriydi, gömüdeki altınları için, fıkarayı pusulattı. Yamörenli, «Nereden bu geliş gece vakti?» diye sormuş... Bu gözünü sevdiğim biraz yalan düzmüşse de tatsız... Ertesi gün leş bulununca Hatip Hoca'nm oralarda ne aradığı anlaşılıyor. Çok çabaladı bu Hatip, para gücüyle, Yamörenlilerin tanıklığını çevirmeye çok uğraştı. Ya-kup Ağa, nal dedi, mıh demedi... Bir adam, tekerlenecek mi, Allah gözünü bağlar. Bu Hatip, Kurşunlu'nun karakol komutanı başçavuşa çok güvenmiş... Sımıcak'a</p>
<p class="calibre1">46</p>
<p class="calibre1">yeni gelen onbaşıyı adam hesabına almamış... Meğer Ban Onbaşı, Osmanlının birinciye iz sürer onbaşısı değil miymiş? Bunun izini sürüyor ki, getirip eve sok-macasına... «Şurada pusulamış, atıp vurmuş, beriden sürüp ileriden çıkmaya çabalamış,» diye buna kurtuluş yolu bırakmıyor. Çankırı Ağırcezasınm koca başkanı ölüm cezasını çökertti. Bu bizim toprağımıza, öyle koca başkan hiç gelmemiştir. Verdiği cezanın gücüne bakmalı ki, o zamanın İçişleri Bakanı Şükrü Kaya Bey, onca çabaladı da, bir harfini bozduramadı. Bunu ipten almak için mebuslara çok yalvarmış. «Bu Hatip Hoca Çankırı çevresinde bizim birinciye gelen casusumuzdur. Gözümüz kulağımızdır. Eğri Ahmet denilen eşkıyayı vuran budur,» diye asılma cezasını on beş yıla güçle çevirtmiş. «Çevirtmiş» dedimse, bu işler fırt diye olmuyor. Bu miskin Hatip, tam altı yıl yağlı ilmeğin altında yattı. Bu Hatip ölüm cezasını yediği zaman, adama benzerdi az çok... Yiğitliği kendine yeterdi. Altı yıl, kuyruğu dik tuttu... Direndi. Hele Yargıtay onayladıktan sonra, her gece, «Yarın sabah yolcuyuz,» diye yatardı da, sırıtarak yorganı kafasına çekiverirdi. Nedense o sıralar bu herif bozulup dağılmadı. Biz o yıl muskacılıktan yatmaktayız. Yedi vilayet aşırı yerden bize muskaya koşuyorlar. Sen bu Hatip Hoca'nın domuzluğuna bak ki yağlı ilmeğin altında debeleniyor da, «Şuradan bana bir muska yazıver her kaç kuruşsa,» demiyor. Günlerden bir gün, bir telgraf geldi. Sana göstermiştir. Ankara milletvekili Akagündüz Bey'den... Aka-gündüz Bey bunu nereden bilecek?.. Şükrü Kaya Bey yazdırmış.. «Büyük Millet Meclisi cezanı on beş yıla indirdi. Müjdeler olsun! Devlete, millete dua et,» diyor. Bu senin Hatip Hoca'n, telgrafa bakmasıyla parmaklarını köçek gibi şaklatarak birkaç kez döndü, sonra «Allah» diye bir nara salıp yüzünün üstüne yere</p>
<p class="calibre1">47</p>
<p class="calibre1">kapandı. «Ölümden kurtulduğuna secde etmektedir, bı rakın!» dedim. Meğer yıkılmış... Koşup çevirdiler ki a ğ ;- . zindan kanlı köpük geliyor... Boynuzundan tutup ya tağa yatırdılar. Yatış o yatış... Şabana sıkınadan saçı sakalı apak oldu bunun... Çenesi gevşedi. Dişleri takır takır birbirine vuruyor ki bunca zorlattığı halde, takırtıyı kesemiyor. Ter yürüdü bunun gövdesinden... Şiltelerden döşemelere geçti. Döşemeleri çürüttü. Türk-çesi, bu Hatip, bir gecede tam otuz yıl kocadı. Adam-oğlu sevinçten ince öksürük olur mu?.. Bu herif oldu. Neden oldu? Canını çok sevdiğinden... Bu herif, bir saat geç ölmek için, dünyayı ateşe verir, Murat Bey, dünyayı gazlayıp yakar!.. Hatip Hoca yumuşacık sordu:</p>
<p class="calibre1">— Sen yakmaz mısın Cinci oğlum?</p>
<p class="calibre1">— Yakmam ya... Elim varmaz. Elim varsa yüreğim koyuvermez.</p>
<p class="calibre1">— Adamlara mı acırsın, mallara mı?</p>
<p class="calibre1">— İkisine de...</p>
<p class="calibre1">— Oysa... -Hatip Hoca içini çekti-. Bir saatlik ömür, çok ömür...</p>
<p class="calibre1">Cinci Nezir'in karşılık vermesine meydan kalmadı. Dükkân komşusu Eskici Derviş Ömer'in sesi duyuldu:</p>
<p class="calibre1">— Nezir Ağa!.. Hey Cinci Nezir!.. Neredesin herif?.. Gel yetiş!..</p>
<p class="calibre1">Cinci Nezir gitmekle kalmak arasında bir an du-raladı:</p>
<p class="calibre1">— Lafını unutma kötü Hatip... Bu senin «Bir saatlik ömür» meselende çok iş var! Hele gidip geleyim de...</p>
<p class="calibre1">Kısa adımlarla, pıtı pıtı yürüdü. Arkadan görünüşü şarapla sarhoş ettiği bir deli kızın ırzına geçmiş ellilik bir adama değil, kavruk bir çocuğa benziyordu. Hatip Hoca, Cinci'nin ardından gülümseyerek bak-</p>
<p class="calibre1">ti: «Çok meseleymiş... Hele bodur pezevenk!» diye söylendi. Gülümsemesinde, aklından geçenleri sımsıkı örten bir çokbilmişlik, sesinde, yüreğinin en gizli duygularını açığa vuran keyifli bir güven vardı. Bir saatlik ömür için dünyayı ateşe verecek hainliği ile sanki övünüyordu.</p>
<p class="calibre1">Dış savaşların sürekli yenilgisi, iç bölünmelerin insafsız boğuşmaları arasında doğmuş, çocukluğun yarı hayvanlığına, delikanlılığın aptalsı cömertliğine hiç uğramadan, cimri, tedirgin, inançsız bir kocamışlığa atlamış bahtsız kuşaktandı. İnsanlarla acımadan ilgilendiği, bu ilgiyi insanların yüreklerindeki suçlu kurnazlıkları yakalamak için kullandığı belliydi. Bir elini dizinden cansız sarkıtmış, öteki elinin işaret parmağı ile tespih çeker gibi -daha doğrusu tetiğe basar gibi- çenesini kaşıyarak dalmıştı. Kalın camlı gözlüklerinin ardında, her zaman yağlımsı bir su ile ıslak, kirpiksiz gözleriyle dike dike bakması, ağır nisan güneşine aldırmadan eski paltosuna böyle sımsıkı sarılması, hocaya pusuda bekleyen inatçı bir adam hali vermekte, Cinci'-nin demincek söylediklerini bir bakıma doğrulamaktaydı.</p>
<p class="calibre1">Şeker Emin apansız sordu:</p>
<p class="calibre1">— Alamamn Polonya'ya gösterdiği silah, nasıl bir silah beyim? Bir aynası varmış, tuttuğu yeri yakmak-taymış... O mu?</p>
<p class="calibre1">— Değil! Bildiğimiz tanklar, uçaklar...</p>
<p class="calibre1">— Aman öyle de... Ayna kısmına hiç dayanılmaz... Ayna gayet kötü... İleriden tutacak, burada sen har-radak yanacaksın! Bildiğimiz uçak muçaksa kolay!</p>
<p class="calibre1">Hatip Hoca yavaşça sordu:</p>
<p class="calibre1">—    Kolay ne demek aslan Emin'im? Uçak muçak sana da mı kolay?</p>
<p class="calibre1">—    Kolay elbette... -Şeker Emin alayı anlayıp dav-43</p>
<p class="calibre1">49</p>
<p class="calibre1">randı-. Ne sandın? Yoksa sen bizi, Polonya'nın adamıyla bir mi tutmaktasın? Bizim din gücümüz vardır ki...</p>
<p class="calibre1">— Sizin?..</p>
<p class="calibre1">—Bizim... Kitap yazıyor: «Bir Müslüman on gâvurdan üstün... »</p>
<p class="calibre1">— «Müslüman,» dedin... Sakın sen kendini...</p>
<p class="calibre1">— Müslümanım Allahıma şükür...</p>
<p class="calibre1">— Sen şimdi kitabın hesabınca on gâvurdan baskınsın! Tanklı uçaklı    on    gâvur</p>
<p class="calibre1">bir yana, sen bir yana...</p>
<p class="calibre1">— Elbette...</p>
<p class="calibre1">— Demek Alaman bassa... Yiğitçe karşı çıkıp... — Yiğitçe...</p>
<p class="calibre1">— Boğuşarak...</p>
<p class="calibre1">— Boğuşarak ki bitirmecesine...</p>
<p class="calibre1">Bu sırada, saçaktan yere üç serçe atladı. Taş gibi düşmüşler, lastik top gibi sıçramaya başlamışlardı.</p>
<p class="calibre1">Şeker Emin sürekli esrar içenlerin ürkekliğiyle gövdesini geri atarak, «Vay namussuzlar! Ulan dinime imanıma... Ulan şart    olsun!» diye    söylendi.</p>
<p class="calibre1">Sabahları yarım saat uğraşarak kıvırdığı sarı    bıyıklarının    gölgesindeki    morumsu</p>
<p class="calibre1">dudaklarını yalıyordu. Her zaman yarı kapalı duran sol gözü büsbütün kısılmış, alabildiğine açtığı sağ gözünün donuk çakır-lığmdan ince bir parıltı geçmişti:</p>
<p class="calibre1">—    Şunlara hele şunlara!.. Sizi ben pilav    tenceresine    atmalıyım    ki,    sizi    ben...</p>
<p class="calibre1">Bir    başka serçe yerdekilerin yanına inmek    istedi.    Hem    kendisi    ürktü,    hem    de</p>
<p class="calibre1">ötekileri ürküttü. Uçup gittiler.</p>
<p class="calibre1">Şeker Emin içini çekti:</p>
<p class="calibre1">— Adamoğlu olmalı değilmiş Hatip Hoca, bu dünyada uçan kuş olmalıymış!..</p>
<p class="calibre1">50</p>
<p class="calibre1">— Alıcı kuşu ne yapalım? Sen, gökyüzünü boş belleme! Alıcı kuş var. Atmaca kuşu...</p>
<p class="calibre1">—    Atmaca olmalı öyleyse.</p>
<p class="calibre1">—    Ya avcıyı, av tüfeğini ne yapalım?</p>
<p class="calibre1">— Allah Allah! «Avcı olmalı» desem ona da bir laf yaraştıracaksın. Ben artığında, eksiğinde değilim. Hatip Hoca; bana, şöyle gerine gerine on dakika uçmak elverir. Sonunu sen bana bırak! Sonu kolay...</p>
<p class="calibre1">Şeker Emin, avucunun içiyle, ağzım sert sert sildi. Çenesinin keskin kemikleri, yeşile çalan derisini nerdey-se kesip dışarı çıkacaktı. Ayda yılda at kuyruğundan elek ördüğü zamanlar hesaba katılmazsa, dokuz yıl şu kadar ayı,</p>
<p class="calibre1">hiçbir iş yapmadan, boş oturarak geçirmişti. Esrar içiyor, bulamazsa, avuç avuç afyon yutuyor; dilencilik eden anasına kendisini rahatça besletiyordu. Her gün hastalıktan yanıp yakılması, revirde yatabilmek için üstüne aldığı casusluğunun payandasıydı.</p>
<p class="calibre1">Murat gazeteleri hışırdatınca gene ürktü:</p>
<p class="calibre1">— Benim uçan kuştan bu ürkmelerim neden bakalım Hatip Hoca? Benim bu ürkmelerim karı açlığından... Yiğit bir herif uçan kuştan, yoksa, hiç irkilir mi?</p>
<p class="calibre1">— Karı açlığından değil, Şeker oğlum!.. Senin yüreksizliğin akıllı olduğundan...</p>
<p class="calibre1">—    Sende akıl hiç mi yok?</p>
<p class="calibre1">—    Var, olmaz mı?</p>
<p class="calibre1">—    Varsa neden korkmadın?</p>
<p class="calibre1">—    Kim demiş! Ben de korktum.</p>
<p class="calibre1">—    Serçeler de bizden korktu.    Buyur    bakalım!..</p>
<p class="calibre1">—    Korkarlar elbet... Çünkü onların    da    kendilerine göre akılları var. Bu</p>
<p class="calibre1">dünyada avanaklar korkmaz. Akıllıysan, ister istemez, korkacaksın! Adamın korkağı çok yaşar! -Yere bakarak bir zaman gülümsedi-: Çok yaşar ama, bakalım nasıl yaşar?.. Zor yaşar gayet...</p>
<p class="calibre1">51</p>
<p class="calibre1">••ü</p>
<p class="calibre1">Çünkü, akıllı adamın düşmanı çok olur. Düşmanın çok-sa, silah taşıyacaksın gece gündüz... Silaha alıştın mı, tabancanı belinden çıkarıp on dakika rahatlayamaz-sın!.. Zaman olur şuncacık tabanca dağ topu gibi ağırlaşır. Seni bunaltır ki, belini büker. «Şu namussuzu ta-şımasam da, tek şu dünyada iki karış toprağım olmasa,» demişimdir çok vakit... «Düşmanıma malımın yarısını bağışlasam da, canımı almaya zorlamasa,» demişimdir. «Peki,» dese de boş!.. Çünkü beyim, adamoğluna güvenilmez. Bir gece, yatsı namazını kıldım, yatacağım. Biri geldi. «Süleyman Ağa'nın sabaha çıkacağı şüpheli. Aranızda bir hesap varmış... Borcunu ödeyecek,» dedi. Gitmesem şu kadar yüz lira batıyor. Çifte tüfeğini omuzlayıp yola çıktım. Gece vakti çifte tüfeği, Alaman mavzerlerinden yararlıdır. Karanlıkta sese boşaltırsın! Saçmalar dağıldığından, pusudakilerin birinden birine rastlar. Süleyman Ağa, sürü sahibi olduğundan, yaz kış yayladaki konağında oturuyor. Dağın başında bir ev, bir ağıl... Köyden çıkarken, sağa gideceğime sola saptım. Ne olur ne olmaz!.. «Süleyman Ağanın çağırdığı bakalım gerçek mi?» Düşman sahibisin, doğru yolu bırakıp açıklardan dolaşacaksın!.. Üç gündür yağmur yağdığından, sular azgın, bastığım yer batak... Dolana dolana yaylanın yokuşunu çıktım. Gece de yarıyı buldu. Doruğu devrilip dereyi geçeceğim. Süleyman Ağa'nın evi karşı yamaçta... Baktım, ışıklar yanıyor. Gecenin bu zamanı ışıklar kararmamış... Demek herifin hastalığı doğru... Dereye iniyorum. Suya yirmi beş adım kalmadı, aşağıdan bir gürültü geldi. Gürültüyü duymamla, kendimi bir kayanın dibine attım. Bir zaman, soluklarımı kesip dinledim. Dere yatağının karanlığından, ince bir su şırıltısı geliyor. Dinliyorum, hep su çağlaması... Kendimi attığım kaya dibi iyice batak... Biraz vakit geçti, ıslaklık gövdeme işledi. Ayaz ki</p>
<p class="calibre1">52</p>
<p class="calibre1">nasıl ayaz... Dişlerimin takırtısından, dünyayı gök gür-lemesi sarıyor. Seslensem sesimi Süleyman Ağa'ya duyuracağım. Dört oğlu var. Her biri dişiyle aslan avlar. Bir kurşuii atsam silahlarını kapar yetişirler. İtleri var ki, atlıyı atından alır, kurtçu itler... Bir «Hayyy» desem ya... Diyemiyorum beyim. Kurşun sıkarsam daha kötü... Namlunun yalazına atarlar. Fazladan, sindiğin yeri bildirmiş olursun!.. Gün doğana kadar çamurun içinde, it gibi, titredim. «Sesi de duymuş oysa... Şun-cacık bekleyememiş de avanak gibi, pusunun üstüne yürüyüp vurulmuş pisi pisine, derler,» dedim. «Geberip gitmektense it gibi titremek iyidir,» dedim. Evet, korku kötü ama, gayet yararlı... Korku adamı tetikte tutar. Düşman sahibinin, korkudan başka sığmağı yoktur.</p>
<p class="calibre1">Şeker Emin belki on kez dinlediği bu hikâyenin yarısında usanmış, «hava kuşu» olup kanat vurarak savuşmanın keyfine dalmıştı. Hatip Hoca'nın sesi kesilince sayıklar gibi konuştu:</p>
<p class="calibre1">— Varsın olmasın Hatip Hoca!.. Sonu kolay... Sonunu Allahın izniyle, sen bana bırak...</p>
<p class="calibre1">—    Neyin sonunu?</p>
<p class="calibre1">—    Hava kuşu olmanın... Hava kuşu olmak iyidir.</p>
<p class="calibre1">—    Nasıl iyi olabilirmiş bakalım? Akim ermediğinden...</p>
<p class="calibre1">—    Benim aklım eriyor. Hava kuşu olmanın tam sırası...</p>
<p class="calibre1">—    Ben senin yüreğine giren şeytanı bildim. Geçenlerde kapıya bir kara kız geldiydi, şuraya konan gezginci çingenelerden bir kara kız...</p>
<p class="calibre1">—    Töbe yalan!..</p>
<p class="calibre1">— Yalanı yok! Kara kızı görmenle, susa yollan senin burnunda burcu burcu tütmeye başladı. «Ne olsa</p>
<p class="calibre1">53</p>
<p class="calibre1">da şimdi ben de dışarıda olsam, şunlara karışıp yollara düşsem,» dedin. Bir adamın canı, mahpus damında, hava kuşu olmayı çekerse, ona, bu yüzden mahpusluk bindikçe bindi demektir. Ama yanılıyorsun Şeker Emin!</p>
<p class="calibre1">— Neden?</p>
<p class="calibre1">— Şundan ki, sen yatkın mahpussun. Yata yata, senin kemiklerin cıvık hamura dönmüştür. Esrardan, afyondan, ciğerlerinin göz göz olduğu da cabası. Gezgin çingenelerin ayağıyla sen dağları aşamazsın, bozkırları geçemezsin. Bacakların seni gezdirmez. Hele kara kıza geldi mi, o işi suratına bulaştırırsın ki büsbütün rezil olmacasma...</p>
<p class="calibre1">— Aman uşak! Bu Hatip Hoca beni ne sanmakta yahu? Ben eski toprağım, bendeki o iş pehlivanlarda yoktur.</p>
<p class="calibre1">— Arada bir ben de öyle derim, ama kulak verme!.. Mahpus damı, belimizi büktü de bizim haberimiz yok hey şaşkın! Bana sorarsan, atmacaları unutup hava kuşluğuna özenmek iyi işaret değil! Bu kafayla sonunda çekeceğin rezilliği hiçbir kitap yazmamıştır. Hem oğlum, sen gül gibi körpe karını, bundan şu kadar yıl önce, sevindiremeyip hovardasıyla yakaladığın için vurmadın mı?</p>
<p class="calibre1">— Hovardayla yakalamak nasıl bir söz? Biz karıyı istemezlerin karalamasıyla öldürdük!</p>
<p class="calibre1">— Bu senin, «istemezlerin karalaması» dediğin, bıyıklı perçemli bir karalama. Evet, sen, karını hovardayla basıp vurdun. Sonra o kara kız hiç yaramaz. İyisi, beni dinle yavrum, hava kuşu olmaktan vazgeç! Allahm bir aylak sırasına gelir, Cebrail meleğine emreder: «Benim Şeker Emin kulum, bir amansız yerde kalmış, kö-' tü bunalmış, kendisine iki kanat lazım... Yetiştir, havalansın da bir görelim ne olur?» dedi mi, bitti.</p>
<p class="calibre1">54</p>
<p class="calibre1">—    Desin yahu! Horoz gibi iki çırpınıp havalanayım da, gerisi kolay!</p>
<p class="calibre1">—- Demek şimdi bu söz, dört yüz dirhem yiğit sözü mü?</p>
<p class="calibre1">—    Yiğit bözü... Dört yüz dirhem...</p>
<p class="calibre1">—    Erkekçe...</p>
<p class="calibre1">—    İyi bildin, erkekçe...</p>
<p class="calibre1">—    Peki Başgardiyan Etem Efendi Ağa'na senin hiç mi acıman yok rezil?</p>
<p class="calibre1">—    Neden acınası oluyor benim Etem Efendi Ağa'm?</p>
<p class="calibre1">—    Gece sayımında, bizim tutarımız eksik çıktı mı herifin aklı sıçrayıp yüreği yarılmaz mı?</p>
<p class="calibre1">—    Ben, Allahm izniyle, hava kuşuna dönüp İsa Peygamber gibi gökyüzüne çekilirsem, hesabımı Etem Efendi Ağa'mdan mı sorarlar?</p>
<p class="calibre1">— Hiç bakmazlar!.. Koca Savcı, «Allahm izni miz-ni bilmem, Şeker Emin'i senden isterim,» diye bağırır, Başgardiyan Etem Efendi Ağa'm hemen içeri atar!</p>
<p class="calibre1">— Mahpus damından bunca adam kaçtı. Başgardiyanlara değdiklerini ben hiç görmedim.</p>
<p class="calibre1">— Sen, adam gibi mi kaçıyorsun, bakalım? Hayır! Kuş olup havalanıyorsun. Tüzükte bunun yeri yoktur. Otur oturduğun yerde rezil Şeker, sen bütün mahpus milletini, göz göre göre zincire mi vurduracaksın, alçak? Sen bizi, yediden yetmişe pırangalatıp zindanlara mı dolduracaksın?</p>
<p class="calibre1">—- Ben, gündüz gözüne, resmen hava kuşu olup, horoz gibi çırpınarak uçunca suçumu size kim bulaştırabilir?</p>
<p class="calibre1">—    Oğlum, «kör tuttuğunu döver» denilmiştir. Mahpusluğun kanunu, kaçanı tutamazlarsa, uslu akıllı oturanı sıkıştırırlar. Hergele Niyazi, bir saatlik yerde, belediyenin fidanlığında çalışırken, candarmalarm</p>
<p class="calibre1">55</p>
<p class="calibre1">önünden parlayıp savuşunca, buradaki bizleri, tam altı ay, konuşmaya çıkarmadıklarını sen ne çabuk unuttun? - Hatip Hoca bir şeyden iğrenmiş gibi suratını buruşturdu -: Hava kuşundan aşağıya da çadır kurmaz! Pırradak havalanacak da, yeryüzünü pislettiği elverme-miş gibi, gökyüzünü de batıracak... Sen cezayı tepeledin, rezil Şeker. Şunun şurasında ne kaldı? Otur oturduğun yerde...</p>
<p class="calibre1">— Ne mi kaldı? -Şeker Emin gerçekten korkmuştu -: Daha ne kalsın bre hoca?</p>
<p class="calibre1">Dört ay, on dokuz gün... Yatmakla mı tükenir? Namussuz ceza beni yedi.</p>
<p class="calibre1">—    Ya 933 affında dediklerin?</p>
<p class="calibre1">—    Ne demiştim? Töbe demedim!</p>
<p class="calibre1">— Dedin ne güzel 933'te, Onuncu Yıl affı geldi beyim, bunun cezası on beş yıl... Mahpus damına gireli iki üç yıl olmuş olmamış... Niyeti zıplayıp çıkmak... Körpe karıyı bedavadan öldürmüş olacak... Mahpus damlarının af haberleri karışıktır biraz!.. «Verildiydi, verilmediydi, çıkıyordu, çıktıydı. Yarısını götürüyor, yok dörtte üçünü siliyor,» derken af geldi ama, eşkıyaları tutmadı... Hükümet parasını yiyenleri tutmadı, memur öldürenleri, kız kaçıranları tutmadı. Geride kalanlardan on yıl cezası olanların üç yılı, on yıldan yukarısının beş yılı çelindi. Biz bu Şeker Emin'i buralarda avutamaz olduk. Bu senin Şeker Emin, Allah göstermesin, zaptolmuyor, «İstemem ve de almam,» diye kükrüyor.</p>
<p class="calibre1">— Neyi almayacak?</p>
<p class="calibre1">— Beş yılı azımsıyor da beğenmezleniyor. «Yatarım dinime imanıma... On beş yılı, bir tamam, yatarım,» diyerek sesi çıktığı kadar bağırmakta... O zamandan şartlı... Erkekse, yemininin arkasında durur, bir dilekçe yazdırır, affın çeldiği beş yılı hükümete geri verir, ağır cezalılar koğuşuna iner, baş köşeye kurulur.</p>
<p class="calibre1">56</p>
<p class="calibre1">— Aman töbe de Hatip Hoca!</p>
<p class="calibre1">— Hiç demem! «Bu beş yılı alsınlar da başlarına çalsınlar,» diyen sen değil miydin alçak?</p>
<p class="calibre1">— Gerçekten öyle dedikti Murat Bey! Taze mahpus, beş yılın ne bela olduğunu nereden bilecek? «Geriye on yıl kaldı. Buna af diyenin anasını avradını...» diye ben çok dövündüm. Bunlar bana laf dinletemiyorlar. Çıkacak arkadaşlar sevinir, dışarıda ne yapacaklarını konuşur. Sen şurada hasedinden geberirsin. Ama herifler şu zamandan beri yatmaktaymışlar... Adamoğlu değil miyiz, yüreğimiz çürük... Ben o sıralar, «Tek bunlar çıkmasınlar da, benim cezam da inmesin hey Allah,» diye çok yalvardım. Hatip Hoca, belli belirsiz kımıldadı:</p>
<p class="calibre1">— İşte kulağınla işittin, Murat Bey... Bundaki yürek değil, pislik dağarcığı... Şimdi savcılığa istemeliler de,    «Oğlum, bir yanlışlık olmuş, karısını vuranlara af yokmuş,» demeliler...</p>
<p class="calibre1">— Sus aman, imansız Hatip! Şuraya uzanır da ölürüm. İşte boyun damarlarım davul gibi vurmaya başladı. Belkemiğime bir sızı yapıştı. Yahu ben bitmişim hey kardaşlar! Bendeki illet, hep mahpusluğun boku. Kalan günleri hesapladıkça aklım çatlayacak... Mahpusluğun ne olduğunu bilmeyenler der ki: «Seni vururum da on beş yıl yatarım,» der, «Kul cezası da neymiş?» der, «Allah ceza vermesin</p>
<p class="calibre1">adama... » der, «Mahpus damında, ağaçtan direk görülmüştür de adamdan direk görülmemiştir,» deyiverir. Hele namussuzlar!    Ulan, ben,    temeline tükürdüğüm    bu</p>
<p class="calibre1">Çankırı mahpusunun adamdan direği kesilmedim    mi? -Derin    derin soludu. Her    zaman</p>
<p class="calibre1">yarı kapalı duran sol gözü kıpırdamaya başlamıştı -: Yazların sıcağında, gün uzar, beyim, erimiş kurşun gibi toprağın yüzüne yapışır, çekilip yatak yerine gitmeyi bilmez. Kara kışlara geldin</p>
<p class="calibre1">57</p>
<p class="calibre1">mi, gecelerin sabahını bulamazsın! Yatakta dönersin ki değirmen taşlan senden rahattır. Adam nerede usanır tatlı canından? Mahpus damında... Kendi suratına tüküresin gelir aynaya bakarsan... Akıllı ol Hatip Hoca! Dokuz yıl!.. Dokuz yıl, yedi ay, on bir gündür, biz elimizi karı etine değdirmemişiz! Benim hastalığıma arkadaşlar inanmaz! Oysa benim hastalığımda çok meseleler var! Birincisi, bildiğin karı açlığı... Mahpus damında, karıyı, ekşi erik gibi canın çeker... -Sönen cı-garasmı kundurasının üstüne koyup titreyen elleriyle ceplerinden kibrit aramaya başladı - : Dört ay kaç gün ediyor? Otuzardan yüz yirmi gün... On</p>
<p class="calibre1">dokuz daha... Yüz otuz dokuz... Bugünü sayma... Yüz otuz sekiz... Bizim yüz otuz sekiz günümüz kaldı Hatip Hoca! -Birden öfkelendi -: «Bugünü sayma» ne demek namussuz Şeker? Bugünü dünden saydın da, on dokuz kal-dıydı ya... -Ceplerini artık, yırtacak gibi hışımla karıştırıyordu-: Ulan rezil kibrit!..</p>
<p class="calibre1">Hatip Hoca, yardım etmek zorundaymış da, bunu yapmamak için kendini zorluyormuş gibi, ceplerindeki elleriyle paltosunun önünü sımsıkı kavuşturuyordu.</p>
<p class="calibre1">Şeker Emin bir yandan kibrit arıyor, bir yandan söyleniyordu:</p>
<p class="calibre1">— Fırt fırt söner bu benim namussuz cıgaram!.. Bize iki laf ettirmez. Bu da bize düşman yahu!..</p>
<p class="calibre1">Kibrit kutusunu buldu. Boş olduğunu görünce, biraz şaşırdı, sonra, kutuyu öfkeyle yere çaldı. Elini kuşağına attı. Para kesesini, tabanca çeker gibi, kasıntıyla çıkardı. İpekli kadın çorabından yaptığı keseyi, avu-cunda bir zaman mıncıkladı. Yüzündeki kızgınlık yavaş yavaş dağılıyor, gözleri karı eti okşar gibi süzülüyordu. Keseyi önce kokladı, sonra üç parmağı ile tutup Hatip Hoca'ya uzattı:</p>
<p class="calibre1">— Gözünü açacaksın Hatip Hoca! Ankara bayan-</p>
<p class="calibre1">58</p>
<p class="calibre1">larının ayak çorabıdır bu... Karşılığında beş tane boncuk örmesi kese versen, kandırıp elimden alamazsın! Neden mi? Ben bunun uğurunu denemişim!.. Ben bunu kuşağ.ma soktum sokalı, bu amansız yerde, hiç parasız kalmadık. Ya kokusunu ne yapalım? Buna Ankara bayanlarının kokuları sinmiş ki, gayet zorlu sinmiş.. Her çıkarışta, Kabe yağı şişesi açmışın gibi yüreğin bir hoş olur!</p>
<p class="calibre1">— Uzattın rezil! Sok cebine şu pisi... Şeker Emin, gözlerini korkmuş gibi açtı:</p>
<p class="calibre1">— Aman Murat Bey, bakıverelim... Taş maş kesilmesin şu gâvur hoca!..</p>
<p class="calibre1">Ankara'nın bayan çorabına «pis» diyen taş kesilir ki kaskatı...</p>
<p class="calibre1">Köpoğluluk ediyor, Murat Bey'in İstanbulluluğunu hesaplayarak, her zamanki gibi, «İstanbul bayanlarının ayak çorabı» demiyordu. Avucuna boşalttığı bozuk paraları dizinin üstüne sıralamaya başladı:</p>
<p class="calibre1">— Vay başıma!.. Paraları, tüm harcamışım kar-daşlar!.. «Ulan kavat,» dese biri, «ulan sen bunca parayı nasıl harcadın? Çankırı'nın Cumhuriyet Meydanı'-na altından kaldırım mı döşettin?» dese. Hay anan öle, köpek Şeker!.. Peki, nereye gitti bunca paramız bizim, mahpus damında yatarken?.. Yahu bizde, yüz yirmi yedi kuruş para kalmış... Dün elli kuruş verdim, bir paket tütünle bir kilo soğan, bir kilo kuru fasulye geldi. Hepsi otuz iki kuruş... Geriye ne kalır? On sekiz kalmaz mı? Ne dersin Hatip Hoca?</p>
<p class="calibre1">— Bir de sorar! Elli kuruşa karşı bunca siparişten sonra, yüz kuruş mu gelecekti avanak?</p>
<p class="calibre1">— Yüz gelmez, ne mümkün?.. - Çok kederlenmiş gibi suratını astı -: Yahu benim bu Hatip Hoca'clan çektiklerim elvermedi mi? Yahu ben paramın ardını aramayacak mıyım? Bir aklı erene hesap ettirmeyecek miyim? Ben gurbette sayılırım Hatip Hoca, hem de gur-</p>
<p class="calibre1">59</p>
<p class="calibre1">betin domuzunda sayılırım. Gurbet yerde, yiğit kısmı, parasının hesabını bilmedi mi olmaz!</p>
<p class="calibre1">Dizinin üstünde on kuruş bırakıp gerisini besmeleyle kesesine koydu:</p>
<p class="calibre1">— Şunlara bir paket tütün, bir kutu kibrit gelsin! Tütünün fazlası iyidir. Tütün kısmı tez tükenir. Her adamdan istenmez.</p>
<p class="calibre1">Çeyreklerden biri yere düştü, avlunun ortasına kadar yuvarlandı. Şeker Emin gözlerini çeyrekten ayırmadan, ağız alışkanlığıyla bağırdı:</p>
<p class="calibre1">— Recep yetiş!.. Hey ipsiz köpoğlusu geliver!..</p>
<p class="calibre1">Aklı sıra meydancı İpsiz Recep'e seslenmişti. Bir zaman bekledi. Gelen giden olmayınca, dişlerinin arasından söverek kalkıp çeyreği aldı. Dönüp yerine çömel-diği zaman, yokuş çıkmış gibi soluyordu.</p>
<p class="calibre1">— Seslenirsin seğirtip yetişmezler!.. Duymadıklarından mı? Duyarlar ki domuz gibi!.. Nerede eski meydancılar hey Hatip Hoca, hani eskinin pire gibi ayağına çabuk meydancıları?.. Şimdikiler sese gelmezler ama, ay başı oldu mu, çeyrekleri toplamaya gelirler. Bakarsın başının ucuna dikilmiş sırıtan... «Herifin elinde işi var, bir saat sonra olsun,» diyenini ben hiç görmedim. Bunca namlı ağalar, ayda yüz para verir, biz beş kuruş veririz, öyleyken ara ki bulasın alçakları... Hele bu İpsiz Recep hepsinden rezil... Ama, taa başından arkadaşlara dedim: «Bu</p>
<p class="calibre1">oğlan bu revir kısmının işini çe-viremez,» dedim. Revir kısmının meydancısı, tuttuğunu koparır olacak... Ekmek arabasının başına çuvalla yan a ş t ı mı, içerisinin meydancıları, «Revir meydancısı g e l * -di,» diyerek serçe sürüsü gibi dağılacak... Neden? Çünkü revirin mahpusu hasta bir yandan, hatırlı bir yandan... Ben ona revir meydancısı derim ki, bu kapıdan içeriye, bayat tayın, yanmış tayın, hamur tayın sokmaman... Hani revirin temizliği?.. Nerdeyse, toza gübüre 60</p>
<p class="calibre1">karışacağız!.. Bu İpsiz Recep bayram köçeği gibi bir oğlan... Saçını tarasın, olmayan bıyığına fındık yağı çalsın... Senin haberin yok da Hatip Hoca, gülersin! Bu Recep oğlan, bizim Cinci'ye üç tane muska yazdırmış, bıyık çıkaracak muska...</p>
<p class="calibre1">— Yazdırmıştır inanırım. Genç irisi olduğundan, bıyıklarının çıkmadığına kızıyor. Fazladan bu oğlana bıyık şart... Ekmek parasını zamparalıktan kazanan herif bıyıksız yapamaz.</p>
<p class="calibre1">—&gt; Şu pise, bir de «zampara» dersiniz... Gözünü tavukkarası basmış kimsesiz kocakarıların gece vakti zorla başına çöken alçak, nasıl zampara oluyor?</p>
<p class="calibre1">— Yanılıyorsun Şeker Emin!.. Aslında kocakarılar oğlanı zora getirmekte...</p>
<p class="calibre1">Bunu dokuz yaşındayken, o işe alıştıran karı ninesi yaşındaymış... Gece vakti başına çökmüş de, fıkara Recep'in korkudan boynu şişmiş... Oğlan ne halt etsin? İki yüz evlik köyün cadı karıları, bunu birbirlerine devrederek büyütmüşler. «Bize aman vermediler ki, kahpeler, sapanın sapına yapışalım, Hatip Emmi,» diye yanıp yakıldı geçenlerde... İnanırım, vermemişlerdir. Gardiyanlardan, candarma-lardan meydan bulsalar, burada bile aman vermeyecekler.</p>
<p class="calibre1">— Ulan ne iş? - Şeker Emin bıyık altından güldü -: Konuşmacı günü, revir kapısını kocakarı alayı çevirmekte... Tüh Allah belanı vere İpsiz Recep, olur ama, bu kadar mı olur? «Ulan işkembesine tükürdüğüm... » desem... Senin haberin yok Hatip Hoca, oğlanı buraya attıran kocakarı da gelmeye başlamış, «Çıkması yaklaştı,» diyerek...</p>
<p class="calibre1">— Gelmiş evet... -Hatip Hoca, Murat'a döndü-: Recep'in işini defterine yazdın mı beyim?</p>
<p class="calibre1">— Hayır...</p>
<p class="calibre1">— Yaz ki, İstanbul'un adamı okusun da gülsün 61</p>
<p class="calibre1">hıkır hıkır... Oğlan kocakarılardan, az buçuk harçlık alıyor ya, kulak verme... Tütün, çerez parası... Bana sorarsan, biri, bunun aklına girmiş, «Ulan sen dünyanın avanağı mısın? Altın iste,» demiş. Bu zıpır, ya istemesini bilememiş ya da almasını. Gecenin birinde, karının boynundaki diziden iki altını gizliden yolmuş. Ertesi gün kahpe bakmış ki altınları eksik, gelmiş buna ağlamış... Fayda vermeyince, karakola gitmiş... Sen Recep'in kalıbına aldanma! İki sopa yemesiyle altınları çıkarıyor... Karı, oğlanın mahpus damına gideceğini anlayınca, pişman olmuş, başlamış yalvarmaya... Altının birini onbaşıya kurtarmalık vermiş... Onbaşı, erlerden korkusuna tutanağı yırtamamış, «Meraklanma, kâğıdını iyi yazdım. Oğlanı ilçeden salar başçavuş,» diyerek Recep'i kolları bağlı yola koymuş... Sekiz ay ceza verdiler. Kahpe, ikinci altını da oğlana getirmiş, ilk gelişinde... Çıkana kadar da üçüncüyü yedirir. Karı aklı hep bir... On dördünde neyse, altmış dördünde gene o...</p>
<p class="calibre1">Hatip Hoca, bağışlayan bir gülümsemeyle yere bakarak sustu.</p>
<p class="calibre1">Murat -canı tütün içmek istediği halde- odasına gidip piposunu almaya üşeniyordu. Üç günde, üç aylık kadar bayatlamış gazeteleri dalgın, katlarken, meydancı İpsiz Recep, yukarıdan koşarak indi, kapının pervazına tutunup hızını kestikten sonra, dört ayak merdivene basmadan avluya hopladı. Kabaklaştırmaya çalıştığı ince sesiyle dükkânlara doğru bağırdı:</p>
<p class="calibre1">—    Kelleciii... Hey namussuz Kelleci!..    Sana    dedim, heyyy! -Biraz bekledi,</p>
<p class="calibre1">karşılık alamayınca, Şeker Emin'e döndü -: Kelleci'yi görmedin mi Emin Ağa?</p>
<p class="calibre1">—    Görmedim! Ne var? Ne olmuş?</p>
<p class="calibre1">—    Hiç... Lazımdı.</p>
<p class="calibre1">—    İnmedi aşağı... -Şeker Emin'in    üstündeki    uyu-</p>
<p class="calibre1">62</p>
<p class="calibre1">şukluk birden gitmiş, gözlerine bir tetiklik gelmişti -: İnmedi... Görmedim. Yukarda yok mu?</p>
<p class="calibre1">— Yok...</p>
<p class="calibre1">— Dur aman! Aman İpsiz oğlum... Sakın savuştu mu, namussuz?</p>
<p class="calibre1">—    Ne savuşması yahu? Pis Kelleci, nasıl savuşa-bilirmiş?</p>
<p class="calibre1">—    Nasıl mı? Demincek Tahir Efendi, dış kapıyı açık bırakmıştı... Tamam!</p>
<p class="calibre1">Savuştu alçak, karışıklığa getirip... Vay başımıza!.. Gitti Kelleci Müslümanlar! Şart olsun gitti...</p>
<p class="calibre1">Çömelimden kalkmaya zorlatırken, dizleri kesilmiş gibi yere ot uru vermişti. Çırpmıyordu:</p>
<p class="calibre1">—    Demedim    mi Hatip Hoca! «Bizim dirliğimizi    bozacak,    bu    oğlan    sonunda...»</p>
<p class="calibre1">demedim mi?    Gitti alçak... Yılan gibi ağdı, açık kapıdan,    yılan    gibi...</p>
<p class="calibre1">— Bağırma namussuz! Çuvalla altını gitmiş gibi hele şuna!.. Tahir Efendi burdayken Kelleci aşağıya hiç inmedi.</p>
<p class="calibre1">—    İnmedi mi? Ya indiyse... Hem de inmiştir.    İnmiştir    de    savuşmuştur.</p>
<p class="calibre1">—    İnmedi.    Yukarda benim yanımdaydı.</p>
<p class="calibre1">Şeker Emin debelenerek yeniden çömelime geldi:</p>
<p class="calibre1">— İnmediyse... Yukarda birinin carımı yakıyor-dur. Birinin torbasındaki öteberiyi aşırıyordur. Bu Kelleci, ses vermedi mi, bil ki, birini hırsızlamakta... Ulan durur bakarsın, kaltaban Recep, «Koşayım da, şunu, eli torbanın içindeyken bastırayım,» demezsin...</p>
<p class="calibre1">Recep birden toparlandı, kollarını kabartıp ellerini güreşte peşrev yapar gibi, kalçalarına pat pat vurarak yukarıya koştu. Uzun boyluydu. Kalın bacakları mavi bezden zıpkasını şişiriyor, pazılı kolları kırmızı mintanını iyice geriyordu. Koca revir kısmını bir başına temizleyip bunca adamın hizmetini gördüğü halde, üstü</p>
<p class="calibre1">63</p>
<p class="calibre1">başı her zaman temizdi. Şunun bunun sofra artıklarıyla geçinmekte, meydancılıktan kazandığını giyimine harcamaktaydı.</p>
<p class="calibre1">Yukarıya kulak veren Şeker Emin, umduğu küfürler, tokat şakırtıları gelmeyince suratını asarak içini çekti:</p>
<p class="calibre1">— Bastıramadı kaltaban! Gümbür gümbür seğirterek çıkılır mı? Yel gibi yetişecekti. Hayır, bu oğlan, buranın işini baş edemeyecek... Bunca tembihledim, «Kelleci'nin niyeti kötü, izine basarak gezeceksin,» dedim. Musa Efendi de tembihledi. Biz bu gidişle, bu namussuz Kelleci'nin hakkından gelemeyeceğiz Hatip Hoca! Bu oğlan, bizim dirliğimizi bozacak ki, çok kötü bozacak... Kaç para eder! Arkadaşlara söz geçiremiyo-rum. «Şu Hidayet oğlanı yeniden meydancı yapalım...» dedim.</p>
<p class="calibre1">— Höst rezil... Hani, bunun lafı hiç edilmeyecekti?</p>
<p class="calibre1">— Benim bu lafı etmem, Hidayet'i arkaladığımdan mı? Dirliğimiz...</p>
<p class="calibre1">— Bırak... Sen bu Hidayet oğlanı, sonunda mahpus milletine parçalatacaksın!.. Sana iki kayma verecek diye, konuşma günleri karılara saç sıvazlayan it oğlu iti yeni baştan buraya, meydancı dikerler mi avanak?..</p>
<p class="calibre1">— İki kayma da neymiş? Şart olsun, yok öyle şey... Hidayet'in saç sıvazlaması da yok... Bunlar namussuz Recep'in o zamanki karalamaları... Kaç para eder! Hidayet olmayınca da, biz bu domuz Kelleci'nin hırsızlığını tutabilemeyiz ağa! Gülersin hıkır hıkır... Peki, şimdi bu Kelleci, hiç mi hırsız değil? Ben iyi yerden nordum. Ben, bunca yılın mahpusanecisiyim. Biz burada, adam sarrafı kesildik. Bu Kelleci hırsız ki, çekirdekten yetme bir hırsız... Bunun yanında, Yamören'in, To-</p>
<p class="calibre1">64</p>
<p class="calibre1">pal İsmail'i yunmuş arınmış... Musa Efendi'nin bana emri var. İçeride adamı olmayan dükkânlara Kelleci hiç girmeyecek... Bu oğlan, hırsızın domuzu... Murat Bey'in odasından neler aşırmıştır bu zamana kadar, Allah bilir. Hırsıza kurban olayım! Bu oğlan, cana kıyıcı bir hırsız... Hırsızın cana kıyıcısı kötüdür Hatip Hoca... Hükümetimizin bir koca Tuz Gazisini bu rezil neden vurmuş bakalım? Hırsızlığını örtmek için vurmuş...</p>
<p class="calibre1">— Oğlana kancayı taktın imansız Şeker! «İki lira ver, Recep çıkınca seni buraya meydancı dikeyim» demişsin. «Bizim iki liramız yok,» demiş... Sana parasını kaptırmadığından değil mi, bu düşmanlık?</p>
<p class="calibre1">— Töbe aman!.. Bu da Kelleci'nin karalaması he mi? Evet, Kelleci'nin düzmeleri... Yalanlığı şundan belli... Parası neden yokmuş?.. Sana saklattığı beş kaymayı ne yapalım? Ne fayda!.. Arkadaşlar, benim laflarımı, it ürümesi</p>
<p class="calibre1">hesabına almazlar... -Biraz bekledi, Hatip Hoca'dan karşılık gelmeyince, dikilip sordu -: Pekiii... Bu oğlanda hırsızlık hiç mi yok, dinin gibi doğru söyle?..</p>
<p class="calibre1">— Köy yerinde, şunun bunun eriğini kirazını yolan, bostanına giren, babasının ekinini, tiftiğini çerçiye veren oğlanların tümüne «hırsız» dedin mi, bu dünyada hırsız olmayan kalmaz.</p>
<p class="calibre1">—    Ya gözünün kaçmakta oluşu?..</p>
<p class="calibre1">.    —    Rezillenme Şeker Emin!..    Burası mahpus damı... Mahpushaneden kaçan</p>
<p class="calibre1">kendi ayaklarıyla kaçar...</p>
<p class="calibre1">— Kendi ayaklarıyla kaçar da, bizim dirliğimiz hiç mi bozulmaz? Hey kurban olduğum Allah!.. Şu oğlan savuşman... Savcı Bey, Hatip Hoca'yı aşağı koğuşlara atmalı ki... Ben «Ooooh» demeliyim ki...</p>
<p class="calibre1">Kelleci Memet, merdiven başında göründü. Ellerini kuruladığına bakılırsa, ayakyolundan çıkmıştı. «Bizi kim sesledi?» diye sormaması, angaryaya salacaklarım</p>
<p class="calibre1">65</p>
<p class="calibre1">bildiğindendi. Mendilini uzunlamasına katlayıp ceketinin altından omzuna soktu. Mavi bezden ceketinin etekleri, diz kapaklarından dört parmak aşağıya iniyordu. Mavi bezden yamalı pantolonu armonik körüğü gibi buruşuktu. Çorapsız ayaklarındaki pabuçlar, otomobil diş lastiğinden pençeleriyle, budaklı bir kütükten oyulmuşa benziyordu.</p>
<p class="calibre1">Şeker Emin'in, «Sen neredeydin ulan?» sorusuna, baştan savma karşılık verdi:</p>
<p class="calibre1">—    Buyur Şeker Ağa!.. Buradayız!</p>
<p class="calibre1">—    Hele rezil! Hele şunun, adam gibi, «buyur» de meleri... Bunca zamandır, bunca adam seslenmekte... Neredesin bakalım?</p>
<p class="calibre1">Meydancı Recep, gene basamakları üçer dörder atlayarak aşağı inmiş, gene kapının pervazına tutunarak hızını kesmişti:</p>
<p class="calibre1">— Neredesin ulan Kelleci?.. Ulan sabahtan beri... Ulan sizin, temeline tükürdüğüm, Virankale'nizde, çağırana «buyur» demek yok mudur? - Karşılık bekledi -: Hele domuz!.. -Dört basamağı inip ortaya gelerek yukarıya baktı-: Başefendi, nah Kelleci burada...</p>
<p class="calibre1">Başgardiyan Etem Efendi bağırdı:</p>
<p class="calibre1">—    Kelleci beri bak!.. Beri bak ulan!.. Köylerdeki tanışlarına telefon ederken</p>
<p class="calibre1">de,    bu «Beri bak)) lafını, böyle üst üste, böyle gevrek gevrek söylüyordu-: Beri</p>
<p class="calibre1">bak, dedim namussuz!.. Şimdi Müdür Bey, savcılıktan telefon etti. Avludaki çeşmenin önü onarılacak... Müdür Bey gelene kadar, bütün delikler tıkanacak... Sıçra, bir kazma uydur!.. Kenefin ayağında iğne kadar delik görürsem, bak keyfine... Bilakis, kemiklerini kırarım. On dakikaya kadar kenefin kokusu kesilmedi rni, başına gelecekleri kendin düşün, bilakis!..</p>
<p class="calibre1">Elleri ceplerinde, yukarıya bakan Kelleci Memet'-in ensesine Meydancı Recep bir şamar çekti:</p>
<p class="calibre1">66</p>
<p class="calibre1">-— Duydun ya... Bir kazma bulup kenefin ayağını onaracaksın!.. Çeşme yalağının önündeki delikler tıkanacak... Koku kesilmedi mi...</p>
<p class="calibre1">—    Ben, kenef ayağı onarımının üstesinden gelemem!</p>
<p class="calibre1">—    Başefendi!.. Dinle bak!.. «Ben onaramam,» demekte, bu Kelleci...</p>
<p class="calibre1">—    Onaramaz mıymış? Ulan bu nasıl bir laf?.. Peki, ben senin kemiklerini kırmaz mıyım, bilakis?..</p>
<p class="calibre1">—    Biz üstesinden gelemeyiz Başefendi... Onara-lım derken batırırız... Bu iş, Yamörenli Mustafa'nın işi..</p>
<p class="calibre1">—    Ulan, sana Yamörenliyi, Sımıcaklıyı soran mı oldu?..</p>
<p class="calibre1">—    Biz üstesinden...</p>
<p class="calibre1">—    Beri bak, yavrum Kelleci... Sen bugün, boynuzunu getirip benim sopaya sürtmektesin ama, çok kötü sürtmektesin! Şuradan bir kazma kap gel!.. Dediğim gibi, bilakis, iğne deliği gördüm mü bitti!..</p>
<p class="calibre1">—    Bize kazma vermezler.</p>
<p class="calibre1">—    Ulan alçak Recep!.. Şuna bir şamar yetiştirse<sup class="calibre2">A</sup> ne. Hiç seğirtir mi? Koş dedim. Dur namussuz, beri bak!.. Marangoz Şükrü Usta'ya beni söyle... «Bilakis Başefendinin emri,» dersin... Yarım saate kadar delikler tıkanmadı mı, sopaya çekerim ki...</p>
<p class="calibre1">Meydancı Recep, pençesini Kelleci'nin ensesine kaldırarak horozlandı:</p>
<p class="calibre1">— Bas bakalım!.. Hopla rezil!.. Şamara bak!.. Delikler tıkanmadı mı... Kenefin kokusu kesilmedi mi, gerisini kendin düşün!..</p>
<p class="calibre1">Kelleci Memet elleri ceplerinde, başı öne eğik yürüdü. Her adımda hantal papuçlarını, ağaç söker gibi, yerden zorla kaldırıyordu. ,</p>
<p class="calibre1">Hatip Hoca, Başgardiyana duyurmak için yüksek sesle konuştu:</p>
<p class="calibre1">— Dün gelen «tıfıl» doktorun aklı mi bu?.. Kenef kokumuzun dermanı, bizim Kelleci'deymiş de, İstanbul'un mektepli doktorunu, biz bunca yıl, neden beklemişiz yahu?</p>
<p class="calibre1">Murat odasından piposuyla tütün kesesini almak için kalktı. Dönüşte, Şeker Emin'e kibrit kutusunu verdi. İskemleyi gölgeye koyup gömleğini giydi.</p>
<p class="calibre1">Pantolonun paçalarını aşağıya indirirken, Kelleci Memet, tüfek gibi omuzladığı kazmayla gelip çeşme yalağının önünde durmuştu.</p>
<p class="calibre1">Diliyle üstdudağım yalayarak, bir zaman yapacağı işi tasarladı. Belki de hiçbir şey tasarlamıyor, kendisine böyle dipsiz bir işi buyuranlara rahatça sövüyordu. Tasarlasa da, sövse de çok üşendiği belliydi. Görünüşe göre, şuraya buraya birkaç kazma vurup bırakacaktı. Bu duruş, düpedüz kaytarma duruşuydu.</p>
<p class="calibre1">Neden sonra kazmayı duvara dayayıp gitti, birkaç iri taş bulup getirdi.</p>
<p class="calibre1">Bunlardan birinin sivri ucunu yalağın önündeki deliklerden birine koydu. Avuçlarına tükürdü.</p>
<p class="calibre1">İlk vuruşta, kazmanın ucu kaymış, toprağa saplanmıştı. İkinci vuruşta taş miskettendi, kopan parçalar dükkânların tahtalarına çarptı.</p>
<p class="calibre1">Terzi Bekir Usta, Başgardiyan Etem Efendi'nin emirlerini duyduğu için, gürültünün sebebini biliyordu. Keyifle seslendi:</p>
<p class="calibre1">— Höst, ulan Kelleci!.. Şamar geliyor ha!.. Delikleri mi tıkayacaksın, dükkânımızı başımıza mı yıkacaksın?</p>
<p class="calibre1">Kalaycı Abdi Usta, meselenin farkında değildi, kızgınlıkla dışarıya uğrayıp, Kelleci'nin elindeki kazmayı, yerdeki taşları görünce, oğlanın kaldırımı söktüğünü sandı. Sinirli karıların cırlak sesiyle bağırmaya başladı:</p>
<p class="calibre1">68</p>
<p class="calibre1">— Tüh Allah belanı versin!.. Bırak! Dur bırak namussuz! Ulan dükkânımızın önündeki kaldırım taşlarımızdan ne istedin alçak? Hey Terzi Bekir yetiş!.. Bırak ulan... Şimdi seni çiğnerim!..</p>
<p class="calibre1">— Başefendinin bize emri var Abdi Usta, biz burasını onarmaktayız!..</p>
<p class="calibre1">— Onarmakta mısın? Bu nasıl onarma?</p>
<p class="calibre1">— Delikler tıkanacak ki, kokular kesilecek...</p>
<p class="calibre1">Kalaycı Abdi Usta yardım ister gibi, duvar dibinde oturanlara bakınca, Hatip Hoca b.<sup class="calibre2">A</sup>aıı «evet» anlamına salladı:</p>
<p class="calibre1">— Oğlanda yalan yok!..    Emir büyük yerden. Koca    Adliye    Bakanlığı'mn    bunca zaman</p>
<p class="calibre1">kesemediği kokuyu, şu senin Kelleci kessin de...</p>
<p class="calibre1">— Gerçek mi Hoca?.. Ne    bela yahu?.. -Kelleci'ye    elini    salladı-:    Öyleyse geri</p>
<p class="calibre1">dur!.. Biz yıkanalım da,    ne halt edersen et!..</p>
<p class="calibre1">Kelleci bir adım gerileyip çömeldi, taşları evirip çevirerek daldı.</p>
<p class="calibre1">— Avrupa'nın maymuna aşılanmış heriflerinden döl alınsa, çıkacak enikler bu bizim Kelleci'ye benzer, ne dersin beyim?</p>
<p class="calibre1">Murat, Hatip Hoca'nın bu sözüne hak verdi. Kelleci Memet çömelimdeki görünüşüyle, gerçekten kikiyim bir maymuna benziyordu. Abdi Usta dükkânına girince, çok çalışmış da, iyice yorulmuş gibi üst üste esnedi, ellerini yere basarak, maymunların dört ayaklı emeklemesiyle iri bir taşın yanına gitti.</p>
<p class="calibre1">Başını büküp dilini çıkararak bir zaman bir şeyler tasarladı. Kalkıp kazmayı aldı. Birkaç kere gelişigüzel vurdu. Kazmayı kaldırıp indirirken, yadırganacak kadar güçsüz görünüyordu. Dördüncü vuruşta Murat'ı şaşırtan bir iş oldu, kocaman taş, tuz gibi dağıldı.</p>
<p class="calibre1">Hatip Hoca, keyifle seslendi:</p>
<p class="calibre1">69</p>
<p class="calibre1">— Taşın damarına rast gelirdin oğlum Kelleci... Damarına rastladı mı, en çetin baglai böyle kül ufak olur. Sen yalağın önündeki deliklerle boşuna U&amp;ragmak-tasm... Bizim kokumuz, nah duvardaki delikten dağılmakta...</p>
<p class="calibre1">— Hangi delik Hatip Emmi?.. Şu delik mi?</p>
<p class="calibre1">— Tamam...</p>
<p class="calibre1">Kelleci yanaşıp kokladı. Aslında bu deliğin kokuyla hiçbir ilişiği yoktu. Çeşme yapılırken, musluk yeri, daha geride düşünülmüş, su borusu için açılmıştı.</p>
<p class="calibre1">Kelleci, Hatip Hoca'nın şaka ettiğini anlayamadığından deliği tıkayacak bir taş aradı. Büyüğü büyük, küçüğü küçük geliyordu. Hatip Hoca, gazeteci Murat'a göz kırparak, Kelleci Memet'e yeniden akıl verdi:</p>
<p class="calibre1">— O deliğe uygun taşı bulamazsın. İyisi mi, ağzını biraz büyüt, biraz büyüt de iri taştan tıkaç vur!</p>
<p class="calibre1">Kelleci bu lafı ikiletmedi, kazmayı kavrayıp mahpushanenin duvarına vurmaya başladı. Her vuruşu deliğe denk getiremiyor, gitgide kızıyordu.</p>
<p class="calibre1">Murat, oğlanın kızdığını, kızdıkça gövdesinin var ağırlığıyla yüklenerek vurduğunu anladı. Kelleci birdenbire değişmiş, biraz çarpık bacakları, uzun kollarıyla, halk hikâyelerinin taşbasma resimlerindeki Ferhat'a benzemişti. Kazmayı durmadan kaldırıp indiriyor, her vuruşta, «Hıhh» diye hışımla soluyordu. Murat gözlerini kıstı. Şeker Emin'in demincekki kuş olmak isteğiyle Kelleci'nin mahpushane duvarına saldırması arasında bunaltı bakımından, hiçbir fark olmadığını sezmiş, bu sezgiye, Ferhat masalından çıkı-veren oğlan, mahpushane duvarının dibinde, dürbünün tersiyle bakılan bir cüce kadar küçülmüştü.</p>
<p class="calibre1">— İşte kendi gözünle gördün Musa Efendi!.. Bitir şu namussuzu, bitir!</p>
<p class="calibre1">Gardiyan Musa'nın kapıyı açıp içeri girdiğini fark etmediklerinden, Murat'la Hatip Hoca şaşırdılar.</p>
<p class="calibre1">Gardiyan Musa, parmağını ağzına koyup oturanlara «sus» işmarı verdikten sonra, ayaklarının ucuna basarak önlerinden geçti. Lacivert gardiyan elbisesiyle, ufak tefek bir Kuleli öğrencisine benziyordu. 1 inde dış kapının kocaman anahtarı vardı.</p>
<p class="calibre1">M u r a t , «Arkadan v u r u r s a , kazmayı bu herifin K a -fasına gömer Kelleci... » diye düşünerek davranmak s-tedi ama, ne elini kaldırabildi, ne de seslenebildi.</p>
<p class="calibre1">Gardiyan Musa, böyle bir tehlikeyi aklına getirmediği için, çekinmeden yaklaşmış, Kelleci'nin gergin bacağına, potininin burnuyla bir tekme vurmuştu. Tekme oynak yere geldiğinden Kelleci bir kere yaylandı, sonra kazmayı vurmak için kaldırarak hızla döndü, karşısında gardiyanı görünce, öyle kalakaldı. Gardiyan Musa, anahtarı havada çevirerek bağırıyordu:</p>
<p class="calibre1">— Ulan, duvarı mı yıkacaktın alçak?.. Ulan, hükümetin malını... Ulan, sen hükümetimizin mahpus damına nasıl vurursun?..</p>
<p class="calibre1">Kelleci, kazmayı yere indirip sol koluyla yüzünü siperlemişti.</p>
<p class="calibre1">Gardiyan Musa: «Hükümetimizin... Hükümetimizin... Hükümetimizin... » diyerek Kelleci'nin koluna, kocaman anahtarla üç kere vurdu.</p>
<p class="calibre1">— Kazmayı nerden aldın rezil? Kazmayı sordum!.. -Yerdeki taşları gördü-: Tüh Allah belanı vere!.. Buraları batırmış bütün... Amanın çeşmenin taşlarını sökmüş... -Oturanlara döndü-: Vallah billah, sen adam değilsin Şeker Emin!..</p>
<p class="calibre1">Şuna iki şamar çekmek yok mu? Ver şu kazmayı... Ver dedim alçak!..</p>
<p class="calibre1">Kelleci, kazmayı verecek yerde,    gerileyip duvara</p>
<p class="calibre1">71</p>
<p class="calibre1">dayanmıştı. Kolunun acıyan yerini, çenesine sürerek, Gardiyan Musa'ya, yorgun manda gibi bakıyordu.</p>
<p class="calibre1">— Kazmayı versene ulan! Veeerrr... -Anahtarı gene kaldırmıştı-:    Ver    şunu...</p>
<p class="calibre1">Hatip Hoca seslendi:</p>
<p class="calibre1">— Bırak Musa Gardiyan... İş senin bildiğin gibi değil...</p>
<p class="calibre1">— «Bırak» dersiniz!.. Suç bunun mu?.. Suç kazmayı meydanda koyanın... Bütün kazmaları, kürekleri, keserleri, testereleri toplasam haksız mıyım şimdi-cik... Bak Hatip Hoca, şuralara bak! Temelli batırmış yahu!</p>
<p class="calibre1">—    Batırması... Başefendinin emri...</p>
<p class="calibre1">—    Başefendinin mi? -Gardiyan Musa hemen telaşlandı - : Nasıl Başefendi?..</p>
<p class="calibre1">— Etem Efendi'nin emri. Yalağın çevresindeki delikler tıkanacak da kenef kokusunun önü alınacak...</p>
<p class="calibre1">Gardiyan Musa, inanmamış gibi, Şeker Emin'e baktı.</p>
<p class="calibre1">Şeker Emin, bu bakışı fırsat bilerek dert yanmaya girişti:</p>
<p class="calibre1">— Benim laflarımı dinleyen mi var bre Ağa?.. Beni adam hesabına alan kim? Biz ne halt edelim, peki? Biz şimdi bitmiş cezayı, it köpek yüzünden, on beş yıla mı çıkaralım yeni baştan?</p>
<p class="calibre1">Gardiyan Musa Kelleci'ye can sıkıntısıyla sordu:</p>
<p class="calibre1">— Öyle mi ulan? Başefendinin emri mi? Kelleci karşılık vermedi...</p>
<p class="calibre1">— Hadi emri diyelim, bu nasıl delik tıkamak böylece?.. Şurası, mısır tarlası gibi çapalandı mı delikler nasıl tıkanırmış kendi başlarına?.. Taşlar sökülünce...</p>
<p class="calibre1">— O taşlar, sökülme taşı değil... Neye şaştın Efendi? - Hatip Hoca Kelleci Memet'e çıkıştı -: Delik mi tıkayacaksın, ne halt edeceksin? Düzle şunları yüreksiz... Sabahtan akşama kadar, şundan bundan uyuz it gibi, şamar yersin. &lt;&lt;Başgardiyanın emri var,» demesini bilmezsin!</p>
<p class="calibre1">Gardiyan Musa, oğlanın delikleri surda bırakıp mahpusane duvarına vurduğunu hatırladı:</p>
<p class="calibre1">—    Bu ne biçim bir emir, Hatip Hoca? Başgardiyan buna: «Mahpus damının duvarını</p>
<p class="calibre1">yık    güzelce... Haydi seni göreyim mi?» dedi.</p>
<p class="calibre1">—Demedi ama, senin Kelleci, bir kere, delik tıkamaya girişti mi, iğne ucu kadar delik komaz! «Önce şu duvarın boru deliği aradan çıksın bakalım,» demiştir.</p>
<p class="calibre1">—    Töbe!..</p>
<p class="calibre1">—    Bırak tıkasın!.. Yarın öbür gün körpe doktor bakmaya gelecekmiş... «Şuncacık koku duyarsam, hepinizi perişanlatırım hey müdür, sen beni eski doktorlara hiç benzetme,» demiş. Ben bu körpe doktoru çok zorlu gördüm.</p>
<p class="calibre1">Gardiyan Musa, Kelleci'yi bırakıp yaklaştı:</p>
<p class="calibre1">—    Doktor gerçekten yaman mı Hatip Hoca?</p>
<p class="calibre1">—    Yaman ki hiç sorma...</p>
<p class="calibre1">—    Aman iyi!.. Gideyim de şu benim cenabet maraza baktırayım.</p>
<p class="calibre1">—    Tamam!.. Bu doktor senin illetin ezraili!.. Neden mi? Doktor okulunda, bu oğlan, hep basur üzerine okumuş... Bunun işi tüm basur...</p>
<p class="calibre1">— Aman deme!.. Tüüü!.. Dün baktırmalıymışım... Müdür Bey'den    bir    kâğıt    almalı</p>
<p class="calibre1">da gitmeli... -Biraz, düşündü:    - Ama benim istediğim derman,    bıçak    değil    ilaç...</p>
<p class="calibre1">Doktorluğunu bilmeliyim ki bizim basurları ilaçla dökmeli...</p>
<p class="calibre1">Merdivene doğru, küçük adımlarla, sünnet çocuğu gibi yürüdü.</p>
<p class="calibre1">Hatip Hoca keyifle gülümsüyordu. Şeker Emin iki kere öksürdü:</p>
<p class="calibre1">73</p>
<p class="calibre1">—    Müdür Bey'e bir kâğıt da ben yazdirsaml Musa Efendi, yarın beni de alsa gitse...</p>
<p class="calibre1">—    Haydi Musa Efendi'nin dibi bozuk... Sen nereye gitmektesin alçak?</p>
<p class="calibre1">Şeker Emin'in yüz çizgileri birden aşağıya düşüverdi.</p>
<p class="calibre1">—    Bre Hatip Hoca! Şuraya uzanıp ölsem inanmazsın. Ben, dinime, imanıma... Ben,</p>
<p class="calibre1">gün    günden kötüye gitmekte değil miyim? Benim ölüm üstünde olduğum meydandaki</p>
<p class="calibre1">bir    iş...</p>
<p class="calibre1">—    Sus Şeker Emin! İşin gücün yalancılık... Ağır basta suratından bellidir. Senin bir bokun yok!..</p>
<p class="calibre1">—    Ne demek!.. Aman!.. Bizim suratımızdan marazlı olduğumuz hiç mi belli değil?</p>
<p class="calibre1">—    Sus dedim, sus! Biz doktor muyuz, savcı mıyız ki sen bize hasta oyunu</p>
<p class="calibre1">oynamaktasın? Cigarayı hiç söndürmez! Esrarın ardını hiç kesmez! Şuna    bak    hele</p>
<p class="calibre1">şuna!.. Avuç avuç ziftlendiğin afyonları ne yapalım? Sabaha kadar harıl    harıl</p>
<p class="calibre1">uyuyan ben miyim? Bir de her saat başı: «Dur hele arkadaş, sen bugün, dünden kötüsün,» demeli ki gizliden keyif olup ardından, «Yürü avanak,» diye eğlenmeli!</p>
<p class="calibre1">—    Yahu ben şaştım hey Allah! Bu Hatip Hoca benim derdime bir vakit inanmaz. Şöyle uzansam da güzelce ölsem, inanmaz. Gönlüm bulanmakta benim kar-daş, benim karnım su değirmeni gibi, guruldamakta... Bunlar birinciye maraz belirtisi ki, fena maraz belirtisi... Ya soluğumun tıkanmasına ne diyeceksin, buyur bakalım!</p>
<p class="calibre1">—    Hiç keser mi? Boşuna çabalamaktasın Şeker Ağa, marazlı adam geceleri hiç uyumayacak, vıcır vı-cır bakacak... İniltisi gökyüzünü tutacak da, yanında yatan Müslümanlar, «Aman geberse,» diye Allaha yalvarır olacak... Fazladan, bir içimde bir testi suyu</p>
<p class="calibre1">74</p>
<p class="calibre1">bitirecek de, dalağı davul gibi şişecek... Biz, hiç mi, gerçek marazlı görmedik?</p>
<p class="calibre1">—    Bende bunların hepsi... Allahıma şükür, tamam!.. Uyumaya gelince: Havalar ısındı ısmalı benim gözlerimi yumduğum var mı? Tahtabitlerini kendin bilmektesin... Eşekarısı da böyle değil!..</p>
<p class="calibre1">— İşte bu lafın doğru Şeker Ağa! Yukarının tah-tabitlerindeki hüner, Alamanda yok beyim!.. Reziller, paraşütçünün domuzu... Tavandan kendilerim koyuveriyorlar da, pıt diye burnuma yapışıyorlar!</p>
<p class="calibre1">— Doktora demediniz mi?</p>
<p class="calibre1">— Bu senin Şeker Emin'den aman bulup doktorlara biz bir şey mi diyebiliyoruz! Ulan Şeker Emin!.. - Hatip Hoca bir zaman gülümsedi -: Yeni doktor geldi ya, dün, revirde oyun oldu beyim, bildiğin karagöz oyunu... Bu Şeker Emin doktor lafını duymasıyla yatağa girdi de yorganı başına çekiverdi. Kendisini gayetle zor-latıp öksürdüğünden, ses alttan mı çıkıyor, üstten mi çıkıyor belirsiz... Körpe doktor, «Aman biri mi gebermekte?» diye korktu, bunun yanma koştu. Niyeti: «Derdin nedir?» diye yorganı aralamak... Şeker Ağa, yorgana yapışmış, iki çift manda koşsan açabileceğin şüpheli...</p>
<p class="calibre1">— Anlayamadım...</p>
<p class="calibre1">— Doktor yorganı aralayabilse tüm rezillik... Şeker Emin, yatağa ceket, pantolon girdi çünkü... «Doktor ayakta görüp revirden indirir» korkusuyla...</p>
<p class="calibre1">— Yorganı açmadan nasıl bakacak?</p>
<p class="calibre1">— Orasını Şeker Emin düşünür mü? Yorgana sarılmış... Doktor: «Adın? Soyadın? Doğum yerin? Cezan kaç yıl? Derdin ne?» dedikçe, bu öksürüğe yalandan kuvvet vermekte...</p>
<p class="calibre1">—- Yalanmış... Kurban olduğum Allah, şu benim öksürüğü, sana, çok değil, bir günlüğüne...</p>
<p class="calibre1">75</p>
<p class="calibre1">— Vermeli    mi?</p>
<p class="calibre1">— Vermeli    de...</p>
<p class="calibre1">— Höst...    Esrar içmeyene,    esrarcı öksürüğünü,    Allah, nasıl verebilirmiş? Evet</p>
<p class="calibre1">beyim, doktor sordukça, bu rezil yalvarmaya başladı: «Aman beni revirden çıkarma! Aman ayaklarını öpeyim, beni aşağıya atma! Aman, benim düşmanlarım var, aşağıda beni bitirirler. Aman, şuncacık üç çocuğum duvar diplerinde kalır,» diye ağlıyor. Doktor şaştı. Başgardiyan Etem Efen-di'ye döndü, «Aşağı neresi? Zindan mı?» diye sordu. Şeker Emin    lafı kesmiyor ki, Başgardiyan    iki konuşsun... «Aman</p>
<p class="calibre1">ben ölürüm.    Aman ben yatkın    mahpusum. Aman bana    yazık!..»    diye hökür hökür...</p>
<p class="calibre1">Sonunda doktor usandı: «Meraklanma!» dedi. «O aşağısı, her neresiyse, ben oraya adam indiricilerden değilim... Ben buraya, adam indirmeye gelmedim,» dedi. Bu lafı duy-masıyla Şeker rezilinin sevinçten aklı sıçradı besbelli. Bu sefer yorganı tepikleyerek kalkmaya zorlatıyor. Zor-îatıyor ki bileğini doktordan kurtara...</p>
<p class="calibre1">— «Elbisem görünmesin» diye yorgana sarılmasını anladık... Sonunda kalkma çabalaması neyin nesi?..</p>
<p class="calibre1">— Kalkacak ister istemez!.. Böyle vicdanlı bir doktoru ele geçirmiş... Herife rüşvet kahvesi pişirmek için zorlatıyor. Doktor bunu giyimli görünce az biraz anladı işi... Başını duvara çevirip avucunun içine gülü-verdi. Ama, bu kahve pişirirken ben doktora ne dedim bakalım? Ben dedim ki: «Bu Şeker Emin'i, sen adam belledin ama yanıldın,» dedim... «Bu Şeker Emin'den, biz, bir vilayet adamı, davacıyız,» dedim. «Bu köpeği,» dedim, «hükümetimiz bir yolunu bulup gâvur içine sürmeli... Bunun uğursuzluğundan bizim Çankırı'mıza önceleri ramazan orucu bile uğramazdı. Bu Şeker Emin. az kaldı ki buraları...» dedim. Daha neler dedim. Türk-çesi: Doğrusunu söyleyip savuştum.</p>
<p class="calibre1">76</p>
<p class="calibre1">— Vallah billah demiştir. Hem de, ne güzel demiş!.. Demedi de doktor bize neden ilaç yazıvermedi bakalım? Soluklarımın daralmalarına, karın ağrılarıma, yüreğimin bunaltısına ilaç yazıvermeli değil miydi? Ama alkıma geldi! «İstemezin biri, bizi bu tıfıl doktora yaman anlattı,» dedim. Nasıl bilmişim? Hakçası ben gardiyanların günahını aldımdı. Meğerse düşmanım bunca yıllık yatak komşummuş...</p>
<p class="calibre1">— Çeşme yalağının önüne çömelmiş bir şeyler yapan Kelleci Memet'e bir zaman daldı. Sonra derin derin içini çekti -: Ne fayda... Ben, körpe doktoru smayamadığıma yanarım. Sen bize şimdi, çekişirsin ama, Murat Bey, doktor kısmını ele geçirince, mutlak sınayacaksın! Yüreğin bulanıyor-sa, «Başım ağrımakta,» diyeceksin. Gerçekten başın ağrıyorsa, «Aman belimi alamaz oldum. Aman belim gayet kötü...» diye ağlayacaksın... Evet, doktor kısmı, falcı-muskacı değilse de, sınamak da şarttır. Bakalım, doktor okulunda derslerini iyi bellemiş mi? Aklına, bir tamam, doldurabilmiş mi? Derdimin yerini benden öğrenince doktorun</p>
<p class="calibre1">doktorluğu nerde kalır? İşte kendin gördün, bu doktor Çankırı'ya yeni geldi. Sakal yok, bıyık yok... Körpenin toyu... Askerliğini yaptığından bile şüpheliyim. Okulu bitirmiş bitirmemiş, «Haydi Çankırı'ya doktorsun, var yürü,» demişler. Kenefe yazdığı ilacın kâğıdına iyi baktın mı beyim? Yazısı nasıl?</p>
<p class="calibre1">Dinin gibi doğru söyle, gözün tuttu mu?</p>
<p class="calibre1">—    Gözüm tutup da ne olacak? Doktor yazısını eczacıdan başkası okuyamaz.</p>
<p class="calibre1">—    Öyle ya, bunların yazısı da eczacıya lazım... Tamam!.. -Biraz düşündü-:</p>
<p class="calibre1">Körpe doktor bizim kenef kokusuna fena şaştı beyim... Şaştığı da şundan belli ki, elini burnundan hiç indirmedi. «Bu kenef kokusu neyin nesi Müdür?» diye bağırmış... Başgardiyan Etem Efendi'ye bakarsan, Müdür Bey de, ona bağır-</p>
<p class="calibre1">77</p>
<p class="calibre1">mış: «Ne kokusu olacak?.. Halisinden kenti kokusu    » demiş. «Cezaevimiz dipten</p>
<p class="calibre1">doruğa onar    itei Bal Mİ lığa rapor yazdım ki, adam boyunda raporlaı</p>
<p class="calibre1">Para istedim. Ankara'dan para gelmedi,» demli,    Hey Ilı tip Hoca, dünyanın</p>
<p class="calibre1">altından Üstünden haberin var! Söyle bakalım, doktor mu büyük, Müdür Bey mi bü yük? Hangisi hangisine bağırabilir sırasında?..</p>
<p class="calibre1">— Ulan Şeker oğlum şuncacık şeyi kendi başına çıkaramadın    mı?    Müdür    hastaysa</p>
<p class="calibre1">doktor büyük, doktor mahpussa Müdür...</p>
<p class="calibre1">— Aman doğru!.. Aman tamam!.. Ulan Hatip Hoca...</p>
<p class="calibre1">Yukarıdan ineri Gardiyan Musa gülüşmeleri merak ederek sordu:</p>
<p class="calibre1">— Ne var Murat Bey? Gazete bizim aylıkların arttığını mı yazıyor? Dediğim gibi! Ver müjdeni, al bahşişini...</p>
<p class="calibre1">Murat suratını astı:</p>
<p class="calibre1">— Yok öyle şey...</p>
<p class="calibre1">Kelleci'nin delik tıkamasını biraz seyrettikten sonra, ensesine bir şaka şamarı çeken Cinci Nezir, kollarını kabarta kabarta gelip Gardiyan Musa'nın karşısına dikildi:</p>
<p class="calibre1">— Bu benim Kelleci yeğenimin kaldırımcı ustalığı nasıl, hey gardiyan?</p>
<p class="calibre1">Cinci Nezir, bunu, sattığı hayvanı öven bir at cambazı    gibi    söylemişti.</p>
<p class="calibre1">Gardiyan Musa da, gönülsüz bir alıcı gibi dudak büktü:</p>
<p class="calibre1">— Biz, «Hükümetin duvarım kazmalamakta...» diyoruz... Etem Efendi, «Bırak onarsın,» diyor. Sonra, bir gürültü oldu mu, «Kendinizi saydırmıyorsunuz,» diye söylenirler. Gel de saydır bakalım! Biz, «Adam edelim, bir iki şaplatalım da...» diyoruz... Yok şunu onar-</p>
<p class="calibre1">78</p>
<p class="calibre1">maktayrmş/... Yok emirle kazmalıyormuş... Bunlar hep Kuyruk Müdürden kalmış belalar... Herifi defledik ama, icatların] söküp atamadık!</p>
<p class="calibre1">• İyi bildin! Aslında bizim Çankırı mahpusumuzun düzenini bozan hep o Kuyruk Müdür...</p>
<p class="calibre1">Murat bu «Kuyruk Müdür» lafını geçenlerde de duymuştu. Hocaya sordu:</p>
<ul class="calibre3"><li class="calibre4"><a href="main-1.xhtml">— Kim bu Kuyruk Müdür?</a></li><li class="calibre4"><a href="main-2.xhtml">Irmağın kıyısında, bir koca kasaba ki, Mekke'den s</a></li><li class="calibre4"><a href="main-3.xhtml">Cinci Nezir, yardım ister gibi, oradakilerin yüzle</a></li><li class="calibre4"><a href="main-4.xhtml">— İyiliğinden, kötülüğünden...</a></li></ul>
</body>
</html>
