<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">— İyiliğinden, kötülüğünden...</p>
<p class="calibre1">Yusuf'un kara gözleri fıldır fıldır dönmeye başlamıştı. Gırtlağının kav gibi kuruduğu, soluklarından belliydi. Kelleci Memet: «Tamam! Üstüne vurduk!» diye keyiflendi. Biraz gönül eğlendirmek, biraz da, kendisinden gizli işler tutmasının öcünü almak için, demin aklından geçirdiklerini Osman Ağa'sma mal edip sıraladı :</p>
<p class="calibre1">— Senin baban ne dese iyi? «Eskiden komşularımın ötesini berisini hırsızlayıp tıkınırdı bu oğlan... Günde bana beş on davacı gelirdi. Bu işleri boşlamışken... Durduğu yerde... Hükümet tavlasının damızlık boğası gibi tavlanması nedir?» dedi. «Kahpenin biri, buna, deyyus kocasının, balını kaymağını yedirmekte...» diyerek kafasını salladı. Bana kalırsa, Osman Ağa'm, ya kendi başına hilelenmiş ya da köylüden istemezin biri, bir laf etmiş... Hele bir düşün bakalım...</p>
<p class="calibre1">— Neyi ulan?</p>
<p class="calibre1">— Köy yerini bilmez değilsin. Kayınla, kayın babaları, körpe gelinlere yakıştırırlar. Oynak kaynanası olup karalanmaktan kurtulmuş damat yoktur. Yetişmiş kızların üvey babaları, alımlı analık sahibi oğlan-ur da... Analığın Ümmühan, etine gayet tıkız bir karı... Cemile'nin babası yaşlıydı, bunu yıpratmadı. Size geldiğinden az sonra, Osman Ağa'mın kolunu kestiler. Ablamın hızı kursağında kaldı. Ağzının tadını bilene, kızdan değerli...</p>
<p class="calibre1">—    Sus alçak! Bunlar    ne biçim laflar?..</p>
<p class="calibre1">—    Evet, rezillik ki    hiç sorma...</p>
<p class="calibre1">—    Bunlar, hep babam    olacak budanmış herifin    demeleri mi?</p>
<p class="calibre1">— Budanmış herifin...</p>
<p class="calibre1">— Hele domuza, hele!.. «Hey çolak pezevenk...» de-293</p>
<p class="calibre1">sem. Gördün mü Kelleci? Şu benim babamdaki yürek bozukluğunu gördün mü?</p>
<p class="calibre1">— Evet, Osman Ağa'mm yürek bozukluğu gâvurda yoktur. Bak arkadaş, bu sıra babanı ben çokça kuşkulu gördüm. Geceleri odalardan gelmezken, fırt fırt eve gitmekteymişsin. Baban dedi ki: «Bu it oğlu it, sonunda elime kan bulaştıracak,» dedi. Bir zaman göğsünü yumrukladı, arkadan yüzünü göke kaldırdı da ne dedi bakalım? «Hey Allah, hey Allah! Savaş mı, ne karın ağrısı, şunu hayırlısıyla bir patlat da kurban olduğum... Benim namussuz oğlumu askere alsınlar. Birinci kurşunda gebersin!» dedi. Daha kötüsü... Ben seni kollaya-cakmışım.</p>
<p class="calibre1">—    Kollayacak mısın?    Nasıl bakalım? İz    sürerekten    mi?</p>
<p class="calibre1">Yusuf'un sesi birden değişmiş, bakışlarındaki oynak ürkekliğin yerini korkutucu bir hayınlık almıştı. Kelleci Memet, kırmızı dilini ağzının kıyısından içeri çekiverdi:</p>
<p class="calibre1">— İz sürmek de var, önüne yuvarlanıp laf almak da... -Gülmeye çalıştı- : Demincek durduğun yerde, pire gibi sıçradın, sıcağın gözünde eve gidecek oldun da...</p>
<p class="calibre1">—    Eee...</p>
<p class="calibre1">—    Seslendim ki... Bizden saklı bir işin varsa... Tetik dur!</p>
<p class="calibre1">—    Ulan, gizli iş ne demek? Benim senden gizli ne işim olur? Aslında senin bizden gizlilerin varmış ama kıymejti yok...</p>
<p class="calibre1">— Laf mı şu? Benim senden gizlim olsa... Yolundan çevirir de, «Tetik dur,» der miyim?</p>
<p class="calibre1">— Kaç gün olmuş... Kaç gündür neden söylemedin?</p>
<p class="calibre1">— Önceleri hiç aldırmadım. Senin baban Çankırı'na! tuz mağarasında bunca yıl bekçilik etti. Adam</p>
<p class="calibre1">294</p>
<p class="calibre1">kısmı bekçilik ede ede işkilli olur. Osman Ağa'mm esintiden hiyle sezmesi eski huyu... «Bununkisi boş atıp dolu tutmak...» dedim. «Yusuf'un benden gizlisi hiç yoktur!» dedim. «Arada böyle bir iş olmayınca varsın işkillensin. Yusuf'la bir zarar erişmez!» dedim.</p>
<p class="calibre1">Yusuf bir zaman Kelleci'nin suratına baktı. «Kollama» sözüyle kuduz it gibi sırtaran oğlanı yeniden korku almıştı. Cıgarasını tazeledi:</p>
<p class="calibre1">—Vay kara geyik vay!.. Sakatlığına bakmadan bizi kollatacak he mi? Kürt çobanlar, bunu yok yere mi iıurşunladılar, hey Kelleci? «Ulan,» desem, «hükümetin, ucu bucağı belirsiz bir koca tuz mağarası... Ceneviz zamanından bu yana, kağnı kervanlarıyla tuz çekmişler de yerden bir avuç toprak almış kadar eksiltememişler. Yoksul takımına senin düşmanlığın nedir? Başı boş akıp giden tuzlu sularda,    sen neden hayvan sulatmaz-sın?    Kolunu paralayan kurşun,    alnının</p>
<p class="calibre1">ortasına deyip    şu pisliği kökten temizleseydi, ne vardı hey    Allah!»</p>
<p class="calibre1">Yusuf, ağzından burnundan bilek kalınlığı duman bırakıyordu. Kelleci Memet'in yüreğini acıma kapladı. «Ümmühan Abla'mın ateşi, beri benzer ateşlerden değilmiş haa... Adamın canım duman edip gökyüzüne tüttüren bir ateş... »</p>
<p class="calibre1">— Bana bak Kelleci!.. Senin aklın bu işe ne demekte?..</p>
<p class="calibre1">— Hangi işe?</p>
<p class="calibre1">— Babamın rezilliğine?..</p>
<p class="calibre1">— Bilmem.</p>
<p class="calibre1">— Bilmem, olmaz. Senin aklının kestiği ne?</p>
<p class="calibre1">— Dedim ya...    Osman Ağa'm pirelidir.</p>
<p class="calibre1">— Bırak biti,    pireyi... Herifin karalamasına    inandın, öyle    ya?.. İnandın    ama</p>
<p class="calibre1">günahımı aldın. Ah ne olmalı olmalı, bu lafları Ümmühan duymalı... Duymalı 295</p>
<p class="calibre1">da, yoluk dürzünün kafasını, sukabağı gibi dağıtmalı... Hem de hiç bakmaz, dağıtır. Dul karı başıyla, bunca yıl. önünden ipsiz, kopuk geçirmemiş bir karı...</p>
<p class="calibre1">— Aldırma herif!.. Arada böyle bir iş olmayınca... Kim isterse pirelensin! Şen keyfine bak! Hele surdan bir karpuz keselim de...</p>
<p class="calibre1">— Ulan, benim karpuz yiyecek sıram mı? «Aldırma,» demek ne kolay!..</p>
<p class="calibre1">Yusuf, ayağa kalktı.</p>
<p class="calibre1">— Dur oğlum!</p>
<p class="calibre1">—    Durmak olmaz! Ben ekmeği evde yerim. Kız senin yemeği getirir.</p>
<p class="calibre1">—    Eğlen yahu... Bir iki bostan keselim de al git... Yusuf karşılık vermeden yürüdü. Kollarını güreşte</p>
<p class="calibre1">peşrevlenir gibi sallıyor, yolu tozutuyordu. «Bununkisi ham semizlik değil... Baldırları nerdeyse zıpkasını patlatacak... Daha kış üstü, güreşte, tavuk gibi bağırttığımız oğlanın parmaklarından, geçenlerde bileğimizi güç ile kurtardık. Demek Ümmühan kahpesi, bir yandan yediriyor, bir yandan çokça ezmiyor. Körpe hovardasını tez beri tüketirse kendine kötü... Karıda akıl çok... »</p>
<p class="calibre1">Yusuf dönemeci kıvrılmış, gözden kaybolmuştu. Kelleci Memet, üst üste yutkundu, içini çekti. «Osman Ağa'm, cuma namazında, cenneti bulacağım diye uğraşsın dursun! Peki, bu kadar akıllı bir karıyı bu Yusuf, lafla mı yola yatırdı? Töbe, hayır! Baba sopası yılgını olduğundan, zora da getirememiştir. Öyleyse bunun şeytanı benim Ümmühan Abla'm!..»</p>
<p class="calibre1">Belkemiğinden aşağı bir ürperti, yılan oynaması gibi aktı. Gövdesi tepeden tırnağa titredi. Yük altında yokuş düzleyen mandalar gibi hışır hışır soluyarak bacaklarını istekle sıktı. Kasıklarında, sızıya benzer tatlı bir kaşınma duyunca sünnetliği aklına geldi. Anasına</p>
<p class="calibre1">bakılırsa, dört yaşında var yokmuş... Böyle ağustos sı-cağıymış... Kelleci Memet, kendisini elinden tutup evden çıkaran babası Rufat Ağa'nm sesini duyar gibi oldu :    «Sünnetlik oğlu olaaan... Sünnetlik oğlu olanlar muhtar odasına... »</p>
<p class="calibre1">Muhtar odasına vardıkları zaman, buraların sünnetçisi, köy berberi şaşı Remzi, bir iskemlenin üstüne, usturaları pırıl pırıl dizmekteydi. Babası, kesilecek oğlanları muhtarın ahırına biriktiriyordu. O sıralar korucu Rufat Ağa bu kadar kocamamıştı. «Damın kapısından dalmasıyla, sürüden boğazlanacak koyun alır gibi, birimizden birimizi kapıp gidiyor. Kesilmeden önce bağıran hangisi, kesildikten sonra bağıran hangisi...» O yıl kesilenlerden bir kendisi bağırma-mıştı, bir de Kara Osman'ın Yusuf... «Bizim sır yoldaşı olmamız o zamanın işi... »</p>
<p class="calibre1">Berber Remzi şaşıydı ama, gayet imansız olduğundan, adam kesmekte eline çabuktu. «Gözleri şu yandayken usturayı bir çalıyor ki hiç aman vermiyor.» Berber Remzi, sünnetlediği her oğlan başına, elli yumurtayla iki topak tuzsuz yağ alıyordu. «Gördüğü iş : bir ustura çalmak... Yaraya serpelemek için verdiği ağaç çürüğünü</p>
<p class="calibre1">hiç sayma...» Kelleci biraz düşündü. «Bir ustura çalıyor ama, seni bebeklikten çekip erkek sırasına geçiriyor. Erkek kısmı kesilmedikçe erkek sayılmaz. Allah korusun, her ne yüzdense bir oğlan kesilmedi mi, kanlarca erkek hesabına hiç alınmaz. Erkek milletinin canı yansın da, nasıl yanarsa yansın... Öyle mi kahpeler!.. »</p>
<p class="calibre1">Sıcak bastırdıkça bastırıyor, çardağın kuru    dalları    sanki camdanmış    gibi,    güneş</p>
<p class="calibre1">adamın derisini yakıyordu. Gökte yüzük taşı    kadar bulut yoktu.</p>
<p class="calibre1">Titreyen boşluğa bakmaktan Kelleci Memet'in    gözleri    yorulmuştu. Yer    değiştirdi.</p>
<p class="calibre1">Kaput bezinden gömleğinin önü karnına kadar    açıktı.    Tüysüz göğsü terden</p>
<p class="calibre1">296</p>
<p class="calibre1">297</p>
<p class="calibre1">parlıyordu. Mavi bezden zıpkası üst üste yamanmıştı. iri ayakları çıplaktı. İleriye doğru bakıp dururken yüreğini bir sıkıntı kapladı. İki dönümlük bostanda el kadar yeşillik görünmüyordu. «Yaz kısmı kurak gider ya, bu kadar mı gider? Osman Ağa'mm bunca parası, yağmursuzluktan toza gübüre karıştı. En iri karpuz yumruğumdan ufak... Yağmur vaktinde yağaydı da, bostanlar gelişeydi, karısını oğlunu izlemek benim ağamın hiç aklına gelmezdi. Para batırmış adamdan korkacaksın!»</p>
<p class="calibre1">Çite konan alakargaya birden kızdı. Hayvanlara yedirmek için biriktirilen kabuklardan birini el yordamıyla aldı, «Hele domuz,» diye fırlattı.</p>
<p class="calibre1">Alakarga parlayıp uçmuş, Eğriboğaz'dan çıkıp Ak-tepe'nin eteğini kıvrılarak köye doğrulan toprak yolun ötesindeki çalıya konmuştu. «Şuncacık esinti olsa, bu bizim yolumuz tozar ki, burularak minare gibi göke çekilir. Allah Allah! Köyün harmanlarını, körük gibi üfüren Eğriboğaz'a ne oldu? Hani bunun hiç kesilmeyen esintisi?.. »</p>
<p class="calibre1">Kelleci Memet dudaklarını tuzlu tuzlu yaladı. «Esintisi kesilse de Eğriboğaz'ın yol ayrımından sola büküldün mü ilerisi serindir. Çünkü, gide gide varıp dayandığın yer Yapraklı Yayla... Sağa büküldün mü Acısu'-yun yanı sıra iner, Kızılırmağa kavuşursun ki sıcak tüter domuzuna...» Gözlerini keskinleştirerek, boğazın kayalarını bir zaman araştırdı. Sabahleyin, dölleri önlerine katıp boğaza giden çocuklardan hiçbiri görünmüyordu. Bebeler şurada kalsın, canı tez oğlaklar bile meydanda yoktu. Dönüp Acıçay'ın ikiye böldüğü Viran-kale topraklarını gözden geçirdi. Biçilmiş tarlalar bomboştu. Kelleci Memet, Kuyubaşı'nın ak minaresiyle kırk kulaçlık kuyusunun göke dikilen kova direğini, tüten havanın ötesinde seçmeye çalıştı. Sonra kamaşan göz-</p>
<p class="calibre1">298</p>
<p class="calibre1">lerini kırpıştırarak mavi gökyüzünü araştırdı. Aktepe'-nin kale yıkığında yuva tutmuş koca kuşun erkekliği arada kalmıştı. Virankale'nin karıları «dişi» diyorlardı, erkekleri «erkek»... Bu koca kuş, nedense, tek başına yaşıyor, kaleye çıkan yolun dibindeki yatıra bekçilik ediyordu. Kelleci bir zaman aradıktan sonra, renksiz gökte kuşu gördü. Aşağının yaz sıcağından, yukarının serinliğine çekilmişti. Adam gözünün erişemeyeceği yerele, tek başına ağır ağır dönüyordu.</p>
<p class="calibre1">Kelleci Memet, kuşun gökte uçmasını, balığın derede yüzmesini düşünerek daldı. «Akbaba kuşunun yediği... bildiğimiz leş... Ya balığın yediği?.. »</p>
<p class="calibre1">Birden karnı guruldadı, ağzı acı acı sulandı. «Kızı yola saldılar mı bunlar? İşleri acele olduğundan salmışlardır. Peki nerde kaldı bu kahpe?..» Böyle der demez, karnının açlığı, birden karı açlığına dönüvermişti. Kocaman yumruğunu göbeğinin altına bastırdı. «Ya Osman Ağa'm, cumayı yarıda kesip Kuyubaşı'ndan se-ğirttiyse... Tepelerine alıcı kuş gibi dikildiyse... Hem de öyle olmuştur. Yoksa kız çoktan gelirdi... »</p>
<p class="calibre1">Koca kuş inmeye başlamıştı. Hiç kanat vurmadan döne döne alçalıyor, alçaldıkça kararıp irileşiyordu. «Kendini ava bıraksa kurşun gibi vmlıyarak yumulur ki...» Koca kuş inip geldi, Aktepe'nin üstündeki yıkık kulenin en yüksek taşma kondu. Yarı açık kanatlarıyla birkaç kere terazilenmiş, sonra toplanarak Cenevizlilerin ak taşlara oydukları kartal kuşu resimleri gibi, katılıp kalmıştı. «Bu Cenevizliler her ne milletse... Kale yapımına gayetle tutkun bir millet... Bunlar Çankırı'nın her tümseğine bir kale oturtmuşlar. İyi ya, kaleye bu kadar tutkunken, sonunda bırakıp savuşmaları neyin nesi?» Biraz düşündü. Keyiflendi. «Cenevizliye kalsa bırakıp gidesi yoktur ya, Osmanlı sürüp çıkarmıştır. Ne demişler? «Gücü, gücü yetene,» demişler!» Burnundan</p>
<p class="calibre1">299</p>
<p class="calibre1">derin derin soludu, bostan kabuklarından gelen ekşi kokuyla suratını buruşturdu.</p>
<p class="calibre1">Karıncanın biri, çıplak ayağının yanında, gövdesinden üç dört kat iri karpuz çekirdeğini sürümeye çalışıyordu. «Çekirdeğe sarılmış ki... Hovardanın körpe geline sarılması kaç para...» Ağzının acılığını yutkundu. «Hele orospu... Bizi acımızdan gebertecek... Yusuf gideli hanidir!» Gözlerini kırpıştırdı. «Yahu, bunlar Osman Ağa'mın yokluğunda ellerini tez tutmalı değiller mi? Kızı neden salmadılar peki?» Tüysüz çocuk suratını yavaş yavaş çetin bir erkek durgunluğu kapladı. Aklına düşen karışıklığı düzenlemek istemiş gibi terli ensesine iki şaplak indirdi. Yüreği taş gibi katılaşmış, gelip boğazına dayanmıştı. Sıçrayıp oturdu. «Tüüüüü... Gördün mü, avanak Kelleci! Kızı hemencik yola salmadılar. Sakın oğlanın işi Cemile'yle mi?» Kasketini çıkarıp giydi. Cemile'yi yola getirmek için, hizmetkârlık hakkından aralık aralık aldığı, yedi banknotu hep harcamış, mendil mendil çerez, şu kadar incik boncuk vermişti. «Bu kahpe bizim on pankanota yakın paramızı harcandı. Okşalaya okşalaya zorgüç adama alış-dırdık. Biz elimizi uçkuruna sürmezken, kaymağını sakın Yusuf'a mı yedirmekte?.. » Birinin üstüne atılacak-mış gibi, oturağını kımıl kımıl kımıldatıyordu. «Osman Ağa'mın pirelenmesi boşuna öyleyse... Hey erkek milleti! Her biri, durduğu yerde, kendi kancığından hiy-lelenir. Peki, bizim gözümüzü şeytan mı örtüledi bunca zaman?.. Biz neden hiylelenmedik?» Kızgın kızgın soluyordu. Karpuz çekirdeğiyle boğuşan avanak karınca gözüne ilişti. Uzandı, elinin tersiyle iki kez vurup fukarayı ezdi. «Üç ayda, kırk beş kayma emekli aylığı alan herifin kızından sen ne ummaktasın zibidi?» Kalın parmağını, zıpkasının dizkapağındaki yırtığa sokmuştu.- «Seni kapılarına azap tutmuşlar. Ha şu kara ka-</p>
<p class="calibre1">300</p>
<p class="calibre1">rınca, ha Kelleci... Kelleci ne demek? Biçilmiş tarlalarda ekin kellesi toplayan ipsiz demek... »</p>
<p class="calibre1">Çardağın direğine asılı çifteye gözü ilişti. Osman Ağa, «Domuz momuz gelirse, hışırtıya doğrultup sıkarsın!» demişti. «Üç kere attık. Üçünde de, adam gövdesi iriliğindeki nişana vuramadık. Burdan yıkık kaleyi tutar mı ola? Keskin atıcısının elinde, şu koca kuşu düşürür mü?» Aklını toplamaya, yeniden Yusuf'la Cemile'yi düşünmeye çalıştı. Kafasının içine bir kara duman çökmüş, karın açlığının yerini kötü bir susuzluk almıştı. Yüreği cayır cayır yanıyordu da, yatır kovuğunun serinine koyduğu çam bardağa kadar gitmeyi gözü yemiyordu. Kelleci Memet elini alnına siperleyerek Aktepe'nin dönemecini kıvrılan karıyı biliş çıkarmaya çalıştı. «Şart olsun Ümmühan...» diye irkildi, «Nah işte Ümmühan... Öyleyse karının Yusuf'la bir işi yok... Ulan kahpe! Oğlanla kızı eve kapadın da, sen kendi başına nereye gelmektesin?»</p>
<p class="calibre1">Cemile'yi tanıyınca, sevinmeyi akıl etmeden avuçlarının terini, ıslak gömleğine sert sert silmeye başladı.</p>
<p class="calibre1">—    Nerde kaldın kız? Bu zaman ne zaman?.. Acımızdan öldük.</p>
<p class="calibre1">—    Koştum bak, soluğum kesildi.</p>
<p class="calibre1">Cemile gerçekten soluyor, dar sıkmasının altında küçük göğüsleri kabarıp iniyordu.</p>
<p class="calibre1">Çardağın gölgesine girince suratının yaşmağını çözdü. Kelleci Memet, «Ulan bu nasıl bir kız?.. Can alıcı bir kız...» diye yalandı. «Yanakları bir kırmızıyken, sıcaktan beş kırmızı olmuş... »</p>
<p class="calibre1">Cemile yere çömelmiş, ekmek çıkınını çözüp sofrayı kurmaya durmuştu. Kelleci, gözlerini kızın göğüslerinden ayırmadan üsteledi:</p>
<p class="calibre1">301</p>
<p class="calibre1">—    Acımızdan geberdik kahpe!.. Pınarda karılarla lafladın öyle ya?</p>
<p class="calibre1">—    Pınarda karı man yok... Anam bulgurun yanına yumurta kırıverdi. Ben yoğurda</p>
<p class="calibre1">kap    aradım. Anam dedi ki... «İyisinden bostan kesiversin,» dedi.</p>
<p class="calibre1">—• İyisindenmiş... Yüreği çokça mı yanmakta, bu sıralar, senin ananın?..</p>
<p class="calibre1">— Bilmem... -Cemile bir yandan gülmüş, bir yandan gözlerini yere eğmişti-: Uy başıma... Soğanı koymamışım... Kestimdi oysa...</p>
<p class="calibre1">— Neden bakalım? Aklının işi değil de ondan... Senin bizi düşünmez oldukların, kaç zamanın imansızlığı...</p>
<p class="calibre1">Cemile, sahanların kapaklarını açmış, yufka ekmeğini önüne sürmüştü. Kınalı parmaklarıyla kocasının işlerini gören bir taze geline benziyordu.</p>
<p class="calibre1">— Osman Ağa'm cumadan geldi mi?</p>
<p class="calibre1">— A-ahh...</p>
<p class="calibre1">— Gelmediği iyi... -Biraz bekledi-: «Gelmediği iyi,» dedim.</p>
<p class="calibre1">— Gelirse ne olmuş... Gelmezse ekmeği Kuyubaşı'-nda yer. Sen kendine bak!.. Yumurta soğudu. Hani acından öldüydün?</p>
<p class="calibre1">Kelleci ekmeği gönülsüz böldü, Yumurtayı bulgur pilavının üstüne döktü, biraz karıştırdı. Yusuf'la Üm-mühan işinde kızın ağzını yoklamak için laf arıyordu.</p>
<p class="calibre1">—    Bu kına neyin kınası?</p>
<p class="calibre1">—    Hangi kına?</p>
<p class="calibre1">—    Ellerine yaktığın?..</p>
<p class="calibre1">—    Komşularımız ezmişler. Süründüm.</p>
<p class="calibre1">— Pekii... Ya benim hepsinden haberim varsa...</p>
<p class="calibre1">—    Ne haberi?..</p>
<p class="calibre1">— Seni yakında evereceklerinden...</p>
<p class="calibre1">—    Töbe... Ne evermesiymiş?</p>
<p class="calibre1">302</p>
<p class="calibre1">—    Babalığın seni oğluna almıyor mu    kahpe?</p>
<p class="calibre1">—    Hangi oğluna?.. -Güldü-: Yusuf'a    mı?    Üstüne hiç vurduramadın. O laf eskinin</p>
<p class="calibre1">lafı...</p>
<p class="calibre1">—    Nasıl eskinin, kız?</p>
<p class="calibre1">— Eskinin... Kuyubaşı hocasının, «Olmaz,» dediği...</p>
<p class="calibre1">Kelleci Memet telaşlandı. Böyle bir işi yeni duyuyordu.</p>
<p class="calibre1">— Ulan bu ne biçim söz! Kuyubaşı hocasının arada işi ne?</p>
<p class="calibre1">— Osman Ağa'm, vaktin birinde iyice niyetlenmiş... Kuyubaşı'nın hocasına danışmış... Hoca ne dese iyi? «Anasını almadan gerekti,» demiş, «Araya nikâh girince bunlar bacı kardaş oldular,» demiş... «Kitapta yeri yoktur. Sakın ha... Gâvurluktur,» demesin mi?</p>
<p class="calibre1">— Gâvurlukmuş da... Yusuf geceleri yatağının başına gelince...</p>
<p class="calibre1">— Töbe yalan!.. Nasıl kötü bir söz!..</p>
<p class="calibre1">— Höst... Bu günü başka günlere benzetme! Doğrusunu demedin mi, sen de bitiyorsun, Yusuf da... Nah, çifteyi domuz kurşunlarıyla sıkıladım.</p>
<p class="calibre1">Cemile, Kelleci'nin ağız aradığını hemen anladığı için hiç korkmamıştı. Çakır gözlerini süzüp güldü :</p>
<p class="calibre1">—    Yusuf Ağa'm, gecenin bir vaktinde benim yatağımın başına hiç gelemez.</p>
<p class="calibre1">—    Gelmekteymiş ne güzel... Önceleri biraz mızırdanmışsın. «Sonunda alıştı ki, ev kuzusu kaç para... » diyen kendisi...</p>
<p class="calibre1">— Yalan gâvur! Oooh yalanını tuttum.</p>
<p class="calibre1">—    Neden yalanmış bakalım?</p>
<p class="calibre1">—    Anasıyla aralıyken kızına değmek olmaz da ondan...</p>
<p class="calibre1">—    Ulan! «Anasıyla aralıyken...» ne demek, rezil?</p>
<p class="calibre1">303</p>
<p class="calibre1">Cemile dudaklarını sıkarak gözlerini kırpıştırdı. Ağzından laf kaçırdığına pişman olmuştu.</p>
<p class="calibre1">— «Ne demek?» dedim. Bak şamar geliyor. Aslında benim soruşum, ananın iyiliğine... -Canı sıkılmış gibi somurttu-: Benden gizleyin bakalım... Bu ağız sıkılığı, Osman Ağa'ma gerekti.</p>
<p class="calibre1">—    Osman Ağa'ma mı? Osman Ağa'ya ne olmuş    oh    Kelleci?</p>
<p class="calibre1">—    Daha ne olsun!.. Pirelenmiş ki... Gözüyle    görmüşten    ileri...</p>
<p class="calibre1">—    Aman gerçek mi? Uyyy anaaa!</p>
<p class="calibre1">—    Gerçeği merceği kalmadı. İşler kötü...    Demin Yusuf'a    hepsini anlattım. Bu</p>
<p class="calibre1">gidişin sonu bildiğimiz rezillik...</p>
<p class="calibre1">— Vay başıma!.. Herif gerçekten pirelendiyse anamı vurur oh Kelleci!..</p>
<p class="calibre1">—    Hiç bakmaz. Siz Osman Ağa'mla oyun mu oynamaktasınız?</p>
<p class="calibre1">—    Yusuf Ağa'mın demincek eve fırtına gibi gelmesi demek bundan... «Anan nerde kız?» demesiyle... Az kaldı ki beni çiğneye... Yusuf Ağa'ma babasının hiy-lelendiğini dedin öyle ya... Güzelce deseydin... Her yanını...</p>
<p class="calibre1">— Hele şuna hele!.. Karı aklıyla bize yol gösterecek... Sorduklarımın karşılığını doğruca vermedin mi, ananı ölmüş bil! Bunların aralarının iyi olması ne zamanın işi?</p>
<p class="calibre1">—• Çok eskinin değil... Bahar üstü...</p>
<p class="calibre1">—    Sen ne zaman sezinledin?</p>
<p class="calibre1">—    Bilmem... Aslında anamın yüreği, herifin kolu kesilince bozulmuş...</p>
<p class="calibre1">—    Neden kız? Kolu kesilmeyle erkek kısmı ne olur?</p>
<p class="calibre1">—    Anam herifin kolsuzluğuna hiç alışamadı. Ge</p>
<p class="calibre1">cenin karanlığında, «Şeytana uğradım,» diyerek aklı karışıyormuş da, gövdesinin alt    yanı tutmaz oluyormuş...</p>
<p class="calibre1">—    Neden kız?</p>
<p class="calibre1">—    Bir bakıyormuş herif koynunda, bir bakıyormuş koyup    gitmiş...</p>
<p class="calibre1">—    Dur hele anlayamadım.</p>
<p class="calibre1">—    Neden? Babalığımın bir kolu kesilince... Anamın bir    yanı    boş kalmış</p>
<p class="calibre1">besbelli... Önceleri «Yarısı sağ, yarısı ölü bir herif... » diye yanıp yakılır olduydu. Karı haklı... Küçük su dökse, başında durup uçkuru bağlanacak...</p>
<p class="calibre1">—    Yanıp yakılması kime? Yusuf'a mı?</p>
<p class="calibre1">—    Değil... Komşu karılarına... Bana sorarsan anamın aklına    Yusuf    Ağa'mı</p>
<p class="calibre1">düşürenler komşu karıları... Anam yakıldıkça gülüşürlerdi de, «Gelip yetişen körpe oğlanı ne yapalım? İlerde senin işin iş kahpe...» derlerdi. Yesene kız!.. Daldın gittin, sakın anamda senin de mi gözün var?</p>
<p class="calibre1">— Höst rezil... Töbe töbe... -Pilav tabağını sıyırıp önünden itti, yoğurt çanağını çekti -: Sen önce nasıl sezinledin, nerden? Ne zaman?</p>
<p class="calibre1">— Epey oldu. Baktım, anam oğulluğunu çokça korumakta... Eskilerde tiftiğimizin, ekinlerimizin nişanları bozulsa, «İpsiz oğlun çerçilere vermiştir,» derdi de Yusuf Ağa'ma sopa çektirirdi. Bir gün baktım, «Ben öteberi aldım,» diyerek herifinin önüne geriliyor. «Aman Yusuf Ağa'n aç gelir,» diye aşevinden çıkmaz oldu. Çerez merez biriktirmelere başladı.</p>
<p class="calibre1">— Sana göre, yüreğini ilk bozan hangisi?.. Anan mı Yusuf'un şeytanı, Yusuf mu ananın?</p>
<p class="calibre1">— Bunların birbirine yanmaları... Anam gecenin birinde Yusuf Ağa'mın yattığı odaya iğneipliğe giri-</p>
<p class="calibre1">304</p>
<p class="calibre1">305</p>
<p class="calibre1">yor. Bakıyur ki Yusuf Ağa'm uyku arasında yorganını depmiş... Anadan çıplak...</p>
<p class="calibre1">— Dur kız... Bunlar aralarını kış sonu iyileştirdi-ler. Kış sonu adam yorganı nasıl tepikler bakalım? Aman haa... Bu yorgan tepiklemek işi, köy yerinin ev hovardası oyunudur. Sakın oğlan...</p>
<p class="calibre1">— İyi bildin! Meğer Yusuf Ağa'm uyumazmış... Anamı görmesiyle yorganı kötülükten depmiş...</p>
<p class="calibre1">— Tamam!.. Fukara Ümmühan Abla'm, oğlanı öyle görmesiyle... Yüreği bozulmuştur... -Keyiflendi, kıs kıs güldü-: Ulan hey köylülük... Gündüzleri gövdemize şu kadar bezi, çaputu sararız da, geceleri döşeğe anadan çıplak gireriz. Oysa şeytan adamı gece vakti aldatır. Öyleyse, yorganı, soğuk gecede açtığına göre, önce yüreğini bozan Yusuf... Sonunda «Haydi.. » demek de, ister istemez Ümmühan Abla'ma düşmüştür.</p>
<p class="calibre1">—• Doğru... Anam yemin etti. Önceleri aklında şun-cacık kötülük yokmuş. Komşu karıları lafını ede ede içini bozmuşlar. Oğlanı öyle görmesiyle karnına bir ateş düşmüş ki beri benzer ateş değil...</p>
<p class="calibre1">—    Bunları sana, anan mı söyledi kız?</p>
<p class="calibre1">—    Utanmaz Kelleci!    Bana nasıl söyleyebilsin...</p>
<p class="calibre1">— Öyleyse komşu karılarına derken dinledin!..</p>
<p class="calibre1">— Komşu karılarına değil, Yusuf Ağa'ma... O sıralar, anam bana az sopalar çekmedi.</p>
<p class="calibre1">— Neden?</p>
<p class="calibre1">— «Oğlanla bir işi var mı sakın?..» diyerek... Yusuf Ağa'mı konarmış ki, gece gündüz...</p>
<p class="calibre1">—Oğlanı yola getirmesiyle?..</p>
<p class="calibre1">— Getirmesiyle sopa kesildi.</p>
<p class="calibre1">— Ne zaman?</p>
<p class="calibre1">— Bilmem. Benim bildiğim bu kadar...</p>
<p class="calibre1">— «Ne zaman?» dedim, kahpe!.. Olanları bilemeyince kötülüğün önü nasıl alınacak?..</p>
<p class="calibre1">— Bahar üstü... Daha öncesinin günahı boyunlarına... Bahar üstü, Osman Ağa'm İskilip'e gittiydi ya... Kürtlerden öküzümüze eş uydurmak için... Uyandım ki anamın yatağı boş...</p>
<p class="calibre1">— Kalktın gözledin öyle mi cadı?</p>
<p class="calibre1">— Nesini gözleyecekmişim?.. Gizlisi mi kalmış?.. Yusuf Ağa'mm lüveri neyle alındı bakalım.</p>
<p class="calibre1">— Neyle?</p>
<p class="calibre1">— Anamın verdiği altınla... Karı boynundaki diziden bir altın yoldu da oğluna veri verdi. Yusuf Ağa'm bir yana, dünya bir yana... Böyle arkalamayı, bir oğlana, öz anası yaparsa yapar. Kaymaklar Yusuf Ağa'-mm... Eskilerde ağamdan gizli yerdik. Şimdilerde bizim yumurtalarımıza şuncacık yağ konurken Yusuf Ağa'mm yumurtasına topağın yarısı gidiyor.</p>
<p class="calibre1">—    Kolay mı kız? Aygır kısmını iyi besleyeceksin ki işe yararlığı yumuşamasın.</p>
<p class="calibre1">—    Orasını bilmem! Şu benim anam kadar imansız karı hiç yok... Anamın Osman Ağa'ma ettiğini, şart olsun, gâvur etmez!</p>
<p class="calibre1">— Ne gibi kız? Sakın payını mı kesmekte...</p>
<p class="calibre1">— İyi bildin...</p>
<p class="calibre1">— Demek benim Osman Ağa'm acından mı gebe-riyor.</p>
<p class="calibre1">— Acından... Babalığım geceleri kanlılar gibi yalvarıyor. Cuma yok, pazar yok... Herif o lafı açtı mı, anam ossaat dervişliği ele alıyor.</p>
<p class="calibre1">—    Ne dervişliğiymiş?.. Yatak işiyle dervişliğin    ilintisini sordum?</p>
<p class="calibre1">—    İlintisi... Anam sofuluğa vuruyor. Osman Ağam    heveslenince «Geri dur herif!</p>
<p class="calibre1">Ben, aptesli ağzımla tespih döndürmekteyim. Sen günahı bilmez misin?» diyerek döşekten dışarıya hopluyor, daha bunalırsa, namaza duruveriyor.</p>
<p class="calibre1">306</p>
<p class="calibre1">307</p>
<p class="calibre1">— Uykuda bastırsın!..</p>
<p class="calibre1">—    Yağma mı? O zaman da... «Ben peygamber düşüne    yattıydım. Hiç olmaz gâvur!»</p>
<p class="calibre1">diye sesi çıktığı kadar bağırıyor, daha bunalırsa    yürek bunaltısı tutuyor... -</p>
<p class="calibre1">Gözlerini yere eğerek güldü -: Yürek bunaltısını bildin mi?</p>
<p class="calibre1">— Neymiş?</p>
<p class="calibre1">— Aybaşlarmın analık zamanı... Her karıda ayda bir olan iş, benim anamda haftaya bindi.</p>
<p class="calibre1">— Ulan büsbütün alçaklık... Vay Osman Ağa'm vay!.. Yahu bu nasıl bir dert!..</p>
<p class="calibre1">Bu herif kafasını hangi taşlara çalsın?</p>
<p class="calibre1">— Suç Osman Ağa'mda... Köyün karısı, erkeği kara sakal şeyhe derviş yazılırken anam istemediydi. Babalığım zorlattı. Bunlar derviş yazılınca çok teşbih döndürdüler. O zamanlar Osman Ağa'm, «Oh... Karının boğazına bir yular daha attık... Sevabı da cabası...» diye az sevinmediydi. Sonunda bu dervişlik ayağına dolanınca utanmayı şu yana bıraktı. Harmanda, şeyh hakkını toplamaya gelen Sarı Sakal Derviş'e derdini yandı. Anama öğüt versin diye, herifi evimize getirdi.</p>
<p class="calibre1">— Nasıl öğüt? O işin    üstüne mi, rezil?</p>
<p class="calibre1">— O işin üstüne ama,    anam «Olmaz,» dedi    başladı, «Olmaz,» dedi    bitirdi. Bu</p>
<p class="calibre1">yalan dünyayı boşlamış-mış... Öte dünyayı kurtarmaya uğraşmaktaymış... Sarı Sakal Derviş'i kötü bunalttı benim anam... Fukara herif... «Orası iyi ya, beriki iş için kitabın yazdığını ne yapalım?» diyor. «Büsbütün kesmek günahtır.</p>
<p class="calibre1">Haftada, on beşte bir, Allanın buyruğu... Erine yakınlık vermeyen avrat, cehenneme direk olur haa...» diyor, «Haftada biri geçirdin mi, Allahm gönlüne güç verir. Nah kitapta    yeri!» diye gümbür    gümbür okuyor.    Sonunda    can başına</p>
<p class="calibre1">sıçradı ki, «Sen bu hizmeti görmedin mi, bu herif üstüne    evlenir    avrat. Gerisini</p>
<p class="calibre1">kendin düşün!» dedi.</p>
<p class="calibre1">308</p>
<p class="calibre1">— Ulan aferin Sarı Sakal!.. Tam ince yerine yapışmış... Ümmühan Abla'mm buna verdiği karşılık?..</p>
<p class="calibre1">— Hep o laf... «Varsın evlensin!.. Ağa gönlü bilir,» ciedi. «Ben Allah korkusuyla ölüm terlemelerindeyim,» dedi. «Yüreğimizin başına cehennem ateşi düşmüş benim...» diyerek bir zaman ağladı. Ertesi akşam, damda mallara bakarken, Yusuf Ağa'ma anlattı da... Gülüştüler.</p>
<p class="calibre1">— Bakalım suç bütün ananda mı? Ya oğlanın gözü götürmüyorsa... «Yakınlık vermeyeceksin... Verdin mi bak neler oluyor... » diye sıkılıyorsa...</p>
<p class="calibre1">— Sıkılamaz mı? Benim Yusuf Ağa'm, bildiğimiz karı kıskancı... Anam da «Aman küser müser,» diyerek diller döküyor ki hiç duyulmamış bir diller.</p>
<p class="calibre1">— Ne diyor?</p>
<p class="calibre1">— Herifin eli eline sürülse domuza değmiş gibi karnını kusacak oluyormuş... Şimdilerde herif geber-seymiş, Aktepe'nin yatırına bir koca tosun kesmek, boynuna borçmuş...</p>
<p class="calibre1">— Tamam, aklım erdi. Osman Ağa'mın pirelenmesi bundan... Aç adamın yüreği işkilli olur. Bunlar ne yaptılar yahu? Bunlar çizgiyi büsbütün yanlış çizdiler. Osman Ağa'mın, «Bizim bostanı bir sulayan var,» diyeceği hiç mi akıllarına gelmedi? «Yoksa bu karı bu kurağa, bu kadar dayanamayacaktı,» diye işkilleneceği... İşkillenmesiyle de iz süreceği... Dediğim gibi olmuş... Herif izlemesiyle...</p>
<p class="calibre1">— İz sürmesi yok!..</p>
<p class="calibre1">— Öyleyse, üstlerine bilmezden mi uğradı?</p>
<p class="calibre1">— Bilmezden... Suç anamda... Yusuf Ağa'm, «Olmaz,» diye çok direnmiş, ama söz anlatamamış...</p>
<p class="calibre1">—    Gündüz gözüne,    herif evdeyken    mi    kız?</p>
<p class="calibre1">—    Gündüz gözüne...</p>
<p class="calibre1">—    Kudurmuş mu bu    kahpe?.. Peki,    Osman    Ağa'm</p>
<p class="calibre1">309</p>
<p class="calibre1">bunları kötülükte görüyor da, neden çekip vurmuyor?</p>
<p class="calibre1">— Kötülükte değil... Anam yunakta, Yusuf Ağa'-mın sırtına sabun çalarken... —Dur kız, aklım karıştı. Nasıl sabun?</p>
<p class="calibre1">— Bildiğimiz sabun... O gün anam su kızdırdı. Berber Remzi Ağa'm köydeydi. Babalığım tıraşa gidince Yusuf Ağa'm yunağa girdi. Beni teyzemgillere saldılar. Geldim ki, Osman Ağa'm anamı sopalamakta... Sopalıyor ama, komşulara duyurmamak için, sövüp siymi-yor. Anam olacak kahpede hiç bağırtı yok... Karı ağzına yazmasının ucunu soktu da, onca sopayı güzelce yedi, ne dersin?</p>
<p class="calibre1">—    Ya oğlan?</p>
<p class="calibre1">— Anam herifin önüne geçip Yusuf Ağa'mı savuşturmuş. Yusuf Ağa'm, donunu gömleğini samanlığımızda giymiş güç ile...</p>
<p class="calibre1">—    Sonra?</p>
<p class="calibre1">— Sonra... Anam gece döşekte çok ağladı... «Yusuf benim şuncacıktan elimde büyüdü, öz oğlumdan ileri... » dedi, «Oğlanın aklında olmayanları sen aklına mı düşüreceksin, papas?..» dedi, «Senin yüreğinin domuzluğu nasıl bir domuzluk! Oğlundur, atsan atılmaz, satsan satılmaz... Hele komşular sezinlesinler, bizi türkü etsinler de ben sana sormaz mıyım?» diyerek cilvelendi.</p>
<p class="calibre1">—    Eeee?..</p>
<p class="calibre1">—    E'si... Sonunda... Şu benim Osman Ağa'mda şuncacık akıl yokmuş kız...</p>
<p class="calibre1">—    Neden?</p>
<p class="calibre1">—    İşte...</p>
<p class="calibre1">—    Lafın gerisi    gelsin!..</p>
<p class="calibre1">— Akıl olsa... Bunca zaman elini eline değdirme-yen karının...</p>
<p class="calibre1">— Razı mı geliverdi o gece?..</p>
<p class="calibre1">310</p>
<p class="calibre1">—    Razı geldi ki...</p>
<p class="calibre1">—    Yahu nedir? Sen geceleri hiç mi uyumazsın çengi? Evinizde    senden habersiz</p>
<p class="calibre1">pire zıplamaz mı?</p>
<p class="calibre1">Cemile, canından usanmış gibi yalandan somurttu :</p>
<p class="calibre1">— Neden? Ben gönlümle mi, dinlemekteyim? Bunların çekişmelerinden, haydi, uyuyabil bakalım! Anam bir çeşit... Babalığım bir çeşit...</p>
<p class="calibre1">Kelleci Memet hemen telaşlandı. Kıza telaşını belli etmemek için birkaç kaşık yoğurt yedi. Osman Ağa'-smın üvey kızına kötü gözle bakabileceği aklına şimdi gelmişti. Bunu, bu zamana kadar, neden düşünmediğine şaşarak yavaşça sordu:</p>
<p class="calibre1">—• «Babalığım bir çeşit... » ne demek?</p>
<p class="calibre1">— Bir çeşit... Yunak işinden sonra, beni adamsız yerde tuttukça, sıkılar oldu Osman Ağa'm...</p>
<p class="calibre1">—    Höst kahpe!.. Bu lafın ucu nereye varır sen bilir misin?</p>
<p class="calibre1">—    Kafam yararım domuz Kelleci!.. Osman Ağa'-mm öyle işleri    yoktur.</p>
<p class="calibre1">—    «Sıkıladı,» demedin mi, orospu?</p>
<p class="calibre1">—    «Anamla Yusuf Ağa'nm araları nasıl?» diye sıkılıyor.</p>
<p class="calibre1">— Eee...</p>
<p class="calibre1">— Anlamazlığa vurdum, sonunda yemin verdi. Ettim. Oysa yalan yere yemin edenin karnı şişer. Korkumdan sıtmam tazeledi. Anama dedim de güldü bir vakit... «Bu yemin, günah yemin değil...» dedi, «Korkma! Kolay!..» dedi. Başımdan ekmek dolandırıp itlere doğradı. «Herif yeniden sıkılayınca bilir bilmez bir laf edersen, gerisini sen düşün!» dedi, «Benim hepsinden haberim var!» dedi. Arkasından ne dese iyi? «Osman Ağa'na derim, seni şart olsun keser!» demesin mi?</p>
<p class="calibre1">— Neyi diyecekmiş?</p>
<p class="calibre1">—    Seni diyecek...</p>
<p class="calibre1">311</p>
<p class="calibre1">—    Dur ulan! Bu nasıl bir laf?.. Benim neyimi diyor?</p>
<p class="calibre1">—    Senin haberin yok... Bizi gözlemişler güzelce...</p>
<p class="calibre1">—    Kim? Ne gözlemesi?.. Kim, dedim kız, nerede?</p>
<p class="calibre1">— Yusuf Ağa'm gözlemiş... Geçenki laflarımı hep duymuş... «Anam vermezse kaçarım,» dediklerimi...</p>
<p class="calibre1">—    «Yalan,» demedin mi orospu?</p>
<p class="calibre1">—    Gözle görülene, kulakla duyulana, nasıl yalan denilecek bakalım?</p>
<p class="calibre1">—    Tü Allah belanı vere!.. Aslında yemini burada edecektin!..</p>
<p class="calibre1">—    Korkma! Anam hiç kızmadı. Yusuf Ağa'm, «Kızın kaçıyor haa...    Bilmiş ol!»</p>
<p class="calibre1">deyince anam, «Hiç kaçmaz!» dedi, «Bizim soyumuzda kaçıcı yoktur. Biz ardımız sıra erkek getiriciyiz,» dedi, «Kime kaçacak benim kahpe kızım?» diye sordu. Ağam, «Kelleci'ye...» deyince, anam ne dese iyi? «Aman herif duymasın! Kelleci kötü oğlan değil!.. Gelecek güveyin ondan iyi olacağı nereden belli?.. » demesin mi?</p>
<p class="calibre1">Kelleci Memet elinde tuttuğu tahta kaşığı örtünün üstüne atıverdi:</p>
<p class="calibre1">—    Gerçek mi kız?.. Gerçekten böyle mi dedi benim Ümmühan Abla'm?..</p>
<p class="calibre1">— Gerçekten...</p>
<p class="calibre1">— Gördün mü? -Sevincinden yanağına iki kez vurdu-: Ulan, yaşa Ümmühan Abla!.. Ulan bu köyde, anandan erkeği yoktur. Eeee... Daha daha... Sana laf soruluyor kahpe... Anan daha ne dedi?</p>
<p class="calibre1">— Dediği... Huyunu suyunu bilmediği herifi güveyliğe almayacak... Dedi ki: «Yunak gününden bu yana bu işin tadı iyice kaçtı oh Yusuf... » dedi, «Bir de eve yaban yerden güvey gelirse ağzımızın tadı hiç kalmaz,» dedi. Dedi ki: «Seni askere alırlar. Aman yol yakınken bunun bir çıkarı...» dedi.</p>
<p class="calibre1">312</p>
<p class="calibre1">—    Neyin çıkarı? Seni bana vermenin mi?</p>
<p class="calibre1">— Bilmem. Köylere asker pusulası gelesiymiş... Anam oğlana dedi ki: «Seni askere alırlar, herif Ce-mile'yi hoyratın birine satar. Bak sana doğrusu...</p>
<p class="calibre1">Senin yokluğunda güveyim başıma çökerse, ben karı başımla çokça direnemem, şart olsun, alışırım!» demez mi?</p>
<p class="calibre1">— Vay vay! Ulan bu nasıl bir laf?.. Adam öldürür bir laf!.. Yusuf ne dedi buna?</p>
<p class="calibre1">— Yusuf Ağa'm kızdı. «Vay kahpe... Ben seni şimdi gebertince... Dur sen!</p>
<p class="calibre1">Hayır, seni kesmeyince olmayacak...» diye anama bir şamar çekti. Sövdü ki baştan ayağa... Anam : «Seninle gönül eğlendim kız...» diye bir zaman yemin etti. Kelleci Memet, dudaklarını iştahlı iştahlı yalıyordu. Ümmühan doğruyu demişti. Güveysine direnecek karılardan değildi. «Alışırmış... Sanki körpe hovardaya alışmamış da... »</p>
<p class="calibre1">— Anan seni bana dünden vermiş kız!.. Vermiş ki... -Cemile'nin yüzüne, göğüslerine, karnına bulanık gözlerle bakıyordu-: Vermiş evet!.. Çoktaaaan vermiş!..</p>
<p class="calibre1">— «Vermiş,» demesi ne kolay!..</p>
<p class="calibre1">— «Çoktan» dedim! Sen bundan böyle benim izinnamen malım sayılırsın. Karı gibi bir karı, izinnameli herifin sofrasını susuz koyar mı alçak? Hani bu sofranın suyu?</p>
<p class="calibre1">Cemile dört yanma baktıktan sonra işi anlamış gibi, gövdesini geriye çekti:</p>
<p class="calibre1">— Şuymuş... Senin aklındaki su, başka ama, ben yemin ettim. Şart olsun bak... Ben gayri yatırın yatağına gitmem...</p>
<p class="calibre1">— Neden kız? Hele şuna hele!.. «Şuradan bardağı kapayım geleyim,» der mi?</p>
<p class="calibre1">313</p>
<p class="calibre1">— Töbe gitmem! Geceleri uykuma giriyor. Uyanıyorum ki tere batmışım.</p>
<p class="calibre1">— Yürü kız... Yürü, dedim. Su istedik! Yanmışa su vermek gibi sevap var mı?</p>
<p class="calibre1">Sen Hasan Hüseyin düşmanı mısın? Şart olsun aklına gelen gibi değil! İşte yemin ettim gâvur! Haydi, bardağı kap gel!</p>
<p class="calibre1">Cemile, önce Eğriboğaz kayalarına, sonra ovanın düzüne baktı. Boynunu büküp kalktı. Yürürken sanki ayakları hiç yere değmiyordu.</p>
<p class="calibre1">Kelleci Memet, ellerini toprağa dayayıp yavaşça çö-melime gelmişti. Kötü kötü soluyor, ağzının sağ yanından çıkardığı dilini iştahla oynatıyordu. «Canavar gibi bastıracağımızı bilmez mi? Bilir kahpe... Öyleyken ardına niye bakmaz? Canı çektiğinden bakmaz! Bu işte erkek bir acıkırsa, karı kısmı beş acıkır.»</p>
<p class="calibre1">Bostanın çitine kadar emekledi. Cemile, kale yıkığının dibindeki kayaların arasında görünmez olunca koşmaya başladı. Kocaman ayakları, biraz çarpık bacaklarıyla pek hızlı gidemiyor, koca kuşların topraktan kalkmak için kanat vurup yekinmeleri gibi kollarını açıp kapıyordu. Kayalara yetiştiği zaman Cemile yatır kovuğunun ağzına varmıştı. Kelleci ayaklarının ucuna basarak yaklaştı, kızın arkasından kovuğun serin alacakaranlığına «Gümm!» diye atladı.</p>
<p class="calibre1">—    Yüreğimi yardın domuz    Kelleci!. .</p>
<p class="calibre1">—    Neden kız? Ne var ki?</p>
<p class="calibre1">—    Ne varmış!.. Öl geber    inşallah...    Al    bardağım...    Yol ver!..</p>
<p class="calibre1">Kelleci çam ağacından yapılmış bardağı aldı, el yordamıyla, arkasında bir yere dayadı. Gözlerini karanlığa alıştırmak için kırpıştırıyor, kızın omzu üstünden yatırın dipteki taşını seçmeye çalışıyordu. Birden atılıp yanından sıyrılmak isteyen Cemile'nin bileğine yapıştı:</p>
<p class="calibre1">— Höst bakalım!.. Bizim neye yandığımızı bilmez gibi... Biz neye yanmışız bakalım?</p>
<p class="calibre1">— Bırak oh Kelleci!.. Yatır mezarı uğursuz... Günah kız!.. Gâvur Kelleci... Dinsiz imansız...</p>
<p class="calibre1">—    Günahı bana... «Hep bana..,» dedim    ya...    Hep    bana...</p>
<p class="calibre1">'— Bırak! Osman Ağa'm üstümüze gelir. Şart olsun gelir.</p>
<p class="calibre1">— Gelmekle... Anan seni bana vermiş ki, çoktan vermiş... «Eti senin, kemiği benim» hesabı... Tek dur!</p>
<p class="calibre1">Döl güden bebeler gözlemişlerdir oh Memet... «Yatır yerinde... » diyerek bizi köye türkü ederler.</p>
<p class="calibre1">Cemile'nin ter kokusu kovuğu doldurmuştu. Kelleci Memet, bu kokuyu derin derin kokladı. Apansız çekip kızın küçük gövdesini göğsüne hızla çarptı, beline sarılarak ayaklarını yerden kesti. Üç adım götürüp kovuğun serin toprağına sırtüstü yatırdı.</p>
<p class="calibre1">Cemile artık debelenmiyordu.</p>
<p class="calibre1">Kelleci Memet, «Uçkura el atmadığımızı denediğinden tadını kaçırmaz oldu, huyumuzu aldı çoktan...» diye gülerek yanaklarından öpmeye başladı.</p>
<p class="calibre1">314</p>
<p class="calibre1">315 II</p>
<p class="calibre1">Kelleci uyanıp sıçradığı zaman, aşevinin küçük camı, katran sürülmüş gibi kapkaraydı. Bir yandan gözlerini sert sert ovuştururken, bir yandan saati kestirmek için dışarının seslerine kulak verdi. Virankale'nin iti köpeği, horozu davarı daha uy anmamıştı. Yukarı katta Osm?,n Ağa öksürünce, «Uykumuzu herifin hö-kürtüsü bölmüş,» diye suratını astı. İki gün üst üste odun kesmiş, dün de kesilenleri Eğriboğaz'ın kuytusun-daki kömür yakma yerine düşe yuvar lana indirmişti. Akşam erken yattığı halde, kolu budu, beli boynu sızlıyordu. «Bunca yorgunken, bir öksürüğe sıçrayıp kalkmamız neyin nesi hey Allah?» diye çıplak göğsünü ovuşturarak söylendi. Sırtı ürperince yatağın ayaku-cuna attığı donu ile gömleğini giydi. Akşam yemeğinde gene canı ekmek istememiş, yarı aç yatmıştı. Şimdi açlıktan karnının içi kazınıyordu da, şuradaki ekmek teknesine kadar gitmeye üşeniyordu. Bitişik ahırda eşeklerden biri yemliğe sürünerek kaşındı. Köyün alt başından Asiye Hala'sının kart horozu iki kez öttü. Bunun ardından öteki horozların sesleri avludan av-</p>
<p class="calibre1">316</p>
<p class="calibre1">luya atlayarak yaklaştı. Camın katran karası yavaşça ağarıyordu. Osman Ağa, yeniden öksürmeye başlayınca : «Yahu nedir? Herif hökür hökür öksürmekteyken bu kahpelerin sıçrayıp kalkmayışları nasıl bir rezillik?» diye başını salladı.</p>
<p class="calibre1">Belli bir şey, Tuz Gazisi Osman Ağa'nm ev düzeni iyice bozulmuştu. Kelleci Memet, oraktan bu yana harmanda bostanda yattığından, bu bozukluğun nerelere vardığını ancak on beş günden, beri anlıyordu. Osman Ağa gece gündüz öfkeliydi. Ev adamıyla konuşmayı kesmiş, suyu bile el işmarıyla ister olmuştu. «Peki, durduğu yerde, bize neden küstü bu herif? Bostan bozulana kadar aramız iyiydi...» Ne olmuşsa Çankırı'dan gelince olmuştu. «Evet, bu herif bostanı bozup üç kağnı yüküyle kasabaya giderken sarı tosuna eş getirmek niyetindeydi. Tosunun eşi şurada kalsın, karıya kıza giyim kuşam bile almadı. Gelince bize de küstü. Neden peki?» Kelleci'yi asıl korkutan, aştan ekmekten, uykudan duraktan kesen herifin kömür yakmaktan cayması olmuştu. Gecelerce, «Kömür yakmazsa, bizi hizmetkârlıktan kovalayacak demek... Kovaladı mı, Cemile'-nin elini tutmak şurada kalsın, suratını görmek bile zora biner!» diye kıvrandı. «Evden atılmadın da, kaç gündür, kızın suratını göre mi biliyorsun oğlum?» Kaç gündür kızı dama samanlığa, su dökmelere yalnız sal-mamaya, daha kötüsü odalarında yatırmaya başlamışlardı. Bunun sebebini Yusuf da öğrenememiş, «Bütün domuzluk, babam olacak çolak pezevengin başı altından çıkmakta hey Kelleci... » deyip geçmişti.</p>
<p class="calibre1">Kelleci: «Evet, çolak pezevengin başı altından...» diye içini çekerek kalktı. Giyinip ocağın önüne gitti. Ümmühan Abla'sının yatarken küllediği ateşi açtı. Ocağın içinde duran kuru çırpıları közlerin üstüne koydu, üfleye üfleye tutuşturdu. Yukarının ayak patırtılarm-</p>
<p class="calibre1">317</p>
<p class="calibre1">dan karıların kalktığını anlayınca, kandili yaktı, hayvanlara bakmak için ahıra gitti. Bir yandan gübreyi delikten dışarı atarken, bir yandan düşünüyordu.</p>
<p class="calibre1">Yusuf, babasına görünmemek için, bir haftadır herif gittikten sonra kalkar olmuştu. «Herif, oğlana kötü yüklenmekte arkadaş... Durduğu yerde sopa çekmesi neyse ama, geçende ardından savurduğu boyunduruk demiri kafasına geleydi, şart olsun, fukara Yusuf soluksuz ge-berirdi.»</p>
<p class="calibre1">Karılar aşevine inmişlerdi. Kulak verdi. Osman Ağa'nm kudurganlığından, gülüşmeleri şurada kalsın, fısıl fısıl konuşmaları bile duyulmuyordu. Kelleci Me-met : «Bu işin tadı kaçtı ya, Allah sonunu iyi getire... » diyerek başını salladı. Herif tembihlemiş olmalı ki, karılar kendisi çıkana kadar ahıra hayvanları sağmaya gelmemişlerdi. Kuyu başına giderek ayaklarını, yüzünü yıkadı, dönüşte eve girmedi, avlu duvarına oturdu.</p>
<p class="calibre1">Virankale'nin bacaları inceden tütmeye başlamıştı. Kümesler açıldığından tavuklar avlularda eşiniyor, sağımdan sonrasını bekleyen buzağılar, avanak avanak dolaşıyorlardı. Komşulardan iki kocakarı küllüğe kül döktü. Oturduğu yerden az kımıldayarak babasının evine baktı. «Hey gidi benim fukara babam!..» diye yumruğunu dizine vurdu. Osman Ağa kendisiyle konuşmaz olunca, kovulmak korkusuyla baba evine bir iki kez uğramış, anasına hizmetkâr hakkından ekin isteyip istemediğini sormuştu. Osman Ağa, kendisini kovalarsa, bu namussuz Virankale'de gene serseri olup çıkacaktı. «Köy yerinde adam odadan odaya gezer de, 'Buyur,' diyen olmaz. 'Kimin malına ırzına dolanacak bu rezil!' diye kuşkulanırlar. 'Bunu neden sürdü çıkardı Osmrn Ağa bakalını? K a n d a n , mı, sakın di •, kızdan mı?', diye çok laf ederler.» Eski kasketini evirip çeviriyor, siperliğire sokulu iğne ipliği alıp, şu yamanın açılmış yerini tut-</p>
<p class="calibre1">318</p>
<p class="calibre1">turmaya bile üşeniyordu. «Köy yerinde işin gücün olmadı mı, bunalırsın! İşin olmadı mı, sen köyünü yabanlarsın, köyün seni yabansar. Kış günleri geçmeyi bilmez. Günler geçmeyi bilmez de, geceler bilir mi? Yaz olsa, gider gölgelerde uyursun!» Osman Ağa, üç gün önce kömür yakmaya kalkmasaydı da, kendisini kova-lasaydı, Cemile'yi bırakıp köyden gitmeyi bile düşünmüştü. Kuyubaşı'ndan ilerisini bilmiyordu. «Ama olsun... İlerisi Taşköprü... Taşköprü'nün taş köprüsü Acı-çay'ı atlıyor ferahça... Ondan sonrası bildiğimiz bozkır... Ucu bucağı belirsiz... Ne ot, ne ağaç... Viranka-le adamının gurbetçi olmaması neden bakalım? Bozkırı geçmenin yılgınlığından... Ölene kadar yürüsen bozkır... Uğrarsan belki belki çingen çadırlarına uğrarsın!.. Çingen kısmı, adama bir yudum su vermez... Suyu geçtim, Çankırı'nın yolunu bedavadan gösterse gene iyi...» Elini yanağına sürdü. «Herif, 'Yarın kömür odunu kesilecek,' demesiyle</p>
<p class="calibre1">biz boşuna mı sevindik? İki günde, bir köy adamının kesemeyeceği meşe fidanını kestik de, kömür ocağının yatak yerine boşuna mı indirdik?.. »</p>
<p class="calibre1">Ümmühan Ablası: «Kelleci,» diye seslenince gönülsüz kalktı, ayaklarını sürüyerek aşevine girdi. Osman Ağa sofranın başına çoktan geçmiş, kaşığı eline çoktun almıştı. Cemile, suratını örtüsüyle sımsıkı sarmış, su kaplarını boşaltıyor, pınara gitmeye hazırlanıyordu. Yusuf bugün de yemeğe inmemişti. Kelleci Memet, surat iyice asık ağasının karşısına oturdu. Tarhana çorbasının nane kokusu burnuna sert sert çarptığı halde kaşığı iştahsız aldı.</p>
<p class="calibre1">Ümmühan ortaya sordu : — Kömüre gidilecek mi bugün?., Osman Ağa, kaşığı</p>
<p class="calibre1">bırakmış, tek eliyle avurtları-319</p>
<p class="calibre1">MUM</p>
<p class="calibre1">na yufka ekmeği tıkıyordu. Soruyu duymazdan gelmişti. Karısı üsteledi:</p>
<p class="calibre1">— Kömüre gidilecekse, kız ekmeğinizi heybeye koysun...</p>
<p class="calibre1">Osman Ağa, avurtlarmdaki ekmekleri yutana kadar karşılık vermedi. Kaşığı, değirmen çarkı gibi, aralıksız işletiyor, çorbanın kaynarlığma hiç aldırmıyordu. İşini bitirince çıkıştı:</p>
<p class="calibre1">— Ulan, mübarek cuma günü namaz kılınmadan nereye gidiliyor, gâvur dölleri? Bu nasıl bir laf? Essek gibi bir laf...</p>
<p class="calibre1">— Bugün kömüre çıkılmayacak mı hiç?</p>
<p class="calibre1">— Töbe töbe! Cumadan sonra dedik, kulağına sövdürme!.. -Suratına bakmadan Kelleci'ye çıkıştı-: Yese ne ulan! Sana da «Buyur!» mu demeli rezil?</p>
<p class="calibre1">Kelleci üst üste birkaç kaşık çorba içti. Evin düzeni bozuldu bozulalı Ümmühan ekmeği sıkça yapmıyor, bayat yediriyordu. «Hep bu kara dürzünün öfkesi yüzünden... Hele şuna hele!.. İt gibi hırlayacak ne var şimdicik? Sana ekmek soruluyor... »</p>
<p class="calibre1">— Yesene ulan!.. Ne var suratımda? Daldı gene çakır gözlerin yorgun kömüş gibi... Ne var?</p>
<p class="calibre1">— Hiç ağa...</p>
<p class="calibre1">Ana kız dışarı çıkmışlardı. Osman Ağa, kapıyı belli belirsiz kolladıktan sonra, alçak sesle konuştu :</p>
<p class="calibre1">— Hiçmiş... Hiç öyle mi? Ulan reziller... Ulan size yedirdiğim ekmek... Ulan gözünüze dizinize dursun!.. Hem de durur. Benim ekmeğim haym takımına bir vakit hayır getirmez. Hani nerede benim deyyus oğlum? Daha kalkmadı öyle ya...</p>
<p class="calibre1">Kalkmaz. Kalkmasın bakalım! Yakında görüşürüz. O zaman da kalkmamalı ki, ben ona «yiğit» demeliyim...</p>
<p class="calibre1">Avurduna yeniden ekmek tıktığı için, bundan sonraki laflarının birazını Keleci pek anlayamadı. Herif</p>
<p class="calibre1">sürgit öfkeliydi ama, yemeğe geldi mi, iştahı domuz gibi yerindeydi. Çorbayı aralıksız kaşıkladı. Sonunda tahta kaşığı lüver gibi Kelleci'nin göğsüne doğrulttu:</p>
<p class="calibre1">— Yakın vakitte hepiniz görürsünüz çolak Osman'ın oyununu... Bakın bakalım... Kalksın haydi... Dur namussuz, «Şimdi sesle,» demedim. Karnını doyur. Dersin ki... Kuyubaşı'na gidecek... Reji Kel Aliço Ağa'-yı görecek... Eski çuval ısmarladımdı. Şuradan buradan toplayıp biriktirmiş... Birazı da Taşköprü'deymiş... Ge-tirmedilerse, önce gider, onları alır.</p>
<p class="calibre1">—ı Ne çuvalı ağa?</p>
<p class="calibre1">— Kömür çuvalı...</p>
<p class="calibre1">— Kömür mü? Kömürleri bu yıl çuvallayacak mıyız?</p>
<p class="calibre1">— Töbe hey Allah!.. Durmadan bunlara karşılık vermeli... Yanına yolluk koysunlar. Gece kalırsa Taşköprü'de yatar. Ben cumayı kılıp gelirim. Gider kömürün odununu kırarız.</p>
<p class="calibre1">Kelleci Memet çorbadan birkaç kaşık daha alıp kalktı. Herkesin kağnı sepetleriyle sattığı kömürün çu-vallanmasma aklı ermernişr «Yakında görüşürüz» lafından da iyice kuşkulanmıştı. Merdivenleri acele çıktı.</p>
<p class="calibre1">Yusuf kötü kötü düşünerek, aç acına, dördüncü cı-garayı içiyordu. Suratı küçülüp boynu incelmiş, gövdesinin geçenki tavlılığı kalmamıştı. «Analığı işinde babasının pirelendiğini duydu duyalı,    bu oğlan, say ki,    ekmek yerine    kendi    etini</p>
<p class="calibre1">yemekte... Bu gidişle geberecek yahu,    şart    olsun geberecek... »</p>
<p class="calibre1">— Uyandın mı arkadaş?</p>
<p class="calibre1">— Ne var? - Yusuf'un gözleri dalgm,    sesi    usan-mıştı -:    Oduna mı,    cuma    günü,</p>
<p class="calibre1">sabah sabah?..</p>
<p class="calibre1">— Değil... Sen hayvanın birini alıp Taşköprü'ye inecekmişsin...</p>
<p class="calibre1">320</p>
<p class="calibre1">321</p>
<p class="calibre1">— Ulan bu nasıl şaka?.. Taşköprü neresi? Cehennemin dibi... Ne işim varmış benim orada?..</p>
<p class="calibre1">— Eski çuvallar gelecek... Çuval almış baban... Kömür için...</p>
<p class="calibre1">— Kömür için mi? Delirdi mi? Delirdi mi bu dür-zü?.. Kömür çuvalla mı satılırmış?.. Kağnının sepeti ne güne?..</p>
<p class="calibre1">— Bilmem... -Kelleci kapıya bakarak sesini kıstı -:    Tosuna    neden    eş almamış,</p>
<p class="calibre1">kömür yakmayı, neden önce boşlayacak olmuş, anlayabildin mi?</p>
<p class="calibre1">— Yok... Ümmühan ağzını yoklamış ama, hep duymazdan    gelmiş...    Ya    da, karı</p>
<p class="calibre1">anladığını benden saklamakta...</p>
<p class="calibre1">— Şart olsun arkadaş, bu senin babanın aklındaki, Müslümana yarar bir iş değil!..</p>
<p class="calibre1">— Değil evet...</p>
<p class="calibre1">— Demincek aşağıda çorba içerken bana ne dese iyi?</p>
<p class="calibre1">— Ne?</p>
<p class="calibre1">—• Sana sövdü bir zaman... «Yatsın bakalım,» dedi, «Yakında görüşürüz,» dedi, «O zaman da yatmalı ki ben ona 'yiğit' demeliyim,» dedi, «Bakın bakalım Osman Ağa'nın oyunlarına...» dedi.</p>
<p class="calibre1">— Neymiş oyunları?..</p>
<p class="calibre1">— Aslını anlayamadım ama, bana sorarsan...</p>
<p class="calibre1">Bu sırada, aşağıdan. Osman Ağa'nın, «Ulan Kelleci... Ulan neredesin köpek?» diye bağırdığı duyuldu. Kelleci hemen davrandı:</p>
<p class="calibre1">— Bana sorarsan, bu sesleniş sana oğlum... Haydi sıçra kalk... Benim sezinlediğim: Herif seni evden •çıkarmayınca...</p>
<p class="calibre1">— Ey...</p>
<p class="calibre1">— Çıkarmayınca namaza filan gidicilerden değil...</p>
<p class="calibre1">322</p>
<p class="calibre1">Aklınca avradını koruyor. Rezillik bu senin babanın işleri... Şart olsun bu işin sonu kötü...</p>
<p class="calibre1">Başını sallayarak odadan çıktı, merdivenleri üç hoplamada indi.</p>
<p class="calibre1">Virankale'nin Tuz Gazisi Çolak Osman Ağa, evinin avlusunda, yaralı canavar gibi homurdanarak dolaşıyordu. Evde ne kadar bıçak, balta, nacak, çift demiri, tırpan varsa, sayvanın altına, bileği taşının yanına biriktirmişti. Kelleci'yi merdiven kapısında görünce bağırdı:</p>
<p class="calibre1">— Neredesin ulan?.. Bir gittiniz mi bir daha gelmeyi bilmezsiniz. Nerede o it oğlu it? Tuz mağarasının müdürü gibi, öğle vakti mi kalkacak?.. Beni günaha sokmayın reziller!.. Bak, şart olsun... -Aşevinden çıkan Cemile'nin üstüne yürüdü-: Gir içeri kahpe!.. Suratı açık... Sırıtarak... Ulan ben sana ne tembihledim? Ulan bu kahpeler benim elimi... Elimi, şart olsun, bunlar kana bulaştıracaklar... -Kafasını sallayarak üç kez töbe çekti-: Bunlar hep bilenecek... Ben cumadan gelene kadar hepsi bilenmedi mi, gerisini kendin düşün, Kelleci! Önce baltalar... Sonra nacaklar... Benim ufak balta ustura gibi olmadı mı, bak keyfine... Arkadan tırpanları, çift demirlerini eğeye tutacaksın!..</p>
<p class="calibre1">Geçti eskinin tembellik günleri... Ben bu çolaklığımla, burada hergele besleyici değilim!..</p>
<p class="calibre1">Sol kolunun dirseğiyle ceketinin altından belindeki kabarıklığı yoklamıştı. Kelleci, «Evet, lüveri üstünde bu herifin... » diye irkildi, «Tamam! Demek geçenlerde Deli Göçmen'in dediği doğruymuş... 'Çoban lafıdır,' dedik de kulak asmadık. Ümmühan Abla'm, Yusuf'un kulağını büktü mü ola? Bükmediyse kötü... Bükmediyse mutlak söylemeli... Çoban Göçmen'in dediği doğruysa, çolak herif, kaç zamandır sol eliyle lüver atmayı bellemekteymiş... 'Se-323</p>
<p class="calibre1">nin ağan çolak molak ama, lüveri kötü atmıyor!' dediy-di, 'Attığını az biraz vuruyor. Neden lüver Osmanlılığına özendi bu senin ağan?' Kurşun yakmaya geldi mi, cimriliği şuraya bırakmasına ne demeli?.. »</p>
<p class="calibre1">Kelleci Memet, bileği taşının demir kolunu dalgın dalgın oynatıyordu. Dilini ağzının kıyısından kıpkırmızı dışarı çıkarmıştı. «Kime karşı bu lüverli hazırlık?.. » Bildiği işlerin daha kötüleri olmuştu da, kendisinden mi gizliyorlardı? «Dur hele... Üç gündür bu herif, çifte tüfeğini bize neden taşıtmadı? Bostanı beklerken getirip elimize verdiği tüfeği?.. » Biraz düşündü : «Evet, Eğriboğaz'a girerken, Osman Ağa'm, hep geri kaldı da, neden hiç önümüze geçmedi? Bunun aklında, şart olsun yaza çıkmaz bir iş var. Gayet domuz bir iş ki, büsbütün domuzuna... »</p>
<p class="calibre1">Tuz Gazisi Çolak Osman Ağa, ayağının dibinde yaltaklanan ite gözünü dikmişti. Dudaklarını dua okur gibi kımıldatarak, hayvana sanki gizli bir şey tembihliyordu. Kelleci'nin baktığım görünce, suratını birden astı, sakalları, kirpi dikenleri gibi dikildi:</p>
<p class="calibre1">— Bileği taşını boş yere çevirmek neyin nesi rezil? Hele şuna hele!.. «Gideyim de eşeğin semerini kapatayım,» der mi hiç?</p>
<p class="calibre1">Böyle dedi ama, Kelleci'nin davranmasına meydan bırakmadan yürüdü, ahırın kapısında durup bağırdı:</p>
<p class="calibre1">— Sesle şu namussuza... Beni yukarı çıkarmasın, şart olsun kemiklerini...</p>
<p class="calibre1">Osman Ağa, tek kolu ile, hayvanı Kelleci'nin umduğundan çok daha çabuk semerlemişti. Eşikte duraklayan eşeğin sağrısına solak yumruğuyla öyle bir vurdu ki, fukarayı yanüstü devirmesine az bir şey kaldı. «Ulan nedir, çivili değnek dürtsen bunu böyle büktü-remezsin! Bu benim ağamın tek kolundaki güç, bizim Kara Memiş pelvanda yok...»</p>
<p class="calibre1">324</p>
<p class="calibre1">Yusuf, merdivenden inip hemen aşevine girmişti. Biraz sonra, bir elinde peynirli yufka dürümü, ötekinde eski heybeyle çıktı, babasının önünden, domuz gibi burnu yerde geçti. Heybeyi hayvanın üstüne atıp sağrısını muştaladı. Oğlan da var gücüyle vurmuş, fukara eşek. avludan büküle büküle çıkmıştı.</p>
<p class="calibre1">Çolak Osman Ağa, oğlunun arkasından bir zaman gözlerini kısarak baktı. Sakalı, sakız çiğner gibi oynuyor; göğsü hırıldıyordu.</p>
<p class="calibre1">Ümmühan, elinde bir küçük çıkınla aşevinin kapısından uğradı, telaşla bakınıp Yusuf'u göremeyince sordu :</p>
<p class="calibre1">— Oğlan gitti mi Kelleci? Osman Ağa, ileriden atıldı:</p>
<p class="calibre1">— Ne var? Gitti. «Gitti,» dedim kahpe, neymiş?</p>
<p class="calibre1">— Neymiş ne demek? Turşu sardımdı, almamış.</p>
<p class="calibre1">— Turşuyu düşüneceğine, bilenecekleri düşün... Cumadan gelişimde bunları bilenmiş bulmamalıyım ki, ben size sormalıyım! Dur ulan, nereye? «Dur!» dedim, şart olsun bak... Lafıma kulak ver! Taşı çevirmeye kızın gücü yetmez. Taşı sen çevirirsin! Bulgur aşını da kahpe kızın pişirir. Gelişimde hazır olacak! Olmadı mı, keyfinize... -Bacağına sürünen ite zorlu bir tekme att ı - : Höst ulan, deyyusun iti!.. Sabahtan beri bir sen eksiktin...</p>
<p class="calibre1">Ümmühan, arkasından, «Kurşunlara gelesice... Telli kurşunlara...» diye söyleniyordu. Öfkesinden yanakları kızarmış, bu kızıllık sanki yeşil gözlerine vurmuştu. Dik göğüslerini, besili kısrak sağrıları gibi tıkız kalçalarını titreterek geldi, Kelleci'nin önünde durdu. Oğlanı dipten doruğa süzdü. Gözlerinin öfkesi yavaş yavaş geçiyor, bakışlarına adamın aklını karıştıran yakıcı bir süzülme geliyordu. Gülerek başını salladı :</p>
<p class="calibre1">325</p>
<p class="calibre1">— Delirmiş bu senin Osman Ağa'n, Kelleci! Delirmiş ki, olursa bu kadar olur! Neye kızdı, durduğu yerde?</p>
<p class="calibre1">—    Bilmem... Bu sıralar... Nedense öfkeli...</p>
<p class="calibre1">—    Bu sıralar, evet... Bu sıralar, belasını aramakta ama, dur bakalım!</p>
<p class="calibre1">-Elindeki çıkını gösterdi-: Turşu yer misin ekşi ekşi?</p>
<p class="calibre1">Kelleci yutkundu :</p>
<p class="calibre1">— İstemez. Bulgur aşıyla yeriz. İşin yoksa, gel şunları bileyelim. Ağamın bu gidişine bakarsan gelmesi çok sürmeyecek.</p>
<p class="calibre1">— Bilenecekleri hep toplamış mı, cumalara yeti-şemeyesice?</p>
<p class="calibre1">— Toplamış...</p>
<p class="calibre1">— Yere batsın! Sen ibriği doldurana kadar, ben kıza bakıp geleyim. Turşudan bir lokma almaz mısın?</p>
<p class="calibre1">— İçim istemiyor, abla!</p>
<p class="calibre1">— Oğlum, siz ne biçim delikanlısınız? Benim bildiğim, delikanlı kısmı, her zaman iştahlı olacak... Delikanlının, turşuya «İstemem!» demesi ne demek? «Sizde yürek yanıklığı hiç yok!» demek! Ben şaştım!</p>
<p class="calibre1">Ümmühan salınarak yürüyünce, Kelleci içini çekip yalandı: «Ne karı be... Anadan oynak ki, lafına dayanılmaz! Değil ki etine... »</p>
<p class="calibre1">Kelleci Memet, doldurduğu eski teneke ibriği yanına koyup bileği taşının önüne oturmuştu. Ümmühan'-ın vınlatarak çevirdiği taşta, Osman Ağa'nın küçük baltasını biliyordu. Cemile'nin bostanda söylediği bir lafı, apansız, hatırladığı için dalgındı. «Bu kahpenin, 'Güveyme alışırım haa!' demesi nasıl bir söz ulan? Allanın izniyle bunun güveysi biziz. Peki... Demek Yusuf oğlan askere gidince... Biz bunu tenhada bastırsak, bize çokça direnmeyecek mi? Hemen alışı mı verecek? Peki, günah bizden gitmedi mi şimdicik, hey Allah!»</p>
<p class="calibre1">326</p>
<p class="calibre1">Kelleci, arada bir belli etmeden, karının gittikçe kızaran yanaklarına bakıyor, Cemile'ye bu kadar benzemesine şaşarak, «Olur ama, bu kadar mı olur?» diye başını sallıyordu. Bir zaman Ümmühan Abla'sının kol gücüne imrendi. «Koca bileği taşını, yün eğirir gibi bü-küvermesi neyin nesi?.. » Baltanın ağzını taşa iyice bastırarak gönül eğlendirmeye başladı. Ümmühan bunu fark edince çıkışacak yerde nazlandı:</p>
<p class="calibre1">— Domuzlanma domuz Kelleci! Hele imansız gâvur... Öyle çökülür mü yavrum, ablana günah değil mi?</p>
<p class="calibre1">— Kız nerde çöktüğümüz? - Baltanın ağzını elinin ayasına sürdü-: Biraz daha ister, abla! Kendin duydun, ağamın baltası ustura gibi olacak... Sabah sabah dedi ki, «Keskin isterim,» dedi.</p>
<p class="calibre1">— Başka?</p>
<p class="calibre1">— Ne başkası?</p>
<p class="calibre1">— Başka bir şey demedi mi?</p>
<p class="calibre1">— Ne üstüne?</p>
<p class="calibre1">— Bilmem... Başka bir şey... Sabah sabah hep mi baltadan konuştunuz?</p>
<p class="calibre1">Ümmühan'ın örtüsü çözülüp açılmış, ak gerdanı azıcık görünmüştü. Kelleci'nin aklına gene şeytan giriverdi. Kötü kötü yutkundu. Yusuf reziliyle arasının iyi olduğunu duyana kadar, Allah biliyor ya, bu Üm-mühan kahpesine yüreğini şuncacık bozmamıştı. «Karının kahpesine neden 'kötü' demişler? Adamın yüreğini bozduğundan demişler! Şunu bir dengine düşür-sek de hey Allah, Yusuf'la boğuşurken bir iyi gözle-sek... »</p>
<p class="calibre1">— Neye baktın domuz Kelleci? O ne biçim bakış yavrum?</p>
<p class="calibre1">— Nasıl bakmışız bakalım?</p>
<p class="calibre1">— Ben nasıl baktığını bilmezlerden değilim... Sok</p>
<p class="calibre1">327</p>
<p class="calibre1">dilini içeri, şart olsun bak, gözünü oyarım. Bir ucundan .kızına, bir ucundan anasına he mi? Yağma yok!</p>
<p class="calibre1">— Töbe! Bu nasıl bir söz?</p>
<p class="calibre1">— Töbeymiş... -örtüsünü yüzüne cilveyle sardı-: Herif sana bu sabah, başka bir laf etmedi mi?</p>
<p class="calibre1">Kelleci Memet baltayı evirip çevirerek biraz düşündü :</p>
<p class="calibre1">— Etti! Etmez mi? «Yakında görürsünüz Çolak Osman'ın oyunlarını...» dedi.</p>
<p class="calibre1">— Ne oyunuymuş? Senin sezinlediğini sordum.</p>
<p class="calibre1">— Aslını sezinleyemedim ama, bir aydır durduğu yerde, bu nasıl bir kızgınlık! Basılacağına artan bir kızgınlık... Eskilerde, «Eskilerde,» dedimse, bostan bozulmadan benimle arası iyiydi. Adam gibi konuşurdu. Bostanı bozacağımıza yakın, «Bu yıl çifti ikileyeceksin köpoğlu Kelleci, sıkı dur!» diye az takılmadı. Sonunda bize neden küstü abla... Neden haaa?..</p>
<p class="calibre1">— Bilemedin mi avanak? Meydandaki bir mesele... Sana küsmesi, benim orospu kızımın yüzünden...</p>
<p class="calibre1">— Cemile'nin yüzünden mi? Cemile'nin yüzünden bize neden kızıyor yahu?</p>
<p class="calibre1">Kelleci baltayı taştan kaldırıp hışırtıyı kesmişti. Ümmühan, «Seni gidi rezil!» der gibi kafasını salladı:</p>
<p class="calibre1">— Ulan Kelleci, gerçekten avanakmışsın ki, büsbütün.</p>
<p class="calibre1">—    Ne olmuş abla?.. Laf eden    mi olmuş?</p>
<p class="calibre1">—    Laf eden olsa iyi... Deli    Göçmen,    günün    birinde    sizi    güzelce    gözlemiş...</p>
<p class="calibre1">—    Nerede gözlüyor? Neyi?</p>
<p class="calibre1">—    Cemile kahpesiyle seni...    Eskiler    ne    demişler?    «Hovardalık    gündüz    gözüne,</p>
<p class="calibre1">tarlada bostanda olmaz» demişler. «Hovardalıkta dağı adamsız bellemek yoktur» demişler. Sus... İki laf ettirir mi? Yaz sıcağının gözünde, karpuz tarlası beklerken... Bostan kısmında uçan</p>
<p class="calibre1">328</p>
<p class="calibre1">kuşun gözü olduğunu unutup... İki yana bakmaynan, yatır kovuğuna girmek nasıl bir eşşeklik?..</p>
<p class="calibre1">—    Gerçekten gözlemiş mi oh abla?.. Gözlemiş de ağama deyi mi vermiş sakın?</p>
<p class="calibre1">—    Gördüğünü dese... Üstüne bir o kadar da kendi eklemiş... Ne sandın?..</p>
<p class="calibre1">— Vay başıma!.. Demek ağamın bize kızmaları... Demek ki... Yahu, Boğaz'da kimse yoktu.</p>
<p class="calibre1">— Sana o sıra öyle gelir. Deli Göçmen kuytuya sinmiş de, bostanı kollarmış. Su dökmeye filan gidersen karpuz aşıracak... «Yalan mundar Osman Ağa, niyetim buydu!» demiş, «Baktım ki senin Cemile orospusu önde. Kelleci rezili arkada, gidip yatır kovuğuna girdiler,» demiş, «Bunu gözlemek karpuzdan daha tatlı dedim, seğirttim,» demiş... Avanak koyun gibi art arda, Deli Göçmen'in tuzağına girmişsiniz! Tüh sana... Benim kızımda şuncacık akıl yoktur ya, senin avanaklığına ne demeli?..</p>
<p class="calibre1">—    Şart olsun yalan abla... Şart olsun biz kötülüğe... Biz bardağı...</p>
<p class="calibre1">—    Yavrum ben kötülüğe girmediğinizi bilmez miyim? -Gözlerini süzerek güldü-: Siz yatıra dua için girdiniz. Bir de yürek yanıklığıyla suya gittiniz ki, niyetiniz serinlemek... Serinlemek ama, bunu gel de yabanın Deli Göçmen'iyle senin imansız çolak ağana anlat! - «Ne fayda...» der gibi içini çekti-: Benim kavat herifimin yerinde söz anlar biri olsa, adam iki laf eder. «Olmuş işin kötüsü olmaz!» dersin. «Kız kısmını ilk oynaşına vermek sevaptır,» dersin. Senin Osman Ağa'-na geldi mi bunlar denmez, çünkü işin altında başka işler var... Kelleci sözün arkasını biraz bekledikten sonra umutsuz umutsuz sordu:</p>
<p class="calibre1">329</p>
<p class="calibre1">— Neymiş işin altındaki başka iş? Bizim fukara olmamız öyle ya... Fukara bir Kelleci...</p>
<p class="calibre1">—    Bilemedin yiğit, hiç bilemedin... Ümmühan, Cemile'nin bulunduğu aşevinin kapısına bakarak, bunu bir hoş söylemişti.</p>
<p class="calibre1">—    Neye öyleyse? Nedenmiş oh abla?</p>
<p class="calibre1">—    Demek sen olanları hiç sezinleyemedin! Demek sen, avanak Kelleci...</p>
<p class="calibre1">Gerçekten hiçbir şey sezinleye-medin mi, şimdiye kadar?..</p>
<p class="calibre1">— Neyi sezinleyeceğiz?</p>
<p class="calibre1">—    Demek benim orospu kızım... Sana hiçbir şey demedi mi?</p>
<p class="calibre1">Kelleci'nin boğazına acı bir yumru tıkanmıştı. İki yutkunma arasında yalvardı:</p>
<p class="calibre1">— Ne var abla? Kurban olayım, neyi diyecekti?</p>
<p class="calibre1">Ümmühan, bileği taşının döndürme demirini ileri geri oynatıyor, belli ki söyleyip söylememeyi düşünüyordu.</p>
<p class="calibre1">—    Neymiş dedim abla?.. Sezinleyemediğimiz neymiş?</p>
<p class="calibre1">—    Aslında, açığa vurulacak bir laf değil ama, seni ben yabancı saymam. Sana «avanak» dedim. Oysa asıl avanaklık bende yavrum... Çünkü, kız haber verene kadar ben de bir şey sezinleyemedimdi.</p>
<p class="calibre1">—    Aman abla! Aman, aklıma gelen gibi mi?</p>
<p class="calibre1">— Bir de sorar! Aklına gelen gibi olmasaydı, giderken, senin ağan, o lafı eder miydi?..</p>
<p class="calibre1">—    Hangi lafı?</p>
<p class="calibre1">—    Duymadın mı? «Taşın kolunu kız çevirmesin,» dedi.</p>
<p class="calibre1">—    Dedi evet... Peki... Neye geliyor bu söz?</p>
<p class="calibre1">—    Neye gelecek? Taşı çevirirken adamsız kalırsınız da iki laf edersiniz diyerek... Senin haberin yok</p>
<p class="calibre1">Kelleci, benim herif Cemile'ye tutkun ki, derdinden geberesiye...</p>
<p class="calibre1">—Töbe hey Allah! Töbe töbe...</p>
<p class="calibre1">—    Sen, kuru kuruya töbe çek, bakalım!.. Bu senin Osman Ağa'n, meğerse, rezilliği çoktan ele almış... - Biraz durakladı - : Geçenlerde çolak pezevengin sana dedikleri nedenmiş, aklın şimdi erdi mi?</p>
<p class="calibre1">—    Hangi dedikleri?</p>
<p class="calibre1">— Yusuf oğlanla beni karalaması... Ortada öyle bir iş yokken bu herif durduğu yerde... O lafı ortaya atıyor ki, şundan atıyor... Biri: Kızın Yusuf'la bir işi var mı anlayacak... İkincisi: Kendi rezilliği meydana çıkarsa, komşulara, «Ben oğlumla karıyı kötülükte tuttum. Temize çıkmak için beni karalıyorlar,» diyecek... Herif kıza yanmış ki, kuru ekin gibi yanmış... Kızı sıkıladım. Bir yıldır, kuytularda tutmasıyla canavarın körpe kuzuya daldığı gibi... Anladın mı? Önceleri, «Kız evladım olmadığından... » diyerek şap şap öperdi... Sonra</p>
<p class="calibre1">sonra şurasını burasını kurcalamaya başlamış... Benim avanak .kızıma kalsa, daha seslenmeyecek... Yunakta bakıyorum, budunda, göbeğinde, morartılar... Allah bilir ya, senin günahını aldım, yüreğimden, «Hele domuz Kelleci! Şuna yazık değil mi?» diye güldüm de görmezlendim.    Herif    işi büsbütün</p>
<p class="calibre1">azıtınca, kız, «Anama derim ha...» diye geri durmuş. Ağlamış... İşte bu ağlamanın üstüne, herif önce Yusuf'tan hiyleleni-yor...</p>
<p class="calibre1">— Ulan namussuz? Vay ulan Osman Ağa! Peki, ben bunu... -Aklına bir şey gelmiş gibi susup Ümmü-han'm suratına baktı -: Sen kızı bu yüzden mi koynunda yatırır oldun abla?</p>
<p class="calibre1">—    Ya neden olacaktı?</p>
<p class="calibre1">—    Ne bileyim? «Benden sakınmakta besbelli...» dedimdi.</p>
<p class="calibre1">330</p>
<p class="calibre1">331</p>
<p class="calibre1">— Kızını senden sakınan kahpe, herifinin Çankırı'ya gittiği geceler neden sakınmamış? Benim bu evde pire zıplasa haberim olur yavrum! -Gözlerini süzerek güldü -: Bir yandan kızı, başıboş bırak, gece vakitleri, eloğlunun koynuna gönder, öte yandan çolak herifin boğa gibi oğlanını gece gündüz zaptet! Virankale'nin avanak Kelleci'sine, nasıl etmeli de yaranma-lı, hey Allah?</p>
<p class="calibre1">Kelleci Memet, az kalsın, davranıp Ümmühan'ın gümüş yüzüklü elini öpecekti. Gövdesini geri çekerek kendini tuttu :</p>
<p class="calibre1">— Sağol abla! Kelleci sana kurban olsun! Sen bana anamdan ilerisin! Anam kaç para...</p>
<p class="calibre1">Ümmühan avlu kapışma bakarak biri duyacakmış gibi fısıl fısıl konuştu :</p>
<p class="calibre1">— Bu senin Osman Ağa'n, önceleri kömür yakma işine o kadar gönüllüydü de sonradan neden caydı bakalım? Caydı imansız, caymaz mı? Bostanı yolacağınız günlerde ne dese iyi? «Avrat beri bak,» dedi, «bu yıl bostan kuraktan yandı. Biz kömür işinde yağışlara kalacağız,» dedi. «Oğlum olacak itten hayır yok... İyisi mi, bu yıl, kömürde Cemile kız biraz bana yardım etsin!» dedi. «Etsin herif!» dedim. Az kalmış ki, körpe kuzuyu Eğriboğaz'ın kuytusunda kart canavarın eline verecek-mişiz. Herifin rezilliğini bilince, kızı kömüre salmadım. Öfkesinin başlaması o gündendir. Deli Göçmen'e basılmanızla büsbütün kudurdu da ağzından ak köpükler yürüdü. Kömür yakmaktan vazgeçip seni kovalamaya kalkması da hep ondan sonra...</p>
<p class="calibre1">— Ağam bizi kovalayacak mıydı demek?</p>
<p class="calibre1">— Kovalamaktan şimdilerde de vazgeçmedi ki... Bizim kapıda senin durman, kömür işi bitene kadar... Bir zaman, «Bana hizmetkâr yaramaz. En iyisi toprakları ortakçıya vermek... Şu kadar lira emekli aylı-</p>
<p class="calibre1">332</p>
<p class="calibre1">ğım var. Elverir,» dedi gezdi. Sonunda temelli şaşırttı. Kağnılarla bostan götüren herifin tosuna eş almadan geri gelmesi neden bakalım?</p>
<p class="calibre1">— Neden?</p>
<p class="calibre1">— Bizi    toplayıp kasabaya indirecek de ondan...</p>
<p class="calibre1">— Aman    abla! -Kelleci içinden, «Kız gitti!» diyerek yumruğunu göğsüne    bastırdı</p>
<p class="calibre1">-: Hangi kasabaya? Ne zaman?</p>
<p class="calibre1">— Kömürün yanması bitince... Bizi Çankırı'ya indiriyor hay Kelleci... Geçenlerde buraya Camili'nin Çerçisi Kel Aliço'nun gelini Güllü karı geldiydi ya, Güllü karı...</p>
<p class="calibre1">—    Ey?..</p>
<p class="calibre1">— Çerçi Kel Aliço da, Osman Ağa'n gibi, Kara Sakal Şeyh'in dervişlerinden... Bunlar, başları daraldı mı. dertlerini birbirlerine vanarlar. Benim herif, Kel Ali-ço'ya ne dese iyi? «Köy yerinin tadı kaçtı arkadaş,» demiş. «Ben bunca zaman tuz mağarasında bekçilik ettiğimden kasaba yerlerine    alışmışım,»    demiş.    Aklın-</p>
<p class="calibre1">dakileri    Kel herife hep anlatmış... Niyeti gidip tuz    mağarasında    bir iş</p>
<p class="calibre1">bulmak... Bostanları götürünce tuz mağarasının müdürünü görmüş... Müdür buna diyesiy-miş ki, «Sana, eskisi gibi tüfekli kolculuk veremem ama, mağaranın kapısına bekçi dikerim,» diyesiymiş... Kapıya dikilecek de, çıkan tuzu şuraya çentikleyecek... Mağaraya yakın bize bir göz ev verirlermiş... Bir göz de yeğeni için yapacakmış...</p>
<p class="calibre1">— Nasıl yeğeni? Kötü Süleyman mı?</p>
<p class="calibre1">— İyi bildin, Kötü Süleyman... Yeğenini getirmesi... Cemile'yi verecek...</p>
<p class="calibre1">— Aman abla! Kötü Süleyman'a he mi? Aklı gelgit herife?</p>
<p class="calibre1">— Ne sandın? Süleyman gibisi olmayınca, kızdan bir şey mi alabilir? Aklınca, «Kasaba yerinde Ümmü-333</p>
<p class="calibre1">han'ın Osmanlılığı sökmez,» diyor... Niyeti Yusuf'u hiç götürmemek... «Dilerse gurbete çıksın,» demiş, «Dilerse tarlaların bostanların başında reçperlik etsin,» demiş... Köyde kalırsaymış, iyi bir yerden everecekmiş o kadar...</p>
<p class="calibre1">— Yusuf ne dedi bu işe? Erkekse, «Olmaz,» demeli...</p>
<p class="calibre1">— Yusuf'a kalsa, işler çok kötüye gidecek hay Kelleci... Kendin görmektesin, Yusuf'un üstüne varıyor ki, bu herif açıktan ölümü arıyor...</p>
<p class="calibre1">— Tuz müdürüyle iyice kesişmişler öyleyse... -Kel-leci'nin bakışlarındaki ürkekliğin yerini yavaş yavaş kızgınlık alıyordu-: Şimdi anladım... Dur hele... Tamam... Kömüre çuval istemesi, kömürü kağnı yükü hesabıyla satmayacak... Demek, giderken alıp gideceksiniz de, orda kasabalıya okka hesabı satacaksınız...</p>
<p class="calibre1">— Hiç bilemedin? Bir yandan tuz müdürüyle konuşmuş, bir yandan Çankırı'daki Sarı Sakal herifle...</p>
<p class="calibre1">—    Nasıl Sarı Sakal?</p>
<p class="calibre1">—    Bizim Şeyhin birinci dervişi... Sarı Sakal'ı bilemedin mi? Karı baygını gökgöz herif...</p>
<p class="calibre1">—    Bildim. Geçen yıl harmanlardan Şeyh hakkı toplamaya gelen...</p>
<p class="calibre1">—    İşte o rezil! Ağan, Sarı Sakal'a yüreğindekini hep söylemiş. Herif Çankırı'nın kıyısında han tutar-mış... Han tutarmış da, yedi vilayet toprağının dervişi onun hanına toplanırmış... Sarı Sakal dürzü, senin avanak ağana ne aklı verse iyi? «Sana bir ae dükkân açarız,» demesin mi?</p>
<p class="calibre1">—    Ne dükkânı?</p>
<p class="calibre1">— Bildiğin çerçi dükkânı...    Fazladan    rejilik    de var. Herif demiş ki...</p>
<p class="calibre1">«Buraya biriken adamın yanında, Ankara'nın Hergele Meydanı kaç para,» demiş, «Tü-334</p>
<p class="calibre1">tün, cıgara, peynir, pastırma bulundurursun,» demiş. Bunlar derviş olduklarından birbirlerine kazandırırlar-mış... İlerde kahve ocağı bile peydahlanacak.</p>
<p class="calibre1">Bunların hepsini Kötü Süleyman çeviresi... Osman Ağa'n, «Çevirebilir mi?» diye soruyor da, Sarı Sakal ne diyor bakalım? Çevirmesi neymiş? «Süleyman surda dursun, Ümmühan bacımız bile çevirir,» demesin mi? Herifin yüreğini ben ossaat bildim. Benim çolak herif, tuz mağarasının kapısında hükümetin tuzunu çentiklerken, Sarı Sakal da, tenhalarda bizi çentikleyecek...</p>
<p class="calibre1">Kelleci Memet, elindeki küçük baltayı birine vuracakmış gibi kaldırdı:</p>
<p class="calibre1">—    Yahu nedir? Bunlar nasıl işler abla? Tüü... Ulan bunlar... Peki, sen    bu</p>
<p class="calibre1">işleri Yusuf'la hiç mi konuşmadın?</p>
<p class="calibre1">— Konuşmadım. Bu sıralar Yusuf'la böyle işler hiç konuşulmaz Kelleci... Yusuf delirmiş ki, o da bir başka bela... Bana sorarsan oğlan haklı... Geçende çolak deyyusun attığı demir, kafasına geleydi, Yusuf ge-berdi gittiydi. Benim çektiklerimi sen nerden bileceksin? Derdimi kimselere yanamıyorum. Sen bizim ev adamımız olmasan bu laflar sana da edilmez. Ben seni öz oğlumdan ayırmam.</p>
<p class="calibre1">Oğlanın akılları gayetle kötü bir akıllar... Oğlanın akılları bu herifi vurup öldürmek... Yusuf'un elinden böyle bir iş çıktı mı, bizim ocağımız sönüyor hey Kelleci... Neden mi? Herif sana ettiği lafı komşulara, dervişlere de ettiyse, oğlan, babasını benim sebebime vurmuş bilinir. Beni hapis damına at-masalar bile, mal mülk gene Süleyman kötüsünün eline geçer. Herif kendi başına geberirse, aylığını Yusuf'la bana bölüştürecekler... Yusuf rezillendi mi, aylık toptan kesiliyor. Şu kadar para... Üç ayın birinde bir tarla parası... Yusuf'un belinden lüverini alana kadar öldüm öldüm dirildim!</p>
<p class="calibre1">335</p>
<p class="calibre1">Kelleci Memet'in aklına Osman Ağa'nm lüveri geldi:</p>
<p class="calibre1">— Oğlanın lüverini aldın da, ağamın lüverini neden almadın?</p>
<p class="calibre1">Ümmühan, Kellecfnin sesindeki, ürkekliği hemen anladı, suratını asıp yeşil gözlerini kısarak acele kesti attı:</p>
<p class="calibre1">—    Ağanın lüver mü ver taşıdığı yok...</p>
<p class="calibre1">—    Nasıl yok? Şart olsun lüveri üzerinde... Fazladan Boğaz'ın kuytusunda taşlara kurşun sıkıyormuş ki, «Bu kurşunlar parasıyla...» demiyormuş...</p>
<p class="calibre1">— Nerden bildin?</p>
<p class="calibre1">— Çoban Deli Göçmen söyledi. Herif öfkelendik<sup class="calibre2">A</sup> çe, dirseğiyle lüverini yoklamakta,.. Yusuf bunu bilmiyorsa, işler    kötüye varır haa... Oğlanı    göz    göre</p>
<p class="calibre1">vurdururuz! Yusuf bilsin ki...</p>
<p class="calibre1">Ümmühan, biraz düşünüp lafı değiştirdi:</p>
<p class="calibre1">— Demek sen, Yusuf'a bir kötülük gelir diye mi korktundu? Aferin Kelleci!</p>
<p class="calibre1">Yusuf da seni öz kardeşinden ayırmaz! Geçenlerde    ne dese iyi? «Ben bu    eve    Kel-</p>
<p class="calibre1">leci'den başka güvey sokmam, bilmiş olun!»    dedi.    Bugün söz Yusuf'un olsa,    kızı</p>
<p class="calibre1">sana verdi gitti. Ben, «Olmaz,» desem de verir... -Kelleci'nin gözlerindeki do-luklamayı görünce elini iki kez kafasına vurdu -: Vay başıma... Vay başıma... Herif durduğu yerde, el kadar kıza sevdalanıp ocağımızı söndürecek, gördün mü Kelleci, bizi kasabalara göçmen edip... kızı Süleyman kötüsüne verip... bunca malı Sarı Sakal dervişlere kaptıracak... «Oh!» diyeceğimiz bir sırada... Kızda eüzü ni-masaydı, seni evimize güvey alırdık... -Örtüsünün ucuyla gözlerini kuruladı -: Yusuf'un yaşı, cankâğı-dmda senden iki yıl büyük görünüyor. Geçenlerde baktık. Yusuf senden iki yıl önce askere gidecek! Yusuf askerdeyken senin gölgende, bize kimse seslenemezdi.</p>
<p class="calibre1">336</p>
<p class="calibre1">Bu Virankale'nin en yiğit kopukları avlumuza bakamaz-lardı... -İyiden iyiye ağlıyor, omuzları sarsılıyordu-: Evimiz yıkıldı Kelleci! Evimiz yıkılıyor da bir desteğimiz yok... Bu herif bizi, kasaba yerlerinde, ite köpeğe ayaklatacak... Ayaklatacak da bir acıyanımız olmayacak. Hey kurban olduğum Allah! Kara Osman denilen çolak pezevengin canını alsana! Şunun ne rezil olduğunu kendin bilmektesin, bunca dualarıma bakarak hey kurban olduğum...</p>
<p class="calibre1">Ümmühan sesini iyice yükselttiğinden Kelleci çıkıştı :</p>
<p class="calibre1">— Sus kız! Sus dedim... Hele şuna hele... Kız komşular...</p>
<p class="calibre1">— Varsın duysun... Hep duysunlar... Ocağım sönüyor. Bunca emeklerimi herif götürüp kasaba yerinde Sarı Sakal dervişlere yedirecek... Benim kızım Kö<sup class="calibre2">A</sup> tü Süleyman'ın dengi mi? Sana sordum rezil Kelleci... Sana sordum yüreksiz! Kız oğlan kız kısmı, gönlünü birine kaptırdı da, murat alamadı mı, ne olur bakalım? En azından ince öksürük olmaz mı? Kötü Süleyman, gül gibi Cemile'mi, hey kavat Kelleci, sarıp yatınca... Kemiklerini kütürdeterek sarınca... -Birden uzanıp Kelleci'nin kolunu tuttu, acıtarak sıktı, gövdesini dut dalı gibi salladı -: Bütün suçlar senin, rezil Kelleci... Hep suçlar senin...</p>
<p class="calibre1">Kelleci şaşkın şaşkın sordu :</p>
<p class="calibre1">— Neden? Neden benimmiş? Töbe!..</p>
<p class="calibre1">— Senin elbet... Sende şuncacık erkeklik olsa... - Dudaklarını yalayarak duraladı -: Adam şu kötü Deli GÖçmen'e basılır mı? Deli Göçmen'e basılmasaydın, başımıza bu işlerin hiçbiri gelmezdi. Oh ne güzel!.. Bana olduysa, domuz Kelleci, sana da oldu ya! Önceleri bunun niyeti kızı sana vermekti hey avanak!..</p>
<p class="calibre1">— Aman deme!..</p>
<p class="calibre1">337</p>
<p class="calibre1">— Vermekti evet... Benim ağzımı yokladıydı. Kocam olacak şu kavatm kurnazlığına bakmalı... «Cemile gibi güzel bir kız, Kelleci gibi kapı itini kendine denk saymaz. Kız kısmından bir şey umarsan, istemediğine vereceksin,» dediydi besbelli... Deli Göçmen'e basılmanızla gözü açıldı. Çoban buna gördüklerini anlattığı gün eve geldi ki, kudurmuş ayı da öyle değil... Önce beni sopaya yatıracak oldu. Sonunda üçten dokuza şart etti. Şarttan başka derviş yeminlerine çöktü. Derviş yeminlerinden sonra, istese de kızı sana vermez. Dünyasından ne kadar geçtiğini var anla! «Gecenin içinde avratla bir iş olur,» demiyor da kızı yanımızda yatırıyor. Adam, Deli Çoban'a basılır mı, hey Kelleci?.. Basılmakla ayağına baltayı vurdun. Bu dünyada, Osman Ağa'n ölmedikçe sana Cemile yok... İyi mi avanak Kelleci?</p>
<p class="calibre1">— Yahu abla... Yahu biz... Ulan namussuz Deli Göçmen! Peki ben seni gebertince Deli kavat... Ulan haydi, «Gördün,» diyelim, adam her gördüğünü gider de söyler mi?</p>
<p class="calibre1">— Yabanın gâvur dölü neden söyleyemeyecekmiş? Şu senin bahtının karalığına bak! Şuncacık bahtın olaydı, Deli Göçmen'i hükümet mahpus damına tıkmaz mıydı? Durduğu yerde kuyrukçusunun karnına lüveri sıkan herifin dama atılmaması nasıl bir iş? Lüver, bilmezden patlamışmış... Bilmezden patlayınca hiç mi cezası yok? Bu Kemal Paşa'nın kanunları ne biçim bir kanunlar? Ne iyi, birini çek vur, «Bilmezden patladı,» de, kurtul!.. Silah kısmı bilmezden patlayıp adam ölse ceza verilmez mi gerçekten?..</p>
<p class="calibre1">Ümmühan durup karşılık bekledi. Kelleci bir zaman elindeki baltayı evirip çevirdi, sonra sayıklar gibi karşılık verdi:</p>
<p class="calibre1">— Bilmem!.. -Dilini dudaklarından sert sert geçi-</p>
<p class="calibre1">338</p>
<p class="calibre1">nyordu -:    Cezası    olsa Deli Göçmen'e verirlerdi. Yok besbelli...</p>
<p class="calibre1">— Kuyrukçu oğlan geberseymiş de, silah bilmezden patlayınca, kanun ceza vermezmiş... Ne olurdu hey Allah, Deli Çoban'ın kötü lüveri, benim rezil herifin karnında patlayaydı, ne olurdu? - Ümmühan, Kelleci'yi yavaşça sarstı, cilveli bir sesle fısıldadı -: Gene delilen-di senin çakır gözlerin domuz Kelleci!</p>
<p class="calibre1">Bunlar nasıl bir bakmalar rezil?.. Niyetin beni günaha sokmak mı, gündüz gözü, elin elime değmeden?.. Aklındaki nasıl bir gâvurluk senin?.. Yiğitlendin ki, namussuz, Köroğlu kesildin!..</p>
<p class="calibre1">— Hele şu taşı döndür bakalım abla! Hele döndür ki, bakalım, neler olur? Ümmühan altdudağını ısırarak başını iki yana salladı.</p>
<p class="calibre1">Çifte tüfeğinin kendi başına patladığı gün, cumadan sonra rahmetli Osman Ağa'mla beraber kömür yerine gittik, beyim! Yolda suratı hep öyle... Çatkın ki, kapkara... Bizi öne geçirdi. Odunları dünden, kömür yatağına indirmiştik. Odun dedimse, en kalını baldırım gibi... Çoğu meşe... Meşe kömürünün üstüne yoktur. Beyim, meşe kömürü iyi para eder. Bir ucundan başladık odunları doğramaya... Herifin kolu tek olduğundan, doğramayı bir başına hak edemiyor. Çünkü odunları kütüğün üstüne koyup doğrarız. Bir vuruşta ke-silmezse, şu yana kaçar, bu yana kaçar. Bir elinle tutup öbür elindeki baltayla vuracaksın! Osman Ağa doğrarken odunu biz tutuyoruz da, kestikçe ileri sürüyoruz. Çolak herifin doğraması,</p>
<p class="calibre1">«Kolum hamlamasın,» diye... İki doğruyorsa, üç cıgara içiyor. Geri kalan iş, bizim... Vuruyorum baltayı ama, aklım herifin belin-</p>
<p class="calibre1">339</p>
<p class="calibre1">de... Ceketini çıkarınca kuşağının altında, lüverinin kırmızı kılıfını gördüm. «Bu Ümmühan, bize neden, «Lüveri üstünde değil,» dedi?., diyorum. «Bu karı,</p>
<p class="calibre1">Yusuf oğlana hiç mi acımaz?» diyorum. Herif odun doğramaya durup zorlattıkça bizi öfke sarıyor beyim, şu sebepten sarıyor ki, zorlatması kömür işi tez biterse, bizi kovalayacak... Bizi kovalamasından geçtim, evi kasabaya göçürecek... Akşam yanaştı. Ben iyice yorulmuşum. Osman Ağa'm baltasını bir daha aldı. Bir zaman hışılayarak doğradı. Arada bir suratına alttan yukarı bakıyorum, öfkesi hep o öfke... Şuncacık basıldığı yok... Baltayı tek koluyla kaldırıp «Hıhhh...» diye indiriyor ki, baldır kalınlığı meşeleri uçuruyor. Derken apansız durup baltasını kundurasına dayadı. Ben it oturumun-dayım. Bizi korku birden kaptı beyim, az kaldı ki yüreğimiz yarıla... Herif dev gibi başımıza dikilmiş... Elinde yalın balta... Ümmühan Abla'mın dediği gibi kıza tutkunsa, baltayı boyun kökümüze vurur mu vurur. Suratıma kara gözleriyle bakıyor ki canımı almacasına bakıyor. «Şimdi baltayı vurmasıyla...» diyorum. «Baltayı vurmasıyla... Boynumuzu meşe fidanı gibi...» diyorum. Dizlerimiz bizi kaldırmaz olmuş beyim, soluğumuz kesilmiş... Derken «Ulan Kelleci,» dedi, «ben seni yiğit bilirdim namussuz!» dedi. «Sabahtan beri uğraşmana baktım da rezil...» dedi. «Ulan adam gibi bir adam nasıl bir alçak olmalı ki... Ekmek yediği kapıya...» dedi. Baktım sesi bir hoş... Say ki bize yalvarıyor. -Kelleci Memet, gazeteci Murat'ın yüzüne bakıp yavaşça sordu -: Durduğu yerde, neden yanıp yakılmaya başladı dersin, beyim? Murat cıgara yakıyordu. Duymazdan geldi. Kelleci, biraz bekledikten sonra, sorusunu kendisi karşıladı:</p>
<p class="calibre1">— Bize acıdı besbelli... Sabahtan beri ölesiye uğraşmamızı beğendi... İyi ya, beğendiyse, acıdıysa, kızı</p>
<p class="calibre1">340</p>
<p class="calibre1">bize vermeli değil miydi? «Bunların arası, Deli Göç-men'in gördüğü gibiyse... Atalık bende kalsın... Kızı verdim,» demez mi adam?.. Demedi. Oralara hiç yanaşmadı. Ümmühan'a sövdü bir zaman, oğlu Yusuf'a sövdü. Bana «Tühhh,» diye tükürdü. Baktım, Cemile'nin adını ağzına hiç almıyor. «Gidi deyyus!» dedim,</p>
<p class="calibre1">«kıza geldi mi, kıza hiç laf yok... »    Korkumuz    dağıldı, beyim, bizi yeniden</p>
<p class="calibre1">öfke sardı. Adamı korkunun ardından öfke sarıyor. Neden beyim? - Gene biraz bekledi -: Osman Ağa'm, evi dağıtacağından açtı, «Beni son ömrümde köyümden göçmen ettiniz namussuzlar!» diye bağırdı. Evet, bağırıyor ki, ineksemiş manda</p>
<p class="calibre1">boğaları da öyle değil... Eğriboğaz'ın minare boyu kayalarını gümletiyor.</p>
<p class="calibre1">«Bir sana güvendimdi alçak!» dedi, «Meğer sen de ırz düşmanıymışsın!» dedi. «Hiç seslenmeyeyim,» derken, lafımıza söz geçiremedik beyim, «Şart olsun, bunlar hep Deli Çoban'ın karalamaları...» deyiverdik. «Çoban mı? Ne çobanı?» diye şaştı. Gerçekten şaşmasına bakıp ben de şaştım. «Ne çobanı ulan?» diye sıkıladı. «Bizim Deli Göçmen,» dedim. Şaşkınlığı büsbütün a r t t ı : «Deli Çoban'ın burda işi ne?» diye bağırdı. «Yalan ağa, töbe olsun yalan...» dedim. «Sizi yatırın kovuğunda Ümmühan, eliyle tutmadı mı?.. Seni durduğu yerde neden karalıyor bakalım? Ümmühan ablanın sana ne düşmanlığı var? Altından kızı güç ile almış!» demesin mi? Herifteki yürek bozukluğunu gördün mü beyim, çobanı koruyup bizi Ümmühan'a bulaştıracak... - Elini, suratından geçirip gülümsediğini sakladı -: Hiç seslenmedim. Biraz daha söylendi. Vurmaktan kırmaktan, satıp göçmekten bir laflar... Sonunda, kayaların sivrisindeki güneş kızıllığının kaybolduğunu fark etti. «Kalk ulan! Allah belanızı versin!» dedi. Kalktım. «Tut şu ceketi namussuz!» dedi. Tutup giydirdim. «Sakla şu baltaları, nacağı...» dedi.</p>
<p class="calibre1">Topladım. Arkamdan, «İyice</p>
<p class="calibre1">341</p>
<p class="calibre1">ÜÇÜNCÜ BÖLÜM ört... Çiy değmesin!» dedi. İyice örttüm. « V e r şu ç i f -teyi...» dedi. Çifteyi daldan aldım. «Buyur ağa!..» diye uzattım. Kundak benden yana da, namlu ondan yana... Aramızda bir adım var yok... Horoz kalkmışmış meğer beyim, tetik kendi başına düştü. Şart olsun beyim, kendi başına... Birden patlamasıyla gözlerimi yumdum. Tüfeğin sesi, Eğriboğaz'ın içini bir zaman sel gümbürtüsü gibi doldurdu, gümbürtü ovaya doğru yuvarlanıp gidince gözümü açtım ki, rahmetli sırtüstü yatıyor. Önce biraz debelendi, karnını kaldırıp indirdi. Baktım, karnının kanı gömleğine vurmuş... Gövdesinin titremesi azar azar katılaştı. Gövdesi katıldı da, tek kolu havaya dikildi kazık gibi... Gözleri açık... Üstdudağı yukarı çekildiğinden dişleri sırıtakalmış... Gözleri bir zaman açık kaldı beyim, kirpikler belli belirsiz oynuyor. Bir zaman sonra, bu oynamalar da kesildi, gözlerindeki can da geçti gitti... -Dizlerinden sarkıttığı ellerine bakarak durgun durgun sordu -: Koca Reis çifte tüfeğinin kendi başına patladığına inanmadı, ne fayda! -İçini çekti -: Koca Reis bize altı yılı vermeseydi kızı aldıktı beyim...</p>
<p class="calibre1">342</p>
<p class="calibre1">«Bizim bozkırımız imansızdır, adam saklamaz.»</p>
<p class="calibre1">Müdür odasında yarım saatten beri telefonla boğuşan Başgardiyan Ethem Efendi'nin gevrek sesi aralık aralık duyulmaktaydı:</p>
<p class="calibre1">— Aloooo!.. Alo kardaş... Alo, Kuyubaşı... Ulan oğlum ora nere? Kuyubaşı Karakolu mu? Ulan Kuyubaşı Karakolu mu dedin?.. Santıral mı? Hangi santıral?.. Vay başıma, ulan gene mi sensin namussuz Rıza Onbaşı? Beri bak oğlum, hangi Kuyubaşı Karakolu?.. Bağla diyoruz sabahtan beri alçak, beni Kuyubaşı'na bağla, geçmişinden başlarım bak... Konuşan mı var? Kes de beni bağla... «Kesemem,» ne demek ulan oğlum bu şekilde, bilakis... Karşılık vermiyor mu? Yahu manyeto yapmadın ki karşılık vere... Kim, Savcı Bey mi konuşuyor? Aman kardaşım, Savcı Bey bitirince, bana Sait Çavuşu bul... Hangi Sait Çavuş ne demek namussuz? Kuyubaşı karakol komutanını bilemedin mi? Alo... «Alo,» dedim namussuz Rıza Onbaşı... Tüh... Kesti re-</p>
<p class="calibre1">345</p>
<p class="calibre1">zil... Ulan Şeker Emin, şunun bıyıklarına sövmezsin de...</p>
<p class="calibre1">— Meraklanma Başefendi, sövüyorum ki, ana avrat dümdüz... Bunlara ben candarma bile demem!.. Bunlar nerenin candarması... Mahpus damından göz göre adam kaçmış... Ben bu Rıza Onbaşının yerinde olsam, çoktaaan atlanıp yola kapandımdı! Şart olsun, bunlarda kan yok!.. Bana sorarsan, suç hep bizde... Şuncacık Kelleci'yi kollayamadık!.. Gardiyan arkadaşlara kaçtır söyledim, «Bu oğlanın gözü kaçmakta...» dedim. Ne fayda!.. Arkadaşlar bizi adam hesabına alıyorlar mı? Ben kaç zamanın mahpusanecisiyim, gözü kaçmada olanı bir görmede bilmezsem benim mahpu-saneciliğim nerde kalır!</p>
<p class="calibre1">— Kes ulan çenesi boklu!.. Gözü kaçmada olanı bilirmiş... Mahpus milletinin gözü kaçmakta olacak, ister istemez! Senin çıkasıca gözlerin kaçmakta değil mi, bunca yıldır bilakis?.. Aklın kaçmaktaymıştır ama, yüreksiz olduğundan dizlerin seni götürmemiştir.</p>
<p class="calibre1">— Töbe!.. Biz kaçmayı, şart olsun, aklımıza hiç getirmedik!.. Kaçmak yiğitliğinde kötü Kelleci'den aşağı bir herif miyiz demek biz şimdicik?</p>
<p class="calibre1">— Hiç keser mi? Ulan sen beriden, Rıza alçağ) öteden... Kelleci yakalanmaman... Karanlık da basmalı ki...</p>
<p class="calibre1">— Aman şu telefonu bir daha bük! Aman, Sait Çavuşu vaktiyken bulalım!..</p>
<p class="calibre1">Dediğim gibi... Kelleci'nin akıllarını sen bana soracaksın! Sait Çavuşa de ki: «Bağlardan dolanıp fundayı tutmaya bakmıştır,» demeli.,. İki atlı çıkarsın Kurşunlu'dan yana... İki atlı, Acısu Köprüsü'ne... Ekören'i aşar da, meşeye girerse, gitti gider!..</p>
<p class="calibre1">— Hele rezil... Başıma ordu komutanı kesildin!.. Bunca aklın vardı da, izine basarak, neden kollamadın</p>
<p class="calibre1">346</p>
<p class="calibre1">it oğlu iti? Bir de, «Gözüm üstünde,» dersin! Gözü üstünde olmak böyle midir? Hüs... Hüs, dedim bilâkis... - Sert sert manyeto yaparak telefonu hırlattı - : Oğlum Rıza Onbaşı!.. Ulan, Allah belanı vere... Aloooo... «Alo,» dedim, pezevenk...</p>
<p class="calibre1">Murat, sinirli sinirli gülerek saatine baktı.</p>
<p class="calibre1">Hatip Hoca, Başgardiyanla Şeker Emin'in konuştuklarını duymamış gibi, gözleri karşı tepede, sordu :</p>
<p class="calibre1">—    Kaç beyim?</p>
<p class="calibre1">—    Altıyı on yedi geçiyor.</p>
<p class="calibre1">—    Bir buçuk saat var, gecenin    bastırmasına... Şaşırıp yola düşmediyse geceyi</p>
<p class="calibre1">tutar. Savuşalı dört saat mi oluyor bu hesapça?..</p>
<p class="calibre1">— Bekir Usta'ya bakarsan, dört saat... Saat ikide seslenmişler; bakmış ki, ses vermiyor, «Tayın almaya gitti,» demiş... Ben olsam akıl etmezdim.</p>
<p class="calibre1">—    Mahpusaneci olmadığından...    Buranın töresi... Mahpus    mahpusu aramakta    inat</p>
<p class="calibre1">etmeyecek... Aradığın herif bir iki seslenişe, «Buyur,» demedi mi, üstelemeyeceksin! Üstelemek şurada kalsın, bir başka seslenen olursa, «Şimdi buradaydı, ayak yoluna girdi besbelli,» diyerek önüne gerileceksin!.. Bu benim lafım yürekli mahpuslar için, Şeker Emin gibi rezillere geldi mi...</p>
<p class="calibre1">—    Şeker Emin'i anlıyorum. Görevli... Ya Cinci Ne-zir'e    ne oluyor?</p>
<p class="calibre1">—    Cinci'nin debelenmesi başka    yüzden... Kelleci oğlan,    herifin tenekeci</p>
<p class="calibre1">makasını alıp gitmiş... «Suçlu düşerim,» diye korkuyor.</p>
<p class="calibre1">Murat, cıgara izmaritini, «Duvarı aşarsa, gece bastırana kadar yakalanmayacak,» diye karşıya fırlattı.</p>
<p class="calibre1">Duvarın arkasındaki arsada, mahpuslara kazdırılan pasif korunma çukurlarının içinde, Müdür'ün ço-347</p>
<p class="calibre1">cuklarıyle candarma başgediklisinin çocukları, deminden beri, mahpus yakalama oyunu oynuyorlardı.</p>
<p class="calibre1">— Alo!.. Alo, kimsin? Ulan sesini alamadım!.. Can-darma mı? Er misin? Nereye gitti yahu, namussuz Rıza Onbaşı böyle bir sırada?.. Geldi mi? Ver şunu! Ver uzatma!.. Ulan Rıza Efendi... Ben Başgardiyan Etem... «Hangi Etem?» ne demek? Çankırı'da kaç Başgardiyan var? Ne sandın ya, Pelvan Etem... Çenenden başlatma... Yahu oğlum, Sait Çavuşu bağla... Savcı mı? Yahu bunlar uzattılar ki tadını kaçırdılar. Benim Sait Çavuşa diyeceğim laf gayet önemli bilakis...</p>
<p class="calibre1">Alo!.. Ben akıl vermeyince Sait Çavuş boşa zorlar. Akıl elbette... Akılsız olsam, senin gibi, yumurtacılık ederdim. Höst! Bilemedin, hiç üstüne vurduramadın! Tabanı yanmış it, senin babandır. Aslına bakarsan, bunun suçu can-darmanm... Ben savcı olsam, önce seni tıkarım mahpus damına... Santıral onbaşılığı maskaralık mı? Sen san-tıral gibi santıral olsan, oturduğun yerde, «Alo,» demenle Kelleci'nin izini bulurdun! Biz hiç mi candarma santıralı görmedik? Bilemedin! Allahıma şükür, korkudan dişlerim birbirine vurmaz benim... Çünkü, Al-lahıma şükür, ben izinliydim bugün... Biz burada olsak, sinek bile uçmazdı, nerede kalmış ki mahpus savuşa... Gardiyanların suçu yok... Suç candarmanın... Kaçan oğlan revir meydancısı... Tayın almaya çıkar, kapları getirir götürür, fazladan bugün konuşma günü... Cezaevinin nöbetçisi revire girdi sanmış, revir nöbetçisi cezaevine girdi bellemiş... Arada, bu namussuz, yılan gibi köşeyi kıvrılıp pazar kalabalığına karışıyor, bilakis ...Ne dedin? «Bilakis» ne demek mi? Bilakis, bilakis demektir... Senin gibi ayılar, bilakisten ne anlar? Uzatma, bağla Kuyubaşı Karakolunu... Sait Çavuşa diyeceğim şu... Oğlan, Virankaleli... Sevdiği kızı başkasına vermişler... Bana kalırsa, niyeti gidip köyü tüm</p>
<p class="calibre1">348</p>
<p class="calibre1">ateşe vermek... Bunların toprağından Acısu geçer. Acı-su Köprüsü'nü... Beri bak, alo!.. Ulan namussuz, kestin öyle ya ...Ulan alçak Rıza, alacağın olsun!.. Ulan oğlum... Aloooo!.. Kesti gördün mü Şeker Ağa!..</p>
<p class="calibre1">— Kesmiştir. Biz işi başından yanlış    tuttuk Baş-efendi,    bu    Kelleci    alçağını</p>
<p class="calibre1">biz buraya meydancı dikmeli değildik...</p>
<p class="calibre1">— Ulan sabahtan beri... Ulan, «Bu lafı istemem,» dedim. Meydancı diktik de gâvur mu olduk? Mahpus milletini, çekip doğruya getirmenin yolu, çalıştırmak... Hatip Hoca, kesik kesik öksürdü :</p>
<p class="calibre1">— Bu laf Kuyruk Müdür'ün lafı beyim.    Boş laf...    Adamı    adam    etmek    her    çalışmaya</p>
<p class="calibre1">göre değil... Bu dünyada, çalışmayla adam adam olsa, köy yerinde hizmetkâr kalmazdı. Adam olsun diye meydancı dikmiş... El artığıyla geçinmeye her alışan, adam olsa, ne kolay!..</p>
<p class="calibre1">Murat, gene saatine baktı. Dakikalar geçmek bilmiyordu ama, bağlara giden boğaz belli belirsiz mora-rıyordu. «Geceyi beklemek için bağlarda saklanmayı akıl etse bari, bu hayvan!..» Havada hiç esinti yoktu. Un fabrikasının kara dumanı, ince bacanın ucunda, kara bir karanfil gibi belli belirsiz açılıyordu.</p>
<p class="calibre1">— Alo santıral!.. Alo Santıral Rıza, beri bak! Ku-yubaşı'm istedikti oğlum... Kuyubaşı'nı... Kaç saattir. Ulan kavat Rıza, şu temeline tükürdüğüm Kuyubaşı, top kâküllü avradın olsa, bu yalvarmaya, çoktan ver-dindi oğlum!.. Aloooo!.. Hep mi Savcı Bey konuşmakta?.. Nedir yahu, iddianame mi okuyor, bilakis... Bağla şunu... Bağla yavrum, durum vaziyetimiz bildiğin gibi değil... Gece bastırırsa, ister bağla, ister bağlama... Sait Çavuşa planım var ki, Alamanın savaş planları halt etmiş... Vakit geçmeden bilsin ki, bir şey yapacaksa yapabilsin... Alo, Santıral Rıza... «Alo,» dedim namussuz... Allah belanı vere alçak... Komutan mı ko-</p>
<p class="calibre1">349</p>
<p class="calibre1">nuşuyor? Hangi komutan? Ulan, sizin komutan buraya geçende gelen herif değil mi? Geleli iki ay olmayan bir herif, bizim toprağımızın girdisini çıktısını nereden biliyor da, bunca konuşuyor? Kes şunu gitsin! Şuncacık erkekliğin varsa, alo dedirmeye bırakmaz kesersin!.. Beri bak Rıza Efendi... «Efendi,» dedim kodoş... Kırk do-kuzluk mu? Ne kırk dokuzlugu?.. Yakalanırsa mı? Ayıp ettin!.. Müjdeyi ver! Kırk dokuzlugu al!.. Ya benim planımla tutulursa... Gene kesti bu rezil... Tüh... Bilakis. ..</p>
<p class="calibre1">— Yeni binbaşı da binmemiş mi Başefendi?</p>
<p class="calibre1">— Binmemiş, Şeker Ağa... Kimse binmemiş... Sen burada boşuna paralanmaktasın...</p>
<p class="calibre1">— Bağları iyi taramışlar mı bağları?.. Karatekin' in oradaki mağaralara bakmışlar mı?</p>
<p class="calibre1">—Ulan aferin Şeker Ağa... İyi dedin... Alo!.. Alo, Bay Rıza... Beri bak deyyus... Bağlara, mağaralara... Neymiş?.. İzi mi?.. İzi mi bulunmuş?..</p>
<p class="calibre1">Murat'la Hatip Hoca bakıştılar.</p>
<p class="calibre1">İçerdeki şakırtıdan, Şeker Emin'in ellerini sevinçle dizlerine vurarak peşrevlendiği anlaşılıyordu.</p>
<p class="calibre1">— İzi mi Başefendi?.. Aman bulunmuş mu gerçekten? Yakalanır öyleyse... Oh! Şu Kelleci rezilini sürüyüp getirsinler... Sonra... ölsem gam değil!</p>
<p class="calibre1">— Sus ulan!.. Sus dedim, hüs... Anlayamadım Rıza Efendi kardaşım... Şu namussuz Şeker Emin'in patırtısından... Hangi Şeker ne demek?.. Bırak... Hüs, dedim rezil Şeker, bak kötü söylerim!.. Nasıl iz? Nerede bulunuyor? Kırda mı? Kırda mı bulunuyor? Alo... «Alo,» dedim namussuz Rıza... Tamam... Demek, köyü doğrulayıp yolu eline almış... Evet canım, yolu dedimse, az biraz açığından... Pabuçları he mi? Çukurda?.. Pabuçlarını çukurda buluyorlar... Anladım, ayağını vurdu, çıkardı attı. Ulan Santıral Rıza, Kuyubaşı'nı ba-350</p>
<p class="calibre1">na bağlamanın tam sırası... Kunduraları bulunduysa, benim planla gidecekler. Bağla bana Kuyubaşı'nı... Sait Çavuşu bul Rıza can... Yok mu? Kim yok? Sait Çavuş atlanıp gitmiş mi? Söylesene rezil, bunca zaman, ağzımda tükürük kalmadı. Ne kırk dokuzlugu? Yağma yok... Gündüz gözü bozkıra vurmuş herif için adama cıgara vermezler. Yakalanır, yakalanır, sen ferah oll Bizim bozkır imansızdır, adam saklamaz.</p>
<p class="calibre1">Gazeteci Murat, Hatip Hoca'ya cıgara paketini uzattı:</p>
<p class="calibre1">— Ne dersiniz, yakalanır mı?</p>
<p class="calibre1">— Tuttuğu yola bakar. Bozkıra vurduysa, Etem Pelvan haklı...</p>
<p class="calibre1">— Benim aklımın ermediği... İlle kaçacaktıysa, neden birkaç ay dişini sıkmadı? Zonguldak çalışma cezaevinden daha kolay kaçardı, kaçtığı daha geç anlaşılacağı için izini kaybettirir, gideceği yere varırdı. Bakarsanız aptal değil...</p>
<p class="calibre1">— öç almanın yeline kapıldı. Kızın koynundan çı- » kıp anasının koynuna giren Yusuf'u aklına getirdikçe dayanamadı, öç almanın yeline kapılan Önce aklını yitirir. Gider baş aşağı, sel suyu gibi, kendini taştan taşa vurarak...</p>
<p class="calibre1">—    öcünü kimden arayacak, köye varabilirse? Yusuf'tan mı, Ümmühan'dan mı?</p>
<p class="calibre1">—    Allah bilir ama, bana kalırsa, Yusuf'tan... Sana anlattıklarına göre, bu oğlan, aslında Ümmühan'a tutkundu da, farkında değildi.</p>
<p class="calibre1">— Yok canım!..</p>
<p class="calibre1">— öyledir. Adam kısmı, çoğu zaman gerçekten kimi sevdiğini bi'emez. Nerede kalmış Kelleci gibiler... - Kıs kıs güldü -: Virankale'nin yolu, nah şu karşıdaki Ceneviz kilisesi yıkığını kıvrılıp yokuşa saran yol... Düzde bir zaman gider, sonra bozkıra karışır, denize ka-351</p>
<p class="calibre1">tılan ırmak gibi... İlerisi gökle yerin kavuştuğu yere kadar çoraktır göz yaylanınca... İzi bulunduysa telefonlar işlemiştir. Candarmalarla köy bekçileri, çoktan bozkıra girdiler dört yandan... Güven tetikleri açık tüfekler koltuklarının altında... Sürek avı hesabı... Şimdi, çemberin ortasında, yüreği kafes kuşu gibi çırpınarak yürümekte, senin Kelleci Memet...</p>
<p class="calibre1">Kemal Tahir Kelleci Memet</p>
<p class="calibre1">Kitaplar, uygarlığa yol gösteren ışıklardır.</p>
<p class="calibre1"></p>
</body>
</html>
