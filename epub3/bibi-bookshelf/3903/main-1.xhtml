<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">—    Kim bu Kuyruk    Müdür?</p>
<p class="calibre1">—    Bundan önceki    Müdür...</p>
<p class="calibre1">— Neden «Kuyruk» diyorlar?</p>
<p class="calibre1">—    Allah selamet    versin.    İkide bir,    «Pişşş...    Siz    til-kiyseniz,    ben    de</p>
<p class="calibre1">kuyruğuyum,» diye    gözünü aşağı çektiğinden,    bunlar    adını    «Kuyruk    Müdür»</p>
<p class="calibre1">koydular. Yukarıdaki revir, sübyan koğuşu, bu dükkânlar, hep ondan kalmadır. Kuyruk Müdür gelene kadar, hastamız, çocuğumuz koğuşlarda yatardı. Boncuk kese örmekten başka zanaat bilmezdik. Halimizi görmesiyle aklı sıçradı fukaranın... «Yahu ne demek! Müdüriyet kısmı bomboş dursun da... Beride koca avlu... Hayır olmaz!» diye hopladı. Buraya bu dış duvarı çektiren odur. Dükkânları evkafa yaptıran odur. Hastaları revire, çocukları sübyan koğuşuna çıkarttı. «Yaptırdı, çıkardı,» demek dile kolay... Bir yandan Savcı «Olmaz!» diyor, bir yandan Bakanlık... O sıra, burada bir Savcımız vardı. Allah göstermesin, sabah çayında yarım şişe rakıyı devirmeden gözlerini açamıyordu. Kuyruk Müdür, Adliye Bakanlığı'na yazıyor; yazdığı kâğıdı, gözünü sevdiğim Bakanlık, döndürüp dolaştırıp buradaki Savcıya gönderiyor. Beriki kurban olduğum, «Burası han bozuntusu bir cezaevidir. Burada biz tüzükte yazılanları uygulayanlayız. Kaçan olur, göçen olur. Düzenimiz bozulur ki, berbatlık elverir,» diye cevaplıyor. Kuyruk Müdürü ikide bir karşısına çekmeler... «Sonundaki sorumlulukları ne yapalım? Kurcalama, işin mi yok!» diye</p>
<p class="calibre1">79</p>
<p class="calibre1">çekişmeler... Kuyruk Müdürdeki yürek gücüne bak ki beyim, sonunda, «Kaçan göçen olursa yerin* betti) yatırın,» dedi dayattı. «Suçlu kısmı çalışmadıkça egrl yolu bırakıp doğru yola nasıl gelebilir?» diye bağırdı. Sonunda usandılar besbelli, «Ne yaparsan yap! Allah belanı versin!» dediler... -Hatip Hoca, fısıl fısıl konuşan Cinci Nezir'le Gardiyan Musa'ya bakarak içini çekti -: Bizim Çankırı'mızın iyi adamına doyulmaz ama, kötüsüne de güç yetmez. Bunca iyiliğini gördüğümüz herifi iki aya kalmadan karalamaya başladık. Neden mi? İpimizde oynamadığından... Kimi hasta değilken revire çıkmak istedi, kimi çocuk değilken sübyan koğuşuna... Yalvaran hangisi, para vermeye kalkan hangisi... Şundan bundan kâğıt getirdiler, araya kasabanın hatırlı adamlarını soktular. Fukara herif, direk gibi doğru... «Olmaz,» diyor o kadar... Topu topu dokuz dükkân... Doksan isteyen var. Kuyruk Müdür hesabını önceden yapmış... «Dükkânı usta takımı tutacak... Salt ustalık para etmez, çırağına sulanmayan namuslu usta isterim. Bana, altı aya kalmadan yarar kalfa yetiştirecek ustadan başkası dükkân tutmaya hiç gelmesin! Ayrıca iyi halle yatanlar öne geçer,» diyor. İşi asıl karıştıranlar, sübyan koğuşu yüzünden oğlanlarını elden kaçıran reziller... Dükkân tutmayanlar, revire çıkamayanlar da bunlara katıldı. Önce, Bakanlığa gizliden dilekçeler saldık. «Bu Kuyruk Müdür, sizin gönderdiğiniz paralan cebine attı da, revirin, çocuk koğuşunun onarımında mahpusları bedavaya çalıştırdı,» dedik. Meğerse, tüzükte mahpusları çalıştırmak yazılı imiş... «Paraları cebine attı,» karalamasına müfettiş geldi. Kuyruk Müdürün hesabında şuncacık oyun görülmedi. Bunu da söktüremeyince, başka yollara saptık. Kuyruk Müdür, tüzüğe dayanıp, on yıldan aşağı ceza yemiş de, üçte ikisini yatmışları, yanlarına candarma</p>
<p class="calibre1">katarak, belediye işlerinde gündelikle çalıştırmaya başlamıştı. Bunlardan bir iki kahpe dölünü kaçmaya kandırdılar. Bunlar kaçtı. Bir yandan da, o zamanın Başgardiyanı revirdeki hastalarla dükkânlardaki sanatkârları, «Müdüre veriliypr,» diyerek meğer gizliden haklar mış...</p>
<p class="calibre1">—    Müdürün rüşvet almadığını bilmiyorlar mı? Neden kendisine duyurmuyorlar?</p>
<p class="calibre1">—    Duyurmak kolay mı? Ustalardan biri vermeyecek olmuş, koğuştaki yatağına eğeden yapılma bıçak soktular. Herifi zincirleyip zindana attılar. Revirdeki hastalardan bir ikisine, «Kaçacak,» denildi. Türkçesi, işler iyice karıştı. Bakanlık canından usandı. Sonunda, Başgardiyanın rezilliği meydana çıktı ama, Kuyruk Müdür de başka yere gönderildi.</p>
<p class="calibre1">— Kuyruk Müdürün zamanında bu koku böyle değil miydi?</p>
<p class="calibre1">—    Değildi.    Böyle olsa    ne yapar yapar önünü    alırdı.    Kuyruk    Müdürün    zamanında</p>
<p class="calibre1">burası böyle    hergele pazarına dönmemişti    ki    beyim...    Candarmalar    surda    dursun,</p>
<p class="calibre1">gardiyanlar bile, buraya fırt fırt girip çıkamazlardı. Buranın böyle kalabalık oluşu Recai Efendi gittikten sonradır. Şimdi dokuz dükkânda en azından yirmi beş, otuz kişi var. Çıraktan kalfadan geçtim, bir de dükkân ortakları peyda his ndı. Sermaye koymuş oluyorsun da, işinin başında duruyorsun... Ayrıca içerinin hatırlı mahpusları, sabahtan gelip akşama kadar oturuyorlar. Şimdilerde buranın adamı, günde altmış kişiyi buluyor... O zamanın kenef kokusuna bakarak şimdinin kokusu, de ki, yüz kat...</p>
<p class="calibre1">Kelleci Memet, işini bitirmiş kirli mendiliyle terini kurulayarak gelip orta yerde durmuştu. Birine oyun etmiş gibi belli belirsiz gülümsüyordu. Mendilini omzuna soktu... Yamalı kasketini düzeltti.</p>
<p class="calibre1">80</p>
<p class="calibre1">Cinci Nezir'le fısıldaşmayı bitirip kapıya dofclt! ka sılarak yürüyen Gardiyan Musa'nın damarına basmak için Hatip Hoca seslendi:</p>
<p class="calibre1">— Hayrola aslan Kelleci! Mahpus damım yıkmana çok bir şey kalmamıştı... Efe yüreğinden Çankırı mahpusuna genel af mı koptu?</p>
<p class="calibre1">Kelleci Memet soruyu duymazdan geldi:</p>
<p class="calibre1">— Nasıl oldu beyim?</p>
<p class="calibre1">—    İyi oldu    Kelleci...    Eline sağlık...</p>
<p class="calibre1">—    İyi oldu    mu demek?</p>
<p class="calibre1">— Oldu.</p>
<p class="calibre1">— Demek iyi güzel oldu?</p>
<p class="calibre1">— Elbette... Aferin!..</p>
<p class="calibre1">— Başefendi, «Koku tüm kesilecek, kafam kırarım,» dedi. Koku kesildi mi biraz? -Havayı kokladı. Alay edip etmediği anlaşılmıyordu -: Koku az biraz fark etti mi? Daha iyi yapardık ya, bu kadarı elverir!</p>
<p class="calibre1">Arkasında ayak sesleri duyup ürkerek döndü. Merdivenden orta yere hoplayan Meydancı Recep, kasıla kasıla sordu :</p>
<p class="calibre1">— Bitti mi? Delikler hep tıkandı mı? -Karşılık bekledi-: Tıkandı    mı    dedim,</p>
<p class="calibre1">rezil!.. Tıkanmaman ki, ben sana sormalıyım!.. -Kazmayı yalağın önünde görünce elini kaldırdı -: Ulan şunu yerine vermek yok mu? Bakar domuz gibi... Sana laf söyleniyor, götürmek yok mu? Al şunu... Haydi al götür...</p>
<p class="calibre1">Kelleci, ürkeklikten kurtulmuş, gözlerini kısıp dudaklarını yalayarak    başım</p>
<p class="calibre1">çevirmişti.</p>
<p class="calibre1">Recep, söz geçiremeyeceğini anlayınca, «Ulan namussuz...» diye homurdanarak çeşmeye doğru yürüdü. Kazmayı alacak yerde, musluğu iki kere açıp kapadı. Her açışta, üstüne su sıçratmamak için, karnını içeri çekiyordu. Bir zaman, ıslık çalarak Kelleci'ye baktı. Sonra ayaklarının ucuna basarak geldi. Islığı bir 82</p>
<p class="calibre1">adımda öttürüyor, bir adımda kesiyordu. İyice yaklaşır yaklaşmaz, «Hayda bre!» diye naralanarak Kelle-ci'nin omzu üstünden uzanıp kasketini siperliğinden tuttu, bir çekişte gözlerine indirdikten sonra geriledi, sağ bacağının oynak yerine, Gardiyan Musa gibi, bir tekme indirdi.</p>
<p class="calibre1">Kelleci sendelemiş, kendisini toplayınca kimin vurduğuna bakmayı düşünmeden revir merdivenine doğru kaçmak istemişti.</p>
<p class="calibre1">Meydancı Recep, yetişip ceketinin eteğine yapıştı:</p>
<p class="calibre1">— Dur kaçma, yüreksiz!..</p>
<p class="calibre1">Kelleci eteğinin yırtılacağım anlayarak durup döndü, bir eliyle kasketini yukarıya çekip gözlerini açmaya uğraşırken, öteki eliyle Recep'in bileğini tutup yalvardı :</p>
<p class="calibre1">— Oynama Recep!.. Oynama yırtarsın!.. Bırak şunu...</p>
<p class="calibre1">Gazeteci Murat, Kelleci'nin tabansızlığına kızdığı için araya girmedi.</p>
<p class="calibre1">— Hiç bakmam... Duvarımızı kazmalamışsm!.. Musa Ağam görmüş... Ben, Müdür Bey'e demez miyim?</p>
<p class="calibre1">—• Ceket u l a n . Ceket gitti... Bırak, dedim!</p>
<p class="calibre1">— Gidecek elbette... Gideceğinden hiç şüphen olmasın... Gideceği daha geride... Gel bakalım... Kaçmak yok!..</p>
<p class="calibre1">Her asılışta,'bez ceket gerilip çatırdıyor, Kelleci bir basamak iniyordu.</p>
<p class="calibre1">— Oynama, koyuver!.. Bırak, Recep, yırtıldı bırak. ..</p>
<p class="calibre1">Şeker Emin keyifle bağırdı:</p>
<p class="calibre1">—-Koyuverme!.. Çek yırtılsın!.. Yırtmazsan adam değilsin!..</p>
<p class="calibre1">Şeker Emin işe karıştığı için Murat dayanamadı. Elinde olmadan çıkıştı:</p>
<p class="calibre1">83</p>
<p class="calibre1">— Bırak Recep!.. Bırak şunun eleğini!.. Recep eteği hemen bırakıp dondu Binil |a|irmi|tı</p>
<p class="calibre1">— Sen bu Kelleci'nin yaptıklurını duydun ımı be yim? Az kalmış ki hükümetimizin mahpus d:ımını dc-le...</p>
<p class="calibre1">— Hükümetin mahpus damını delmeye kalkan herif, ceketini yırtınca sana ne yapar, hiç düşündün mü?</p>
<p class="calibre1">— Bana mı? Bu rezil Kelleci bize ne yapabilirmiş? Bu Kelleci benden korkar ki, «Höst,» desem karnı yırtılır.</p>
<p class="calibre1">Kelleci Memet, sahiden korkuyormuş gibi gözlerini kırpıştırıyordu. Bir eli cebindeydi. Öbür eliyle ceketinin kurtulan eteğini tutmuştu.</p>
<p class="calibre1">Murat dargın bir sesle sordu:</p>
<p class="calibre1">— Sen bu Recep'ten, sahi korkuyor musun Kelleci? -Kelleci, dilinin ucunu ağzının sağ yanından biraz göstererek Recep'e baktı- Sana soruyorum!.. Sahi korkuyor musun bu Recep'ten?..</p>
<p class="calibre1">Kelleci arkadan itümiş gibi, son basamağı indi. Bunu birine meydan okur gibi yapmıştı.</p>
<p class="calibre1">Buna karşı, Meydancı Recep, ellerini önce birbirine, sonra dizlerine vurarak biraz peşrevlendi. Kelle-ci'nin ensesine bir pehlivan şaman çekti.</p>
<p class="calibre1">Kelleci, bir adım gerilemişti ama, bu kez kaçmamıştı.</p>
<p class="calibre1">Recep gene çırpınıp gene vurunca, Şeker Emin sevindi.</p>
<p class="calibre1">— Hele aslan Recep! Patlat yavrum! Şişir enserini...</p>
<p class="calibre1">Hatip Hoca Murat'a döndü:</p>
<p class="calibre1">— Kelleci'yi, şu Recep reziline koyuver de beyim, güreşsin bakalım.</p>
<p class="calibre1">Şeker Emin ara kızıştırmak için atıldı:</p>
<p class="calibre1">— Kelleci'nin ne ağzına bre Hatip Hoca!.. Recep</p>
<p class="calibre1">bunun kemiklerini kırar. Recep bunu boğar ki, kurdun boğduğu körpe kuzu gibi... Güreşle sen oynuyor mu.Min'' Düref, birinciye yürek işi... Kelleci gibiler güreş meydanının yanından mı geçebilir?..</p>
<p class="calibre1">— Dur bakalım Şeker Ağa!.. Yiğidi sınamadan kötülemek yoktur. Oğlum Kelleci!</p>
<p class="calibre1">İşte Şeker Ağa'nm dediklerini kendin işittin... Fazladan Murat Bey, seni, kendisine başpehlivan tutuyor. Nasıl, şu rezil Recep'i, gözüne kestirmekte misin?</p>
<p class="calibre1">Kelleci ellerini hemen arkasına götürdü. Korkulu bir işten, geri çıkmak istiyor gibi belli belirsiz irkil-mişti. Kırmızı diliyle üst üste dudaklarını yalıyor, karşılık vermiyordu. Yanaklarının pembeliği kaybolmuş, solukları iyice sıklaşmıştı.</p>
<p class="calibre1">Murat, köylü delikanlılarının karakucak güreşte yenilmekten ne kadar korktuklarını bilmediği için, Kelleci'nin korkusunu hem yadırgadı, hem ayıpladı. Birkaç kez güreş tutmak istediği halde Kelleci kaçtığı için kendisine çok güvenen Recep, kanat vuran dövüş horozları gibi, peşrevleniyor, «Hayda bre Kelleci!» diye naralar atıyordu.</p>
<p class="calibre1">Şeker Emin, ayağa kalktı:</p>
<p class="calibre1">— Ulan, «Güreşe var mısın?»    dediler, alçak!..    Ulan    yüreksiz    köpek,    güreşe    var</p>
<p class="calibre1">mısın? - Biraz bekleyip Hatip    Hoca'ya döndü    -:    Olmadığı    belli    bir    şey...    Nerdey-</p>
<p class="calibre1">se er meydanından savuşacak... Evet, bu oğlanda yürek yok ama, akıl çok!.. Recep'i, gözü yemedi Hatip Hoca!.. Göz yemeyince, dizleri gövdesini taşımaz ki, güreşe çıka...</p>
<p class="calibre1">— Höst... Pelvanlıkta yiğitlik, okkayla değil, Şeker Ağa!.. Pelvanlıkta bilekle yüreğin kimde olduğu tutuşmadan bilinmez. Ben bu kopukta kaçma belirtisi görmüyorum. Haa, ne dersin zibidi?</p>
<p class="calibre1">Kelleci, hiç kimsenin beklemediği bir iş yaptı. Ce</p>
<p class="calibre1">85</p>
<p class="calibre1">ketini ağır ağır çıkardı. Katlayıp merdivenin üst basamağına koydu. Kasketini de üstüne bırakıp gene ağır ağır    ortaya geldi.</p>
<p class="calibre1">Buna hepsinden çok Şeker Emin    şaşmıştı:</p>
<p class="calibre1">—- Kelleci soyundu uşak!.. Pis Kelleci soyundu adam gibi... Oh ne güzel!.. Oh, belasını buldu şimdi-cik... Ulan sen, er meydanını, oyun yeri mi sandın rezil? Göreyim seni Recep, şunu ez iyicene... Şunu it leşi gibi sürümezsen adam değilsin!.. Sırtını, kahpe karı gibi yere getirmezsen....</p>
<p class="calibre1">Recep kasketini Şeker Emin'e verip, «Ha babam ha... Hayda bre rezil Kelleci ha!..» diye bağırarak fırtına gibi dönmeye başladı.</p>
<p class="calibre1">Kelleci Memet, uzun kolları biraz önde, kocaman ellerinin kalın parmakları biraz açık, kımıldamadan duruyor, Recep'i kolluyordu. Kederli çocuk suratında arada bir görülen çetin erkek inadından, donuk kızgınlıktan hiçbir iz yoktu.</p>
<p class="calibre1">Murat, Hatip Hoca'nm, Kelleci'yi ne kadar zor bir işe sürdüğünü ancak şimdi anlamıştı. «Bırak Kelleci... Seninle şaka ettik,» diyeceği sırada pehlivanlığa çok meraklı olan Başgardiyan Etem Efendi, merdiveni koşarak inip yetişti:</p>
<p class="calibre1">— Bu ne güreşi Murat Bey? Padişahın huzur güreşi mi? Ödülü yağlıysa, ben de soyunayım, bilakis...</p>
<p class="calibre1">Çocuklar, Başgardiyanı görünce, biraz gerileyip ellerini göbeklerine bağlamışlardı.</p>
<p class="calibre1">Hatip Hoca, Başgardiyanın sorusuna, Şeker Emin'i göstererek karşılık verdi:</p>
<p class="calibre1">— Ödülümüz, şimdilik Çingen eşeği... Biraz kart ama, cinsine diyecek yok... Halis Marsıvan...</p>
<p class="calibre1">— Bu laf, bizim Şeker Emin'imize mi Hatip Hoca?.. Oldu mu yaa?.. Sen bu lafı, bu Şeker Emin'e, Cinci Nezir'i alıp gelmediğinden söyledinse doğrusun!</p>
<p class="calibre1">86</p>
<p class="calibre1">Ulan niye sırıtakaldın avanak Şeker? Böyle bir güreş, duasız muasız açılır mı? Koş Cinci'yi bul, dükkân-daysa, al getir. Şu yiğitleri dualasm güzelce...</p>
<p class="calibre1">Cinci Nezir koşarak geldi. Yan yana durdurup biraz önce eğdirdiği çocukların sırtlarına yu ş yavaş vurarak pehlivan duasına başladı: —• Allah Allah bismillah... Burası er meydanıdır maşallah! Güreşimiz kıran kırana. Hasmın Kclleti'yse de, ey Recep pelvan, dur gayet merdane... Kelleci sen de iyi bak karşındaki Recep pelvana. El elden dem Ter üstün... Göbek havaya gelince mızıklanma, bil ki yenik düştün... Karamanın koyunu... Acı kuvvet bozar oyunu. Sakın kendini tırpandan, kaz kanadından... Gücün yetmezse ayıp değil, pes et geç inadından... Çengeli, kılçığı, sarmayı, kündeyi unutma... Karşındaki pelvandır, boş gösterirse de gevşek tutma... Peşkire, kazana bakmak yok... Üstteyim diye gerinme, alttayım diye yerinme... Er meydanına saldım iki can... Pirleri Hazreti Hamza pelvan... Hayda bre yiğitler hayda! Hayda Tanrı yardımcınız ola...</p>
<p class="calibre1">Recep sırtına inen son şaplakla fırladı, çırpınarak dört beş adım koştu. Kelleci biraz sağa çekilip sol dizinin üstüne çökmüş, zıpkasının paçalarım sıvamaya başlamıştı.</p>
<p class="calibre1">Murat deminki ceket çekişmesini hatırlayarak seslendi :</p>
<p class="calibre1">— Hiç korkma Kelleci!.. Bir yerin yırtılırsa yenisini alacağız!..</p>
<p class="calibre1">Kelleci bakıp gülümsedi.</p>
<p class="calibre1">Suratı büsbütün sararmış, altdudağmı bir titreme almıştı. Söyleneni anlamadığı belliydi.</p>
<p class="calibre1">Cinci Nezir, toplanan sanatkârları görünce keyifle bağırdı:</p>
<p class="calibre1">— Bize bugün davul zurna isterdi Başefendi... Da-</p>
<p class="calibre1">87</p>
<p class="calibre1">; -; ..--</p>
<p class="calibre1">, <sup class="calibre2">-</sup>| ... ... <sup class="calibre2">-</sup>.</p>
<p class="calibre1">vul zurna olmalıydı da, «Çalın ulan çingenler!» diye. ben şimdi başpelvan havasını vurdurmalıydım!</p>
<p class="calibre1">Başgardiyan Etem Efendi, hâlâ paçalarıyla uğraşan Kelleci'ye çıkıştı:</p>
<p class="calibre1">— Ulan Kelleci, beri bak!.. Beri bak dedim!.. Biraz da sen çırpın, derbeder! Çırpınmak er meydanının bayram namazıdır... -Ortaya gelen Kelleci, ellerini birkaç kez isteksiz isteksiz vurunca Etem Efendi enikonu kızdı -: Çırpınma böyle midir rezil? Hele iki dolan! -Murat'a döndü-: Ben bu senin başpelvanda, pelvanlık görmemekteyim. Bu pisin kökü resmen güb-redeymiş... Sana dedim, avanak Kelleci, şaplak geliyor. Beri bak oğlum, güreş dediğin mekik gibi atılacak. Sen kazık gibi kakıldın kaldın!..</p>
<p class="calibre1">Hatip Hoca ayıpladı:</p>
<p class="calibre1">— Güreşte pelvan kısmını hatalamak var mıdır? Şuncacık zagonu bilmeden:</p>
<p class="calibre1">«Pelvan Etem» adını alana ne demeli?</p>
<p class="calibre1">— Höst Gâvur Hoca!.. Bu iş, senin ölü yıkamana benzemez! Ha babam ha!.. Tosunlara hele!.. Hele kara kömüşlere!.. Ulan aman! Ulan bu nasıl bir tetiklik!.. Aldın mı Hoca Hatip?.. Ulan aferin İpsiz Recep!.. Hayda bre!.. Meydancı Recep, ilk saldırışta, Kelleci'nin kafasını kapmış, Kelleci de, sol bacağını Recep'in bacakları arasına sokarak onun beline sarılmıştı.</p>
<p class="calibre1">Recep, pazı gücüyle Kelleci'nin soluğunu kesip bu yoldan gücünü kırmaya çalışıyor; Kelleci bir yandan kafasını kurtarmaya uğraşırken, bir yandan da topuğu kolluyordu.</p>
<p class="calibre1">Güreşin ağırlığını anlamak için, Kelleci'nin, yere sımsıkı basan sağ ayağına, bu ayağın hantal kundurasına bakmak yeterdi. Yüzü renk renk sahtiyanlarla yamanmış, topuğu sonuna kadar aşınmış bu kundurada,</p>
<p class="calibre1">88</p>
<p class="calibre1">Kelleci'nin arada bir sezilen ruh hantallığı, elle tutulur, gözle görülür gibiydi. Kelleci şimdi, bu hantallıktan sanki yararlanıyor, tembelliği sanki yenilmesini önlüyordu.</p>
<p class="calibre1">Recep çelme takmak istedi, yetiştiremeyince, iç tırpanı denedi. Boynu sıkıldığı için, hırıldayan Kelleciyi, ileri geri birkaç adım sürdü.</p>
<p class="calibre1">Başgardiyan iyice keyiflenmişti:</p>
<p class="calibre1">— Kelleci bunaldı Murat Bey! Bırak, bunaldığı iyi... Güreşte boğmak vardır ama, oyunladır. ri boğacak ki, öbürü boğulmamaya bakacak... -Ethem Efen-di'nin sesi titriyordu. Güreşin hızına kapılarak yüreğinin yapraklandığı belliydi -: Bunlar güreşe zurlu irdiler Murat Bey, bize geriden, «Maşallah» demek düşer!.. Şeker Emin de, güreşin yürek oynatan yeline kapılmış, ileri çıkmıştı. Recep'in ardından hırü hırıl öğüt veriyordu:</p>
<p class="calibre1">— Ulan Recep!.. «Ulan Recep,» dedim alçak!.. Dış tırpan oğlum... Dış tırpanı çal ki, kütük gibi devrilsin...</p>
<p class="calibre1">Nerdeyse Recep'in bir türlü beceremediği dış tırpanı kendisi atacaktı. Hatip Hoca çıkıştı:</p>
<p class="calibre1">—• Bu ne arkalaması Şeker Emin! Bu, en rezilinden Çingen arkalaması... Geri dur! Geri dur. Kötü söylerim!</p>
<p class="calibre1">Bu sırada Recep zorlatmış, Kelleci'yi tek ayağı üzerinde zıplata zıplata sürüp duvara dayamıştı.</p>
<p class="calibre1">Başgardiyan Etem Efendi ellerini dizlerine vurdu:</p>
<p class="calibre1">— Ulan aferin Recep!.. -Karakucak güreşte «aferin» çekmenin, alkışlamanın yasaklığmı biliyordu ama başgardiyanlığma güveniyordu -: Meydanı tükettin aferin namussuz!.. Tükettin ama, göğüs çaprazıyla tüketmek gerekti. Çaprazı önceden toparlayacaktın ki, ben sana «pelvan» diyecektim. Senin Kelleci'nin hesabı ta-89 mam Murat Bey, senin pelvan bu vartadan kurtulamaz. Bitti bilakis...</p>
<p class="calibre1">Başgardiyan, lafını tamamlayanı adan Kelleci bir zorlayışta kafasını kurtarıp Recep'in ardına dolaşmış, hasmını önüne çökertmişti. Etem Efendi buna çok şaştı:</p>
<p class="calibre1">— Vay başıma!.. Budadı oğlum!.. Biçti, ekin gibi bilakis... Ulan aman! Sakın bunun niyeti «peşkabza» mı? Değil... «Ters kepçe... » Aman «iç paça» olmasın uşak. -Askerlikte biraz yağlı güreş öğrenmişti. Karakucakta olmayan oyun adlarını yerli yersiz sıralıyordu - : Ulan rezil Kelleci, aferin!.. Ulan bunun sonu kün-deee... Evet, bu oğlan doğruca kündeye gidiyor. Peki bu Kelleci kafayı nasıl boşalttırdı, Gâvur Hoca? İşte «kıran kırana güreş» diye ben buna derim. Sefil Şeker, geri dur! Kelleci'nin niyeti başka... Geri dur ki sefil Şeker, geri dur da güreş neymiş gör!.. Tüh ulan Kelleci, omuzdan aşıracaktın avanak!.. Aşıracaktm da, kabak gibi yere vuracaktın! Recep demincek, kafayı boşlayıp birden aşağı süzüleydi... Topukları yoklayay-dı, başına bu rezillik gelmezdi. Güreşte hasmının, iki dirhemcik boş yeri aranacak, hey akılsız!.. Aman aman!.. Hele şuna hele... Ulan Kelleci, yuf olsun; ben «künde» diyorum, bu oğlan, yokuşa vurmuş koca kö-müş hesabı dizliyor. Dur töbe!.. Şimdi anladım, dizle-mese, kılçığa geliyordu. Kılçığa geldin mi, dağ olsan savrulursun. Boyundurukla... Hayır, kolbastıya geç... Biz «kolbastı» diyoruz, bu gözünü sevdiğim sarmaya gidiyor. Sarmayla bunun göbeği güneşe döner mi. alçak? Sardı, evet, sardı da iyice yaydı, buyur bakalım, bilakis!.. Evet sen haklıymışsın Gâvur Hatip! Şimdi iman ettim, bu Kelleci, sonunda Recep rezilini güzelce da-ğıtsa gerektir.</p>
<p class="calibre1">Kelleci yüzde yüz bozacak... Bozdu bile... Güreşin böylesi de mi olurmuş namussuz Şeker! «Maşallah,» demedin mi, seni çiğnerim alçak, gök göz-90</p>
<p class="calibre1">lerini söndürürüm! Tamam! Nah sana yılan sarması... Buna bir sözün var mı, Şeker Ağa? Beri bak, buna bir sözün var mı, çingenlerin yüz karası? Buna dağlar dayanmaz, Şeker, buna, eskinin cihan pelvanı Kel Aliço yıkılır. Ulan aferin, domuz Kelleci, ulan bilakis aferin!.. Hatip Hoca, Şeker Emin'in damarına basmak için herkese duyuracak gibi konuştu:</p>
<p class="calibre1">— Kupkuru aferini bu Kelleci ne yapsın Etem Efendi!.. Bu güreşi yüz akıyla başa çıkarırsa, oğlanı revire meydancı diker misin?</p>
<p class="calibre1">— Dikilmez mi? Diktim gitti. Güreşi alsın, bilakis meydancılığı cebinde bilsin!..</p>
<p class="calibre1">Şeker Emin neye uğradığını şaşırmış, Hoca'ya ba-kakalmıştı.</p>
<p class="calibre1">Hatip Hoca, Kelleci'ye seslendi:</p>
<p class="calibre1">— Duydun mu Kelleci! Recep'i yenersen meydancılık cepte... Göreyim seni kopuk...</p>
<p class="calibre1">Kelleci, Hatip Hoca'nın dediklerinden de hiçbir şey anlamamıştı. Çifte sarma ile yüzükoyun yere serdiği Recep'in üstünde hırıl hırıl soluyordu.</p>
<p class="calibre1">Recep de hamdı. Alta düştükten sonra, birkaç kere kurtulmaya çalışmış, ellerine abanıp gövdesini her kaldırmak isteyişte bileklerinden çeken Kelleci'nin gücüne dayanamayarak yeniden yere yapışmıştı. Her davranışından sonra göğsü toprağa törpü gibi sürtülüyordu.</p>
<p class="calibre1">Meydancılığı Kelleci'ye kaptırmamak için çare arayan Şeker Emin, Recep'in giyim merakını hatırladı, yanaşıp bağırdı:</p>
<p class="calibre1">— Ulan davran da sıçra, miskin Recep!.. Şu kadar kuruşa aldığın gömlek gitti!.. Şunu kirıdeleyip aşırsa-na... Davran kahpe dölü!.. Nasıl, geceleri şuram buranı kurcalar mısın çokça?.. Al bakalım!.. Mor çiçekli gömlek gitti gider!..</p>
<p class="calibre1">91</p>
<p class="calibre1">Recep, son bir davranışla biraa kalkıp gömleğine baktı. Bakmasıyla suratına ağlamaklı bir buruşma geldi. Kelleci, yeniden kollarını çekip yeniden gövdesini taşa toprağa sürünce, belkemiği kırılmış gibi bağırdı:</p>
<p class="calibre1">—    Bırak ulan!.. Bırak!.. Kelleci duymazdan geldi.</p>
<p class="calibre1">—    Bırak namussuz!.. Bırak dedim! Gömlek gittiyse ben sana sorarım! Bırak koyver!</p>
<p class="calibre1">Hatip Hoca hayın bir keyifle sordu:</p>
<p class="calibre1">—    Bırak ne demek Recep pelvan? Yoksa pes    mi ettin?</p>
<p class="calibre1">—    Bıraksın Hatip Emmi... Gömlek    gitti.</p>
<p class="calibre1">—    Güreşte «gömlek gitti» yoktur    yiğit...    Pes ettin    mi,    pes?</p>
<p class="calibre1">—    Ulan Kelleci ben seni... Ulan    ben seni    sopaya...    Kelleci    ağır bir ;sesle</p>
<p class="calibre1">sordu :</p>
<p class="calibre1">—• Pes mi?</p>
<p class="calibre1">—    Pes namussuz, bırak!..</p>
<p class="calibre1">Kelleci çift sarmayı çözüp ağır ağır kalktı. Mintanı zıpkasından kurtulmuş, göbeğinin çıplaklığı meydana çıkmıştı.</p>
<p class="calibre1">Meydancı Recep, bir yandan, mintanının kopan düğmelerini arıyor, bir yandan ağlar gibi söyleniyordu :</p>
<p class="calibre1">—• Hay Allah belanı versin namussuz!.. Ulan, biz essahtan mı tuttuk bu güreşi?.. Bizim gevşek tutmamızdan ara bulup he mi?.. Ulan peki... Ulan ben sana bunu sormaz mıyım? Ulan namussuz, nerede bizim sedef düğmeler?</p>
<p class="calibre1">Şeker Emin, Hatip Hoca'ya dargın dargın baktı: — Rezil Kelleci, revir meydancılığını duyunca davrandı. Güreşte pelvan arkalamak var mı Hatip Hoca? —• Höst oğlum, biz o lafı, oğlan çifteyi sardıktan sonra ettik. O karışıklıkta, bizi duymadı bile... Bunun</p>
<p class="calibre1">pes ettirmesi lafla değil, tohumdan sürme pelvan olduğundan...</p>
<p class="calibre1">Başgardiyan Etem Efendi, başını salladı:</p>
<p class="calibre1">— Gâvur Hoca'nm sözü hak bilakis!... Bu oğlan, hu güreşi yaman attı, başpelvan gibi attı. Ulan aferin domuz Kelleci! Zehir gibi güreştin, kara yılan gibi... Güreşte pes ettirmek, göbeği havaya getirmekten ileridir. Eski zamanlar olaydı, seni blakis, Sultan Aziz'e başpelvan yollardım köpek! Güreşin civelek ama, oyunun, peşrevin az... İçerdeki Hüsnü pelvan sana az biraz oyun göstersin... Öğleden sonra aklıma getir!..</p>
<p class="calibre1">—    Benim pelvanlıkta gözüm yok efendi ağa... Etem Efendi bu söze    çok    şaştı:</p>
<p class="calibre1">—    Pelvanlıkta gözün yok mu? Ne demek? Pel-vanlıkta gözün yok    da    nede    var</p>
<p class="calibre1">bakalım!</p>
<p class="calibre1">Kelleci Memet, gözlerini Murat Bey'den kaçırdı:</p>
<p class="calibre1">—    Benim gözüm okumada yazmada...</p>
<p class="calibre1">—    Ulan bu nasıl bir söz!.. Duydun mu Murat Bey?</p>
<p class="calibre1">—    Duydum Başefendi...</p>
<p class="calibre1">—    Duydunsa, ders vermek sana düştü, ama, benim hiç umudum yok...</p>
<p class="calibre1">— Neden?</p>
<p class="calibre1">— Ben bu rezilleri bilirim. Bunlar bilakis, üç gün sonra usanırlar. Doğru muyum ulan kopuk?</p>
<p class="calibre1">—    Biz hiç usanmayız efendi ağa... Belleten olsa...</p>
<p class="calibre1">—    Sıvanır mısın koparmacasına?</p>
<p class="calibre1">—    Sıvanırız.</p>
<p class="calibre1">— Vay başıma!.. Beri bak Kelleci!.. Ya, biraz geçince boşlarsan... Ben senin kemiklerini kırmaz mıyım?</p>
<p class="calibre1">— Kır... Kır ne güzel! Uğraşırız. Usanmak da neymiş?</p>
<p class="calibre1">Murat çok sevinmişti. Kelleci'ye parmağını kaldırdı :</p>
<p class="calibre1">92</p>
<p class="calibre1">93</p>
<p class="calibre1">— Alfabeyle defter, kalem benden... Başefendi, hemen birini gönderip aldırsın! Başgardiyan Etem Efendi, Kelleci'nin ensesine bir şaplak indirdi:</p>
<p class="calibre1">— Beri bak zibidi... Okumanın ardını bırakmazsan, meydancılığı, bilakis, cebinde bil, köpoğlusu...</p>
<p class="calibre1">Oğlanın ensesine bir şaplak da Cinci Nezir çekti:</p>
<p class="calibre1">— Aferin yeğen!.. Bizi yere baktırmadın!.. Bunun babası da böyle yiğitti, savaş meydanlarında, Başefen-di... «Rufat Onbaşı» dedin mi, ordularda nam salmıştı. Bu Kelleci'nin kanında şuncacık katkı yoktur. Su katılmamış Türk oğlu Türk... Neden mi belli?.. Güreşte, Recep rezilini yenip savuşmasından... Kanı katıksız olmanın birinci ispatı, güreşte yenmektir Hatip Hoca .. Ben, bu Kelleci yeğenime, az biraz dikkat isterim.</p>
<p class="calibre1">II</p>
<p class="calibre1">Revir avlusundaki barakalardan birincisinde -Bekir ustanın terzi dükkânında -, Cinci Nezir, uygunsuz durumda yakalanarak, dün geç vakit cezaevine getirilen Memleket Hastanesi hademelerinin işini ballandırıyordu :</p>
<p class="calibre1">— Oğlan bize komşudur. Yeni yetmelerden... Beni görmesiyle az kaldı ki utancından gebere... Kuytuya çektim. «Aldırma tosun! Olur böyle şeyler... Hele aslını anlayalım şunun...» dedim. Biraz direndi, «Düşmanlığa uğradık Nezir Emmi... Şart olsun, kötülük yok... Karı bildiğin gibi değil,» dedi. «Dur oğlum, 'Bildiğin gibi değil,' ne demek? Karının o sıralardaki ustalığını mı övmektesin utanmaz?» dedim. «Töbe aman!.. Biz eteğinin temizliğini övmekteyiz,» dedi. Hastaneye gireli beri doktordan, hademeden ardına düşenin sayısı belirsizmiş de, fıkara karı, birine yakınlık vermemişmiş... «Biz Başhademenin karalamasına uğradık!» dedi. «Karı, gömleğimi yuduydu. 'Aranız iyi kahpe...' diye etini burmuş. 'Bizi de görmezsen, gerisini kendin düşün', diye zorlamış. «Karı olmazlanınca,</p>
<p class="calibre1">94</p>
<p class="calibre1">95</p>
<p class="calibre1">bize bu karayı çaldı imansız,» dedi. Biraz sıkıladım, «Yanılıyorsun kopuk... Derdini yanmayan ilacını bulamaz,» dedim. «Ateş olmayınca duman tüte mi bilir? Hele hele!» dedim. «Bu işin kanunu, kılıç kmda yakalanmadan adamı mahpus damına tıkamazlar,» dedim. «İleride bir iyiliğimiz dokunsun dersen, doğruyu söylemeli!» dedim. Biraz anladı ofladı, sonunda yola geldi. «Bir iştir oldu Nezir Emmi... Şeytana uyduk!» dedi. «Belediye nikâhını boynumuza alsak, hükümet yakamızı bırakır mı?» diye ağladı. «Nikâhı göze aldığına göre, karı nasıl?» dedim. «Görmeyince ne desem boş, Nezir Emmi...» dedi. Oğlanın övmelerine bakarsan, karı, şu resimdeki dünya güzelinden zorluymuş...</p>
<p class="calibre1">Duvardaki taşbasma resim, Karadağ Kraliçesi Dı-raga'nmdı. Altında «Dünya Güzeli Züleyha -Her hakkı mahfuzdur» yazılmıştı. «Her hakkı mahfuz Dünya Güzeli Züleyha» ak gerdanlı, pembe yanaklıydı. Belli belirsiz gülümseyen kara gözleriyle, adama, can alacak gibi bakıyordu. İpek fistanının yakasını kertenkele biçimi bir elmas iğne ile tutturmuş, güzelliğine kibirlendiğinden dolgun göğüslerini kabartarak kasılmıştı.</p>
<p class="calibre1">Cinci Nezir, gözlerini resimden ayırmadan içini çekti:</p>
<p class="calibre1">— Karı böyle yakıcı güzelse, oğlan ister istemez nikahlayacak, Hatip Hoca! Çünkü böylesinin ayrılığına, körpe kısmı, hiç dayanamaz. Aslında, böyle bir güzeli, çekip vuracaksın... Vuracaksın ki, erkek milleti belalardan birini savuşturup az biraz ferahlayacak... Böylesi, erkek kısmını yakar harradak... Kül eder! -Gözünün ucu ile Terzi Bekir'i gösterdi -: Bana inanmazsan Terzi Bekir'imize sor da bak!..</p>
<p class="calibre1">Terzi Bekir telaşlandı:</p>
<p class="calibre1">— Başlarım haaa, domuz Cinci, rezillenme!..</p>
<p class="calibre1">— Hele dur terzi oğlum!.. Bizim sözümüzde hiç</p>
<p class="calibre1">96</p>
<p class="calibre1">rezillik yokken... Suratın neden kızardı senin, neden al atlasa kesti?</p>
<p class="calibre1">— Ulan Cinci... Uzatma, dedim...</p>
<p class="calibre1">— Boşuna debelenmektesin terzilerin aslanı... İs-lamsak, birbirimizden gizlimiz olmayacak... Bütün Çankırı'nın bildiğini, Murat Bey'den niçin saklamah?.. Ben görmedim! Görenler, göçmen kızını yaman anlatıyorlar, Murat Bey! Göçmen kızının, şu Züleyha anamızdan artığı varmış da eksiği yokmuş... Höst! Bırak o makası yerine... Aman arkadaşlar, bu rezil Bekir, bizi de doğrayacak, fıkara pazarcı gibi... Peki, göçmen kızı o kadar yakıcı güzel değildi de, elin gezgin pazarcısını, sen neden geberteyazdın, gündüz ortası?..</p>
<p class="calibre1">—    Diline sahip olsaydı, edebini bilseydi de, kendini doğr atmasaydı.</p>
<p class="calibre1">—    Oğlum Bekir, gezgin pazarcıda, saray terbiyesi aramak neyin nesi? Sen, gezgin pazarcıların üstüne başkomutan mı kesildin? Yabanın garibi, senin göçmen kızma yandığını nereden bilecek, durduğu yerde?</p>
<p class="calibre1">— Kötü söylerim Cinci Nezir!.. Bunca zamandır, «Yanma yok,» diyoruz.</p>
<p class="calibre1">— Biz «var» mı dedik, töbe!.. Bizimkisi sözgelimi... Evet, arada, yanma hiç yok Murat Bey, bununkisi vatan, millet gayreti... Kanındaki Türklük gürlüyor, su katılmamış Türk kanı... Allah kötüsünden esirgesin, bunun gözünü karı buruyor. İşin aslı, bunlar nerenin göçmeniyseler, göçe göçe gelmişler de, bunun dükkânı karşısındaki eve oturmuşlar. Bir ana, bir kız... Babaları, bilmem nerede, necilik ediyor. O gün, Çankırı'nın pazarı... Kızla anası, pırtı almaya çıkıyorlar. Onlar çıkınca, bu senin terzi ustan da, «Hele pazara bir bakalım! Alışveriş nasıl?» diye dışarı uğruyor. Bana sorarsan, uğramasa hiçbir şey yoktu. Allahm işine bak ki, uğruyor... Dahası... Acele uğradığından, koca terzi</p>
<p class="calibre1">97</p>
<p class="calibre1">makası da elinde... Gezgin pazarcıları bilmez değilsin!.. Edirne'den Kars'a kadar dünyayı dolaşan herifler... İçlerinde anasının ipliğini pazara döküp yumak yumak satan kıyamet gibi... Göçmen kızının tezgâhı önünde durup pırtılarına baktığı pazarcı, meğer sayılı kopuk-lardanmış... Hem yürekli, hem bilekli... Fazladan lafın çifte anlamlısını pek seven bir zibidi... Kızla anası, pırtıları yoklayıp dururken, herif bulaşmış laf dokundurmaya... «Allı verelim, küçük bayan... Morlu verelim... Açıksa koyu verelim...)) diye yılışmış... Evet, yılışmasa iyiymiş ama yılışmış... Berikiler, göçmen olduklarından, bizim yutturmacalarımızı nereden bilecekler? Fıkara kız, «Koyu istemez,» dedikçe, densiz herif tadında kesmemiş, yutturmacayı üsteledikçe üstelemiş... Öteki pazarcılar gülüşmeye başlayınca kız işin farkına    varıyor,    «Biz    gâvur içinden</p>
<p class="calibre1">buraya, bu lafları duymaya mı geldik? Sende hiç    utanma yok    mu?»    diyecek    oluyor.</p>
<p class="calibre1">Rezil pazarcı büsbütün cıvımış... «Ulan sen bu lafı neden kötüye çektin durduğun yerde?.. Utanmazlık sende mi, bende mi?» diyerek yavuzlan-mış... Terzi Bekir'in bu kadarına dayanması bile yiğitlik... Çünkü göçmen kızı ağlamaya başlamıştır. Peki, dayanamıyor da ne yapıyor, hemen makası yetiştiriyor mu? Hayır!.. «Ayıp arkadaş!.. Böyle sözler esnaflığa yaraşmaz,» diye öğüt vermeye kalkıyor. Bana kalsa, öyle bir ite böyle laf edilmeyecek de, hemen yakası toparlanıp ana avrat düz gidilecek... Herif, bu bizim aslan Bekir'imizi, böyle ufarak, biraz da etsiz görünce, sözüm buradan dışarı, adama benzetememiş...</p>
<p class="calibre1">«Ulan sapı silik! Sen ne karışıyorsun? Biz burada pazarlık pişiriyoruz!» demesiyle koca terzi makasını boynunun köküne yemesi bir olmuş... Yemesiyle de, terbiyesiz pazarcı, kütük gibi yıkılmış... Ben,    gerisini    görenlerden</p>
<p class="calibre1">dinledim : «Önce biraz çiğnedi hamur gibi... »</p>
<p class="calibre1">98</p>
<p class="calibre1">dediler, «Sonra, Allah sana inandırsın, herifi kaptı kaldırdı, önce bu taşa vurdu, efe gönlü beğenmedi, götürdü şu taşa vurdu, ham deri hesabı... » dediler, «Hem de nasıl vuruyor?.. Allah yarattı demek yok...» dediler. «Baktık gebertecek... Elinden güç ile aldık. Ne fayda ki, biz yetişene kadar terbiyesiz pazarcı, adamlıktan çıktı,)) dediler. Terzi makasını, nasıl hınçla yallah ettiğini anlamalı ki, it oğlu itin boynu eğri kalmış... Bizim koca Ağırceza başkanı, buna, sakat bırakma cezasını, «Aferin oğlum!» diyerekten, göğsüne savaş madalyası takar gibi verdi Murat Bey!..</p>
<p class="calibre1">Terzi Bekir yere bakarak gülümsüyordu. Yumuk Tatar gözleri büsbütün uf almış, fırlak elmacıkları utanç kızartısı kaplamıştı. Cinci Nezir vuracakmış gibi elini kaldırdı:</p>
<p class="calibre1">— Gülersin köpoğlusu!.. Ben de cezayı bitirince, Züleyha anamızdan güzel, göçmen kızım saracak olsam...</p>
<p class="calibre1">—    Kes artık... Uzattın iyice... Bak şart olsun makas geliyor!..</p>
<p class="calibre1">—    Vay başıma!.. Bu rezil terzi her «göçmen kızı» lafıyla Müslüman boynu vuracaksa işimiz iş... Peki, bu göçmen kızı nasıl bir bela, hey Allah!.. Bizim Çankırı toprağımıza, o gün bugündür, gezgin pazarcıların uğramadığı yetmiyor mu? Bu kaltak, burada, hiç mi boynu doğru adam bırakmayacak? - Başını salladı -:</p>
<p class="calibre1">Aman ben, suçu hep kendimde bulurum!..</p>
<p class="calibre1">— Neden?</p>
<p class="calibre1">— Bilmez gibi sorarsın bre Hatip Hoca!.. Göçmen kızma zengin yerden alıcılar çıkıp bu Terzi Bekir, burada, gebereyazmca, sizin haberiniz yok, ben ossaat muskaya' çöktüm. Göçmen kızının, bunca yıl, bu Terzi Bekir'in yolunu beklemesi neden bakalım? Göçmen kı-99</p>
<p class="calibre1">zı ne biçim bir avanak olmalı ki, şu Tatar surat oğlanın yolunu gözlemeli...</p>
<p class="calibre1">— Demek muskaya çoktun, kızı bu bizim Bekir'e yaktın?..</p>
<p class="calibre1">— Yaktım, Allanın izniyle... Bizde böyle bir hem-şerilik gayreti vardır. Neye güldün karı gibi gene, yoluk sakalına tükürdüğüm!..</p>
<p class="calibre1">— Güldüğüm şu... Göçmen kızlarına yanıklık muskası yazacağına, diyorum...</p>
<p class="calibre1">—    E'e...</p>
<p class="calibre1">— Muska gücüyle, para vuracak piyango biletini seçip alsan... Ya da, yer altından, Ceneviz gömülerini çıkarsan...</p>
<p class="calibre1">— Vay, isteyince bulup çıkaramaz mıyım yoksa?.. Dur, lafını unutma!.. Senin bu lafın ne demeye geliyor? «Bu herif, gerçekten bir cinci değil... Uydurma bir cinci!» demeye mi sakın?</p>
<p class="calibre1">— Tamam!..</p>
<p class="calibre1">— Bizim parasızlığımız, yalınkat cinci olduğumuzdan mı şimdicik? - Birden kızdı -: Bilemedin, uyuz Hatip... Bizim parasızlığımız, parada gözümüz olmadığından...</p>
<p class="calibre1">— Olsa?..</p>
<p class="calibre1">— Olsa, kolay...</p>
<p class="calibre1">— Demek parada gözün olsa, yerdekini göktekini. elinle koymuşçasma bulur çıkarır miydin?</p>
<p class="calibre1">— Ossaat...</p>
<p class="calibre1">— Peki, neden çıkarmamaktasın oğlum Cinci? Bol p a r a n olsa, bugün bir rezilken, yüz rezil o l u r s u n l . « Rezilliğin tarih kitaplarına geçer!..</p>
<p class="calibre1">— Rezillikte, tarih kitaplarına yazılmak, sen dururken, bizim elimize hiç giremez, Gâvur Hoca... Tarih kitaplarına yiğitlikle yazılmaya geldi mi, bunun yolunu sen bilmezsin ama, biz, Allahıma şükür, iyi biliriz.</p>
<p class="calibre1">100</p>
<p class="calibre1">— Nasıl bakalım? Şaşırıp, «Cincilikteki ustalığımızla.» demelisin ki, ben seni eşekarısı gibi dalamalı-ynn, pis gövdeni, dolu işkembe gibi şişirmeliyim!.. * Cinci Nezir, gözlerini süzerek bir zaman ensesini kaşıdı, bir zaman Hatip Hoca'ya acır gibi baktı:</p>
<p class="calibre1">—- Ben bu yaşıma kadar çok bunaldım, Hoca Hatip, aklım da, bu dünyanın işlerine az biraz ermekte... Erdiğinden bana para lazım değil!</p>
<p class="calibre1">Hatip Hoca, içini çekti:</p>
<p class="calibre1">— Doğrusun sefil Cinci!.. Adam, adam olmayınca parayı neylesin?</p>
<p class="calibre1">— Höst... Beni dinlemeli de, lafımı sonra kesmeli... Ben para istemem. Çünkü bu dünyada paradan değerli şeyler vardır. Şimdi, şu kapıda Derviş Ömer Ağanın yanında, Hızır Peygamber peydahlansa da, «Dileyin dilediğinizi, alın istediğinizi,» dese, akim yetmediği için, sen çokça para isterdin. Bana geldi mi? Kulağını ver de beni iyice işit avanak Hatip... Ölene kadar da unutma!..</p>
<p class="calibre1">Ben, Hızır Peygamberden cumhurbaşkanlığını alırdım!..</p>
<p class="calibre1">— Aman!..</p>
<p class="calibre1">— Aman ya... Cumhurbaşkanlığını aldım mı, harcanacağından çok para, istersen, ayağına gelir. -Öksü-rüp boğazını temizledi. Söyleyeceğini söylemek için, sanki yıllardır fırsat bekliyormuş gibi davrandı. Yumruklarını dizlerine dayayarak iyice kasıldı - : Cumhurbaşkanlığını aldık mı, şimdicik, Hatip Hoca, İsmet Paşa'-nın tahtına kurulup dünyanın dümenine yapıştık mı, sıkıca! İyi... En önce ferman ederim: Bütün memur takımını Cumhuriyet Alanlarına biriktiririm.</p>
<p class="calibre1">—    Anladım. Söylev çekeceksin,    vatan, millet üstüne...</p>
<p class="calibre1">—    Hay anan öle akılsız Hatip,    bilemedin!.. Benim söylev    çekecek    sıram</p>
<p class="calibre1">geride... İşim başka benim... Sı-</p>
<p class="calibre1">101</p>
<p class="calibre1">ki dur! Arkadan ikinci fermanım yuvarlanıyor ortaya top gibi... «Meydana toplananlar, soyunacaklar anadan çıplak!» diyorum!</p>
<p class="calibre1">— Dur oğlum!.. «Anadan çıplak» ne demek? Donu monu...</p>
<p class="calibre1">— Aslında donları sıyırtıyorum!.. Şallak mallak ortaya çıkacaklar, dipten doruğa...</p>
<p class="calibre1">—    Tüh Allah belanı versin utanmaz... Bu nasıl bir edepsizlik?</p>
<p class="calibre1">—    Evet, işte bu da böyle bir    cinci oyunu... Dur, lafını    unutma!..    Biz</p>
<p class="calibre1">herifleri neden çıplatıyoruz bakalım, kabukluları kabuksuzlardan ayırmaya çıplatıyo-ruz.</p>
<p class="calibre1">—    Anlayamadım?..</p>
<p class="calibre1">— Anlayamazsın!.. Bu meseleyi değme okumuşlar anlayamaz çünkü... Senin gibilerinin anlayamaması hiç ayıp değil... Dinle Hatip Hoca, Osmanlı vaktiyle</p>
<p class="calibre1">işleri gayet gevşek tuttuğundan Türkün içine gâvur tohumu karışmıştır. Neye şaştın?.. Evet, bizim içimize bunca zamandır, gizli din taşıyan gâvur dölleri girmiş Hatip Hoca. Bizim avanak milletimize sorsan, «Memur takımı tüm rüşvetçi... » der, «Ağzı olan yer mutlak... » der, «Türkün malı deniz yemeyen domuz,» der. Gözünü aç, bu lafların yalanı yok yanlışı var, memur takımının kanı temiz olanları, açlıktan geberseler, rüşvet almazlar. Çünkü, kurban olduğum Türk kanı bırakmaz. Rüşvetsiz iş görmeyenler, gizli din taşıyan gâvur dölleri bir, bir de kanı katıklı olanlar... Bu sebepten, akıllı bir cumhurbaşkanı, rüşveti, dinsizliği, ırz düşmanlığını kaldırayım derse, ilk iş, gâvuru Müslümandan ayıracak... Ama safi, gâvuru Müslümandan ayırmak yetmez. Bir yandan da kütükleri yoklayacaksın... Kütük dedimse, odun kütüğü değil haaa... Nüfus kütüğü...</p>
<p class="calibre1">102</p>
<p class="calibre1">— Nüfus kütüklerinde, neyi yitirdin de aramaktasın oğlum Cinci?</p>
<p class="calibre1">— Bakalım, kimin anası Çerkeş, babası Arnavut... Bakalım, kanma Arap karışmışımız ne kadar?.. Bakalım, Lazımız, Kurdumuz kaçta kaç?..</p>
<p class="calibre1">— Benim aklım karıştı!.. Bunlar Müslüman değil mi?</p>
<p class="calibre1">— Müslüman olmakla... Bunlar da ayıklanacak... Ayıklanacak ama ferah ol, bunlar gâvur defterine yazılmayacak... Yedi göbek Türk oğlu Türklerden artakalan işleri bunlara vereceğiz!.. Kanı katıksızların beğenmediği işleri... Aylığı, kazancı, biraz kıtça işler... Çünkü bundan böyle, Osmanlı ülkesinde Türk oğlu Türkler yaşayacak ebedi... Tuzsuz yağı bala katıp biraz da biz yiyeceğiz...</p>
<p class="calibre1">— Yanılmaktasın deli Nezir!.. Kütüklerde bizim Lazlığımız, Kürtlüğümüz yazılı değildir.</p>
<p class="calibre1">— Korkma! Onun da çaresi bulunmuştur! Her yana Türk oğlu Türk doktorlar salıyorum. «Göreyim sizi aslanlar... Milletin içinde kanı katkılıları ayıklayıve-rin güzelce...» diyorum.</p>
<p class="calibre1">— Şimdi halt ettin namussuz Cinci!.. «Kanı katkılı» nasıl bir söz? «Milletin anası avradı, şundan bundan kaçmtı yaptı,» demeye getirmekteysen, lafını geri topla, seni çiğnerim!</p>
<p class="calibre1">— Yüreğin bozuk olduğundan, aklın, o biçim ka-çmtılarda... Bizim aradığımız zina kaçmtısı değil, kan kaçmtısı. Başka milletten karı aldın mı, dölün karışık çıkar. Akim ermediğinden, melezleyip soyunu berbat ediyorsun! Şunu iyice öğren, yedi göbek Türk oğlu Türkleri, melez takımından ayırmayınca Osmanlıya kurtuluş yoktur. «Karı milleti kaç paralık ki, nüfus kütüğünde soyu sopu yazıla,» diyeceksin!.. Kolayı var. Çünkü, doktorlar bunun ilacını buldular. Yedi göbek 103</p>
<p class="calibre1">geriden, senin kanına, şuncacık bir yaban kanı bulaşmışsa, ilaç hırpadak gösteriyor. Parmağının ucundan iki damla kan alıp ilaca kattın mı, tamam!.. Katkısız Türk kanı, ossaat köpürüp taşıyor, dağ selleri gibi... Katkılısı da, ekşi süt gibi peynire kesiyor! Bazısının köpürüşünü az biraz beğenmedin mi, hiç meraklanma!.. Herifi al götür, kafa kemiğini doktora ölçtür. Allanın işine bakmalı ki, kurban olduğum Allah, Türkün kafa kemiği yaman arkadaş!.. Bin tanesini ölçüyorsun da, birinde, kıl şaşmıyor. Ne fayda, bu işler vaktiyken yapılacaktı da, bu topraklar, çıfıt dönmesi Selaniklilerin, kanı bozuk Farmasonların eline hiç geçmeyecekti... -Kaşlarını çatarak bir zaman başını salladı -: Hepsini bir bir seçtik de, alanlardaki kabukluların yanına topladık mı, şimdicik? Eh, biraz soluklandık demektir. Yüreğini bozma kötü Hatip, herifleri oralarda kurda kuşa yedirecek değilim. Ben bunları, toptan köylere süreceğim, köylümüzle bunlar yer değiştirecek...</p>
<p class="calibre1">— Etme imansız Cinci, gel vazgeç... Osmanlı ülkesine bir bela düşüreceksin ki, bunca akıllı, kıyamete kadar paklayamayacak... Hay avanak, köylü kısmı, kasaba yerinde ne işe yarar? Senin demenle, bunca yılın köylüsü, fırt diye tüccar mı kesilecek? Sarraf olup altın mı tartabilecek? Okuma yazma bilmez köylüye, hükümet dolabını, nasıl çevirteceksin deli pezevenk?..</p>
<p class="calibre1">— Sen boşuna telaşlanmaktasın Hatip Hoca. Köyden indirdiklerimi memur dikecek değilim. Çünkü, benim cumhurbaşkanlığımda, memur gayetle az olacak. Dağı taşı, baştan kara memura kesmek benim zagonum-da yok... Yaver ma ver, yardımcı filan bilmem. Herkes kendi ödevine var gücüyle yapışacak... Şimdinin beylik işlerinde, bir tek yumurtayı şuradan şuraya on kişinin götürmesi neden bakalım? Kanı bozukların Osmanlıya düşmanlığından... Bana çok memur istemez. Çünkü milletin arasında kanı bozuk kalmadı. Kimse kimseyle hırlaşmıyor, kurtla kuzu bir arada oynaşıyor.</p>
<p class="calibre1">Arada bir şaşırıp hırsızlık eden olursa, elini kesiyorum. Adam öldüreni, öldürdüğü adamın leşi yanında asıyorum da, ikisini bir çukura gömüyorum. Zinanın cezası, taşa tutulup keşkek edilmek... Dünyadan kahpenin, zamparanın adı kalkıyor. Çarşıda pazarda esnaf, tüccar bolluğuna da paydos... Benim cumhurbaşkanlığımda, her isteyen dükkân açamayacak... Sözgelimi, alalım bizim Çankırı'mızı... Bunca pırtı tüccarı bize ne gerek? Soylularımızdan bir tüccar yeter de artar bile...</p>
<p class="calibre1">— Anladım! «Devecigiller elverir!..» demeye getirmektesin! Ya geri kalanlar?..</p>
<p class="calibre1">— Geri kalanlar köylere sürdüğüm gâvurun, çıfıtın dükkânına tezgâhına yerleşecek...</p>
<p class="calibre1">Deminden beri kapıya dayanıp ağzı açık, gözleri dalgın dinleyen Eskici Derviş Ömer, gizli bir sevinçle sordu:</p>
<p class="calibre1">— Gâvur kısmı, ne işe yarar köy yerinde, Nezir Ağa?</p>
<p class="calibre1">— Sapanla, tırpanla boğuşacaklar. Vaktiyle dinimizin nasılmış doğru yolu? Gâvurlar kazanırmış da, Türkler yermiş... Biz işte o düzeni geri getireceğiz!..</p>
<p class="calibre1">— Reçperlikten anlamaz gâvur, köy yerinde gönlüyle çalışır mı? Şart olsun çalışmaz!..</p>
<p class="calibre1">— Çalışmaz mı? Ne güzel çalışır. Ben hep sarayda mı oturuyorum ki, çalışmayacak?.. Ben, alanlarda topaç gibi dönelemekte değil miyim? Bir bakıyorsun, pazarda densiz esnafı falakaya yatırmışım, bir bakıyorsun, köyleri yoklamaya çıkmışım... Altımda taksi, elimde baston, kafamda gâvur mühendislerin mantarlı şapkası...</p>
<p class="calibre1">104</p>
<p class="calibre1">105</p>
<p class="calibre1">— Oldu mu ya şimdicik? Bunca Müslümanlık geldi! Gâvurun şapkası, başımızda cehennem kazanı gibi neye durmalı?..</p>
<p class="calibre1">Cinci Nezir önce şaşaladı, sonra «Tüh» diye elini dizine vurdu :</p>
<p class="calibre1">— Ağız alışkanlığıyla halt ettik Derviş Ömer!.. Hiç meraklanma!..</p>
<p class="calibre1">Şapka, ilk günden gidiyor, teker meker geldiği yere... Canı çeken fes giysin, canı çeken sarık sarsın!.. Bana geldi mi, benim kafamda, kara kalpak... Öz Türk işi... Dur unutmadan diyeyim ki, yüreğin ferahlasın : Tekkeleri açıyorum. Şeyhlik, dervişlik serbest... Dileyen, «Allah huuu» diye, sesi yettiği kadar bağırsın gece gündüz... Cincilik, muskacılık da serbest... Çünkü, cincinin, muskacının Müslümana çok faydası vardır. Muska, yüreksizi yürekli eder. Bu Hatip Hoca gibi çaptan düşmüşlere, bel gücü verir. İmansız kahpeleri yola getirir ki, pamuk gibi yumuşatmacası-na... Gülersin Derviş Ömer, körpe karıyı duydun ya, sırıtırsın!.. -Hatip Hoca'ya küçümseyerek baktı-: Gelelim, köye sürdüklerimize... Altımda taksi, iki günde bir, tepelerine dikiliyorum. Başlarını gün nasıl yakıyor, ayaklarını bakalım çarık nasıl vuruyor? Herifler toprakta boğuşurlarken, «Kolay gele eğri dinliler,» diyorum, «Türk bunca yıl, ekip biçip, sıcağın alnında düven döndürüp bunalırken, siz buzlu şerbetleri içmekteydiniz. Şimdi, iyi mi, böylece?» diyorum. «Bundan sonra bilmiş olun, Türk'ün elindeki bunca yıllık nasırlar sizin ellerinize birikecek,» diyorum, «Parayla değil sırayla... » diyerek gözümü kırpıveriyorum. Anlarsa, bu göz kırpma, avratlarına sövmekle birdir. Elbet buna karşı, onlar da bir şey derler. «Bir şeyler derler,» dedimse, Türkün zağlı kılıcı tepelerinde fırtına gibi döndüğünden, atıp tutamazlar. Yoksulluklarından, suçsuzluklarından yanıp yakılırlarsa o kadar... -Cinci Ne-</p>
<p class="calibre1">106</p>
<p class="calibre1">zir, elini bıyığına atarak bir zaman düşündü. Aklından çok tatlı şeyler geçirdiği, şeker emer gibi yalanmasından belliydi -: Şimdi yeni para keseceğiz Osmanlı toprağına... Ben parayı çokça kestireceğim ki, millet daralmasın! Zati, köye sürdüklerimizin malları, paraları hazineye çoktan girdi. Bunlara gündelik de vermiyoruz. Herifler boğaz tokluğuna uğraştıklarından gelirimiz çok da, giderimiz hiç yok! Yol parasını, malın, davarın sayım parasını da kaldırıyorum. Bende öşür möşür de arama!.. «Öyleyse parayı neden bu kadar çok kesmektesin?» diye sorarsan, vergileri kestiğim paradan alacağım çünkü... Ben onu bunu</p>
<p class="calibre1">bilmem!.. Bir memlekette para çok oldu mu, milletin yüzü güler... Sırıtarak şurada burada gezer ki, karısının erkeğinin maldan ayrıntısı kalmaz!</p>
<p class="calibre1">Eskici Derviş Ömer, merakla sordu:</p>
<p class="calibre1">— Karılar ne olacak Cinci Ağa, karılar?.. Cinci Nezir, bu soruya gerçekten şaştı:</p>
<p class="calibre1">—    Hangi karılar?.. Onların karıları mı?</p>
<p class="calibre1">—    Karılar kardaş... Bütün karılar...</p>
<p class="calibre1">Derviş Ömer, ikinci askerlikten apansız izinli gelip karısını kötülükte yakalamış, zamparayı öldürmüştü. Köylüleri, «Körpe kahpeye kıyamadı, karının, 'Zorla kafama çöktü' lafına inandı ala geyik,» diyorlardı.</p>
<p class="calibre1">Cinci Nezir güldüğünü göstermemek için, hem eliyle ağzını kapattı, hem de, canı sıkılmış gibi derin derin içini çekti:</p>
<p class="calibre1">— Tamam, evet... Karılar meselesi... Önce şurasını aklına yaz : Onların karıları da, köy yerlerinde, toprakla ekinle boğuşacaklar. Bizimkilere geldi mi ben, karı milletini, böyle başıboş bırakacak değilim. En önde, karılara oy hakkı yok... Kemal Paşa, oyu karılara vermeseydi, dünya bu kadar bozulmazdı ağalar!., «öv karıya geçti» demek, «Erkek milleti alta düştü iyice»</p>
<p class="calibre1">107</p>
<p class="calibre1">demektir. Evet, dünya bu yüzden bozuldu. Benim cumhurbaşkanlığımda, karısını kötülükte bastırıp geber-tene, hiç ceza yok! Fazladan böylesine, üç yüz lira bahşiş veriyorum ki, dilediği daha körpesini ala da keyfine baka!.. Şehir yerinin karıları da, bundan böyle, dışarıda yüzü gözü, kolu budu açık dolaşmayacak... Yolda molda, örtüsüz karı gördüm mü atıma, arabama, os-saat, çiğnetip savuşuyorum. Aslma bakarsan, çiğnemek sırası bana bile düşmüyor. Önümde tuğ çeken yiğitler, bu işi «Tanrı Uludur» diyerek bağırarak görü-veriyorlar. «Önümde tuğ çekenler,» dedim, bu akılsız Hatip, «Neyin nesi?» diye sormadı. Tuğ evet... Türklüğün kökünde tuğ vardır.Tuğ bildiğin kurt kuyruğu...</p>
<p class="calibre1">— Senin zamanında, sancak yerine kurt kuyruğu mu asılacak, terbiyesiz Cinci?</p>
<p class="calibre1">— Kurt kuyruğu ya, ne sandın? Türkün tarih kitabında, kurdun çok oyunları var. Vaktin birinde Türkün içi bozuluyor da, yenik düşüyor, bulaşıyor, düşmanların önü sıra kaçmaklığa... Kaçıp dururken, can korkusuyla balkana düşüyor. Meğer, saklandığı yerin girimi varmış da çıkımı yokmuş... Sonunda Türktür, girdiği yeri de yitiriyor. Kalıyor mu sana, çukurda... Derken, arkadaş, döl döş artıyor, Türk çukura sığmaz oluyor. Bunlar az kalıyor ki, birbirlerini yiyeler. İşte o sıra, kurt geliyor. Bunlara, çukurun çıkacak deliğini gösteriyor. O gün bugündür, kendini bilen bir Türk, kurdu öz soyundan ayırmaz. Benim cumhurbaşkanlığımda, bayrağın üst köşesine koca kurdu yerleştiriyorum ki, kurdun iyiliği hep akla gelsin...</p>
<p class="calibre1">— Tamam!.. Millet seni ossaat bitirir. Pisliğin temizlenir. Bayrağa kurt bulaştırmak nasıl bir rezillik!.. Yahu, bu kurt dediğin, bildiğimiz canavar değil mi? Hırsızların piri, imansız domuz... Hayır, Cinci oğlum,</p>
<p class="calibre1">108</p>
<p class="calibre1">millet öteki rezilliklerine seslenmese, bu kurt işine hiç katlanmaz! Çünkü, bu milletin kurttan canı yanmıştır... -Aklına bir şey gelmiş gibi elini kaldırdı-: Dur hele! Başı açık gezen karıları kurt kuyruğundan tuğ çekenlerine çiğneteceğin doğruysa, Cumhuriyet Bayramlarımızdan balo işini tüm kaldırsan gerek Nezir Ağa?..</p>
<p class="calibre1">— İyi bildin Hatip Hoca... Balo kökten kalkıyor. Benim zagonumda kumar yasak değil de, balo yasak... Kumar serbest ama, namaz vakitleri kahvede oturanları meydan dayağına çekmek de serbest... Benim bir işim daha var ki, duymanla dudağın yarılır. Ben, bıçağı, tabancayı da yasak etmiyorum. Yedi göbek Türklüğünü ispatlayan, beğendiği silahı takınsın gezsin!.. Sarhoşlukla canı çekmiş de, gâvurun, çıfıtın birini, ikisini vurup gebertmiş... Türk oğlu Türkün yakasını toparlayıp yargıca götürmek yok... Polisler, «Oh! Eline sağlık aslanım,» diye selama duracaklar.</p>
<p class="calibre1">— Ulan aferin köpoğlusu... Evet, aklım yattı. Fırsatımız eline geçerse, bizi az biraz adam edeceksin! Şimdi, söyle bakalım, bu akıllar kimin aklı?..</p>
<p class="calibre1">— Kimin ne demek?.. Allahıma şükür...</p>
<p class="calibre1">— Höst rezil!.. Kimin aklı dedim? Bunları sana, Devecigillerin kopuk oğlan belletti değil mi? Ankara'nın Hukuk mektebinde okuyan zibidi... «Bayrağımıza bulaştıracağı kurdu, bu rezil Cinci nerden çıkardı?» de-dimdi. Anladım. Oğlanın kapelasmda öyle bir şey gör-dümdü de kurt aklıma gelmediydi. İt resmi sandımdı.</p>
<p class="calibre1">— Senin Devecigillerin oğlanı neden küçümsemektesin Hatip Hoca?.. Oğlan az biraz kopuktur ama aklı kendine elverir! «Alamanın Hitler'i, bizim İslamlık yolundan gitti de, koca Fransa'yı on beş günde temizledi!» demesine ne demeli?..</p>
<p class="calibre1">— Ben Hitler'i mitleri bilmem... Bize İslâmın doğ-</p>
<p class="calibre1">109</p>
<p class="calibre1">ru yolunu göstermek, Devecigillerin kavat oğluna kalmamıştır. Kanımıza ilaç damlatıp kafa kemiğimizi endazeye vuracaksınız he mi? Devecigillerin oğlan, böyle işlere yapıştıysa, kendi Çingen melezliğinin çaresini bulsun... Benim bildiğim, anası olacak kahpeyi, babası olacak soyguncu, gezgin çingenlerden aidiydi. Yedi göbek gezginci, çingen karısını siz özbeöz Türke nasıl çevireceksiniz, madrabazlar? Höst, dedim alçak, sorduğuma karşılık gelsin!..</p>
<p class="calibre1">— Senin haberin yok, Hatip Hoca! Karının Çin-genliği meselesi çok kurcalandı. Bunlar, kızı Devecigil-lere satan çeribaşıyı buldular. «Buldular» dedimse, oğlanın zoruyla, bu Osmanlı mülkünü elekten geçirdiler. Sonunda, çeribaşı ele geldi. Allahıma şükür, ele gelince yemin etti ki, gâvur olsan imana gelirsin! Meğer, karıyı bebeyken, şu katılaşmamış Oğuz oymağından aşırmışlar. Oğlan, anasının kanına üç kere ilaç damlattırdı. Üç keresinde de, karının Türk kanı köpürdü ki, kurban olduğum, kırmızı üzüm pekmezi kaç para... Bundan sonra, kafayı beriye aldı doktorlar... En ince ölçülere vurdular ki, kılı kırka yardılar. Milimetre oynamadı. Kanın pekmez gibi köpürmesi...</p>
<p class="calibre1">— Diyelim ki, yedi göbek Çingen karısının kanını, bir yalancı doktor buldunuz, bir uydurma ilaçla, pekmez gibi köpürttünüz. Diyelim ki, o namussuz doktor; karının kafa kemiğini ölçüye vurdu da, bizim kafamızla denk getirdi. Ya oğlanın göke ermiş boynuzlarını nerenize sokup saklamaktasınız?..</p>
<p class="calibre1">— Boynuz moynuz yok... Bunlar hep kanı bozukların karalaması,.. O işin içindeki meseleler çok karışık Ağa...</p>
<p class="calibre1">— Sana belki karışıkmıştır ama, Terzi Bekir Usta, oğlanın sağdıcı olduğundan ona karışık değildir. Hele şu işi anlat gelsin Bekir Usta!..</p>
<p class="calibre1">110</p>
<p class="calibre1">Terzi Bekir, Cinci'nin «Kanı bozukların karalaması» sözüne alınmıştı.</p>
<p class="calibre1">Cıgarasmdan kızgın kızgın çekerek anlatmaya başladı:</p>
<p class="calibre1">— Aslına bakarsan oğlan kötü değildi Murat Bey, ilkokulu beraber okuduk. Biz terziliğe girdik. Oğlan orta birde kopukluğa vurdu. Ortayı güç ile bitirdi. Babası baktı ki, kendi başına okuyacaklardan değil, Ankara'nın paralı okuluna yatılı yazdırdı. Yatılı matılı, okumayan okumaz. Tatillerde yedi sekiz takıntısı varken oğlanın işi gücü serserilik... Liseyi, yirmi beş yaşında bitirebildi.</p>
<p class="calibre1">İki yıl önce Ankara'nın Hukuk mektebine yazdırdılar. Sen bizim buraların gidişatını pek bilmezsin Murat Bey, kasaba yerlerinin soylularından çoğu, yüksek memur takımından birer ortak peydahlar. Yüksek memurdan, mebustan ortağın yoksa, artırma eksiltme işlerini söktüremezsin!.. Devecigillerin de Bayındırlık Bakanlığı'nda bir zorlu ortağı vardı. Bunlar, tiren yolundan çok para kazandılar. Oğlanın Hukuk mektebine girdiği yıl, ortak beyin müsteşarlığı söylendi. Devecigillerin Abdurrahman Emmi'm, «Ortaklık elvermez, araya biraz da akrabalık katalım,» dedi besbelli, herifin kızını istedi. Sözü kestiler. Hazırlıklar tamamlandı. Düğün burda yapılacak, gerdeğe burda girilecek... Sağdıçlık bize düştü. Bakıyorum, bizim oğlan, İstanbul kızı aldığı için kasım kasım kasılmakta... Salt İstanbul kızı aldığından değil... Kız güzel ki, olursa o kadar olur. Vaktiyle babası tiren yolu döşenirken burda müfettişti. O zamandan biliriz. Kız yaman... Düğün günü geldi çattı ama, biraz uğursuz geldi. Bizim fukara elektrikçi, ((Abdurrahman Emmi'nin evini ampule boğayım,» derken, üç ayaklı merdivenden tekerlendi. Az kaldı ki, boynu altında kala... Oğlanı hastaneye zor yetiştirdiler. Öğleden sonra nikâh kıyıldı. Akşama düğün balosu... Yedi ilin soyluları çağrılmış...</p>
<p class="calibre1">111</p>
<p class="calibre1">Ben sağdıç olduğumdan, oğlanla birlikte, Devecigiller konağının art odalarından birindeyim. Vakit, ikindiyi buldu bulmadı, oğlanın eline bir zarf verdiler. Açtı okudu. Okumasıyla... bir «of» çekti, ama nasıl of... Az kaldı ki, evi yangına vere... «Nedir arkadaş?» dedim. Kâğıdı uzattı. Baktım, düşman başına... Meğerse Başmüfettişin kızı... Evet, aklına gelen gibi, Hatip Hoca, mektup diyor ki, «Ulan kodoş... » diyor, «Sen ne biçim bir kodoş olmalısın ki... » diyor, «Koca Ankara'da gittin de, arayı arayı ırzı kırığın en zorlusuna yapıştın oğlum,» diyor. «Bu kahpe kaçın kurrası bakalım?» diyor, «Tam on bir yaşında işe sıvanmış da, sana gelene kadar gönlünü etmediği adam bırakmamış,» diyor, «Tiren köprüsü kaç para... » diyor, «Yalnız benim bildiğim... Sarı Kışlanın teğmenden albaya kadar kaç subayı varsa, hepsi iyi tanır bu senin aldığın kullanılmış malı,» diyor, «İnanmazsan, tak arkana, ebe doktoruna götür, bir bak bakalım, kaçıncı piçini aldırmış bu yaşta,» diyor. «İspat ortada... Düğünü bunlar neden Ankara'da istemediler,» diyor!</p>
<p class="calibre1">— Ulan Terzi Bekir! Allah belanı versin!.. Gerçek gibi rezil...</p>
<p class="calibre1">—• Gerçek gibi ne demek Cinci?.. Gerçekten de gerçek... Evet, oğlan bir kez «of» dedi kardaşlar, şart olsun, benzin tenekesi harladı sandım. «Dur oğlum... Güzel kızın düşmanı çok olur,» demeye kalmadı, kalkıp yürüdü. Biz sağdıç olduğumuzdan ister istemez ardına düştük. Düğün karışıklığında dışarı uğradığımızı kimse fark etmedi. Oğlan yürek yangmlığıyla hızlandıkça hızlanıyor ki, ardından mavzer kurşunu yetiştiremezsin! Ben, «Dur kardaş,» diye yalvarıyorum. Oğlan, «Of,» diye göğsünü yumruklayıp hızlanıyor. Her yumruk, top gibi ötmekte... Baktım ki Allah göstermesin durum vaziyeti berbat... «İftiradır arkadaş... Belli</p>
<p class="calibre1">bir şey...» dedim. «Bu işin kestirmesi... Kızı ebe doktoruna götürmek...» dedim. Birkaç of birden çekti. Göğsüne dört beş yumruk indirdi. «Böyle bir şey yoktu da, bunlar düğünü neden, Ankara'nın Çiftlik Gazinosu'n-da, Baraj Gazinosu'nda kurmadılar, bunca söyledim de hey Bekir? Neden Haaa?» dedi. Büsbütün hızlandı. Kendisini, surdaki Kızlı Kahve'nin kuytusuna attı. «Rakı gelsin, rakı,» diye bağırdı. «Aman rakı yetiştirsinler Bekir Can! Rakı yetişmedi mi ben elden gittim,» diye hökürdedi. «Dur yahu! Sen düğün sahibisin!.. Akşama dansa mansa kalkacaksın!.. İstanbul kızından gelin getirmek kolay değil... Rakı da neymiş, sıcağın gözünde...» dedim. «Rakı gelmedi mi beni elden gitti bil! Aman rakı gelsin!» diye yalvardı. «Eh gelsin bakalım,» dedim. Bu sefer de, garsonlar rakı yetiştiremiyorlar. Hayır, ben böyle içmeyi hiç görmedim. Kadehe koymasıyla yuvarlıyor. Ardından bir tek leblebi çiğne be Allanın kulu... Hayır mezesi of... Bir rakı çekiyor; bir of çekiyor. Ben de şaşkınlıkla ona koşuluyorum. Birinci şişe bitti. İkinci bitti, üçüncü yarılanınca, oğlanı bir ağlama sardı. Ağlamaktan sarsılıyor ki, nerdeyse, gövdesi dağılacak... Bir de baktım, gün çoktan kavuşmuş, ortalık kararmış... Evden yokluğumuzu fark etmişler. Taraf taraf adamlar çıkarmışlar. Güveyi meyhanede aramak kimin aklına gelir? Arayıcılardan biri, nasılsa görmüş... Herif içeri girdi ki, şaşkınlıktan gözlerini yere düşürecek... «Yahu siz kudurdunuz mu?» dedi. «Millet kasabaya dağıldı, güvey arıyor,» dedi. «Bu ne iştir? Kalkın!» dedi demedi, onca rakıyı su gibi içen oğlan pire gibi zıplayıp herifin yakasına yapıştı. Az kaldı ki, fukarayı paralaya... Herif baktı ki iş işten geçmiş... Yakasını kurtarıp başladı kaçmaya... Oğlan fukarayı köprüye kadar kovaladı. Meğerse niyeti:</p>
<p class="calibre1">Bağlara dalıp savuşmakmış! Ardına düştüm. Yetiştim. Bir 112 113</p>
<p class="calibre1">Kuytuya çöktük. Önümüzde kiloluk rakı şişeleri... Oğlan içiyor babam içiyor. Şişeyi, kafasına dikiyor da lıkır lıkır göçürüyor. Derken izimizi sürüp geldiler, bizi buldular. Büyük emmisi, küçük emmisi... Yeğenleri... Oğlan, direnir, gitmezlenir. Sonunda baktılar ki söz anlayacağı kalmamış, kollarım ardına büküp payton arabasına attılar, büyük emmisinin evine götürdüler. Babası Abdurrahman Emmi'm öfkeye binmiş ki, kuduz ite dönmüş... «Nedir,» demesiyle oğlan ağlayarak mektubu babasının önüne attı. Abdurrahman Emmi'm kâğıda bakmadı bile... Kurnaz olduğundan işi ossaat anladı. «Yalandır hay oğlum,» dedi, «Buncacık şeyi kendi başına bilmedinse yazık benim harcadığım bunca paraya... » dedi, «İstemezlerin karalaması, belli bir şey... Bizim düşmanımız kıyamet gibi...» dedi. «Bu zamana kadar, varlığımızı gözleri götürmüyordu, şimdi, yüksek yerden gelin getirmemizi kıskandılar,» dedi, «Haydi sil gözünün yaşını... Ev adam deryası kesilmiş... Dünya güzeli, körpe gelin, yolunu gözlemekte... Bu gece ne gecesi... Sar İstanbul kızını, bak keyfine!» dedi. Dedi ama, o zamana kadar babasına, «Allah bir,» diyemeyen oğlan «Ebe doktoru olmadan olmaz,» diye dayattı. Emmileri: «Dur yavrum, senin aklın karışmış... Koca bir Başmüfettiş kızı ebe doktoruna baktırılmaz,» dedilerse de oğlan yola gelmedi.</p>
<p class="calibre1">Amansız kalıp işi kaynataya açtılar. Meğer, kaynata bey, göründüğü gibi yumuşak başlı değilmiş... Gayetle öfkeliymiş... Bu sefer, kaynata kudurdu. Kudurdu ki yere göğe sığacağı kalmadı. «Namustur bu namus...» diye bağırıyor. «Bu iş burda bozulur Deveci Abdurrahman, bu işi burda bozuldu bil, ayı!» diye bağırıyor. «Bu iş burda biter ama, ortaklık da beraber biter,» diye hopluyor, «şirket anlaşmasını yırttım! Gerisine Maliye müfettişleri karışır, anladın mı, dangalak?» diye yumruğunu sallıyor.</p>
<p class="calibre1">114</p>
<p class="calibre1">Abdurrahman Emmi'nin aklı şaştı. Bir oğlana koşuyor. Oğlanda, «Ebe doktoruna gidilecek,» lafından başka laf yok, koşuyor beriye, kaynatada, «Anlaşma bozuldu,» lafından başka laf yok... Sonunda Abdurrahman Emmi'm canından bezdi. Oğlanın anasını, kızın anasına yolladı. Kızın anası ne dese iyi? Kız, vaktin birinde, şeytan arabasına binesiymiş de... Yokuş aşağı inerken tekerlenesiymiş de... Az biraz zedelenesiymiş... Almışlar hastaneye götürmüşler. Allahm işine bakmalı ki, o sıra hastanede, bir körpe nöbetçi doktoru varmış... Bakmış, onarmış. Bakıp onarırken kıza sevdalanmış... Allanın emriyle istemiş... Zibidi doktora bunlar kızı vermemişler. Bu meseleyi bir bilen bu doktormuş, kâğıdı yazsa yazsa, o yazarmış. Bu sebeple, kızı, ebe doktoruna götürmekten bir şey çıkmazmış... Abdurrahman Emmi'm bunları duyunca, oğlanı önüne aldı, biraz öğütledi. Baktı para etmiyor, «Ağa gönlün bilir yavrum,» dedi, «ben senin yüzünden bunca varlığı, maliye müfettişlerine yağmalatamam. İstersen, işte gelin!.. Gider gerdeğe girersin... İstemezsen bu geceden tezi yok, evimden defolursun... Bundan böyle oğlum değilsin... Benden metelik umma!» dedi, yürüdü. Oğlan baktı ki pabuç pahalı, birkaç of daha çekti, göğsüne birkaç yumruk indirdi, sonunda, büyük emmisinin sözünü çiğneyememiş oldu. Sırtına bir başka elbise giydirdik, arabaya atıp düğün evinin yolunu tuttuk. Meğer biz bu işlerle uğraşırken vakit geçmiş... Millet meseleyi duyacağı kadar duymuş... Kız tarafı yolumuzu gözlermiş... Bizim araba köşeyi kıvrılınca, kızın anasına müjde koşturmuşlar. Akıllı kaynana hanım çalgıcıları önceden tembihlemiş olmalı ki elini sallamasıyla, herifler «Çıktık açık alınla»ya başladılar...</p>
<p class="calibre1">— Tuh Allah belanı vere, uydurukçu terzi!.. - Biz uydurmuyoruz, gördüğümüzü anlatıyoruz,</p>
<p class="calibre1">115</p>
<p class="calibre1">Ginci Ağa!.. O geceye gelene kadar, Devecigillerin oğlan, kana ilaç damlatmak, kafa kemiği ölçmek rezillikleri hiç yoktu... Oğlana ne olduysa o geceden sonra oldu. Benim anladığım, karı, körpeliğinde şeytan arabasına binip ırzını zedeletmeseydi, bizim oğlan katıksız kan meraklısı kesilmeyecekti. Neye daldın cincilerin yüz karası, doğru değil miyim?</p>
<p class="calibre1">Cinci Nezir, Terzi Bekir'in sorusunu duymazdan îcelip lafı değiştirmek için uydurma bir telaşla davrandı:</p>
<p class="calibre1">— Surda debelenen bizim Şeker Emin değil mi, Hatip Hoca?.. Nah surda, Murat Bey'in penceresinde debelenen...</p>
<p class="calibre1">Şeker Emin, Murat'ın yattığı odamn pencere demirlerine asılmış içeriyi gözetliyor, kunduraları, duvarın taşlarında kaydığından, debelenip duruyordu. Hatip Hoca, suratını astı:</p>
<p class="calibre1">— İyi bildin Cinci Ağa! Bizim Çingen Şeker!.. Bana kalırsa Kelleci'yi kolluyor. İnada bindirdi, ne edecek edecek, oğlanın bir suçunu yakalayacak da, Recep çıktıktan sonra revire meydancı olmasını önleyecek... Durun bakalım!.. Nah koptu geliyor!</p>
<p class="calibre1">Şeker Emin soluk soluğa koştu :</p>
<p class="calibre1">— Aman Murat Bey!.. Oturmanın zamanı geçti!.. Kelleci yarım saattir senin odada... Duvarın çaprazını siperlediğinden iyice göremedim ama, şart olsun, bir şeyini aşırmıştır. Aman gidelim de üstünü arayalım!..</p>
<p class="calibre1">— Olmaz öyle şey, Emin Efendi... Ortada kaybolmuş bir şey yokken üst baş aranır mı? Dersini okumaya gelmiştir. Kurcalasa kurcalasa, kitapları, dergileri kurcalar. Resimlere çok meraklı... Haydi Hatip Hoca, siz de gelin isterseniz... Bakın bakalım, Kelleci okumayı epeyce sökmüş mü?</p>
<p class="calibre1">Hatip Hoca'yla beraber Cinci Nezir de kalktı :</p>
<p class="calibre1">116</p>
<p class="calibre1">— Kelleci yeğenimin okumalarını biz de görelim ne olacaksa...</p>
<p class="calibre1">Şeker Emin arkalarından söylendi :</p>
<p class="calibre1">— Okuma ne arasın! İşi gücü domuzluk... Üstü aranmayınca, kaç para, üstü başı aranmayınca...</p>
<p class="calibre1">Murat oda kapısını açtığı zaman Kelleci Memet bir Fransızca derginin resimlerine bakıyordu. İyice dalmış, ayak seslerini duymamıştı. Murat arkadan gelenlere, «Buyurun,» deyince dergiyi hızla kapatıp döndü.</p>
<p class="calibre1">Odanın boyu-eni dört metreydi, pencerelerinden biri avluya, öteki cezaevinin önündeki Cumhuriyet Mey-danı'na bakıyordu. Üstteki camlar, pasif korunma gereğince karaya boyanmış olduğundan içerisi biraz loştu. Ortada bir küçük masayla iskemle, karyolanın baş-ucuna dikine konmuş bir şeker sandığı vardı. Pencerelerden birinin içinde gramofon, plak kutusu, yağlıboya resim takımı; ötekinde ciltli ciltsiz Türkçe, Fransızca kitaplar duruyordu.</p>
<p class="calibre1">Murat sordu :</p>
<p class="calibre1">— Resimlere mi bakıyorsun Kelleci?</p>
<p class="calibre1">—    Yok beyim!</p>
<p class="calibre1">—    Ya ne yapıyordun?</p>
<p class="calibre1">— Hiç... Dersimizi okumaya geldik. Dersi yazdık beyim, üç kere yazdık! Resimlere de baktık biraz... - Dergiyi gelişigüzel açtı - : Nah şuna... Güzel resim öyle mi beyim? Ne güzel... Burası İstanbul mu? -Kelleci, parmağını yarı yarıya yıkılmış bir kilise kulesinin üstüne koydu -: Nah işte, burası İstanbul'un denizi değil mi? İstanbul olduğu denizinden bilinir.</p>
<p class="calibre1">— Sen hiç deniz gördün mü?</p>
<p class="calibre1">— Görmedik beyim?.. Eller «deniz» diyor, biz e l c diyoruz. İçi su doluymuş... Bizim Kızılırmağımızdan zorluymuş! Babam anlatır ki, yaman anlatır!.. «Delilendi mi, İstanbul'un denizine güç yetmez,» der, «Dal-</p>
<p class="calibre1">117</p>
<p class="calibre1">gası adamı kapar alır,» der, «Deniz kısmı amansız olur büsbütün,» der. Burası deniz mi boydan boya, beyim?</p>
<p class="calibre1">—    Eşek... Orası gökyüzü... Kelleci Memet hiç şaşmadı:</p>
<p class="calibre1">— Burası gökyüzüyse, burası da İstanbul'un . camisi... Demek İstanbul'un camisi, bu kadar büyük mü?</p>
<p class="calibre1">— Ulan Kelleci, sana İstanbul'un resmini kaç kere gösterdim. Şunun İstanbul'a benzer yeri var mı?.. Hani burda minare?</p>
<p class="calibre1">—    Ya burası nere beyim? Ankara mı?</p>
<p class="calibre1">—    Hayır! Burası Dünkerk... Gâvur memleketi...</p>
<p class="calibre1">—    Gâvurun memleketiyse, resmini neden basmışlar?</p>
<p class="calibre1">— Alman burasını geçenlerde aldı. Bombardıman edilmiş de, yıkılmış...</p>
<p class="calibre1">—    Tamam!.. Yıkılmış... Hep mi yıkılmış beyim?</p>
<p class="calibre1">— Sen şimdi onu bırak da, bize baktığın resmi göster. Biz geldiğimiz zaman sen başka bir resme bakıyordun!</p>
<p class="calibre1">Kelleci telaşlandı:</p>
<p class="calibre1">—Şart olsun beyim... Buna baktık... Yıkıldığını gördük de...</p>
<p class="calibre1">—    Baktığın resmi göster diyorum! Kızarım ama... Kelleci, derginin yapraklarını gönülsüz gönülsüz</p>
<p class="calibre1">çevirmeye başladı. Sayfalardan birini hızla geçmek isteyince Murat gülerek elini üstüne koydu.</p>
<p class="calibre1">— Hele dur!.. Sen buna bakıyordun Kelleci!.. Gördün mü Hatip Hoca, köpoğlusu neye bakıyormuş?</p>
<p class="calibre1">Hatip Hoca, gözlüklerini düzeltip eğildi, resmi görünce bir ıslık öttürdü.</p>
<p class="calibre1">— Vay alçak vay!.. Bu senin molla, şart olsun, ağzının tadını bilir bir molla? Peki, oldu mu şimdicik? Böyle resimler varmış da, imansız Kelleci, adam bizi çağırmaz mı?</p>
<p class="calibre1">118</p>
<p class="calibre1">Renkli resim bir heykelci ile çıplak modelini gösteriyordu. Model kadın, sol kolunu başına kaldırdığı için koltuğunun altındaki sarı tüyleri iyice seçilmekteydi.</p>
<p class="calibre1">Cinci Nezir, «Uy anam,» diye elini ağzına götürmüş, «Ulan Allah belanı versin utanmaz,» diye yumruğunu Kelleci'ye vuracak gibi şakadan kaldırmıştı.</p>
<p class="calibre1">Hatip Hoca keyiflendi:</p>
<p class="calibre1">— Sen, bunca ünlü cinciliğinle, «Terzi dükkânının Züleyha anasından güzel olmaz bu dünyada,» diyerek yalanırken... Bu senin Kelleci yeğenin meğerse</p>
<p class="calibre1">güzellerin kaynağını bulmuş... İşte buna «dün cin olmadan bugün adam çarpmak» derler, avanak Cinci!.. Söyle bakalım bunca resim çektin! İçinde böylesi var mı? Cinci Nezir, muskacılıktan, tenekecilikten başka, fotoğrafçılık da yapıyordu. Hatip Hoca'nın sorusu üzerine içini çekti:</p>
<p class="calibre1">— N'arasm bre Hatip Hoca! Bizde akıl mı var? Evet, böyle resimler çekilecekti de senin gibi çaptan düşmüşlere bunlar tarla pahasına satılacaktı...</p>
<p class="calibre1">— Hele rezil!.. Sen bu çaptan düşme işini, ağzına sıkça alır oldun. Kendinden kuşkulusun ama, boşuna kuşkulanmaktasın. Senin gibi tüyü yoluğa dönüp bakacak kanlar çoktan öte dünyayı boyladı.- Beri bak Kelleci, sorduğuma doğru karşılık isterim. Rezillendin mi. şaplağı yersin! Söyle bakalım sizin Virankale'de böyle bir    karı var mı, kızdan gelinden?..</p>
<p class="calibre1">—    Töbe... Köy yerinde böyle karı nasıl olabilirmiş Hatip    Emmi? Böyle    utanmaz</p>
<p class="calibre1">karı...</p>
<p class="calibre1">—    Ulan sana utanırı utanmazı sorulmadı, böyle güzel    karı    var mı, yok    mu?</p>
<p class="calibre1">—    Ne arasın! Kendin bilmez değilsin ya, köy yerinin    karısı, tarlada,    bayırda</p>
<p class="calibre1">uğraştığından, çabuk kö-119</p>
<p class="calibre1">tüler... -Biraz düşündü-: Bu karı İstanbul karısı mı beyim?</p>
<p class="calibre1">Murat güldü :</p>
<p class="calibre1">—    Değil Kelleci!.. Bu karı Alman karısı...</p>
<p class="calibre1">—    Neden çıplanmış? Yatacak mı?</p>
<p class="calibre1">—    Hayır. Resmini çektirecek...</p>
<p class="calibre1">— Kötü karı öyleyse... Bir karı kötü olmayınca, el herifine karşı çıplanamaz. Bunun babası, ağası, kocası mocası yokmuştur. Olsa, çıplanmazdı, öyle ya, korkardı, «Vururlar, hiç bakmazlar!» diye aklı sıçrardı.</p>
<p class="calibre1">— Sizin köyün karıları da çıplanır yatarlarmış, kocaları, babaları onları vuruyor mu?</p>
<p class="calibre1">—    El içinde mi çıplanıyorlar? Kendi evlerinde çıp-lanıyorlar.</p>
<p class="calibre1">—    Sizin köyde, el adamına çıplanan karı hiç    mi yok?</p>
<p class="calibre1">Kelleci, gözlerini kırpıştırarak, oradakilerin yüzlerine ayrı ayrı baktı. İyice sıkıştığı, yalanmasından anlaşılıyordu.</p>
<p class="calibre1">— Bizim köyde... Bizim köyde, dedimse... Bizim köyde, beyim, kötü kan katiyen yoktur. Bizim köyde bir karının adı kötüye çıktı mı...</p>
<p class="calibre1">Hatip Hoca kısa kısa güldü :</p>
<p class="calibre1">— Bunların köyünde beyim... Bir karının adı kötüye çıktı mı, bunlar karıyı götürürler, Eğriboğaz'da keserler... Ulan alçak!.. Murat Bey'i aldatınca sizin köyün bunca kahpesi temize mi çıkacak?</p>
<p class="calibre1">—    Şart olsun Hatip Emmi!.. Bizim köyde?..</p>
<p class="calibre1">— Şamar geliyor haa... Geçenlerde ne dedin? Bebeyken küçük halanın koynunda yatarmışsın da, gecenin bir vaktinde ne olurmuş?</p>
<p class="calibre1">—    Töbe!.. Ne olurmuş... Hiç...</p>
<p class="calibre1">— Demek sizin köyde o işin adı: Hiç... Tüh rezil... -Murat'a döndü-: Bu Kelleci, bazı bazı, küçük</p>
<p class="calibre1">halasının koynunda yatarmış... Gece uyanır bakarmış ki halası yatakta yok... «Beni uyudu bellerdi de dışarı çıkardı halam,» dedi, «dışan dedimse, hovardaya çıkardı, suya girip geldiğinden her yanı buz gibi olurdu, ondan bilirdim,» dedi. Cinci Nezir, elini dizine vurarak yalandan çırpınmaya başladı:</p>
<p class="calibre1">— Vay başıma!.. Ulan, bu halan, bana vereceğin Asiye halan değil mi? Ulan böyle değerli işleri varmış da, namussuz, neden bildirmedin ki, başlığını ona göre hazırlayalım! Elli vereceğimize, yüz verelim!..</p>
<p class="calibre1">Kelleci, altdudağını sarkıtarak somurttu :</p>
<p class="calibre1">— Benim halam hovardaya çıkmazdı ki... Şimdiki herifine çıkardı. Şimdiki kocasına... Aptulkadir Ça-vuş'a... - Derginin yapraklarını, gönülsüz çevirdi-: Dersimizi belledik beyim... Yazısını da üç kere yazdık...</p>
<p class="calibre1">Murat, Hatip Hoca'yla Cinci Nezir'e yer gösterdi:</p>
<p class="calibre1">— Oturun şöyle! Duydunuz ya, «Dersimizi güzelce belledik,» dedi. Bakalım doğru mu?</p>
<p class="calibre1">Kelleci masanın üstüne bıraktığı alfabeyi ortaya sürdü. İçinden defteriyle güdük kurşun kalemini aldı.</p>
<p class="calibre1">Defter, kendi yapısıydı. Makasla bir boyda kestiği kâğıtlan, bir kara kartonun içine kaim tireyle dikmişti. Murat'ın alfabeyle birlikte aldığı defteri kullanmaya kıyamıyor, bu meselede hiç söz dinlemiyordu. Derse başlayalı bir ay kadar olmuş, ilk beş günde bütün harfleri bellemişti. Köyde okula gitiği yüzde yüzdü ama, nedense bunu da inatla saklıyordu.</p>
<p class="calibre1">—• Haydi bakalım Kelleci! Sakın beni utandırma!</p>
<p class="calibre1">Kelleci Memet, güdük kalemini diline değdirdikten sonra, kitap harfleriyle iri iri yazdığı dersini okumaya başladı:</p>
<p class="calibre1">— «Yarın bayram -bir kaşık ayran- Sana da ye-120</p>
<p class="calibre1">121</p>
<p class="calibre1">ter - Bana da yeter - yarın bayram var - Özercan bayramı çok sever - yaşasn bayram.»</p>
<p class="calibre1">Ezberlediği için hecelerde hiç duraklamıyordu. Sesinde bir şımarıklık, belli belirsiz bir övünme vardı,</p>
<p class="calibre1">— Doğru mu okuduk beyim?</p>
<p class="calibre1">—    Aferim Kelleci, doğru okudun!..</p>
<p class="calibre1">—    Nasıl yazdık? İyi, güzel yazdık mı? Bak üç kere yazdık!..</p>
<p class="calibre1">— Ver bakayım... «İyi-güzel» yazmışsın! Haydi şimdi kitabı aç!..</p>
<p class="calibre1">Kelleci Memet alfabenin 32'nci sayfasını açtı.</p>
<p class="calibre1">— Burası mıydı? Tamam, burası... Resimde ne görüyorsun?</p>
<p class="calibre1">Resimde, bir köy meydanı, bu meydanda oynayan bir zeybek vardı. Kelleci Memet kalemin ucuyla gösterdi :</p>
<p class="calibre1">— İşte bayram!.. Bayram düğününü kurmuş herifler... Nah şu oynuyor!</p>
<p class="calibre1">— Aferim!</p>
<p class="calibre1">Yeni dersi, bir kez yüksek sesle beraber okudular. Yarma okuma iyice pişirilecek, üç kez yazılacaktı. Hatip Hoca defteri biraz karıştırdı.</p>
<p class="calibre1">— Allah Allah! Hep koca koca yazmış beyim, bu senin molla! Buna sen defter dayandıramazsın!</p>
<p class="calibre1">— Tek yazsın da, defter kolay... Nasü okuması?..</p>
<p class="calibre1">—    Alfabeden babam da okur. Hele gazeteyi görelim!</p>
<p class="calibre1">—    Ne dersin Kelleci?</p>
<p class="calibre1">— Okuruz beyim!..</p>
<p class="calibre1">— Öyleyse ver şu gazeteyi! -Kelleci'nin uzattığı gazeteyi masaya açtı-: Oku bakalım şunu!.;</p>
<p class="calibre1">— Bu mu? Buraya kadar Gü... Buraya kadar Neş... Güneş...</p>
<p class="calibre1">Hatip Hoca elini kaldırdı:</p>
<p class="calibre1">122</p>
<p class="calibre1">— Güneşi okumalı değil, sorduğuma karşılık verebilmen? Söylesin bakalım, yazın günler uzun, geceler kısa, kışın günler kısa, geceler uzun... Neden?</p>
<p class="calibre1">Kelleci biraz düşündü. Yardım ister gibi Murat Beycin -yüzüne baktı. ;Geçenlerde bunu kendisi sormuş, sorduğunu da Hatip Hoca duymuştu. Gözlerini kısarak bir zaman düşündü. Murat Bey'in anlattıklarını topar-layamayacağına aklı yatınca işi hemen maskaralığa döktü. Gülmemek için suratını astı:</p>
<p class="calibre1">— Köylü kısmına uzun gün harman zamanı lazım! Kışın köylü milleti boş durduğundan, günler kısalır. Biri bu... Bir de kışın güneş, yatak yerine erişemiyor, yol uzak geldiğinden karanlığa kalıyor!</p>
<p class="calibre1">— Güneşi eşeğe bindiren köpoğlusu!..</p>
<p class="calibre1">Murat gazetenin başlıklarından birini gösterdi:</p>
<p class="calibre1">— Şunu oku bakalım! Kelleci Memet heceledi!</p>
<p class="calibre1">— İN-Gİ-LİZ... İngiliz... MİL-LE-Tİ... Milleti... SO-NU-NA... Sonuna... KADAR... Kadar... SA-VA-ŞA-CAK... Savaşacak...</p>
<p class="calibre1">— Hepsini birden oku şimdi...</p>
<p class="calibre1">— «İngiliz milleti sonuna kadar savaşacak...» Doğru mu okuduk beyim?</p>
<p class="calibre1">— Doğru... Bu İngiliz kiminle savaşacak sonuna kadar?</p>
<p class="calibre1">— İngiliz mi? Almanla öyle ya beyim?.. İngiliz Alamanla savaşacak değil mi?</p>
<p class="calibre1">— Tamam!</p>
<p class="calibre1">Kelleci yere bakarak biraz düşündü :</p>
<p class="calibre1">—    İngiliz hepsinden çok mu beyim? Cinci Nezir atıldı:</p>
<p class="calibre1">—    İngiliz nasıl çok olabilirmiş rezil Kelleci?.. Ala-man İngilizden iki kat fazla...</p>
<p class="calibre1">Kelleci sevindi:</p>
<p class="calibre1">123</p>
<p class="calibre1">— iyi imiş... Çok olsunlar da boğuşsunlar... Kendi başlarına boğuşsunlar da, aman bize değmesinler!..</p>
<p class="calibre1">Murat, Kelleci'nin telaşına güldü :</p>
<p class="calibre1">—    Ya bize değerlerse Kelleci?</p>
<p class="calibre1">—    Değmesinler beyim...</p>
<p class="calibre1">— Ya değerlerse diyorum?..</p>
<p class="calibre1">—    Değerlerse biz de vuruşuruz. Hatip Hoca başını salladı:</p>
<p class="calibre1">—    Vuruşmak kolay mı oğlum Kelleci? Ya, gâvur bizi kötületirse?..</p>
<p class="calibre1">—    Kötületsin...</p>
<p class="calibre1">—    Ulan! «kötületsin» nasıl söz?</p>
<p class="calibre1">—    Kötületmesin mi demek? ........</p>
<p class="calibre1">—    Kötületmesin elbette... Kötületti mi, buralara geldi bil!</p>
<p class="calibre1">—    Gelsin!..</p>
<p class="calibre1">—    Tarlayı, öküzü alır bütün ki, keçi meçi de ko-maz!</p>
<p class="calibre1">—    Neden? Neden alacak bizim tarlamızı?.. Kendi başına sürüp ekecekse o başka... Yok, tarlaları boş ko-yacaksa, «Ne ekersek ortak,» deriz.</p>
<p class="calibre1">— Dinler mi? «Ortak mortak bilmem!.. Sen ekeceksin, kaldırdığın hep benim,» der, alır memleketine götürür.</p>
<p class="calibre1">—    Götürsün!.. Biz de gideriz onun memleketine... Ekin olmayan    yerde</p>
<p class="calibre1">kalınabilinemez.</p>
<p class="calibre1">—    Seni memleketine soksa ne kolay... Sokmaz ki...</p>
<p class="calibre1">Kelleci Memet biraz düşündü. Bir ara, dilmi ağzının yanından gösterdi. Bundan, gönül eğlendirdiği anlaşılıyordu :</p>
<p class="calibre1">— Sokar mutlak, öyle ya Beyim! Ekinimizi hep alınca biz ne yiyeceğiz? Adamsa düşünmeli... Bizi temelli öldürecekse o başka. Açlığa dayanılmaz ki, dayanalım! Bize şundan bundan iş göstermeli... «Şurada</p>
<p class="calibre1">124</p>
<p class="calibre1">çalışın,» demeli... Yarım ekmek olsun vermeli... -Suratı birden kederlenmişti -: Sen bakma Hatip Emmi, gâvurlar şart olsun, bizim adamımızdan yüreklidir. Bizim adamımızın haymlığı gibi yok!..</p>
<p class="calibre1">— Gâvurun kızını anadan çıplak görmenle he mi, namussuz Kelleci,; görmenle, bizim adamımız kötü mü oldu? Seni gâvur dölü seni...</p>
<p class="calibre1">Kelleci'nin suratına gene kurnaz şakacılığı gelmişti. Avucunu kaşır gibi elini kuşağına birkaç kez sürdü :</p>
<p class="calibre1">—    Öleceğiz, desene beyim!.. Eh, anlımıza yazılmışsa    ölürüz!</p>
<p class="calibre1">—    Hani, «Vuruşuruz,» dedindi. ölünecekse de vuruşularak    ölünecek... İt gibi,</p>
<p class="calibre1">açlıktan kendi etimizi yiyerek değil...</p>
<p class="calibre1">— İyi... Dövüşelim... Dövüşelim ama, bizi kötüle-tirse, ilk dalmada...</p>
<p class="calibre1">—    Kötületse de, kötületmese de vuruşacağız.</p>
<p class="calibre1">—    Bizi yendi, gene hoplayıp gene mi dalınacak?</p>
<p class="calibre1">—    İyi bildin... Gene...</p>
<p class="calibre1">—    On kere yenilsek on kere tutacak mıyız?</p>
<p class="calibre1">—    Yüz kere yenilsek yüz kere tutacağız!</p>
<p class="calibre1">— Yüz kere yenilsek, hep ölürüz. Gâvur hiç bakmaz. «Bu ne biçim Türk... Yenik düştüğünü hiç bilmeyen bir Türk... » diye bize kötü kızar. Çalar kurşunu... Yenmeli ki ölmemeli... -Biraz düşündü, gözleri daldı-: Ama savaş iyidir ne olacaksa, beyim! Savaşmak mahpus damında yatmaktan iyidir. Dağlarda bayırlarda gezeriz. Top tüfek atarız. «Savaşmak gibi yok!» der benim babam... Silahlar, toplar atılır. Çokça silah sesi duyarız. Top gümbürtüsü duyarız ki, gözlerimiz ya-şarır. Bence savaş olmalı! Savaş olunca, belki İsmet Paşa af verir. İyi olur.</p>
<p class="calibre1">Cinci Nezir suratını buruşturdu : — İyiymiş... Ulan zibidi, savaşmayı sen oyun mu</p>
<p class="calibre1">125</p>
<p class="calibre1">belledin?.. İlk girişte kurşunu alnına yiyip gebermeyi ne yapalım? Senin gebermen şunun bunun gebermesine de benzemez!.. Seni, öte dünyada, Tuz Gazisi Osman Ağa'n bekliyor ki, gör nasıl bekliyor? Elinde çifte tüteğiyle...</p>
<p class="calibre1">Kelleci Memet, belli belirsiz gülümsedi: --- Cinci    Ağa'nın    sözü doğru mu beyim?</p>
<p class="calibre1">Rahmetli Osman Ağa'm, bizi beklemekte mi çifte tüfeğiyle?.. Soruyu Murat'ın yerine Hatip Hoca karşıladı:</p>
<p class="calibre1">— Hemen inandın mı, avanak Kelleci? Hani bu Cinci'nin, «Allah bir,» dediğine inanmayacaktın?</p>
<p class="calibre1">— İnanılır mı? Yalanlığı meydandaki bir iş... Öte dünyada çifte tüfeği ne arasın?</p>
<p class="calibre1">Kelleci Memet, omzunda çok eski bir heybeyle merdivenleri çıktı. Pembe yanakları büsbütün kızarmış, çakır gözlerine sevinç pırıltısı gelmişti.</p>
<p class="calibre1">Hatip Hoca sordu :    • — Anan karı mı geldi, Kelleci oğlum, yoksa Üm-mühan Abla'n</p>
<p class="calibre1">mı?</p>
<p class="calibre1">— Üstüne vurduramadm Hatip Emmi. Babam geldi.</p>
<p class="calibre1">—    Tuzsuz yağları, kavurmaları eşek yükleriyle salmış mı, Ümmühan Abla'n?</p>
<p class="calibre1">—    Kavurma yok... Öteberi salmış anam... Aluç koymuş... - Murat'a güldü -: Biz «aluç» deriz beyim, dağlarda olur. Biraz vereyim de ekşi ekşi ye...</p>
<p class="calibre1">Gazeteci Murat, bu eski heybeyle Kelleci'ye anasının neler göndermiş olabileceğini merak etti. Çocuk koğuşunun kapısına gelip pervaza dayandı. Kelleci, rafta sırayla duran gaz tenekelerinden kendisinin olan iki tanesini indirdi. Heybeden yumruk • büyüklüğünde bir çömlek çıkarıp duvarın dibine koyduktan sonra, geri kalanları tozlu döşemeye devir-126</p>
<p class="calibre1">di.    Aluçlar, şuraya buraya dağıldılar. Boy boy torbaları, açmadan yokladı!</p>
<p class="calibre1">—    Bulgur... tarhana... Bu nohut beyim... Bu mercimek... Ulan hani soğan? Soğan hani?.. -Dişlerinin aıasmdan sövdü -: Soğanımızı unutmuşlar, gördün mü beyim!..</p>
<p class="calibre1">—    Çömlekte ne var?</p>
<p class="calibre1">—    Yağ besbelli... -Küçük torbaları tenekelere gelişigüzel koydu. Büyük torbayı koyacağı sırada aklına: bir şey gelmiş gibi duraladı -: Soğanları bulgura katmasınlar... -Torbanın ağzını açtı. İçinden çıkan yağlı çıkını görünce, iştahla damağını şaklattı-: Aman!.. Bize kuru kemik salmış Ümmühan Abla'm...</p>
<p class="calibre1">— Nasıl kuru kemik?..</p>
<p class="calibre1">Kelleci açıp gösterdi. Kemikler o kadar iyi sıyrılmıştı ki, üzerlerinde, kum tanesi kadar et bulaşığı kalmamıştı. Hepsi de parmak büyüklüğündeydi. Üstlerinde pastırma çemenine benzer bir kırmızılık vardı.</p>
<p class="calibre1">—    Nedir, bu kırmızı şey?..</p>
<p class="calibre1">—    Kırmızı mı? Bildiğimiz kırmızı biber... Bunu kırmızı biber pişiriyor aslında... Pişirmese kokar. Bunlardan birini ikisini bulgur aşının suyuna attın da, iyice kaynattın mı yağ bile istemez bulgur aşı... Aşın tadını artırır ki, yemeye doyulmaz... - Kemik çıkınını yere bırakıp cebinden bir zarf çıkardı -: Kâğıt da salmış bizim arkadaş beyim:.. Nah buyur! Okursun da iki satır karşılık yazarsın!..</p>
<p class="calibre1">Murat mektubun ilkokul yazısını kolayca okudu .</p>
<p class="calibre1">Kardeşim Memet Efendi,</p>
<p class="calibre1">Önce selam eder hatırını sorarım. Nasılsın iyimisin, iyi olmanı tanrıdan dilerim. Bu yandan bizi sorarsan çok şükür vücudumuz sağdır.</p>
<p class="calibre1">127</p>
<p class="calibre1">Sana Rufat ağamla öteberi saldım. Bir tamam aldığım bîldiresin. Ayrıca beş lira para saldım. Onu da bildir. Geçenlerde bize öteberi yollamışsın, bizi sevindirdin. Allah da seni sevindirsin, o dar yerden tez vakitte kurtarsın. Kardeşim Memet efendi, gönderdiğin, kahve tepsisini, kahve kutusunu, Ümmühan Ablan çok sevdi. Eğer kolayı varsa kardeşim, onlardan birer daha salasın... Bu mektubu yazan, Tersgüderin Hüseyin soruyor, kendisimi yapmış bunları, diye... Orada bunları mahpuslar yaparmış... Tepsiye (Yadigâr) yazdırmışsın... Altına (Virankaleden Memet) yazdırmışsın... Sen orada zanaata mı girdin, Bize bunları ayrı bildiresin! Mahkemen ne oldu?... Cezayı yargıtay bozdu mu? Aman bunları iyice yazasın... Ümmühan Ablan, selam eder. Lafın geçtikçe, Ümmühan Ablan, göz yaşı döküp «Ah Meme-tim» demektedir. Mektubumu burada kesiyorum. Acele karşılık beklerim.    Haydi    Allahtan hayırlısı.</p>
<p class="calibre1">Kardasın    Yusuf    Tuzer tarafından</p>
<p class="calibre1">— Bu Yusuf, vurduğun Osman Ağa'nın oğlu Yusuf mu?</p>
<p class="calibre1">— İyi bildin beyim, o Yusuf... Rahmetli Osman Ağa'mın oğlu... Ümmühan da analığı... Demek, saldığımız tepsiyi, kahve kutusunu beğenmişler mi beyim?</p>
<p class="calibre1">— Beğenmişler ki birer daha istiyorlar.</p>
<p class="calibre1">— İyi güzel... İstesinler. Salarız. Geçenki kutu, tek kapaklıydı. Bunu iki kapaklıdan salalım. Üstü resimliden... Tepsi de,bu kez aynalı olmalı değil mi</p>
<p class="calibre1">beyim, senin yaptığın İstanbul resimlisi olmalı... Mektubun karşılığını da yazıver!</p>
<p class="calibre1">—    Şimdi mi?</p>
<p class="calibre1">—    Şimdi olmaz! Hele belediyeciler gelsin. Yarnö-renli Mustafa'dan çift kapaklı kahve kutusunu alalım! Satmadıysa alırız da mektubu öyle yazarız!</p>
<p class="calibre1">128</p>
<p class="calibre1">Yerdeki aluçlardan biraz toplayıp uzattı:</p>
<p class="calibre1">— Buyur beyim! Bu aluç böyle kötü görünür ama, yerken adamın yüreğini ferahlatır.</p>
<p class="calibre1">— Sağ ol Kelleci... Şimdi dursun!. Canım isteyince ben söylerim, aşağıdan bir tabak alırsın, iyice yıkar getirirsin... Tüh rezil! Ulan ben ne diyorum, sen ne halt ediyorsun? Yere dökülen aluç yıkanmadan ağza atılır mı?</p>
<p class="calibre1">— Töbe beyim!.. Aklımız böyle gitti de... Yıkanmayınca, evet, yenebilemez. Raftan tenceresini indirdi. İçine bir kaşık kırmızı biber, biraz tuz, yarım kaşık da yağ koydu. Tencere kapağını tepeleme bulgurla doldurdu. Tenekeleri yerlerine yerleştirip sofaya çıktı. Duvar dibinde duran odun sandıklarından en eskisinin önüne çömeldi. Asma kilidi açıp birkaç meşe kökünü koltuğunun altına kıstırdı. Bir türkü mırıldanarak aşağıya indi.</p>
<p class="calibre1">Pencerenin önünde duran Hatip Hoca hiç kımıl-damamıştı:</p>
<p class="calibre1">—    Öteberiyi öldürdüğü herifin evinden mi salmışlar beyim?</p>
<p class="calibre1">—    Galiba!.. Mektup Yusuf'tan...</p>
<p class="calibre1">— Yusuf, vurduğu herifin oğlu... «Kardeşim mar-deşim» diyor mu?</p>
<p class="calibre1">—    Diyor. Para    da göndermiş... Beş lira...</p>
<p class="calibre1">—    Bu oğlanın,    «Tüfek kendi başına patladı,» dediği    doğru mu    ola?    Ben şaştım.</p>
<p class="calibre1">Yusuf Yargıtaydaki kâğıtları da sormakta mı?</p>
<p class="calibre1">— Sormakta...</p>
<p class="calibre1">—    Hele bir kâğıtlar Ankara'dan onaylanıp gelsin    de    bakalım,    neler olur!</p>
<p class="calibre1">Aşağıda Kelleci    Memet elindekileri duvarın dibine    koymuş, bir    koca    taşla meşe</p>
<p class="calibre1">köklerini paralamaya girişmişti.</p>
<p class="calibre1">129</p>
<p class="calibre1">Aygır deposundaki damızlık aygırlardan biri gönülsüz kişnedi. Hava sıkıntılıydı. Karşıdaki taş ocağından gevşek, enikonu cıvık bir patlama duyuldu.</p>
<p class="calibre1">Bu patlama sanki çok keder verici bir şeymiş gibi, Hatip Hoca içini çekti:</p>
<p class="calibre1">— Taş ocağında lağım attı herifler... Dinamit olmasa beyim, kaya kısmının hakkından gelinmez!</p>
<p class="calibre1">— Gelinmez evet.</p>
<p class="calibre1">— Bu dünyada, ne kadar çetin olursan ol, karşına daha çetini çıkar!.. En çetini de ölüm. -Ceplerin-deki elleriyle paltosunu sıkı sıkı kavuşturdu.</p>
<p class="calibre1">Böylece, ölüme karşı direniyor gibiydi -: Sen Kelleci'nin babasını daha görmedin öyle ya beyim?</p>
<p class="calibre1">— Görmedim!</p>
<p class="calibre1">— Görsen iyi... Bunak herif, sana bir def terlik laf verir seferberlik askerliği üstüne...</p>
<p class="calibre1">Murat hemen yürüdü, merdivenleri acele indi. Kelleci maltız biçimi, teneke mangalın önüne çö-melmişti. Tencereyi dalgın dalgın karıştırıyordu.</p>
<p class="calibre1">— Köyde yemek pişirir miydin, Kelleci?</p>
<p class="calibre1">— Yok! Köy yerinde yemekleri karılar pişirir. Erkekler kısmına biz ayıp sayarız!</p>
<p class="calibre1">— Pilav pişirmeyi burada öğrendin öyleyse...</p>
<p class="calibre1">— Bulgur aşının ölçüsü neymiş? Soğanı doğrarsın. Yağda biraz çevirirsin. Varsa içine biraz mercimek katarsın... Biraz kırmızı biber! Yağ eridi mi bulguru koy! İki üç karıştır! Kararıyla su... El kararıyla tuz... Kapat kapağını... Bir taşım kaynadı mı oldu sana bulgur aşı...</p>
<p class="calibre1">—    Hani kemik    yok!</p>
<p class="calibre1">—    Kemik uzun    iş... Kemik    koydun    mu,    suyu    önceden    bir zaman    kaynayacak...</p>
<p class="calibre1">-Aşağıdan yukarıya baktı -: Siz, İstanbul'da bulgur aşı yemezsiniz öyle ya?.. Bulgur aşını köylü milleti    yer!</p>
<p class="calibre1">—    Aç kalalım    da bak, yer    miyiz,    yemez    miyiz?    —•    Aç kalsanız    da    kulak    verme!</p>
<p class="calibre1">Kaşığın ucuyla</p>
<p class="calibre1">yersiniz. Müdür Bey 30-40 lira aylığı olduğundan evinde hiç bulgur aşı pişirmezmiş... Bulgur aşı iyidir oysa... Ne demişler? «Tarhana çorbası tarlaya</p>
<p class="calibre1">kadar, bulgur aşı akşama kadar...» demişler. Ama yağı çokça olacak! Siz İstanbul'da yeseydiniz yağını çokça kordunuz!.. Bulgur aşı, karısına göredir. Bazı karı,    şöyle böyle haşlar, bazısı    aşure gibi    ballandırır.</p>
<p class="calibre1">—    Ananın    bulgur aşı hangisinden?</p>
<p class="calibre1">—    Anamın    mı? Eh... Eh... dedimse...    Öyle namlı    değil... Köy    yerinde fukara</p>
<p class="calibre1">evin karısı yemek pişirmeyi nerden bilecek?</p>
<p class="calibre1">— Ananı sever misin Kelleci?</p>
<p class="calibre1">Kelleci bu soruya çok şaşmış gibi, gözlerini açtı. Gülmeye çalıştı:</p>
<p class="calibre1">— Severiz! Ana kısmı sevilmez mi?</p>
<p class="calibre1">—    Bilmem.    Arkadaşına öteberi yolladm, anana gön-dermedin de...</p>
<p class="calibre1">— Göndermedik. Göndeririz. Ona da gönderilir yavaş yavaş... Ana kısmını, oğlan kısmı «mecburi» sevecek... Neden bakalım? «Bu anan... » demişler, çünkü... sen de «anam» diyorsun karının birine... «Karının birine» dedimse, benimki analığım değil, candan ciğerden anam... Can ciğer olduğundan severiz... Biz yok yoksul olduğumuzdan anamızın güldüğünü hiç görmedik! Sabah akşam çalışırdı fukara... Aslına bakarsan yoksul evinde dirlik olmaz! Oysa keyifli herifti benim babam... Anamın çekişmeleri olmasa hep gülerdi. Kendi başına kalsa türkü çağırırdı keyifle... Benim babam, her solukta of çeken fukaralardan değildi. Muhtarımız sırtına vururdu da: «Ben senin bu keyfini seviyorum herif! Bu gülmelerini... » derdi. -Bulguru tencereye döküp hınçla karıştırdı -:    Gülmelerini    seviyor-</p>
<p class="calibre1">130</p>
<p class="calibre1">131</p>
<p class="calibre1">muş... Aslında gülmelerini değil, koca köyü çevirmelerini... Düğün olur seğirtir fukara, tere batar ki, Acı-çay'a girse öyle olmaz. Sünnetçi gelir, seğirtir. Bir günde, on beş, yirmi bebeyi kucağında kestiriverir. Ölen olsa seğirtir.</p>
<p class="calibre1">Tahsildar gelse, candarma gelse... Hep benim babam seğirtirdi, of demeden... Hayvan ekine girmiş, babama çekişirlerdi. Bir yaramaz iş olsa, döndürür dolaştırır suçu babama yüklerlerdi. «Yüklerler,» dedimse, «Vallah adam değilsin! Yazık senin onbaşılığına... Şuncacık şeyi önceden sezip...» derlerdi.</p>
<p class="calibre1">Umursamazdı benim babam... Dışarıda millet çekişirdi, içeride anam... -Tencereye su koydu. Tahta kaşığı dikip kararına baktı-: Şu karı milleti gibi imansız yoktur, beyim! Sen karı milletini bilir misin? Bunların hepsi rezil ki işte o kadar... Köy yerinde bizim karnımız saat başında acıkırdı. «Saat başı...» dedimse, köyümüzde benim karnım hiç doymazdı. Köy yerinde fukara rezillik çeker ki canından bezer. «Ölsem hey Allah,» dersin. Gelir yetişirsin, delikanlı sırasına girersin!.. Seni adamdan saymazlar. Herifler haklı... Delikanlı topluluğuna giremiyorsun. Kolay değil, ferfenelerde payına düşen yemeği getiremiyorsun. Biz «ferfene» deriz. Delikanlılar toplanır da düğün ekmeği gibi sofra döker. Tavuk haşlaması, pirinç pilavı, un helvası... Bunlardan biri de sana düşer. Baban varlıklıysa, «Aman benim oğlum yaşıtlarından geri kalmasın!» diye ananı sopaya yatırır, yemeği pişirtir... -Biraz düşündü-: Bu dediğim her baba için değil haaa... İyi babalar için... Bizim babamız iyi babalardandı ama, yok yoksul olduğundan gücü yetmezdi... Bazısına geldi mi, varlıklıysa da üvey heriften kötü olur. Alalım, rahmetli Tuz Gazisi Osman Ağa'mı... Osman Ağa'm, varlıklıydı ama, oğlu Yusuf'u şunca yıl delikanlı içinde yere baktırdıydı. Bu dünyada adam oğlu, anasıyla, babasıyla yaşayacak bu bir, bir</p>
<p class="calibre1">de varlıklı yerin oğlu olacak... Yusuf, analığı Ümmü-han Abla'mdan vaktiyle az çekmedi. Bizim ahbaplığımız o zamanın ahbaplığı...</p>
<p class="calibre1">— Babası ölünce sana hiç kızmadı mı?</p>
<p class="calibre1">Kelleci Memet, Murat'ın yüzüne, bir şey arar gibi baktı:</p>
<p class="calibre1">— Tüfeğin kendi başına    patladığını    bildiğinden    kızmadı. Tüfek durduğu</p>
<p class="calibre1">yerde boşaldı çünkü... O gün, kömür odununu doğrayıp bitirdik... Ertesi gün yaş yapraklı toprağı katıp hazır edeceğiz de, sattığımız dalların üstüne çekeceğiz! Akşam bastı iyice. «Şu tüfeği ver de oğlum Kelleci, gidelim ağır ağır!» dedi rahmetli... Tuttum uzattım. Bildiğin çifte tüfeği.. Meğer bir yere takılmış da, horoz kalkmış... Namludan tutun çekmesiyle patladı. Eğriboğaz'ın en amansız deresinde kaçak kömür yaktığımız çukurun dibindeyiz. Dört yanımız kayalar ki, minare boyu kayalar... Say ki çifte tüfeği patlamadı, askeriyenin topu patladı. Ben şu yana düşmüşüm, rahmetli bu yana... Önceki, kurşun bana değdi, sandım. Karnımın şurasına bir ağrı saplandı ki, bıçakla oysalar öyle olmaz. Yekindim, kalkamadım. Kayalarda tüfek sesi, gök gürlemesi gibi yankılanmakta... Yankı kesilince baktım, inliyor dedimse... Boğazlanmış öküz boğası gibi böğürüyor... -İki kez yutkundu -: Candarmalar, «Sen ağanı parasını almaya vurdun!» dediler. Bize çok sopa çektiler beyim, bize ettiklerini kitaplar yazmamıştır. Sopayı atarlardı da, ayaklarımıza kan oturmasın, diye sırtımıza binerlerdi. Can-darma tavlasını biz, sırtımızda dayakçı Hasan candar-mayla çok dolaştık. Bizim karakol onbaşısı gibi iman» sız yoktur. «Doğrusunu söyle...» diyerek bizi ensemizden tutup bükerdi de, karakolun tahtalarını dilimizle süpürtürdü.</p>
<p class="calibre1">— Ne diyorsun!</p>
<p class="calibre1">132</p>
<p class="calibre1">133</p>
<p class="calibre1">— İstersen süpürme... Bizim ayaklarımızda on on beş meşe sopası paraladılar. Sonunda baktılar ki ölüyoruz. Telefonun kulağını büktüler. Müdür, savcı, doktor geldi. Gözlüklü savcı hepsinden korkuncu beyim... «Demek doğruyu</p>
<p class="calibre1">söyletemediniz?» dedi. «Bak ben nasıl söyletirim,» dedi, «Söyletirim de yalanını tutarsam, şart olsun, bu gâvur dölünü şuradaki ceviz dalına asarım,» dedi. «Kaç gecedir uyumadı bu?» dedi. «Üç gece!» dediler. «Tamam! İyi...» dedi. «Şu yatağa yatırın! Aklı eren candarmalar sabaha kadar bekleyecek,» dedi, «demin verdiğim suyu ben kara sakal şeyhe okut-tumdu. Şimdi yatmasıyla uyuyacak, uyumasıyla ağasını niçin öldürdüğünü, suç ortaklarını bir bir söyleyecek,» dedi. İşte orada korktum beyim, orada korkudan yüreğim yarılayazdı.</p>
<p class="calibre1">—    Neden korkuyorsun tüfek kendi kendine patla-dıysa...</p>
<p class="calibre1">—    Tüfek kendi başına patladı ama, adam uykusunda ne dediğini ne bilsin! Adam, uykusunda, olmamış işleri yapmaz mı olmuş gibi?..</p>
<p class="calibre1">— Anlamadım!</p>
<p class="calibre1">— Neden? Sizin İstanbul'unuzda şeytan aldatması yok mudur? - Utanarak gözlerini kaçırdı -: İlle harman zamanının yorgunluğunda, köylü kısmının ergen delikanlısını şeytan sıkça aldatır beyim! Şeytan aldatmasında, adam, şunun bunun doğru karısıyla, kızıyla, günaha girer. Demek uyuyunca olmadık işlere bulaşıyorsun. Olmadık işlere bulaştın mı, olmamış işleri de söylersin, olmuş gibi... İşte bu korkuyla biz iki gece uyumadık! Sonunda aklımız bizi bırakmış gitmiş... «Biz vurduk!» demişiz, «Domuzuna vurduk ama, parası için vurmadık, baltayla üstümüze geldi de korkudan vurduk,» demişiz. Olmadık işleri demişiz. Oysa ne baltayla geldiği var, ne bizim domuzuna vurduğumuz. Ben</p>
<p class="calibre1">134</p>
<p class="calibre1">rahmetli Osman Ağa'mı hiç vurur muyum? Bunca iyiliğini gördüm. Osman Ağa, bizi yanına hizmetkâr almasaydı, biz köy yerinde acımızdan geberirdik! Osman Ağa'm, az biraz cimriydi ama, yanında çalışanları aç komazdı, «Hizmetkâr kısmının öküzden ayrılığı yoktur. İkisine de iyi bakacaksın ki sırasında acımadan işe koşacaksın,» derdi. Biz hiç Osman Ağa'mızı domuzuna vurur muyuz? Bunca iyiliğini görüp... Çifte tüfeği kendi başına patladı. Koca reise : «Beni karakolda sıkıladılar! Tüfek kendi başına boşaldı reis bey!» dedim. Dinlemedi. Altı yıl verdi koca reis... Versin varsın... İleride biz bunun çok yararını göreceğiz!</p>
<p class="calibre1">— Ne gibi?</p>
<p class="calibre1">— Köy yerinde paralıyı sayarlar bir... Bir de mahpus damında yatanı sayarlar. Bizim namımız Vi-rankale'de şimdiden söyleniyormuş... «Eskiden bir rezildi, şimdiyse beş rezil olmuştur,» diyorlarmış. «Biz bu oğlanın babasını koruculuktan çıkarrnasaydık iyiydi, hey muhtar!» demekteymiş aklı erenler...</p>
<p class="calibre1">— Ne yaparsın, diye korkuyorlar, gene adam vurursun diye mi?</p>
<p class="calibre1">— Ondan da yılarlar ya, daha çoğu, «Kızarsa, samanlığımızı yakar, öküzümüzü, ineğimizi baltalar,» diye korkar köylü milleti... «Mahpusluğa alıştı bir kez... » derler. Şimdi bir çıksam beyim, Virarikale'de ben ağa gibi gezerim! «Nerede bizim babamızı koruculuktan sürüp atanlar?» derim, «Haydi, şimdi de kötü Rufat diyen olsun bakalım,» derim... -Dişlerinin arasından yavaşça sövdü-: Ulan Virankale... Ulan sen öyle mi belledin?</p>
<p class="calibre1">Tencerenin kapağını açtı. Suyunu çekmiş bulguru kızgın kızgın karıştırdı:</p>
<p class="calibre1">— Birazdan tamam... Fukara babam yesin de, kamı doysun güzel... «Sana bulgur aşı yapıvereyim,»</p>
<p class="calibre1">135</p>
<p class="calibre1">dedim... Ne dese iyi? Şurada yedim,» dedi, «Karnım almaz oğlum,» dedi ama, inanmayacaksın. Biz açlığı çokça çektiğimizden adamın açını görmemizle biliriz.</p>
<p class="calibre1">Fukara babam bugünün açı mı? Kaç ayın açı!.. Bundan böyle bizim evin kazanma, beyim, kış boyu fındık kadar yağ girmez! Ben, bizim Virankale'ye boşuna mı sövmekteyim? İmansız gâvurlar! Bizim Virankale kendi adamına hiç acımaz beyim, seni iyice çalıştırıp kocattı mı, hasta eşek gibi yazıya sürer bırakır. Rıfat Onbaşı köy işlerine canavar gibi seğirtirken iyiydi. Köyümüzü yaramazlardan korurken, meramıza yaban yerin malını sokmazken, ormanlarımızdan yonga kestir-mezken iyiydi. Köye memurdan, candarmadan yirmi konuk gelse, bu benim babam, delikanlılara seslenmez, hepsinin hizmetini görürdü, tek başına... Yatak sermesinin sofralarda dönmesinin üstüne yoktu. Koruculuğu zamanında muhtar odalarının ocağını sönmüş gören olmadıydı. Gaz lambalarının yağı bitmez, şişelerini is bağlamazdı. Biz buraya girince, «Biraz da tellallık et bakalım,» demişler. Oysa, şuraya buraya koşamaması soluğunun kesildiğinden... Soluğu kesilmiş bir herif köy yerinde tellallığın üstesinden gelebilir mi? Ünleme-ye sesini nasıl yetirecek? Bu dünyada adam, hiç ko-camamalı beyim! Kocamak kötü... Kocamak, bana sorarsan, açlıktan kötü... İki gün aç kalırsın, üçüncü gün karnın doydu mu, unutur gidersin! Yiğitlik bir gitti mi de bir daha, ele girebilsin bakalım! Bahar başı babamın kulağını bükmüşler, «Gelen harmanda köylünün birazı sana tellal hakkı vermemeye getiriyor, kar-daş,» demişler.</p>
<p class="calibre1">«İyisi mi, sana şimdiden sıpa mıpa bir hayvan uyduralım da ova köylerini bir dolaş, çerçilik merçilik edebilir misin bir yokla!» demişler. Aslında, «Aptal toplayıcı ol... Şundan bundan dilen de geçin,» demeye getiriyorlar. Ağlamış bir zaman...    Kafasını</p>
<p class="calibre1">136</p>
<p class="calibre1">taşlara vurmuş... Bize, ek yerini hiç bildirmedi... Sonunda bir sıpa peydahlamış. Şurada burada gezdirip gövertiyle beslemeye uğraşmış... Hiç hayvan kısmı, salt yeşil otla olur mu? Namussuz sıpa yıkılıp gebermiş... Bunun kaç aydan beri tütün parası da yoktur beyim... Kel Aliço veresiyeyi çoktan kesmiştir. Kel Ali-ço, Camili'nin recisi... Sana istediğini verir ama, harman zamanı geldi mi, parasını dişini sökerek alır. Sordum, «Yok mok,» dedi fukara babam... Ben köylümüzü bilmez miyim? Ümmühan Abla'm da arasıra gör-mese bunlar çoktan geberdi gittiydi! Ulan namussuz Virankaleliler! Her biriniz ikişer hak ekin verseniz, biz ileride bunun altında mı kalırız?</p>
<p class="calibre1">— Sizin köyün her evi, bakalım, iki hak ekin verebilir mi?</p>
<p class="calibre1">— Biz, «Fukaralar da versin,» demedik! Varlıklılar versin! Varlıklılar ikişer hak versin... Kâtibin defterinde altmış ev görünür ama, aslında yetmişi çoktan geçti bizim köyümüz... Yukarı odanın sahibi Sürekgil-ler var, iki çift öküzleri döner. Orta odayı Salih Efendi yakmakta... Hacıların Niyazi Efendi, muhtarımız Kara İbiş Ağa. İşte bunlar ikişer hak vermeli ki ben bunlara «oda sahibi» diyeyim... -Tencerenin kapağını pilavla doldurdu -: Varsa yoksullara vermeli değil mı beyim?.. Adam sevaba girer.</p>
<p class="calibre1">Murat biraz düşündü, yan dönerek cüzdanından bir iki buçukluk çıkardı, Kelleci'nin dış cebine soktu .</p>
<p class="calibre1">—    Al şunu... Az ama kusura bakma! Benim verdiğimi babana söylemeyeceksin! Tepelerim!</p>
<p class="calibre1">—    Neymiş?.. Para mı? İstemezdi beyim, parayı no yapacak?.. İşte bulgur aşı... Yesin elverir! Ben cebin? han parasını koydum... İstemez. Tütün parası da verdim!</p>
<p class="calibre1">137</p>
<p class="calibre1">— Kes de yürü! Benim verdiğimi söylemeyeceksin! Sen vermiş ol!</p>
<p class="calibre1">—    Hiç istemezdi beyim... Bulgur aşmın yanı sıra tayın var! Suyu da içti mi...</p>
<p class="calibre1">—    İyi iyi... Tayın için yukarı çıkma. Benim tayınlar bayatlıyor da atıyoruz.</p>
<p class="calibre1">—    Hiç olmaz!</p>
<p class="calibre1">—    Ulan hani söz dinleyecektin! Burnunun doğrusuna gitmeyecektin!</p>
<p class="calibre1">—    Sağ ol beyim!.. Bugün kapı nöbetçisi Musa Efendi... Kapıyı bize güçle açıyor! Sen seslenirsen bize ba-ğırmaz! Şunu yesin duvarın dibinde...</p>
<p class="calibre1">—    Daha iyisi, içeri alalım! Haydi, sen bizim odadan bir tayın kap gel!</p>
<p class="calibre1">Murat kapıyı vurup açtı. Gardiyan Musa'ya bir cı-gara verdi:</p>
<p class="calibre1">—    Kelleci babasına pilav pişirdi. Şurada yeyiver-sin!</p>
<p class="calibre1">—    Yesin ya, sevaptır! -Kelleci'ye anahtarı salladı-. Hele şuna hele!.. Adam olmuş da, babasını ağırlamakta...</p>
<p class="calibre1">Rıfat Ağa avluya girip duvarın dibine    çöktü.    Kelleci    pilav    dolu    tencere    kapağını</p>
<p class="calibre1">önüne koydu, ekmeği de toprağa bıraktı.</p>
<p class="calibre1">Rıfat Ağa, dünya yaratılalı beri, hiçbir insanın erişemediği kadar yaşlı görünüyordu. Suratında, boynunda, kupkuru göğsünde buruşmamış şuncacık deri parçası kalmamıştı.,İyice çukura kaçmış çipil gözleri, artık hiçbir şeyi seçip tanımıyor gibi dalgındı. Kemerli burnu, lime lime ceketi, parça parça poturuyla duvara bacağından zincirle bağlanmış korkunç bir kuşa benziyordu.</p>
<p class="calibre1">Kelleci yanına çömelip iki buçuk lirayı avucuna sıkıştırdı:</p>
<p class="calibre1">138</p>
<p class="calibre1">— Bak baba! Bizim Murat Bey sana para verı-verdi... Bizim Murat Bey... İstanbul'un gazetecisi... Burada bizi hep defterine almakta ki... İleride İstanbul'un gazetesine yazacak...</p>
<p class="calibre1">— Yazacak he mi? Bu dünyada olanlar    yazılmalı    ki    ileride    okunmalı...    Demek</p>
<p class="calibre1">bize para mı verdi Murat Bey?</p>
<p class="calibre1">Murat, Keleci'ye parmağını salladı:</p>
<p class="calibre1">—    Yalan Rıfat Ağa... Parayı sana oğlun veriyor!</p>
<p class="calibre1">—    Sağ ol beyim!.. Allah ömrünü uzun etsin!.. Allah    seni bu    dar yerden</p>
<p class="calibre1">kurtarsın tez vakitte... -Kel-leci'nin yanağına avucunu sürerek yavaşça sordu-: Sana okuma öğreten bey mi bu? Mektuba yazmışsın... Yusuf dediydi... İstanbullu bey!</p>
<p class="calibre1">— Tamam, İstanbullu Murat Bey... İyi bildin, bize okumayı belletmekte... Sana parayı kendisi verdi. İki yüz elli kuruş. İyi yerine koy!</p>
<p class="calibre1">Kelleci, bir şey hatırlamış gibi fırladı, Murat'a bir iskemle koşturdu.</p>
<p class="calibre1">Rıfat Ağa bir yandan pilavı yerken, bir yandan dert yanmaya başladı:</p>
<p class="calibre1">—    Vaktiyle fırsat ele geçmişken okumayı bellemedik    de    halt    ettik.    İstanbul'un</p>
<p class="calibre1">Yıldız Kışlası'nda bölük emini rahmetli Salih Onbaşı    az    zorlatmadı.    Hacıların</p>
<p class="calibre1">Niyazi'nin babası rahmetli Hüseyin'le bizim kura kâğıdımız beraber okunduydu, Seferberliğin ilk davulları vurulunca... -Avurdu dolu anlattığı için sesi olduğundan daha boğuk çıkıyordu -: Seferberlik ne zamanın işi? Seferberlikte buraların adamı mal gibiydi beyim! Biz asker olup İstanbul'a gitmeden gazoz nedir bilmezdik. Şimdiden dağ köylerinde gazoz görmemiş kıyamet gibidir, o da başka... Seferberlikte biz yirmi beş yaşımızda varsak varız... O zamanlar tiren miren olmadığından gurbetçilik de böyle çok değildi. Ben Vi-139 rankale'den Taşköprü'ye iki kere gitmişsem o da düğüne okuduklarından... Bizi askere aldılar, bir mübarek Ramazan günü... Biz İstanbul'un Tophane'sini, Yıl-dız'ını, Taksim Kışlası'nı, Galata Köprüsü'nü hep askerlikte gördük. O zamanların tireni Ankara'ya kadar... Ankara'dan bindik. Haydarpaşa'da yanımıza 305'li silahsız bir onbaşı kattılar. Biz dört arkadaş Yıldız'daki atlı okuluna gidiyoruz. O zamanlar, yiğitliğimiz eh, bize yeter. Yiğit olduğumuzdan beyim, bizi atlıya ayırdılar. Galata Köprüsü'ne çıkınca, onbaşı, «Gelin hemşe-riler tramvaya binelim,» dedi. Tramvaylar yanımızdan vızır vızır geçmekte ama, biz tramvayın tramvay olduğunu ne bilelim? Korktuk besbelli, «Tramvaycılar paramızı toptan alırlar,» diye ödümüz yarıldı. «Yürürüz onbaşı ağa... Ayağımıza ne olmuş Allanın izniyle?» dedi, bizim rahmetli Hacı... Onbaşı bizden önce ne kadar, dünyayı bilmez ayı götürmüş Yıldız tavlasına... Gizliden güldü de, «Siz bilirsiniz! Canınıza sağlık ağalar...» dedi. Meğer beyim, Yıldız'ın yolu yürümekle bit-mezmiş... «Gökteki yıldıza gideyim» desen yolun ıraklığı işte o kadar... Hava inadına sıcak... Tiren başımızı döndürmüş... Susuzluk sardı mı bizi? Tophane'de baktık bir dükkân... Baktık şişeler, bardaklar, musluklu çeşmeler... «Nedir?» dedik. Onbaşı, «Buna şerbetçi dükkânı derler,» dedi. «Canınız çektiyse    buyurun! Ama parasıyladır ha,» dedi. Yanaştık. Gâvur</p>
<p class="calibre1">şerbetçi sordu :    «Ne istersiniz asker ağalar? Kızılcık mı, elma mı, soğuk gazoz</p>
<p class="calibre1">mu?» Rahmetli Hacı, «soğuk» lafına aldanmış, bize laf bırakmadan : «Hele o gazoz her neyse ondan ver,» dedi. Herif şişeleri ayağının dibinden alıp uzattı. Baktık, mantar tıkacı filan yok... Ağzını ağzımıza dayadık. Töbe hey Allah! Çekiyoruz! Hiç... Boş desen boş değil, ırgaladıkça içinin gazozu köpür köpür köpürmekte... Eğdim biraz... Hayır, akması filan yok...</p>
<p class="calibre1">140</p>
<p class="calibre1">Kaldırdım, tüfek namlusu gibi gökyüzünün ışığına tutup baktım. İçi görünüyor. Bunda bir gâvur oyunu olmaya var ama, gel de o görgüsüzlükle gizlisini bul bakalım!.. Gâvur güler bir yandan, 305'li silahsız onbaşı güler bir yandan...</p>
<p class="calibre1">İşte biz orada gazoz denilen meretle boğuşurken tepemizden aşağı biri bize : «Hele avanak Müslümanlar!» diye bağırmaz mı? Önce başımızı kaldırdık. Yukarda kimse yok... Biz aranırken, herif durmadan, «Avanak Müslümanlar! Avanak Müslümanlar!..» diye bağırıyor. Bizim Hacı, öfkeliydi az biraz... Canı başına sıçradı ossaat... Uzanmasıyle gazozcu gâvurun yakasını topladı:    «Ulan    gâvur!</p>
<p class="calibre1">Sen canına mı susadm?..» diye sarsılıyor ki, dut dalı kaç para... Gâvur baktı ki pabuç gayet pahalı... Yalvarmaya başladı :    «Aman    ben    değilim asker ağa!» diyor,</p>
<p class="calibre1">«Aman şu namussuz kuş!» diyor. Bir yandan da parmağı ile kafesteki kuşu gösteriyor. Allah bilir ya, inanmadık önce, «Kuş adam gibi laf mı edermiş!» dedik. «Bu domuzluk senin domuzluğun!» dedik. Biz çekişirken kuş yüzümüze beraber, «Avanak Müslümanlar!» demez mi? 305'li silahsız onbaşı güler. Meğerse İstanbul'un dil bilir dudu kuşuymuş... Herif sonunda elindeki çomakla gazoz şişelerini birer dürttü. «Aman kıracaksın,» demeye kalmadan şişeler pat pat açılıverdi. Biraz içtik, rahmetli Hacı, «Ulan, bu tuz mağarasının suyu...</p>
<p class="calibre1">Tüh...» dedi, bıraktı. Zengin yerin oğlu olduğundan biraz lafı diktir. Ben içtim, ferahladım. Önce yakıyor ama, sonunda yüreğine ığıl ığıl serinlik veriyor. O gün bugündür, ben bizim adamımızın nerede avanaklığını görsem, İstanbul'un dudu kuşu aklıma gelir. Biz vaktiyle kuşa, bu lafı, Müslüman düşmanlığından, gâvur gazozcu belletti sanmıştık. Meğer kurban olduğum Allah öğretmiş ki, bizim aklımız başımıza gele... -Kaşığı tencere kapağına yavaş yavaş vurarak biraz düşündü -:    Biz    bu</p>
<p class="calibre1">141</p>
<p class="calibre1">lafı neyin üstüne getirecektik? Biz bu lafı birinin üstüne getirecektik! -Düşünürken çenesi titriyordu-: Aklıma gelirse derim! Dediğim gibi yazarsın! Dur tamam! Avanaklık üstüne... Bu dünyada avanak adam bahtlı olur! Sen bizim avanaklığımızı anla ki beyim, seferberlik askerliğinde atlı bölüğe düşüyoruz!</p>
<p class="calibre1">— Daha mı iyidir?</p>
<p class="calibre1">— İyi olmaz mı? Askerde atlıysan hiç yorulmazsın! Yayaların yıkıldığı yerden atlılar türkü çağırarak geçer. Biz biliriz, o sıra yaya milleti anamıza avradımıza söver ya, aldırmayız... Çünkü o sıra atlıların yayalara, «Hayrola hemşeriler! Postal ayağınızı mı vurdu?» demesi de analarına sövmekle birdir. Seferberlikte biz çok süründük ama beyim, bereket atlı süründük. Bana sorarsan seferberlik kötü başlamadıydı! Ne demişler? «Osmanlının başlamasıyla İngilizin    bitirmesi    yaman...» demişler. Bu lafı seferberlik doğruladı</p>
<p class="calibre1">güzelce...    Süleyman Askeri Bey'i bildin mi? Biz Süleyman Askeri Bey'le</p>
<p class="calibre1">Basra'mızı İngiliz gâvurundan kurtarmaya gitmişlerdeniz... Rezil Bedevilerin kancıklığma uğ-ramasaydı Süleyman    Askeri Bey Basra'mızı aidiydi çoktan...</p>
<p class="calibre1">Aslına bakarsan, Süleyman Askeri Bey, Basra'ya kumandan olduğu zaman, İngilizin adı madı yoktu. Yolu yarıladık. «Basra'yı İngiliz almış,» dediler. Süleyman Askeri Bey, kızdı ki, çölün kum rüzgârı gibi, azdı. Bizi başına topladı. «Başına topladı,» dedimse, çölün yüzü askere kesti, belleme... Osmanlıdan bir Os mancık taburu var, bir de bizim atlı bölüğü... Arap Bedevisine geldi mi, işte bunlar    çokluk...    «Osmanlı mecidiye dağıtmaktaymış,» lafını duyan yüreksiz</p>
<p class="calibre1">Bedeviler,    fukara    Süleyman Askeri Bey'in çevresini kuşatmış. Tümü,</p>
<p class="calibre1">baldırıçıplak çapulcu... Bizi başına topladı rahmetli... «Süleyman Askeri Bey,» dedin mi on dakika düşüneceksin... Balkan'da, bunca Osmanlı ordusu</p>
<p class="calibre1">142</p>
<p class="calibre1">ilk günden bozuluyor da, bizim Süleyman Askeri Bey'-imiz, bir tabur askerle gâvuru dağıtıp Tuna boyuna kadar gidip geliyor. «Asker oğullarım,» dedi. «Başkumandan vekilimiz Enver Paşa'mız, beni Basra-Bağdat üstüne genel komutan dikti, bilmiş olun!» dedi. «Dilediğim kadar asker veriyor ama, ben istemiyorum,» dedi, «çünkü bana siz yeter de artarsınız!.. » dedi, «Nah, gökte Allah, yerde siz tanık olun!.. İngiliz gâvurunu Basra'mızdan denize dökmedikçe, kılıç kına koymak yok!» dedi. «Aslında kılıç mılıç da istemez... İngiliz nasıl bir gâvur ki bizim gibi yiğitler, ona kılıç çeke... » dedi, «Bak göreceksiniz, Allanın izniyle, biz bu kahpe İngi-lizi Basra'mızdan, meşe sopasıyle sürüp çıkaracağız,» dedi, «Sürüp çıkarmak dedimse... Benim niyetim başka!» dedi. «Basra'yı basan İngiliz kumandanı, İngiliz kralının öz damadı olur. Gayetle ünlü bir keferedir. Niyetim herifi tutsak tutup eli kolu bağlı İstanbul'a göndermek... » dedi, «Nasıl bu akıl böylece asker oğullarım?» diye bağırdı. Bağırıp dururken gözlerinden yaş dökülmeye başladı ki, her biri nohut tanesinden iri... Baktım, bizi de ağlama</p>
<p class="calibre1">sarmış hökür hökür... Biz ağ-laşırken Bedevi ne yapsa iyi? Sırıtarak hurma çekirdeği gevelemekte... Rahmetli Hacı, bunu görmesiyle, boş böğrümü dürteledi: «Bu işte, hiç iş yok, arkadaş, biz boşuna gözyaşı dökmekteyiz,» dedi. Hacı'nın Bedevideki kahpeliği ossaat anlamasına ne demeli?.. Güneş devrilip subaylar çadıra toplanınca, içlerinden bazısı Süleyman Askeri Bey'e, çok yalvarmış... «Aman kumandan bey, bu senin Basra seferin bu baldırıçıplak Bedevi sürüsüyle başa çıkarılacak bir iş değil...» demiş, «Sen İngiliz kralının damadıyla oyun mu oynamaktasın?» demiş, «Herif silahına, cepanesine güvenmese damadını çöle hiç salar mı? Gel etme, İstanbul'dan biraz daha Osmanlı askeri isteyelim,» demiş... Süleyman</p>
<p class="calibre1">143</p>
<p class="calibre1">Bey gülmüş de:    «Ne askeriymiş bre kardaşlar! Ben aslında Bedeviye mi</p>
<p class="calibre1">güveniyorum, ben aslında, şu Osmancık taburuyla atlı bölüğüme güveniyorum. Yarın gün ışımadan atlı bölüğümüz, ılgarla Acem içine gidiyor. Sizin bundan haberiniz var mı?» demiş... «Bakın bakalım, benim planım mı üstün, yoksa İngiliz planı mı?..» demiş. Gün ışımadan bizim atlı bölüğü yola kapandı. Üç saatlik yerde bir hurmalık varmış... Orayı tuttuk, gölgeye yattık. Bundan sonra, hep gece gündüz yatarak üç günde Acem sınırına vardık. Subaylar hartaların başına biriktiler. Baktılar ki harta, üç saat ileride Acem'in Elhaz kasabasını gösteriyor. «Tamam,» dediler. Koca kasabayı, tek tüfek atmadan aldık. Önümüzde bir iki Acem kılavuzu uydurup akşama doğru, Karun boyundaki gaz borularına yetiştik. Acem'in gaz kuyularından çıkan gazyağı, bu borularla İngilizlerin depolarına akarmış... Süleyman Askeri Bey'deki aklı gördün mü? Niyeti gaz borularını kesmek... Gaz borularını kesti mi, İngiliz gâvurunun ışığını karartıyor. Şişesinde gazyağı kalmayacak da cehennem karanlığına gömülecek... Ilgarla borulara yetiştik. Yazının yüzünde belim kalınlığı kara borular uzanmış gidiyor. Gidiyor ki, yılan gibi kıvrıla dolana... İkinci takımın yedek subayı, medreseden çıkmış Çerkeş Murat Efendi, ilk dinamit paketini eliyle yerleştirdi, yanık bir dua çekti. Duayı, «Osmanlıların düşmanları, bu savaşın sonunda, bu borular gibi, parça parça olur inşallah,» diye bağladı. O sıralar bizim atlı bölüğün tutarı iki yüzü aşkın... Borular boyunca ileri geri yayıldık. Acem'in gazyağı borularını, iki konaklık yer arası, dinamitle havaya uçurduk. Gene ılgarla döndük, Süleyman Askeri Bey'e Nuhayle'den yetiştik. Rahmetli, doru atının üstünde bizi tam çalgıyla karşıladı. Meğer biz boruları atarken, İstanbul'dan Süleyman As-</p>
<p class="calibre1">144</p>
<p class="calibre1">keri Bey'in yarbaylığı gelmiş... Yarbay marbay ama, değme paşalardan üstün...</p>
<p class="calibre1">Ben çok paşa gördüm, Ala-manın Golç Paşası, Halil Paşa, Ali İhsan Paşa... Süleyman Askeri Bey'deki sesi birinde görmedim. «Paşa sesi» dedin mi, bir Süleyman Askeri Bey'de vardı, bir de rahmetli Atatürk'te... Bunlar bir kez, «Asker evlatlarım,» diye bağırdılar mı orduların gözlerinden yaş dökülürdü. İslamsak yalan mundar... Ağlatmadan yana, Süleyman Askeri Bey, Atatürk'ten bile üstündü az biraz...</p>
<p class="calibre1">— Neden ağlıyorsunuz?</p>
<p class="calibre1">— Herif sesi yettiği kadar, «Asker oğullarım... Aslan yavruları... Dinimiz şunu diyor, halifemiz bunu emrediyor,» diye bağırınca, nasıl bir yüreksiz olmalı da ağlamaman?.. Dil bilmez Bedeviysen o başka... Kanında şu kadar Osmanlılık olan ağlamadan durabile-mez!.. Biz boruları atıp kavuşunca Süleyman Askeri Bey, çok söz etti, beyim, akılda tutulmaz bir sözler ki, ucu bucağı bellisiz... «Aklımda kalsın!» dersen oturup defterine yazacaksın!..</p>
<p class="calibre1">Bize : «Çöl kurtları... » diyor, dönüyor, «Acemi alt edip Osmanlının bunca zamanlık öçlerini alan yiğitler...» diyor. «Beni sevindirdiniz, Allah da sizi sevindirsin!..» diyor, «Gittiğiniz yerden yiğit adınız sizden önce geldi. Siz, aslında, İngilizin gazyağı-nı kesmediniz, şahdamarını kestiniz,» diyor.</p>
<p class="calibre1">«Yarın öbür gün, bana Basra'mızı da alıverirseniz, yok mu ya... » diyor, «Halifemizden savaş madalyalarını aldım bilin ve de göğüslerinize taktım bilin,» diyor, «Hele hayırlısıyla Basra'mızı alalım, ilerisi Mısır gaziliği... » diyor, «Tarihlerde okumuştursunuz, Mısır gazisi olana yok yoktur,» diyor. Sonunda «Sağ olun!» dedi kesti. Biz de «Sağ ol!» diye çığırıştık ki, çölü güm güm güm-letmecesine... Rahmetli omzundaki yalınkılıcı indirip mızıkaya «Çal» işmarım verdi. Ne fayda beyim! Ora-</p>
<p class="calibre1">145</p>
<p class="calibre1">da olup tam çalgının vurduğu «Aksın kanım... » havasını dinlemeliydin ki...</p>
<p class="calibre1">-İçini çekti, kaşık tutan elinin üstüyle gözlerini uğuşturdu -: Yalan mundar! Ben, Süleyman Askeri Bey'in çalgı takımını, Kemal Paşa'da görmedim.</p>
<p class="calibre1">Soğumuş bulgur pilavından birkaç kaşık alıp tencere kapağını önünden uzaklaştırdı. Sıska göğsü hırıl hırıl inliyordu.</p>
<p class="calibre1">Murat, Rıfat Ağa'nın yorgunluğunu yüreğinde duyarak, bir cıgara yaktı. Bir tane de Rıfat Ağa'ya verdi:</p>
<p class="calibre1">—    Demek Basra üstüne, böyle tam çalgıyla mı yürüdünüz?</p>
<p class="calibre1">—    Evet, tam çalgıyla yürüdük! Rahmetli Süleyman Askeri    Bey,    subayların öğüdünü</p>
<p class="calibre1">tutup Enver Pa-şa'dan biraz daha asker isteseydi iyiydi ya, inada bindirip istemedi. Bedevi şeyhlerinin avurt zavurtlarına güvendi besbelli... Bedeviler şuncacık dayansaydılar beyim, biz o yürüyüşle, Basra'mızı kahpe İngilizden çeker alırdık. Sonradan duyduğumuz doğruysa, Bedevi şeyhlerine, İngiliz torba torba altın vermiş...</p>
<p class="calibre1">— Çölde susuzlukla ne yapıyordunuz?</p>
<p class="calibre1">—    Rahmetli Süleyman Askeri Bey'in plancılığına bak ki,    bize    çölde şuncacık</p>
<p class="calibre1">susuzluk çektirmedi. «Çölde susuzluk bizi kötületir. Hep    kırılırız hayvan may-</p>
<p class="calibre1">van... » diye çok korktuyduk İstanbul'dan çıkışımızda... Çünkü, içimizde, Yemen görmüş bir borazan çavuşu vardı, oraları çok kötü anlatmaktaydı. Meğerse, Süleyman Askeri Bey, gidiş yolumuzu, akarsuların yanına düşürmüş... «Akarsu» dedimse, dere mere değil... Oraların Dicle Irmağı'nı, Fırat Irmağı'nı, ben, bizim buranın Kızıhrmağından zorlu gördüm. «Sulayalım» derken, çok hayvanımızı toparladı çölün Dicle ırmağı... «İngiliz, toplu tüfekli vapur gezdiriyor üstünde...» diyeyim de aklın ersin!.. Hele, bir Şat var, Dicle'yle Fırat ırmaklarının buluştuğu yer... Görsen, İstanbul'un Boğaziçi denizi sanırsın! Anlatırken arada bir soluk almak için duruyor, bunlar Kelleci'nin başından geçmişler; gibi,;oğlunun yüzüne acıyarak bakıyordu.</p>
<p class="calibre1">Kelleci çömelmiş, ellerini kuşağına kavuşturmuştu. Babasının anlattıklarıyla övündüğü, çatık kaşlarından kısılmış gözlerinden, kırmızı dilini çıkarıp yalanmasından belliydi. Arada sırada, Murat Bey'in yüzünü sezdirmeden gözetiyor, dinlediklerine önem verip vermediğini anlamaya çalışıyordu.</p>
<p class="calibre1">Rıfat Ağa, üst üste öksürdü, «Baba çıksın,» diye diye cıgarayı bastırdı:</p>
<p class="calibre1">— Evet, biz, beriden, su boyunca at oynatarak Basra'ya doğru inmekte olalım... Meğer haym düşman da alttan yukarı sürüp gelmekte değil miymiş. Gelirmiş ama, bizim gibi, işe yaramaz Bedevi sürüsünü önüne katıp gelmiyor : Gelenler sütbesüt İngiliz askeri... Oysa, İngiliz, böyle amansız yerlere kendi askerini hiç sürmez. Böyle yerlere sürdüğü asker Hintten mintten, Araptan, Çingeneden devşirme askerdir. Peki, bu kez, neden öz askerini getirmiş, şu kadar aylık yoldan?.. Kumandayı kralın damadı ele aldırından getirmiş... Hiç unutmam, böyle bir bahar vaktiydi beyim, Saybe derler bir yol kavşağında, gâvura apansız çattık. Sağ yanımız Birisiye hurmalığı... Sol yanımız, bildiğin Dicle Irmağı... İlk çarpışmada fukara Süleyman Askeri Bey üç yerinden vuruldu mu sana?</p>
<p class="calibre1">Subaylar : «Aman seni Bağdat'a yetiştirelim!» dediler. Rahmetli, yattığı sedyeden tabancasına davrandı, «Geri basın! Şart olsun vururum,» diye bağırdı. Bağırdı dedimse, kükredi, Allah göstermesin, çölü yer depremi gibi ırgaladı. Bir yandan kalkmaya davranıyor, bir yandan, «Bana elini değen kendini ölmüş bilsin!» diye kükrüyor. Orada tam</p>
<p class="calibre1">146</p>
<p class="calibre1">147</p>
<p class="calibre1">üç gün üç gece vuruştuk beyim, üç gün üç gece; Süleyman Askeri Bey, yemedi, içmedi, durmadan, «İleriii...» diye bağırdı. Fukara, «İleri,» diye bağırdıkça, biz zorla-tıyoruz. Bizim, atlı bölükte yaralanmadık er kalmadı. «Her birimiz günde üçer kılıç değiştirmekteyiz,» diyeyim de savaşın hızını anla!.. Çünkü gâvur kırmamıza kılıç mılıç dayanmıyor. Üçüncü günün ikindisinde, yüreksiz Bedeviler apansız çözüldüler:    «Dur    aman!    Bu    nasıl    bir kahpelik?» demeye</p>
<p class="calibre1">kalmadan, Bedevi başladı kaçmaklığa... Fukara Süleyman Askeri Bey yattığı yerden yekinip doğruldu, «Bre din kardaşları... Elimde halifemizin fermanı var!.. Beri bakın, ulan yâ Bedeviler!»    diye bir iki seslendi. Gördü ki duyan</p>
<p class="calibre1">işiten yok, «Vay!..    Hesapta kaçmak da mı yazılıydı hayın Bedevi?</p>
<p class="calibre1">Allah belanızı versin yüreksizler!» diyerek kabalağını yere çalmasıyla ne yapsa</p>
<p class="calibre1">iyi? Üç gündür, kucağında yalbudak duran    tabancayı    kafasına    boşaltı</p>
<p class="calibre1">verdi. Meğerse, «Bir adım gerileme yok!» diye kendi başına gizliden yemin içmiş... Nasıl bir aslan oğlu aslan olduğunu    gayri sen    anla!..    İşte bu</p>
<p class="calibre1">sırada:    «Gâvur çevirdi, kaçan kurtulur,» bağırtısı duyuldu. Bu bağırtıyla</p>
<p class="calibre1">kurt dalmış sürüye döndük. Can korkusuyla gâvuru yardık çıktık, bulaştık kaçmaklığa... Gâvur ardı-mızca gelip önce Ammare'yi, sonra Nasriyye'yi aldı. «Bre aman!» demeye kalmadan duyduk ki,    Kütülama-re'yi de    almış... Aklı erenler    :</p>
<p class="calibre1">«Heyvah!..» dediler. Çünkü Kütülamare    demek Bağdat'ın    kapısı demek...</p>
</body>
</html>
