<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Herkes Ölür</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">
</p><p class="calibre3">"Öyleydi dedim" dedi. "Ama onlar kendiliklerinden elleri bağlı olarak tıpış tıpış çıksalardı bile bu sefer sonradan evi yakmak zahmeti çıkacaktı."</p><p class="calibre3">"Yakmak mı isterdin?"</p><p class="calibre3">"Evet. Yalnızca ağıl ve kümesler için benzin ayırmadığıma üzülüyorum. Onları da alevler içinde görmek isterdim. Çok mu tuhafım?"</p><p class="calibre3">"Artık neyin tuhaf olup olmadığını bilmiyorum."</p><p class="calibre3">"Tekrar oraya nasıl girerdim? O Allah'ın cezası yere nasıl bakardım? Tek görebildiğim kurşunlarla delik deşik olmuş kocaman domuz cesetleri ve parçalanmış tavuklar, uçuşan tüyler olurdu. O'Garalar da öldü, Allah'a şükür onların cesetlerini görmedim. Bırakalım alevler alsın onları." Başını salladı. "Biliyorsun, O'Gara'nm çiftliğiydi, Tapudaki onun adıydı. Eh, birileri ne yapılması gerekiyorsa yapsın. Hükümet becerir bunu, birkaç yıl sonra ödenmemiş vergiler karşılığında alır. Yandaki araziye katarlar ve devlet arazisi olur. Cehenneme kadar yolu var. Hepsvıin."</p><p class="calibre3">Andy'nin torpido gözünden aldığımız el fenerini kaybetmiştik. Daha iyi olanının, cipten aldığım, kauçuk kaplı olanını saklamıştı. Şimdi onu yaktı ve aydınlattığı yolda yürüyerek nehri geçtik, bu sefer taşlardan atlamaya gerek duymadık. Suyun içinden yürüdük.</p><p class="calibre3">Hâlâ babasının önlüğünü giyiyordu ve el fenerini de onun ceplerinin birinden çıkarmıştı. Öteki cep babasının satırıyla ağırlaşmıştı. Anlaşılan biraz önceki iş için hâlâ yeterince keskindi.</p><p class="calibre3">Otomobil bıraktığımız yerde, küçük kulübenin karşısındaki açıklıktaydı. Cip de hâlâ aynı yerde park edilmiş duruyordu. El fenerini bulduğum yere geri koyarken</p><p class="calibre3">Mick eğlenerek izledi. Caprice'e bindik ve anahtarı kontakta çevirir çevirmez motor çalıştı.</p><p class="calibre3">Girilmez yazılı zincire gelinceye kadar hiç konuşmadık. Önceki gibi indim, zinciri indirdim, otomobil geçtikten sonra tekrar yerine takıp bindim. Yola çıkarken "Düşündüğümüzden daha kalabalıktılar" dedi.</p><p class="calibre3">"Altı" dedim. "Dowling, Scalzo ve 'Ay'. Nöbetçi ve Jerry Lee Lewis saçlı olan diğeri. O gruba nasıl dahil olmuş, söylemesi zor."</p><p class="calibre3">"Her biri için zor."</p><p class="calibre3">"Biri daha vardı. Verandanın kenarından kaçtı. Ya atlarken bacağını incitti ya da daha önce ayağına vurduğum için topallıyordu. O muydu yoksa nöbetçi miydi bilemiyorum çünkü ikisi de hiç tanıdık gelmedi."</p><p class="calibre3">"Onu vurdun, öyle mi?"</p><p class="calibre3">"Karşılıklı vuruştuk. Onun kurşunu yeleğe çarptı."</p><p class="calibre3">"Tanrı'm, yine mi kurtardı seni? Artık yatağa da giyersin."</p><p class="calibre3">"Giderek hoşlanıyorum ondan" diye itiraf ettim. "Sense o büyük beyaz önlükle mükemmel bir hedeftin."</p><p class="calibre3">"Şimdi daha az beyaz."</p><p class="calibre3">"Fark ettim. Seni vuramadılar, değil mi?"</p><p class="calibre3">"Denemediklerinden değil. Kötü nişancıydılar, hepsi de. Kötü de olsalar iyi de olsalar altı piçin hepsini öldürdük."</p><p class="calibre3">"Tekbir çizik almadan" dedim. "Senin altıncı hissine rağmen."</p><p class="calibre3">"Ah" dedi. "Bunu ne zaman yüzleyeceğini merak ediyordum."</p><p class="calibre3">"Kendimi tutabildiğim kadar tuttum."</p><p class="calibre3">"Altıncı hissim olduğunu söyleyen annemdi, eh yanıldığı tek şey de bu değildi. İngilizler hakkında da söyleyecek hiçbir iyi sözü yoktu. Oysa orada bana ne kadar iyi davrandıklarını sana anlatmıştım."</p><p class="calibre3">"Evet."</p><p class="calibre3">"Ama işin aslını söylemek gerekirse, gerçekten öleceğimi düşündüm."</p><p class="calibre3">"Düşündüğünü biliyorum."</p><p class="calibre3">"Yanılmış olmam da çok iyi oldu. Üstelik yanımda günahlarımı dinleyecek senden daha iyi bir papaz da yokken. Tanrı'm, sana ne kadar da çok berbat şeyler anlattım, değil mi?"</p><p class="calibre3">"Epey anlattın."</p><p class="calibre3">"Pişman olmadığımı söylemeliyim. Ah. birkaç tane pişman olduğum iş var tabii. Kaçınılmaz olarak. Ama hepsini sana anlatmış olmaktan pişman değilim."</p><p class="calibre3">"Buna memnun oldum."</p><p class="calibre3">"Bütün anlattıklarımdan sonra hâlâ yanımda kaldın ve benimle birlikte geceyi geçirdin."</p><p class="calibre3">"Doğrusunu söylemem gerekirse" dedim. "Anlattıklarının çoğunu hatırlamıyorum."</p><p class="calibre3">"Ne, dikkatle dinlemiyor muydun?"</p><p class="calibre3">"Hem de pür dikkat dinledim. Her kelimesini. Ama aklımda kalmadılar. Sanki içimden akıp geçtiler ve nereye gittiklerini bilmiyorum. Böyle şeyler nereye giderse, oraya gittiler herhalde."</p><p class="calibre3">"Bir kulağından girip ötekinden çıktılar."</p><p class="calibre3">"Bunun gibi bir şey" dedim. "Tek hatırladığım ilk anlattığın hikâye. Adamın gözünü çıkartıp ona göstermen."</p><p class="calibre3">"Ah" dedi. "Bunu unutmak zor olurdu, değil mi?"</p><p class="calibre3">Birazdan, "Bundan sonra ne yapacağımı düşünüyorum" dedi.</p><p class="calibre3">"Ben de merak ediyordum."</p><p class="calibre3">"Önsezimle dalga geçtik ya."</p><p class="calibre3">"Altıncı hissinle."</p><p class="calibre3">Başını salladı. "Tamamen yanılmış olmayabilirim. Ölmenin farklı biçimleri vardır ve tekrar doğmanın. Bir çizik bile almadım ama hayatım boyunda etrafımda hep ölümler yok muydu? Grogan yıkıntı halinde, çiftlik kül oldu. Kennv ve McCartney öldü, Burke ve Peter Rooney de. Tom Heaney ve Andy.</p><p class="calibre3">Hepsi gitti. O'Gara ve karısı. Domuzlar ve tavuklar, hepsi." Direksiyona bir şaplak indirdi. "Gittiler" dedi.</p><p class="calibre3">Bir şey söylemedim.</p><p class="calibre3">"Gidecek hiçbir yerim olmadığını düşünüyordum" dedi. "Ama doğru değil. Gidecek bir yerim var."</p><p class="calibre3">"Neresi orası?"</p><p class="calibre3">"Staten Adası."</p><p class="calibre3">"Manastır" dedim.</p><p class="calibre3">"Selanikli Biraderler. Beni alırlar. Yapıyorlar böyle şeyler, biliyorsun. Gidiyorsun ve seni içeri alıyorlar."</p><p class="calibre3">"Ne kadar kalacaksın?"</p><p class="calibre3">"Ne kadar izin verirlerse."</p><p class="calibre3">"Mümkün mu bu? Uzun zaman kalabiliyor musun?"</p><p class="calibre3">"İstersen bir ömür boyu."</p><p class="calibre3">"Ah" dedim. "Orada kalmaya niyetin var."</p><p class="calibre3">"Söyledim ya."</p><p class="calibre3">"Tam olarak ne yapacaksın? Keşiş mi olacaksın?"</p><p class="calibre3">"Keşiş olabilir miyim bilmiyorum. Sade bir birader olurum herhalde. Ama neyi ne zaman yapmam gerektiğini söylemek onlara düşer. İlk adım oraya gitmek, ikinci adım da birilerine günah çıkarmak." Gülümsedi. "Sende denedim ya, artık beni öldürmeyeceğini biliyorum."</p><p class="calibre3">"Birader Mick" dedim.</p><p class="calibre3">George Washington Köprüsü nden geçerken, "Unuttuğumuz bir şey var" dedim.</p><p class="calibre3">"Neymiş o?"</p><p class="calibre3">"Şey, bunu müstakbel bir din adamına söylemeli miyim, bilemiyorum ama bagajda bir cesedimiz var."</p><p class="calibre3">"Otomobile bindiğimizden beri düşünüyordum bunu" dedi.</p><p class="calibre3">"Ben tamamen unutmuştum. Ne yapacağız onu?"</p><p class="calibre3">"Çiftlikte bırakmak en iyisi olurdu. Oraya gömmek. Yapayalnız da kalmazdı. Hatta öteki cesetlerin araşma atabilirdik. Onlarla işbirliği yaptığına göre kendi hazırladığı yatakta hep birlikte yatabilirlerdi."</p><p class="calibre3">"Bunun için çok geç artık"</p><p class="calibre3">"Ah, zaten bir, bir buçuk kilometrelik ormanlık alanda nasıl taşırdık onu? Arabayı park ettiğimiz yerde de bırakmak istemedim. Küreğimiz olsaydı ve oraya gömseydik bile birileri mezara rastgelebilirdi. Sana söylüyorum dostum, adam yaşarken de ölürken de sorunlu bir herifti."</p><p class="calibre3">"Bir şeyler yapmamız gerek" dedim. "Bagajda öylece bırakamayız."</p><p class="calibre3">"Neden olmasın? Bu onun arabası değil mi? Bagajında olmaya ondan daha fazla hakkı olan biri var mı?"</p><p class="calibre3">"Mantıklı bir nokta."</p><p class="calibre3">"Sokakta bırakmayı düşündüm" dedi. "Çok sevdiği Bronx sokaklarından birinde. Anahtarı kontakta, kapıları da kilitlemeden bırakabiliriz. Birisinin çalmayı düşünmesi ne kadar zaman alır dersin?"</p><p class="calibre3">"Fazla uzun sürmez,"</p><p class="calibre3">"Depoyu dolu bırakırsak uzun bir süre de dolaşırlar. Tabii bir lastik patlar da yedeğini almak için..."</p><p class="calibre3">"Tanrım, ne manzara."</p><p class="calibre3">"An, zor bir havat dostum gülmesini bilmiyorsan. Biliyorsan da zoıya. Ne yapacağım, biliyor musun? Her tarafında parmak izlerim olduğundan iyice silip temizleyeceğim. Sonra limana</p><p class="calibre3">götürüp nehre atacağım. Pencerelerini de kapayacağım ki batsın ve batık kalsın. Sudan çıkarılmış bir arabada parmak izleri bulabilirler mi?"</p><p class="calibre3">"Bir zamanlar bulamazlardı" dedim. "Ama büyük ihtimalle artık bulabilirler. Nerdeyse havada uçuşan tozda bile parmak izleri bulabiliyorlar."</p><p class="calibre3">"Suya atmadan önce iyice silerim" dedi. "Emin olmak içiıı."</p><p class="calibre3">Bir dakika sonra, "Annesine ne söyleyeceksin?" dedim.</p><p class="calibre3">"Uzaklara gitmesi gerektiğini" dedi hiç tereddüt etmeden. "Tehlikeli bir görev için. Uzun zaman onunla ilişki kuramayabileceğini. Bu, kadını kalan son birkaç senesi boyunca oyalar. Kanser, biliyorsun."</p><p class="calibre3">"Bilmiyordum."</p><p class="calibre3">"Zavallı. Onun için dua edeceğim. Oğlu için de, nasıl dua edeceğimi öğrenir öğrenmez."</p><p class="calibre3">"Hepimiz için dua et" dedim.</p><p class="calibre3">Asansörle çıktım, anahtarla kilidi açtım, kapı açıldığında karşımda ona aldığım siyah sahahlığıvla duruyordu. Üzerinde beyaz ve sarı çiçekler ve minik kelebekler vardı.</p><p class="calibre3">"Sağ salimsin" dedi. "Allah'a şükür."</p><p class="calibre3">"İyiyim"</p><p class="calibre3">"TJ divanda uyuyor" dedi. "Ona yemek götürmevi teklif ettim ama buraya gelmek istedi, sonra da gitmesine izin vermedim. Korktum ama kimin için korktuğumu bilmiyorum. Onun için mi, kendim için mi?"</p><p class="calibre3">"İkiniz de iyisiniz."</p><p class="calibre3">"Sen de iyisin. Her şey bitti değil mi?"</p><p class="calibre3">"Evet, her şey bitti."</p><p class="calibre3">" Ya Mick nasıl? O da iyi mi?"</p><p class="calibre3">"Altıncı hissi bir şeyler söyledi" dedim. "Ama bu başlı başına bir hikâye. Sonunda üçüncü hissinde hafif bir astigmatizm olduğu ortaya çıktı çünkü gayet iyi. Hatta şimdiye kadar olmadığı kadar iyi."</p><p class="calibre3">"Ya diğerleri?</p><p class="calibre3">"Diğerleri mi? Diğerlerinin hepsi ölü" dedim.</p><p class="calibre3">"Size hatırlatmak isterim ki" diye başladı Ray Gruliow. "Bay Scudder buraya kendi isteğiyle geldi ve yalnızca ben izin verdiğim sürece sorulara cevap verecek."</p><p class="calibre3">"Bu da hiçbir Allah'ın cezası şey söylemeyecek demektir" dedi George Wister."</p><p class="calibre3">Doğruya çok yakın çıktı bu sözü. Odada yarım düzine polis vardı, Joe Durkin ve George Wister, Brooklyn Cinayet Masası'ndan iki kişi ve görevlerinin ne olduğu bana açıklanmayan iki</p><p class="calibre3">kişi daha. Kim oldukları umrumda değildi çünkü tek yapabildikleri, öylece oturmak ve hiçbir şey söylemememi izlemekti.</p><p class="calibre3">Soruların sonu gelmek bilmedi. Chilton Purvis hakkında ne bildiğimi öğrenmek istediler. Purvis'i topladıkları bilgiler ışığında Jim Faber'in cnayetine bağlıyorlardı, bu da birilerinin muhbirinin gerçekten bu bilgiyi sızdırdığı anlamına geliyordu. Ancak muhbirin söylediklerini destekleyecek bir delil yoktu ellerinde ve henüz Purvis'in cesedine bakıp onu Şanslı Panda'daki tetikçi olarak tanımlayabilecek bir görgü şahidi bulamamışlardı.</p><p class="calibre3">Onlara yardımcı olamadım. Zaten kendi hatalarıydı. Şahitlerini iyi eğitselerdi istediklerini elde edebilirlerdi.</p><p class="calibre3">Belki odadaki adları söylenmeyen iki adam Bronx' tandı, çünkü Tom Heaney ve Tom'un ev sahibi olduğu anlaşılan Eileen Rafferty hakkında sorular soruldu. Öğrendiğime göre Tom iki farklı silahla vurulmuştu. Kurşunlar öteki cinayetlerde bulunan kurşunlardan hiçbiriyle uyuşmuyordu. Yalnızca bir tanesi 1995'de SoHo'da bulunan bir cesetten çıkarılan kurşunla aynıydı. Bir sürü oyuncu Attica'da zaman geçirmiş olduğu için silahın eski bir tarihi olduğunu düşündüm.</p><p class="calibre3">Sonuçta onlara hiçbir bilgi vermedim ve fazla dikkatle de dinlemedim. Yalnızca oturup Ray' i izledim ve o başıyla onaylamadıkça cevap vermedim. O da bunu sıkça yapmadı.</p><p class="calibre3">Sanırım bir saat kadar sonra Wister'in tepesi attı ve tatsız bir şey söyledi. Ray'in de beklediği buydu. "Tamam" dedi ayağa kalkarak. "Çıkıyoruz biz."</p><p class="calibre3">"Çıkamazsınız" dedi Joe.</p><p class="calibre3">"Sahi mi? Bakın, nasıl çıkıyoruz."</p><p class="calibre3">"Çık ve lisansına elveda de" dedi Wister. "Masamda lisansını iptal etmeleri için bütün geçerli nedenleri sıralayan resmi bir talep var. Buradan çık ve ben de boşlukları tamamlayıp postaya vereyim."</p><p class="calibre3">"Dava açarız, sizi de şahit olarak çağırırız ki bunu ne kadar çok sevdiğinizi bilirim. Sonuçta ortalık yatışmcaya kadar lisansını geri almış olur, ayrıca bir kahraman olarak gazetelerde boy göstermiş olur."</p><p class="calibre3">"Kahraman gibi görünmez" dedi Joe. "Allah'ın belası bir suçlu gibi görünecektir. Zaten aşağı yukarı şimdiye kadar da göründüğü buydu"</p><p class="calibre3">"Bu kadarı yeter" dedi Ray.</p><p class="calibre3">"Hayır, yetmez. Yetmeye yakın bile değil. Matt, neyin var senin? Lisansını kaybedeceksin."</p><p class="calibre3">"Biliyor musun, umrumda değil" dedim.</p><p class="calibre3">"Tek bir kelime daha söyleme" dedi Ray.</p><p class="calibre3">"Hayır" dedim. "Şu kadarını söyleyeceğim. Onlara olduğu kadar sana da söylüyorum. İstediklerini yapabilirler. Devlet lisansımı geri alırsa alsın. Savaşabilirsin, belki kazanırız da. Ama zahmete değmez. "</p><p class="calibre3">"Ne dediğini bilmiyorsun" dedi Joe.</p><p class="calibre3">"Yirmi beş yıl boyunca lisansız da pekâlâ idare edebildiğimi biliyorum" dedim. "Neden ihtiyacım olduğuna inandım, bilmiyorum. Belki lisanslı olarak üç beş dolar daha fazla kazanabiliyorum ama onsuz da yeterince kazanıyordum. Asla aç ve içtiğim dönemde de asla içkisiz kalmadım. Lisansımı mı almak istiyorsunuz? Alın. Hiç umrumda değil."</p><p class="calibre3">Karakoldan çıktık, merdivenlerden indik ve artık bizi duyamayacakları bir yerde, "Lisansını çekecekler ama ben geri alacağım. Dert etme" dedi Ray.</p><p class="calibre3">"Hayır" dedim. "Teşekkürler ama öylesine konuşmuyordum. Söylediklerimde samimiydim. Bırakacağız, cehenneme kadar yolu var."</p><p class="calibre3">"En baştan beri ihtiyacın yoktu ki" diye onayladı Elaine. "Ne yani, bir iki avukat daha fazlası için mi çalışabileceksin? Sana biraz daha mı fazla ödeyecekler? Cehenneme kadar yolları var."</p><p class="calibre3">"Ben de aynen öyle dedim."</p><p class="calibre3">"Hem, lisanslı olmak istemenin gerçek nedenini bi</p><p class="calibre3">livoruz" dedi. "Saygınlığın olsun istedin. Oysa Yellow Brick Road'daki bütün o insanlar gibi sen de en başından beri saygındın."</p><p class="calibre3">"Hayır" dedim. "Değildim, hâlâ da değilim. Ama lisans hiçbir şeyi değiştirmedi."</p><p class="calibre3">Burası bitirmek için iyi bir nokta olurdu ama hikâyenin sonuna biraz daha var. Her şey gibi bitene kadar bitmez.</p><p class="calibre3">Bu konuşma Eylül'deydi. Aralık'm ortasında Staten Adası'ndan bir kartpostal aldık. Mutlu Noeller yerine Mevsimin Selamlarıyla diyordu. Şüphesiz bir zaman önce jambon hediye ettiği vejetaryen Yahudi'ye saygısından. İçine Tanrı'nm sevgisi ikinizin de üzerinizde olsun yazmış ve Mick diye imzalamıştı.</p><p class="calibre3">Elaine, Fr. Michael F. Ballou, SJ diye imzalayacağından emin olduğunu söyledi. Cizvitlerie değil Selaniklilerle olduğunu söyledim. Goyim goyim'dir dedi.</p><p class="calibre3">N'isan'm sonlarına doğru TJ, Grogan'dan geçtiğini, ve bir inşaat faaliyeti olduğunu söyledi. Yakın bir zamanda orada Koreli bir manav açılacağını söyledim.</p><p class="calibre3">Bir hafta sonra telefon çaldı. Elaine cevap verdi ve yanıma gelerek kimin aradığını kesinlikle tahmin edemeyeceğimi söyledi.</p><p class="calibre3">"Peder Mick olduğuna bahse girerim" dedim.</p><p class="calibre3">"Hadi ordan, sende de mi altıncı his var yoksa" dedi.</p><p class="calibre3">Telefonu aldım, beni oraya gelip inşaatın nasıl ilerlediğini görmeye davet etti. "Tabii, eskisi gibi görünmesini sağlamak imkânsız" dedi. "Duvarlarda kapatmak is</p><p class="calibre3">tedikleri kurşun delikleri var. Bence olduğu gibi bırakmalılar. Tarihi değerleri var."</p><p class="calibre3">Oraya gittim, her şeye rağmen iyi iş çıkartıyorlar gibi görünüyordu. Eski işine geri döndüğü anlamına mı geldiğini sordum.</p><p class="calibre3">"Evet" dedi.</p><p class="calibre3">"Seni atana kadar orada kalacağını söylemiştin."</p><p class="calibre3">"Ah. Bunu yapmadılar. Bunu asla yapmazlar." Gümüş matarasından bir yudum aldı. "Harika adamlar." dedi. "Hayatımda rastladığım en iyi adamlar. Oraya ait olmadığımı anlayacak kadar zaman tanıdılar bana. Keşke ait olsaydım ama değilim. Bu gerçeği görmeme izin verdiler. "</p><p class="calibre3">"Böylece buradasın."</p><p class="calibre3">"Evet, buradayım" dedi. "Geri geldiğime de memnunum. Geri geldiğime sen de memnun musun?"</p><p class="calibre3">"Hem de nasıl" dedim. "Elaine de. Seni özledik."</p><p class="calibre3">Daha önce söylediğim gibi bu onun hikâyesi, benimkinden çok onunki. Ama anlatmaya onu nasıl ikna edebilirsiniz ki?</p><p class="calibre3">MACERAPEREST KİTAPLAR</p><p class="calibre3">Terry Goodkind Büyücünün İlk Kuralı • lan Fleming Royale Kumarhanesi • Raymond Benson Başka Bir Gün Öl • Sue Grafton'dan "Kinsey Millhone Polisiyeleri" Lanetlinin 'L'si • Katil'in 'K'si • Jest'in 'J'si • İftiranın Tsi</p><p class="calibre3">• Hesaplaşmanın 'H'si • Gerilim'in 'G'si • Firarın 'F'si • Esrarengiz'in 'E'si • Delikanlı'nın 'D'si • Cinayet'in 'C'si • Baskın'ın 'B'si • Ateş'in 'A'sı John Harvey'in "Charlie Resnick Polisiyeleri" Çocuk Cinayetleri • Neşter Darbeleri • Kötü Muamele Yalnız Kalpler Cinayetleri Richard North Patterson'un "Mahkeme Polisiyeleri" Birinci Dereceden Cinayet • Bir Çocuğun Gözleri • Son Karar</p><p class="calibre3">• Suskun Şahit Jeremiah Healy'nin "John Cuddy Polisiyeleri" Kurbanlık Koyun • Kör Atış Lilian Jackson Braun'dan "Jim Qwilleran Maceraları" Brahms Dinleyen Kedi • Kırmızı Gören Kedi • Çenesini Tutamayan Kedi • Kanepe Atıştıran Kedi • Tersten Okuyan Kedi Val McDermid'den "Kate Brannigan Polisiyeleri" Kadın Genleri «Temiz İş • Öldürücü Darbe »TersTepki • Kırık Çete Val McDermid'den "Carol Jordan / Tony Hill" Polisiyeleri Deniz Kızları Şarkı Söylüyor • Kandaki Tel Celil Oker'den "Remzi Ünal Polisiyeleri" Kramponlu Ceset Kaktüs Kahvesi Polisiye Roman Yarışması Rüzgârsız Şehir/ Cenk Eden Türkiye Polisiyeleri / Armağan Tunaboylu Yıldız Cinayetleri • Resim Cinayetleri Barbara Nadel Haliç'te Cinayet • Arabesk • Uyuşturucu Kafesi • Belşazzar'ın Kızı Julian Rathbone Tuzak • Sonuncu El • Bıçak Atmada Üstüme Yoktur • Ölüm İlacı • Elmas Pazarı Hasan Doğan Kayıp Adada Cinayet Nihan Taştekin Kertenkelenin Uykusu Birol Oğuz Siyah Beyaz "Clive Barker" Kitapları Lanetlenme Oyunu • Galilee • Kabal • Kutsanma Ayini Tami Hoag Gece Günahları • Günah Kadar Suçlu</p><p class="calibre3">Lawrence Block _ Herkes Ölür</p><p class="calibre3">Herkes Ölür</p><p class="calibre3">Lawrence Block</p><p class="calibre3">(Arka kapak)</p><p class="calibre3">Bir silah patlaması duyuldu. Mick'in üstüme yüklenmesiyle arkaüstü düşmüş, akımdaki sandalyeyi paramparça etmiştim. Ben tahta kırıklarının üstünde, Mick de benim üstümde yatıyordu. Elinde bir silah vardı ve kapı eşiğinden gelen otomatik silah ateşine karşılık olarak ateşleyip duruyordu. Kafamın üstünden uçan bir şey görür gibi oldum. Büyük bir gürültü oldu, dalgalar halinde şok titreşimleri hissettim. Sonra her şey bitti.. .Etrafıma bakmdığımda gördüklerimi zihnim almadı.</p><p class="calibre3">İskemleler ve masalar başaşağı devrilmiş, bazıları paramparça olmuştu. ..Barın arkasındaki ayna nerdeyse tamamen yok olmuştu, birkaç kırık parça çerçevesinden sarkıyordu. Havada savaş sonrasının ağırlığı vardı, gözlerim barut dumanından ve dökülmüş viski buharından yanıyordu. Etrafa, düşüncesiz bir çocuğun fırlattığı bezden bebeklere benzeyen bedenler saçılmıştı. İlişkilerini tartışan kadınla erkek birlikte, ters dönmüş masalarının yanında ölü olarak yatıyorlardı. Adam sırtüstü yatıyordu, yüzünün hemen hepsi yok olmuştu. Kadın, yan dönmüş, balık kancası gibi kıvrılmıştı, başının tepesi açılmış, parçalanmış kafatasından beyni dışarı akıyordu.</p><p class="calibre3">Doruğa yaklaştıkça insanoğlunun ölümlülük karşısında boyun eğişi âdeta Shakespeare1vari tragedyaların üslubuyla veriliyor." Publishers Weekly Maceföferest.</p><div class="mbppagebreak" id="calibre_pb_11"></div>
</body></html>
