<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Herkes Ölür</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">
</p><p class="calibre3">"Silahlardan konuşuyorduk" dedi. "Hâlâ o silahı taşıyor musun yanında?"</p><p class="calibre3">Başımı evet anlamında salladım. Elini uzattı, silahımı verdim. Elinde evirdi çevirdi, başığı eğerek kokladı.</p><p class="calibre3">"Son ateşledikten sonra temizledin mi?" dive sordu.</p><p class="calibre3">"Evet ve tekrar doldurdum. En azından polislerin eline geçerse yakın bir zamanda kullanıldığını bilemeyeçekler. Aslında tamamen yok etmeliyim."</p><p class="calibre3">"Balistik."</p><p class="calibre3">"Evet. Aramadıkça ilişkiyi kuramazlar ama arayabilirler. Şimdiye kadar atardım ama silahsız kalmak istemedim."</p><p class="calibre3">"Hayır, silahsız kalmamalısın. Bu konuda sana yardım edebilirim." Grogan'dan getirdiği çantayı açtı ve silahları çıkararak masaya dizdi. "Şu otomatik olanlar iyidir" dedi. "Ama sen revolver mi tercih ediyorsun?"</p><p class="calibre3">"Ona alışığım. Hem otomatik olanlar takılmıyornıuş."</p><p class="calibre3">"Öyle diyorlar ama bana hiç tesadüf etmedi. Şu ikisi de sana şimdiye kadar taşıdıklarından daha güçlü bir ateşleme sağlar."</p><p class="calibre3">"Kılıfıma sığar mı bilmiyorum." Birini denedim, sığmadı. Onu geri koydum ve kullandığıma benzeyen bir revolveri aldım. O da Smith'di ama magnum dolduruluyordu. Kılıfta denedim, tam oturdu.</p><p class="calibre3">"Yedek kurşun yok" dedi. "Kasada bir kutu olacaktı ve bu durumda onlar orada kalacak. Eski yere baktın mı?"</p><p class="calibre3">"Bara mı demek istiyorsun? Yalnızca televizyonda gördüm."</p><p class="calibre3">"Ben önünden otomobille geçtim. O halde görmek üzücüydü." Sanki anıyı uzaklaştırmak ister gibi başını salladı. "Bir yerlerden şuna uygun kurşunları bulabilirim."</p><p class="calibre3">"Yarın bir kutu alırım."</p><p class="calibre3">"Tabii, haklısın. Ruhsatın var, sana istediğini satabilirler."</p><p class="calibre3">"Eh, bir bazuka satmazlar."</p><p class="calibre3">"Keşke satsalardı. Nereyi herefleyeceğimi bilsem bir tane alırdım. Göremediğin zaman savaşmak zor. Bu arada, bunu al."</p><p class="calibre3">Avucunda bir oyuncak gibi duran nikel kaplama küçük bir otomatik verdi.</p><p class="calibre3">"Al" dedi. "Cebine koy, neredeyse tüy kadar hafif. Yalnızca bir klip sorunu var ama zaten tekrar doldurmak isteyeceğin bir şey değil."</p><p class="calibre3">"Nereden aldın bunu?"</p><p class="calibre3">"Yıllar önce bir adamdan aldım ve onun artık bir işine yaramayacağını söyleyebilirim sana. Haydi, koy cebine."</p><p class="calibre3">"Çifte silahlı Scudder" dedim.</p><p class="calibre3">Grogan'daki uzun gecelerimizden biri gibiydi sanki, kilitli kapının ardında başbaşaydık. Ölen insanlar vardı, çevremizde kıyamet kopuyordu ama bütün bunlara rağmen kolay bir geceydi, hatta hafif bile denebilir. Sohbet akıcıydı, arada kesildiğinde de uzun sessizlikler oluyordu.</p><p class="calibre3">"Deniliyor ki" diye başladı düşünceli bir biçimde "Ölürken bütün hayatın gözünün önünden geçiyormuş. Ama dakika dakika değil, hızlı film şeridi gibi. Sanki hayatın boyunca yaptıklarının her biri bir fırça darbesi ve sonunda her şeyi bütün bir resim olarak görüyorsun."</p><p class="calibre3">"Hayal etmesi zor."</p><p class="calibre3">"Öyle. Ama ne resim olurdu ha! Ona bakmak ölümden de berbat bir şey olurdu."</p><p class="calibre3">Unuttuğum bir şey vardı. Hatırlamaya çalışıyor, bir yandan da eve dönmem gerektiğini düşünüyordum ki Mick "yani sana hiç yardımcı olmadı" dedi.</p><p class="calibre3">"Kimden bahsediyorsun?"</p><p class="calibre3">"Ölmeye bıraktığın adam. Bana adını söylemiş miydin? Hatırlamıyorum."</p><p class="calibre3">"Chilton Purvis."</p><p class="calibre3">"Ah, evet söylemiştin. Şimdi hatırladım. Sana söyleyecek hiçbir şeyi yok muydu?"</p><p class="calibre3">"Ona bir ad vermemişler. Bir telefon numarası da."</p><p class="calibre3">"Ya da vermişlerse sana söylemedi."</p><p class="calibre3">"O durumda bana her şeyi söyleyebilirdi" dedim. "Tek istediği hastaneye gitmekti. Ona çizimi gösterdiğimde, ben kâğıdı daha doğru dürüst açamadan tanıdığını söyledi. Eğer istediğimin o olduğunu düşünseydi, çizimdekini JFK diye tanımlardı."</p><p class="calibre3">"Bir çizimden bahsettin" dedi. "Çocuğun vurulduğunu söylemeden hemen önce."</p><p class="calibre3">"Yani senin frene yüklendiğin ve arkadaki adamın da kalp krizi geçirdiği an."</p><p class="calibre3">"Ahh, önce doğru dürüst direksiyon kullanmayı öğrensin o. Şu çizim. Brooklyn'deki herifin onu gördüğünü söylememiştin."</p><p class="calibre3">"Gerçekten ne görüp ne görmediğini ben de bilmiyorum. 'Evet, adamım, bu, o'. Ama doğru dürüst bakmamıştı bile. Soma ona aynı ressamın yaptığı başka bir çizim gösterdim, hayatında görmüş olması imkânsız bir yüzün çizimini, ona da 'evet adamım, bu, o' dedi. Hangisi dedim. İkisi de dedi. Başka bir tane göstersevdim onıı da onaylayacaktı, yeter ki acile götüreyim."</p><p class="calibre3">"Eh, şimdi başka bir resme baktı" dedi. "Bütün hayatı gözlerinin önüne serildi. Bak, onu iyi tanır. Şu çizim yanında mı?"</p><p class="calibre3">"Hay Allah!"</p><p class="calibre3">"Yanında değilse dert değil, Bir dahaki sefere görürüm."</p><p class="calibre3">"Yanımda" dedim. "Saatler önce göstermeye niyet etmiştim. Bu da kiralık adam ama tepedeki adama Chilton Purvis ya da Vietnamlı'dan çok daha yakın. Belki sen tanırsın."</p><p class="calibre3">Cüzdanımı çıkardım, beni yumruklayan adamın çizimini buldum, ona gösterdim. İyi çizilmiş, adam hakkında bir şeyler seziyor insan dedi. Ama tanıdığı biri değildi.</p><p class="calibre3">"Şimdi ötekini göreyim" dedi.</p><p class="calibre3">"Yalnızca bir surat" dedim. "Benim tanıdığımı zannettiğim biri ama nerden tanıdığımı bilemiyorum. Yüzünü bir türlü aklımdan çıkaramıyordum, onun için ressam arkadaşım da çizdi."</p><p class="calibre3">Çizimi aldı ve yüzü bembeyaz oldu. Bana baktı, yeşil gözleri öfke doluydu. "'Bu şaka mı?" diye sertçe sordu. "Allahm cezası bir şaka mı?"</p><p class="calibre3">"Neden bahsettiğini bilmiyorum."</p><p class="calibre3">"Bu adamı gördün, öyle mi?"</p><p class="calibre3">"Grogan'da, Kenny ve McCartney'i gömdüğümüz gece. Bir anlık gördüm ama hatırda kalır bir yüzü var."</p><p class="calibre3">"Gerçekten öyledir. Asla unutmayacağım bir yüz."</p><p class="calibre3">"Onu tanıyor musun?"</p><p class="calibre3">Soruyu duymamazlıktan geldi. "Sen tanıdın onu, öylemi?"</p><p class="calibre3">"Tanıdık geldi ama çıkaramadım. TJ, onu mahallede görmüş olabileceğini söyledi."</p><p class="calibre3">"Sen de mi onu mahallede gördün?"</p><p class="calibre3">"Bilmiyorum. Neredeyse..."</p><p class="calibre3">"Eeee?"</p><p class="calibre3">"Sanki geçmişten gelen bir yüz. Yani eğer gerçekten daha önce görmüşsem bu yıllar yıllar önce olmalı."</p><p class="calibre3">"Yıllar ve yıllar önce."</p><p class="calibre3">"Peki, kim bu? Belli ki tanıyorsun ama senin böyle tepki verdiğini hiç görmemiştim. Neredeyse sanki..."</p><p class="calibre3">"Sanki bir hortlak görmüşüm gibi. " Parmağınla çizime dokundu. "Peki, sence bu ne? Hortlak değilse ne?"</p><p class="calibre3">"Seni tamamen kaybettim."</p><p class="calibre3">"Ben de her şeyi kaybettim" dedi. "Çünkü bir hortlakla nasıl baş edebilirim? Otuz yıl önce ölmüş bir adam karşısında nasıl şansım olabilir ki?"</p><p class="calibre3">"Otuz yıl mı?"</p><p class="calibre3">"Otuzdan daha fazla." Çizimi iki eliyle tuttu, gözlerine yaklaştırdı, sonra uzaklaştırdı. "Yalnızca başı" dedi. "Bir çizime yalnızca başı koyarsın değil mi? Ben de onu son olarak böyle gördüm ve beynimde hep böyle kaldı. Yalnızca başı."</p><p class="calibre2" style="margin:0pt; border:0pt; height:1em"> </p><table valign="top" class="calibre5">
<tr valign="top" class="calibre6">
<td border="1" valign="top" class="calibre7">
<p class="calibre3">Çizimi</p></td><td border="1" valign="top" class="calibre7">
<p class="calibre3">yere fırlattı, bana döndü. "Görmüyor musun dostum? Allah'ın belası Paddy Farrelly</p></td></tr><tr valign="top" class="calibre6">
<td border="1" valign="top" class="calibre7">
<p class="calibre3">bu."</p></td><td border="1" valign="top" class="calibre7">
</td></tr></table><p class="calibre3">"Gördüğün adam kaç yaşındaydı?"</p><p class="calibre3">"Bilmiyorum. Otuzlarında belki."</p><p class="calibre3">"Farrelly öldüğünde o yaşlardaydı. Onu ben öldürdüm, biliyorsun."</p><p class="calibre3">"Ben de öyle anlamıştım."</p><p class="calibre3">"Hem de nasıl hak etmişti. Kötü bir piçti, okul yıllarından beri takışmıştık. Benden birkaç yaş büyüktü ve hep tepemdeydi. Bu durum cüssem yerine gelince değişti, ona fazlasıyla karşılık verdim. Pek hoşuna gitmedi tabii pis piçin.</p><p class="calibre3">New York büyük bir şehir ama eski Mutfak o kadar da büyük değildi ve içinde yüzdüğümüz havuz da hiç büyük değildi. Sürekli kafa kafaya geliyor, birbirimizin boğazına yapışıyorduk. Herkes bu işin nasıl sona ereceğini biliyordu. Tanrı'm dedim, eğer birimiz sonunda ölecektiysek bu ben olmayacaktım. Bir gün pusuya düşürdüm ve öldürdüm piçi.</p><p class="calibre3">Hikâyeleri işitmişsindir, bazıları doğru, bazıları yalandır. Şu kadarı doğru: O çirkin kafasını bedeninden ayırdım. Böylece adamla bütün dertlerim biter, çünkü en iyi doktorlar bile onu tekrar bir araya getiremez diye düşündüm. "</p><p class="calibre3">"Kalbine bir sopa saplamayı hiç düşünmedin mi?"</p><p class="calibre3">"Şu işi çözelim" dedim.</p><p class="calibre3">"Bir gizem bu" dedi. "Kilise'ye gidiyor olsaydın gizemlerin çözülemeyeceğini bilirdin. Yalnızca üzerinde düşünülebilir."</p><p class="calibre3">JFK'in yakınlarında, Howard Beach'de onun bildiği bütün gece açık olan bir diner'daydık. Sanki Paddy Farrelly'nin hortlağının oraya yerleştiğini düşünmüş gibi McGinley ve Caldecott'tan uzaklaşmak istemişti. Dinefi nasıl bulduğunu, hatta baştan burayı nasıl bildiğini bilmiyorum ama güvenlikte olduğumuzu hissettim. Montana kadar uzaktı.</p><p class="calibre3">Biraz önce bir hortlak görmüş bir adamdan beklenmeyecek kadar iştahlıydı. Kocaman bir tabak beykmlı yumurta ve patates kızartmasını bitirdi. Ben de aynısından yedim, lezzetliydi. Beykm bir bitki olarak ilan edilse, ben de Elaine gibi vejetaryen olabilirdim.</p><p class="calibre3">"Bir gizem" dedim. "Eh, Katolik bir eğitimin avantajlarına sahip değilim. Benim için gizem çözülebilir bir şey. Bir hortlak görmediğimiz konusunda hemfikir miyiz?"</p><p class="calibre3">"O zaman bir 'yeniden doğuş'" dedi. "Her ne kadar Paddy tuhaf bir aday olsa da."</p><p class="calibre3">"Oğlu olsa gerek."</p><p class="calibre3">"Hiç evlenmedi."</p><p class="calibre3">"Kadınları sever miydi?"</p><p class="calibre3">"Fazlasıyla" dedi. "İsteseler de istemeseler de o istediğini alırdı onlardan."</p><p class="calibre3">"Tecavüz mü demek istiyorsun?"</p><p class="calibre3">"Zaman içinde kelimelerin anlamları değişiyor" dedi. "Biz gençken iki kişi birbirlerini tanıyorsa tecavüz sayılamazdı. Yetişkin bir adamla çocuk hariç ya da bir adamın evli bir kadını zorlaması. Ama bir kız bir adamla çıkmışsa, eh, ne yaptığını zannediyordu?"</p><p class="calibre3">"Şimdi buna randevu tecavüzü diyorlar."</p><p class="calibre3">"Evet" dedi. "Doğru da. Eh, bir kız Paddy'lye birlikteyse onu nelerin beklediğini bilmesi gerekirdi. Biri dava edecekti ama Paddy kızın ağabeyiyle konuştu, o da kızı vazgeçirdi. Paddy'nin bütün aileyi öldürmekle tehdit ettiğine ve ağabeyin de buna inandığına şüphem yok."</p><p class="calibre3">"İyi adammış."</p><p class="calibre3">"Eğer cehenneme gideceksem" dedi, "ki büyük ihtimalle gideceğim, beni oraya götürecek olan onun kanı olmayacak. Ama biliyor musun, zorlaması gerekmeyen bir sürü kız da vardı. Bazı kadınlar bu tip adamları çekici bulurlar. Adam ne kadar kötüyse çekicilik de o kadar çok olur."</p><p class="calibre3">"Biliyorum."</p><p class="calibre3">"Şiddet onları çeker. Bana da bu biçimde çekilenler oldu ama benim hoşlandığım kadın tipi değildiler hiçbir zaman." Bir an bunu düşündü. Sonra, "Bir oğlum olsaydı, beni hiç sevmezdi" dedi.</p><p class="calibre3">"Paddy ne zaman öldü?"</p><p class="calibre3">"Ah,Tanrı'm, hatırlaması zor. Yılından emin olamıyorum. Kennedy'nin vurulmasından sonraydı, bu kadarını hatırlıyorum. Ama çok sonra değil. Bir sonraki yıl diyebilirim."</p><p class="calibre3">"1964."</p><p class="calibre3">"Yazdı."</p><p class="calibre3">"Otuz üç yıl önce."</p><p class="calibre3">"Ah, aritmetiğin çok iyi."</p><p class="calibre3">"Bu uyuyor. Gördüğüm adam da otuzlarmdaydı.'</p><p class="calibre3">"Paddy'nin bir oğlu olduğu hakkında hiçbir şey işitmedim,"</p><p class="calibre3">"Belki, her kimse, kadın bunu gizli tuttu."</p><p class="calibre3">"Ama oğlana söyledi."</p><p class="calibre3">"Babasının kim olduğunu söyledi. Kimin öldürdüğünü de."</p><p class="calibre3">"Böylece benden nefret ederek büyüdü. Eh, Belfast'ta da İngilizler'den nefret ederek büvümüyorlar mı? Proddv çocukları da Holy Father'dan nefret ederek büvümüyorlar mı? 'Kraliçe'yi sikeyim', 'Yok yok, Papa yı sikeyim', 'İkisini de sikeyim' ya da 'İkisi de birbirini siksin'." Matarasını çıkardı ve kahvesini tatlandırdı. "Yeteri kadar küçükken öğretmeye başlarsan iyi nefret edici olurlar. Ama bütün bu yıllar neredeydi bu herif? Babasının aynı kopyası. Görür görmez tanıdım."</p><p class="calibre3">"Çizime nasıl tepki verdiğini gördüm."</p><p class="calibre3">"Babasını tanıyan herkes onu da anında tanır."</p><p class="calibre3">"Belki şehir dışında büyüdü."</p><p class="calibre3">"Nefretini bunca zaman büyütüp durdu. Neden bu kadar bekledi?"</p><p class="calibre3">"Bilmiyorum."</p><p class="calibre3">"Delikanlıyken peşimden gelmesini beklerdim" dedi. '"Gençliğimin ateşi kanundayken', bu şarkıyı hatırlıyor musun?"</p><p class="calibre3">"Tamdık geliyor."</p><p class="calibre3">"Ateşi kanındayken intikam almak isteyeceğini dü</p><p class="calibre3">şünürsün. Otuzu geçtikten sonra kanındaki ateş küllenir artık. Neredeydi bunca zaman?"</p><p class="calibre3">"Bu konuda bazı fikirlerim var."</p><p class="calibre3">"Gerçekten mi?"</p><p class="calibre3">"Birkaç tane" dedim. "Yarın neler yapabileceğime bakacağım." Saatime baktım. "Yani bugün."</p><p class="calibre3">"Detektiflik işi, öyle mi?"</p><p class="calibre3">"Bir çeşit" dedim. "Daha çok, bir kömür madeninde zaten orada olmayan siyah bir kediyi aramak gibi. Ama başka ne yapabilirim, bilemiyorum."</p><p class="calibre3">Güneş doğmadan eve vardım ve uyudum. Öğle olmadan kalktım, duş yaptım ve tıraş oldum. TJ iyi bir gece geçirmişti, lacivert pantolon ve açık mavi bir gömlek giymiş, televizyonun karşısında oturuyordu. Elaine'e, evinde temiz giysileri olduğunu söylemiştim ama Gap'ten yeni bir şeyler almakta ısrar etmişti. TJ gözlerini devirerek, "Mahremiyetime girmek istemediğini söyledi" dedi.</p><p class="calibre3">Ona olanları anlattım ve gerçek adı her neyse, Paddv Jr. olduğunu düşündüğüm adamın çizimini bir kere daha gösterdim. Bilgisayarla daha pratik bir araştırma yapılabileceğini umuyordum.</p><p class="calibre3">"Kong'lar yapabilirler herhalde" dedi. "Nerede olduklarını öğrenebilirsek ve hâlâ hacking işindeyseler. Sözünü ettiğin raporlar bilgisayara girilmişse."</p><p class="calibre3">"Şehir kayıtları" dedim. "Otuz küsur yıl öncesinin."</p><p class="calibre3">"Girmiş olabilirler. Birisini oturtmuşlar ve bütün dosyaları girdirmişlerdir. Büyük yer kazancı olur çünkü kocaman bir dosya dolabını tek bir diskete sığdırabilirsin."</p><p class="calibre3">"Umulmayacak kadar iyi olurdu" dedim. "Hem bütün Hayati İstatistikler kayıtlarını bilgisayara yükle</p><p class="calibre3">Uiişlerse hack etmem de gerekmeyebilir. Daha kolay bir yolu var."</p><p class="calibre3">"Rüşvet mi?"</p><p class="calibre3">"îlla da kaba konuşmak istiyorsan, öyle" dedim. "Ben daha çok karşılıklı iyilik yapma olarak görüyorum."</p><p class="calibre3">Karşıma çıkan memur, Elinor Horvath adında anaç bir kadındı. Baştan beri iyi davrandı, eline birkaç banknot sıkıştırınca daha da iyiydi. İstediğim kayıtlar bilgisayarda olsaydı, anında bulacaktı. TJ'in bana açıkladığı gibi tek yapması gereken kayıtları baba adı altında sıralamak olacaktı. Sonra F'leri tarayacak ve Farrelly adında birinin kimlere babalık yaptığını bulacaktı.</p><p class="calibre3">"Bütün yeni kayıtlarımız bilgisayar ortamında" dedi Bayan Horvarth. "Geriye doğru da giriyoruz ama çok yavaş gidiyor. Aslında son bütçe kesintilerinden sonra tamamen durdu çalışma. Korkarım ki onlar için öncelikli bir bölüm değiliz, geçmiş kayıtlar ise bizim için öncelikli değil."</p><p class="calibre3">Bu da eski yöntemle arayacağız demekti. Ve ne kadar tatlı bir adam olursam olayım, Bayan Horvath'm veremeyeceği bir zaman gerektiriyordu. Ona verdiğim paranın karşılığında, beni arka odalardan birine aldı ve önüme 1957 Ocağı'ndan başlayan New York şehri doğum kayıtlarını içeren dosya çekmecelerini koydu. Gördüğüm kadarıyla Paddy Jr. kırkının üzerinde olamazdı ve Paddy öldüğünde en fazla yedi yaşında olabileceğini düşündüm. Daha büyük olsaydı öyle bir babayla, o yaş</p><p class="calibre3">larda o kadar kötü muamele ve ihmal görmüş olurdu ki intikam için bir tutku geliştirmesi umulmazdı.</p><p class="calibre3">Bu bana bir başlangıç tarihi verdi ve oradan 30 Haziran 1965'e kadar gitmeye karara verdim. Mick'in hatırladığı kadarıyla yaz aylarında olmuş olan Paddy Farrelly'nin ölümü, Eylül'ün sonuna kadar da sarkabilirdi, Şirin oğlu da babasının öldüğü gün ana rahmine düşmüş olabilirdi. Pek ihtimal gibi görünmüyordu ama zaten bütün bu araştırmanın bir sonuç vereceği de pek ihtimal değildi.</p><p class="calibre3">Çok yavaş gidiyordu ve sıkıntıdan hızlanırsam aradığımı atlama riski vardı. Kayıtlar kronolojik olarak düzenlenmişti ve tek düzen buydu. Her birini teker teker incelemem, önce en tepedeki çocuğun adına, sonra sayfanın ortalarına doğru babanın ismine bakmam gerekiyordu. Her iki yerde de Farrelly adını arıyordum.</p><p class="calibre3">Çok yaygın bir ad olmaması sanırım şansımaydı. Baba adı Robert Smith va da William Wilson olsaydı daha zorlanacaktım. Öte yanda ne zaman Smith ya da Wilson'a rastlasam en azından yakınlaştığımı hayal ediyordum. Ne çocuk ne de baba adı olarak Farrelly'e rastlamamıştım, bu da beni yaptığım iş hakkında şüpheye düşürüyordu.</p><p class="calibre3">Kafa çalıştırmayı gerektirmeyen bir işti. Zekâ özürlü biri de benim kadar iyi, hatta daha iyi yapabilirdi. Aklım kaçınılmaz olarak başka şeylere gidiyordu, bu da baktığını görememek gibi bir zihni körlüğe neden olurdu.</p><p class="calibre3">Dikkatimi çeken bir şey de babasmınkinden değişik soyadı olan ya da hiç baba adı kayıtlı olmayan ne kadar çok sayıda çocuk olduğuydu. Annenin o satırı boş bırakmasının ne anlama geldiğini merak ettim. Adamın adınımı vermek istememişti? Yoksa hangi adı yazacağını mı bilememişti?</p><p class="calibre3">Umudumu kaybetmek üzereydim ki Bayan Horvath bir fincan kahve, bir tabak fındıklı kurabiye ve bir sonraki dosya çekmecesivle geldi. Teşekkür edemeden çıkmıştı odadan. Kahvemi içtim, kurabiyeleri yedim ve bir saat sonra aradığımı buldum.</p><p class="calibre3">Çocuğun adı Gary Allen Dowling'di ve 17 Mayıs 1960'da sabaha karşı dördü on geçe doğmuştu. Annesi Bronx'da 1104 Valentine Caddesi adresinde oturmakta olan Elizabeth Ann Dowling'di.</p><p class="calibre3">Babanın adı Patrick Farrelly'ydi. Orta adı yoktu. Ya yoktu ya da kadın bilmiyordu.</p><p class="calibre3">Mitlerde ve peri masallarında düşmanının adını bilmek başlı başına güçlendiricidir. Rumpelstiltskin masalında olduğu gibi.</p><p class="calibre3">Ben de elimdeki defterde Gary Allen Dowling'in doğum sertifikasının kopyası, sokakları dolaşmaya başlayınca bir yerlere varacağımı hissettim ama elimdeki bir define avmdaki ilk ipucuydu yalnızca. Başlangıca göre daha iyi durumdaydım ama sonuca varmaktan çok uzaktaydım.</p><p class="calibre3">Belediye binasının iki blok ötesindeki bir gazeteciden bir Hagstrom Bronx haritası aldım ve bir kafede bir fircan kahve içerken ve yanında o fındıklı kurabiyelerden olmasını dilerken haritayı inceledim. Valentine Cadde sini buldum, Fordham Yolu yakınlarında Bainbridge Caddesi'ne pek uzakta değildi.</p><p class="calibre3">Biraz tasarruf etmek için bir yirmi beş cent harcayıp Andy Buckley'i aradım. Annesi çıktı ve Andy'nin evde olmadığım söyledi. Teşekkür ettim ve adımı bırakmadan telefonu kapadım. Bir iki dakika canım sıkıldı çünkü iş çıkışı saatine denk gelmiştim ve uzun bir metro yolculuğu beni bekliyordu. Oysa ya Andy'yi bulmuş olsaydım? Onu Valentine Caddesi'ne yollardım ve birkaç dakika içinde benim çoktan emin olduğum şeyi teyid ederdi; Ne baş belası oğlunun ne de Elizabeth Ann Dowling'in, eğer bir zamanlar orada oturmuş olsa bile, artık oturmadığını. Ama benim soracağım soruları sormazdı, kapıları çalıp iyi bir hafızası ve düşük bir çenesi olan birini bulmaya çalışmazdı.</p><p class="calibre3">Düşündüğüm gibi ev hâlâ yerinde duruyordu. Bronx' un altmışlarda ve yetmişlerde yanmış ya da terkedilmiş bölümünde değildi. Ne de çok sayıda yıkım ve yeniden yapım olan kesimindevdi. 1107 Valentine adresli bina, her katında dört daire olan altı katlı dar bir apartmandı. Posta kutusundaki isimlerin çoğu İrlandalı, birkaçı İspanyol kökenliydi. Dowling ya da Farrelly görmedim, görseydim de çok şaşırırdım.</p><p class="calibre3">Giriş katındaki dairelerden birinde Bayan Carey adındaki kapıcı oturuyordu. Kısa demir grisi saçları ve pırıl pırıl bakan mavi gözleri vardı. Onlarda çok şey okuyabilirdim ama işbirliği bunlardan biri değildi.</p><p class="calibre3">"Sizinle ters başlamak istemiyorum" dedim. "Dolayısıyla önce özel detektif olduğumu söyleyerek başlayayım. Göçmenlik Bürosu ile hiçbir ilişkim ve onlara karşı bir sevgim yok. Tek ilgilendiğim kiracılarınız, burada otuz küsur sene önce oturan birileri."</p><p class="calibre3">"Benden önce" dedi. "Ama pek önce değil. Ayrıca haklısın. Göçmenlik Bürosu aklıma gelen ilk şeydi. Senin onlara olan sevgin ne kadar az olursa olsun seni temin ederim, benimkinden fazladır. Kimleri sormak istiyordun?"</p><p class="calibre3">"Elizabeth Ann Dowling. Farrelly adını da kullanmış olabilir."</p><p class="calibre3">"Betty Ann Dowling. Ben geldiğimde hâlâ buradaydı. O ve o piç kurusu oğlu. Ama onun adını sorma bana."</p><p class="calibre3">"Gary" dedim.</p><p class="calibre3">"Öyle miydi? Hafızam artık eskisi gibi değil ama zaten onları neden hatırlayayım ki?"</p><p class="calibre3">"Ne zaman ayrıldıklarını hatırlıyor musunuz?"</p><p class="calibre3">"Hemen hatırlayamam. Ben burada işe 1968'de başladım. Tanrı'm, neredeyse otuz yıl olmuş."</p><p class="calibre3">Zamanın nasıl geçtiğini faik edememekle ilgili biı şeyler söyledim. Nasıl geçiyorsa, bütün hayatını da alıp geçiyor dedi.</p><p class="calibre3">"Bu arada kızımı büyüttüm" dedi. "Joe'm öldükten soma, tek başıma. Bu daire kaldı, kapıcılık maaşından başka biraz birikmiş paramız vc bir de hayat sigortasından aldığım para vardı, Şimdi kızım Yonkers'da güzel bir evde oturuyor ve iyi para kazanan bir adamla evli. Her ne kadar bazen kızımla konuşma biçimini beğenmiyorsam da. Ama bu üstüme vazife değil." Kendini toparladı ve bana baktı. "Senin de üstüne vazife değil, değil mi? Ah, haydi, içeri gir. Sana bir fircan çay ikram edeyim."</p><p class="calibre3">Dairesi temiz, düzenli ve iç açıcıydı. Sürpriz değildi bu. Karşılıklı çay içerken, "Dediğine göre o da duldu.</p><p class="calibre3">Çenemi tuttum ama hiç evlenmediğini biliyordum, Böyle şeyler anlaşılır. Kocası hakkında abartılı hikâyeler anlatırdı. Yok efendim, CIA'da çalışırmış, Dallas'ta gerçekten ne olduğunu açıklayacağı için öldürülmüş, falan filan. Yani Kennedy'nin öldürülmesiyle ilgili olarak,"</p><p class="calibre3">"Evet."</p><p class="calibre3">"Çocuğun kafasını babasıyla ilgili hikâyelerle doldururdu. Şimdi, bir bakayım, ne kadar zaman önce buradaydı? Önemli mi bu?"</p><p class="calibre3">"Önemli olabilir."</p><p class="calibre3">"O çıkınca Riordan'lar daireyi aldı. Hayır bir dakika, bekle, onlar almadı. Yaşlı bir adam taşındı ve orada öldü zavallı. Cesedini bulan şanlı kişinin kim olduğunu tahmin edebilirsin." Hatırlarken gözlerini kapadı. "Yapayalnız ölmek çok kötü bir şey ama benim akibetim de bu olacak, değil mi? Eğer çok yaşayıp sonunda bir yaşlılar evine düşmezsem, Tanrı korusun. Bay Riordan hâlâ yukarıda oturuyor, karısı üç yıl önce Ocak ayında öldü. Ama Bay Riordan, Betty Ann'i hiç görmedi bile."</p><p class="calibre3">"O daireye ne zaman taşındı?"</p><p class="calibre3">"Betty Ann'in artık burada olmadığı tarihi bileceksin o zaman, değil mi?" Bir an düşündü ve beni şaşırtan bir şey söyledi. "Ona soralım" dedi ve telefona uzandı. Telefon numarasına küçük deri bir defterden baktı, çevirdi ve adam cevap verene kadar bıkkınlıkla tavana baktı, sonra yüksek sesle ve abartılı bir sarihlihle konuştu.</p><p class="calibre3">"Zavallı adama bağırmak zorundasın" dedi. "Ama telefonda daha iyi duyuyor. Karısıyla birlikte burada 1973'ten beri oturduklarını söylüyor. Şimdi, o ölen yaşlı adamın adı McMenamin'di, yanılmıyorsam eski bir Do</p><p class="calibre3">jjegal adı. Bay McMenamin burada bir yıl kadar oturmuş olabilir, kesinlikle iki değil. Kiracılar arasında boş kaldı ama Ç°k uzun bir zaman için değil. Bu binada daireler hiçbir zaman uzun süre boş kalmaz. Yani tahminime göre Betty Ann ve oğlu burayı 1971'de terk ettiler. Yani birlikte üç yıl oturduk, evet bu hesap doğru olmalı."</p><p class="calibre3">"Anladığım kadarıyla, yeter de artarmış bile."</p><p class="calibre3">"Haklısın. Onun ve oğlunun gitmesine üzülmedim."</p><p class="calibre3">"Neden gittiğini biliyor musun?"</p><p class="calibre3">"Söylemedi, ben de sormadım. Tahminim bir adamla gittiği. Şüphesiz bir başka CIA adamı. Gideceği adresi bırakmadı, bıraksaydı bile çoktan atmıştım." Binada o günlerden kalma başka bir kimse olup olmadığını sordum. "Janet Higgins" dedi hiç tereddüt etmeden. "Yukarıda, 4C'de. Ama ondan yararlı herhangi bir bilgi alabileceğinden şüpheliyim. Kendi adını zor hatırlıyor. "</p><p class="calibre3">Haklıydı. Janet Higgins'dan yararlı bir şey öğrenmedim, ne de yandaki ve sokağın karşısındaki evlerde oturanlardan. Birkaç kapı daha çalabilirdim ama arkalarında ne Betty Ann'i ne de oğlunu bulacaktım. Vazgeçtim ve eve döndüm.</p><p class="calibre3">Eve vardığımda, Dr. Froelich gelip gitmiş, TJ'in pansumanını yapmış ve yürümesine izin vermişti. Bacağını mümkün olduğu kadar yüksekte tutmasını tavsiye etmişti. "Ama yürürken değil" demiş. "Hem zor olur hem de komik. Yani ne yapacaksın? O bacağına mümkün olduğu kadar ağırlık vermeyeceksin. İyileşmesine şans tanıyacaksın."</p><p class="calibre3">Elaine bir ikinci baston bulmuştu. TJ de ikisini kullanarak sokağın karşısındaki otele yürüdü. Onunla birlikte gittim ve o internette epostalarma bakarken koltukta oturdum. Düzinelerce postası birikmişti. Çoğu spo^, dedi. porno resimler satmaya çalışanlar ya da olmayacak yatırımlara davet edenler. Ama dünyanın her tarafında ilişkide olduğu insanlar da vardı. Yarım düzine ülkeden insanlarla fıkra ve haber alışverişi yapıyordu.</p><p class="calibre3">Güncellemesi uzun sürmedi. Sonra ona Gary Dowling ve annesi hakkında bildiklerimi anlattım. Elimdeki son adresleri yirmi beş sene öncesine aitti ve Farrelly soyadını kullanıyor olabilirlerdi.</p><p class="calibre3">"FARLEY mi?" Başımı salladım ve kodladım. Suratını buruşturdu.</p><p class="calibre3">"Telefon rehberinde kayıtlı bir numarası varsa bulabilirim. Biraz zaman alır yalnızca. Bir web sitesi var, eyalet bazında bütün numaraların listesini veriyor. Sence New York'ta mı?"</p><p class="calibre3">"Sanırım önce burayı denemelisin."</p><p class="calibre3">Syracuse'de bir Elizabeth Dowling vardı ve Bronx'da E. Dowling için bir numara. Bu gerçek olamayacak kadar basitti, nitekim Edward çıktı ve ne Elizabeth'i ne de Betty Dowling! tanımadığı öyledi ve telefonumdan da hoşnut olmadığını açıkça belli etti.</p><p class="calibre3">Sonra New Jersey ve Conneticut'ı denedik. Daha sonra California:ya ve Florida'va atladık çünkü buralar insanların gitmeyi tercih ettiği yerlerdi. Programın bana düşen kısmında giderek uzmanlaştım. TJ'in çıkış aldığı listelerdeki numaraları çeviriyor, "Merhaba, 1960'larda Bronx'da Valentine Caddesi'nde oturan Elizabeth Dow</p><p class="calibre3">ling'i bulmaya çalışıyorum" diyordum. Yalnızca bir iki cümleden sonra bana yardımcı olamayacaklarını anlıyor, çabucak telefonu kapatıyor ve bir sonraki numarayı deniyordum.</p><p class="calibre3">"İyi ki bedava yapıyoruz bu telefonları" dedi TJ. "Yoksa batacaktık."</p><p class="calibre3">Benden hızlı çalışıyordu. Bilgisayar numaralarını aramamdan çok daha hızlı bir biçimde Dowling'leri buluyordu. Bu arada TJ de yatağa doğru hoplayıp bacağını kaldırma fırsatı buluyordu. Ben iki telefon arasındayken, "Sana söyleyecektim, bu öğleden sonra o kıza telefon ettim" dedi.</p><p class="calibre3">"Hangi kıza?"</p><p class="calibre3">"BTK'nm sevgilisi. Siyah baba, Viet anne. Onu neden aramadığımı merak ettiğini söyledi."</p><p class="calibre3">"Sen de kurşunlandığını söyledin."</p><p class="calibre3">"Üşüttüğümü söyledim. C vitamini al, dedi. Peki efendim dedim. O ay suratlı herif hakkında bir şeyler öğrendin mi dedim. Yalnızca takma adını öğrenmiş. Bir tahminde bulunmak ister misin Bess?"</p><p class="calibre3">" 'Av' " dedim.</p><p class="calibre3">" 'Ay'. Attica'dan Goo'nun arkadaşı. Hakkında bilinen başka bir şey yok. Teşekkürler dedim ve sivilceleri kaybolduğunda beni aramasını söyledim."</p><p class="calibre3">"Bunu söylemedin."</p><p class="calibre3">"Tabii ki söylemedim." Başını yana eğerek bana baktı. "Telefon etmekten bıktın, değil mi? Senin yapacak başka işlerin var, ben telefonları ederim. Hatta Allah'ın belası bacağımı yüksekte tutarak bile yapabilirim bunu."</p><p class="calibre3">Oradan ayrıldım ve şehrin yukarısına doğru yürüdüm, Bayan Horvath'm fındıklı kurabiyelerinden sonra bir şev yememiştim. Lincoln Center'm birkaç blok ötesinde bir Çin lokantasının önünde durdum. On gün önce Jim'le yediğimden beri Çin yemeği de yememiştim Bir daha onunla hiç yemek yiyemeyecektim ve belki hiç Çin yemeği yemek de istemeyecektim.</p><p class="calibre3">Bir ses, ah, toparla kendini dedi. Jim'in sesiydi ama mistik bir durum yoktu, ondan bekleyeceğim tepkiyi veren hayalgücümdü. Haklıydı tabii. Suçlu yemek ya da lokanta değil, elinde silahla içeri giren adamdı ve bir daha bunu yapamayacaktı.</p><p class="calibre3">Her şeye rağmen, Çin yemeği yerken Jim'i düşünmemem imkânsızdı. Acılı ekşili çorba ve biftekli brokoli yedim ve ölmeden önce bir kere daha o vejetaryen yılan balığı yemeğini yemek istediğini hatırladım.</p><p class="calibre3">Yemek idare ederdi. Ne çok harika ne de çok kötüydü. Yemekle birlikte bir demlik çay içtim, sonra portakal dilimlerini yedim ve bir fallı kurabiye açtım.</p><p class="calibre3">Gelecekte yolculuk görünüyor. Hesabı ödedim, bahşiş bıraktım ve Poogan's'a doğru kısa bir yolculuk yaptım.</p><p class="calibre3">"Seni yumruklayan herifin adı Donııie Scalzo" dedi Danny Boy. "Hiçbir sonuç alamayacağımı düşünüyordum ki bir adam çıktı, çizime bir baktı ve adını söyledi. Brooklyn'li, herhalde köprünün öbür tarafına fazla geçmiyor ama resimden tanıyan adam Scalzo'vla birlikte</p><p class="calibre3">Bensonhurst'de büyümüş. Galiba aynı ilkokuldan atılmışlar."</p><p class="calibre3">"Umarım cümle parçalarını öğrenmeden önce değil."</p><p class="calibre3">"Hâlâ öyle şeyler öğretiyorlar mı? Sekizinci sınıf öğretmenimi hatırlıyorum, tahtaya çizgiler çizer, cümleleri parçalar, sonra tekrar birleştirirdi. Şurada bir tamamlayıcı cümle kenardan düşmek üzere, şurada bir şart tamlaması yukarı doğru kayıyor. Sen de görmüş müydün bunları okulda?"</p><p class="calibre3">"Evet, hiçbir zaman da neden söz ettiklerini anlamadım."</p><p class="calibre3">"Ben de anlamadım. Bahse girerim artık yapmıyorlardır. Bir kayıp sanat daha. Her neyse, Donnie hapisten çıkalı çok olmamış, saldırıdan içeri girmiş, anlaşılan yumruk salladığı ilk adam sen değilsin."</p><p class="calibre3">"Nerede yattığını biliyor musun?"</p><p class="calibre3">"Dilimin ucunda. Eyaletin kuzeyinde ama Dannemora değil, Green Haven değil, yardım et bana."</p><p class="calibre3">"Attica olabilir mi?"</p><p class="calibre3">"Tamam bu. Attica."</p><p class="calibre3">Eve döndüm ve TJ'yi aradım. "Attica" dedi. "O taraflarda çok numara çıkıyor. Aramak için çok geç ama."</p><p class="calibre3">"Telefonla olmayacak" dedim. "Sanırım oraya gidip birileriyle konuşmam gerekecek."</p><p class="calibre3">"Attica" dive tekrarladı. Sanki bir kafiye arar gibi sözcüğü dilinde yuvarladı. "Nasıl gidiliyor oraya?"</p><p class="calibre3">"Dünyanın en kolay işi" dedim. "Bir içki dükkânı soyarak."</p><p class="calibre3">Mick aradı, bir türlü bulamadığı Tom Heaney'le konuşup konuşmadığımı sordu. Konuşmadığımı, onu arayanların da telesekreterle karşılaşacağını söyledim. Tom, çok ender olarak insanlarla konuşurdu. Ona öğrendiklerimi anlattım, "Ay" hakkında, Donnie Scalzo ve Gary Allen Dowling hakkında.</p><p class="calibre3">Erkenden yattım ve ertesi sabah tam dokuzda Phyllis Bingham'm seyahat acentesindeydim. O çoktan masasmdaydı. Buffolo'ya gitmek istediğimi söyledim, bilgisayarda istediği bilgileri ararken bir yandan da Elaine'in satın alma seyahatinin nasıl geçtiğini sordu. Tabii galerinin vitrinindeki levhayı görmüş olması çok doğaldı, birkaç bina ötedeydi ama bir an için neden bahsettiğini anlamadım. İyi gittiğini söyledim, o da beni Newark'dan Continental'in on uçağıyla yollayabileceğini söyledi. Ama bavul hazırlamama hiç zaman kalmıyordu. Bavul hazırlamama gerek yok dedim. Aynı gün öğleden sonra 3.30'da olmak üzere gidiş dönüş biletimi kesti. Kaçırırsam iki saat sonra bir uçak daha vardı.</p><p class="calibre3">"Sanırım şelaleyi görmeye vaktin olmayacak" dedi.</p><p class="calibre3">Dışarı çıktım ve hemen bir taksiye bindim. Şöfcrü NewTark'a gitmeye razı etmek zorunda bile kalmadım. Çok mutluydu. Uçağa son dakikada yetiştim ve bir saat sonra Buffola'ydım. Bir otomobil kiraladım ve Attica'ya gittim. Bu bir saat daha sürdü çünkü yanlış bir dönüş yapıp geri gitmem gerekti. Öğleyin oradaydım, iki saat sonra da çıkmıştım. Bu da Gary Allen Dowling, Goo, "Ay" ve Doonv'nin kaldıkları süreden çok daha kısaydı. Buffalo havaalanına gitmem kırk dakika sürdü. Dönüş uçağıma binmeden önce kiralık otomobili bırakmak ve bir şeyler yemek için bol vaktim kalmıştı.</p><p class="calibre3">Newark'ta taksi sırası çok uzundu, ben de Penn İstasyonuma otobüse, oradan da eve metroya binerek biraz tasarruf yapmış oldum. Kapıdan içeri girer girmez Elaine, "Akşam yemeğine döneceğini söylediğinde sana ! inanmamıştım. Ama burada kalamayabilirsin" dedi.</p><p class="calibre3">George Wister'm geldiğini söyledi ama bu sefer evde olmadığımı söylemiş, onu içeri almamıştı. Wister bu sefer yanında ortağı ve arama emriyle tekrar gelmişti. Bu arada Elaine, Ray Gruliow'la konuşmuştu. Üçüncü kere geldiklerinde Ray de evdeydi. Elaine onları içeri almış, benim evde olmadığıma kanaat getirince, Rav'le bir iki ağız dalaşı yapıp gitmişlerdi, Elaine, "Bir tabanca arıyorlardı" dedi. "Senin tabancayı yanma alıp hapishanenin güvenliğinden geçirmeyi denemeyeceğini düşündüm. Çorap çekmecende bulana kadar her tarafı aradım. Bodrumdaki dolaba kilitledim, onlar gittikten sonra kılıfıyla birlikte aldım ve yine çorap çekmecene koydum."</p><p class="calibre3">"Bir tabanca daha var" dedim "Küçük bir tane, önceki gece giydiğim ceketin cebinde olmalı."</p><p class="calibre3">Dolaba baktım, hâlâ oradaydı. Cebime koydum, çorap çekmecesinden magnumu aldım, omuzluğu taktım. Bütün gün kendimi silahsız çok korunmasız hissetmiştim, ki bir haftadan daha kısa bir zaman öncesine kadar hiç silah taşımadığım göz önüne alınırsa, tuhaftı.</p><p class="calibre3">Elaine arama emrinin, adaleti engelleme nedenine dayandığını söyledi. Ray saçmalık demişti ve bu yalnızca Wister'm elinde uysal bir hâkim olduğu anlamına geliyordu. Ray bunu ezecekti, bozacaktı ya da her neyse.</p><p class="calibre3">Onu arayacağımı söyleyerek telefona doğru gittim ama Elaine kolumdan yakaladı. "Henüz kimseyi arama" dedi. "Önce dinlemen gereken bir mesaj var."</p><p class="calibre3">Gitti ve telesekreteri açtı. Daha önce hiç duymadığım bir ses, "Scudder? Bak, seninle bir derdim yok. Bu işten geri adım atarsan başına bir şey gelmez" diyordu.</p><p class="calibre3">Elaine bir kere daha dinletti. "Üç buçuk civarında aradı" dedi. "İşittikten sonra telefonu fişten çektim."</p><p class="calibre3">"Tekrar aramasını engellemek için."</p><p class="calibre3">"Hayır, onu geri arayabilmen için. Yıldız ve 69'a basarsan..."</p><p class="calibre3">"Son arayan insanı arıyor. Onun son arayan olmasını garantiledin."</p><p class="calibre3">Almacı aldım, *69'a bastım. Telefon on iki kere çaldıktan sonra vazgeçtim ve kapadım.</p><p class="calibre3">"Hay aksi!" dedi.</p><p class="calibre3">Tekrar arama düğmesine bastım, bir on iki kere daha çaldırdım. "Bir yerlerde çalıp duruyor" dedim. "Nerede çaldığını öğrenmenin bir yolu olsaydı."</p><p class="calibre3">"Yok mu? Bütün telefonlar otomatik olarak kayıtlanmıyor mu?"</p><p class="calibre3">"Yalnızca tamamlanan taramalar kayda geçiyor. "</p><p class="calibre3">"Peki ya bizi aradığı zaman? O tamamlanmış bir aramaydı."</p><p class="calibre3">"Telefon idaresinde iv bir arkadaşım olsaydı bilgiyi alabilirdim. Bir zamanlar Kong'lar benzer bir işi becermişlerdi ama onların nerede olduğunu bilmiyoruz ve telefon idaresinin bilgisayarlarını hack etmek de eskisinden daha zor. Nasıl sonuçlanacağını biliyorsun, değil mi?"</p><p class="calibre3">“Nasıl?"</p><p class="calibre3">"Jetonlu telefondan aradığı ortaya çıkacak, öyle olunca da ne işe yarar?"</p><p class="calibre3">"Kahretsin" dedi. "İyi iş yaptığımı düşünmüştüm."</p><p class="calibre3">"Yaptığın iş iyiydi. Yalnızca bir sonuca varmadı. Ama hâlâ varabilir. Bir kere daha deneyebiliriz."</p><p class="calibre3">"O zamana kadar da telefonu fişten çekik mi tutacağız?"</p><p class="calibre3">"Hayır, yalnızca biz dışarıyı aramayacağız. Böylece istediğin zaman tekrar arama düğmesine basıp o numarayı deneyebilirsin. Ayrıca dışarıyı da araman gerekiyorsa ara, çünkü onu bu biçimde bulacağımızı ümit etmiyorum." .</p><p class="calibre3">"Kahretsin." Bir düğmeye bastı ve mesajı bir kere daha dinledi. "Biliyor musun?" dedi. "Yalan söylüyor."</p><p class="calibre3">"Biliyorum."</p><p class="calibre3">"Senin geri çekilmeni istiyor, ki bu da iyiye işaret değil mi? Yakmlaşıyorsun demek. Ama seni yine de öldürmeye niyetli."</p><p class="calibre3">"O çok kolay değil" dedim.</p><p class="calibre3">Yemeğe kalmak istemedim, daha yeni Buffalo'da yemiştim ve Wister siktiri boktan arama emriyle bir kere daha gelmeye karar verirse burada olmak istemiyordum, Elaine evimizi gözetime alıp almayacaklarını merak etti, Bu işe bir adam ayıracaklarını zannetmiyordum ama servis kapısını kullanmaya devam edecektim. Sanırım alışkanlıktan, biraz önce bu kapıdan girmiştim ve alışkanlığı sürdürecektim.</p><p class="calibre3">Bir fincan kahve içtim ve Elaine'e, başlıca endüstrinin devlet hapishanesi olduğu küçük kasaba Attica'da öğrendiklerimi anlattım. Ara sıra Gary Farrelly ve Pat Farrelly adlarını da kullanmış olan Gary Allen Dowling, ikinci dereceden cinayetten yirmi yıl ile ömür boyu hapis cezasıyla girdiği hapishaneden Haziran ayının başlarında çıkmıştı. Suç ortağıyla birlikte Rochester'in bir banliyösü olan Irondequoit'te bir içki dükkânını soyunuşlardı. Daha düşük bir ceza karşılığında Dowling'i ele veren suç ortağının anlattıklarına göre iki çalışan ile bir müşteriyi arka odaya sokan, yüzü koyun yatmalarını emreden ve her birini kafalarına ikişer kurşunla öldüren Dowling'di.</p><p class="calibre3">O olayı hatırlıyordum. O sıralarda iyi takip etmemiştim, çünkü eyaletin yukarısında, birkaç yüz kilometre ötede olmuştu ve şehirde kafamı meşgul eden yeterince cinayet işleniyordu. Ama gazetelerde okumuştum ve Albany'de valilik yoluyla ölüm cezası kanununu geçirmek isteyenlerin iddialarına güç vermişti. Ancak yeni bir vali atamak daha kolay bir yol olmuştu.</p><p class="calibre3">Dowling o insanları vurduğunda yirmi dört yaşındaydı, yirmi beşinde hapse girmişti. Şimdi otuz yediydi.</p><p class="calibre3">Attica'ya gitmiş, hain suç ortağıysa Ossining'de, Sing Sing'e yollanmıştı. Birkaç ay sonra ortak egzersiz alanında ölü bulunmuştu. Kaldırması gereken ağırlık iki yüz elli kilodan fazlaydı, Göğsü ezilmişti ve nasıl olduğunu ve ya da kimin neden olduğunu kimse bilmiyordu.</p><p class="calibre3">Dowling, Attica'da bunu kendisinin ayarlattığı söylentisini yaymıştı. İntikam tatlıdır demişti. Orada olup ağırlığın nasıl düştüğünü görebilseydi daha tatlı olacağını ama yine de yeterince tatlı olduğunu söylemişti.</p><p class="calibre3">Aynı yıl takıştığı bir diğer hükümlü bıçaklanarak ölmüştü ve parmaklıkların arasındaki bütün diğer kimin işlediği bilinen ama ispat edilemeyen cinayetlerden biri olarak kalmıştı. Bunun</p><p class="calibre3">sonucunda Dowling ilk yılını tek kişilik bir hücrede geçirmişti. Bir adamı deliğe sokmak için delil gerekmezdi.</p><p class="calibre3">Onu ziyaret eden tek kişi annesiydi ve her ay bir kere Rochester'den geliyordu. Son yıllarda ziyaretleri sevrekleşmişti, çünkü hastaydı ve birinin onu getirmesi gerekiyordu. Kanserdi ve oğlunun içerdeki son yılının kışında ölmüştü. Cenazeye katılması için izin alabilirdi ama o sırada tekrar tek kişilik hücredeydi. Hapishanede zaman içinde tavırları düzelmişti ama annesinin ölümünü işitince kendini kaybetmiş ve bir gardiyanın boğazına sarılmıştı, adamı ölümden zor kurtarmışlardı. Bu tip bir haber alan birine anlayışlı olunabilirdi ama göz ardı edilemeyecek bir hareketti ve annesi kendi deliğine girerken o da başka bir delikteydi.</p><p class="calibre3">5 Haziran'da serbest bıraktılar. Şüphesiz, iyi halden. Ölüm cezası olsaydı kesin adaydı ama ölüm cezası olmadan da işlediği suçların karşılığında ömür boyu hapis yatmasını beklerdiniz. Ancak sistem böyle işlemiyordu.</p><p class="calibre3">Konuştuğum memurun hizmet ettiği sisteme pek güveni yoktu. Fazla bir rehabilitasyon gerçekleştiğine inanmıyordu, Bazı adamlar bir gece içip karılarını öldürene kadar hiçbir kötü şey yapmamış olabilirlerdi ve çoğu da hapisten çıktıktan sonra kötü bir şey yapmazlardı ama bunda hapishane sisteminin katkısı olduğundan emin değildi. Bir de seks suçluları vardı ve o canavarların düzelme ihtimaline inanmaktansa diş perisine inanmak daha uygundu. Sıkı suçlulara gelince, eh bazıları yaşlanırdı ve artık eskisi gibi güçlü değillerdi ama buna rehabilitasyon denilebilir miydi? Tek yapılan tükenme tarihleri geçinceye kadar onları depoda tutmaktı.</p><p class="calibre3">Bir şeyden emin olduğunu söyledi. Gary Allen Dowling geri gelecekti. Attica'ya olmasa başka bir deliğe. Bundan kesinlikle emindi.</p><p class="calibre3">Yanılıyor olduğunu umdum.</p><p class="calibre3">Attica'da öğrendiklerim bunlardı. Elaine'e hepsini anlatabileceğimi düşünmüyordum, o sırada, bir fincan kahve içerken. Çoğunu anlattım. Gerisini de biraz sonra Mick'e anlattım.</p><p class="calibre3">Bir fincan daha isteyip istemediğimi düşünürken telefon çaldı. Telesekreteri dinlemek için yakınma gittim ve Mick'in sesini duyunca açtım. "Tanrı'm" dedi, "Bütün geceyi telefonda mı geçirdin?"</p><p class="calibre3">"Gece daha genç" dedim. "Hiç telefonda da değildim. Elaine fişten çekti, nedenini başka bir zaman anlatırım. "</p><p class="calibre3">"Deliriyordum" dedi. "Kimseye ulaşamadım. Andy ya da Tom aradı mı seni?"</p><p class="calibre3">"Hayır ama telefonun fişi çekikti dolayısıyla..."</p><p class="calibre3">"Dolayısıyla isteselerdi de arayamazlardı, numaramı bilmedikleri için beni de arayamazlardı. Andy'yi iki kere aradım, ikisinde de annesi çıktı ve nerede olduğunu bilmediğini söyledi. Tom'un evinde de cevap veren yok."</p><p class="calibre3">"Belki bir yerlerde birlikte bira içiyorlardır,"</p><p class="calibre3">"Belki" dedi. "Senin bir planın var mı?"</p><p class="calibre3">Cuma'ydı. Cumaları daima St. Paul'daki toplantıya giderdim. Toplantıdan sonra daima Jim'le kahve içerdim. İkincisini yapamasam da ilkini yapabileceğimi düşündüm.</p><p class="calibre3">Ama Mick'e anlatacak çok şeyim vardı. Son konuştuğumuzdan beri çok şeyler öğrenmiştim.</p><p class="calibre3">"Bir planım yok" dedim.</p><p class="calibre3">"Seni almaya gelirim. On beş dakika sonra iyi mi?"</p><p class="calibre3">"Yirmi dakika olsun" dedim. "Ön tarafa gelme. En iyisi Elli Altıncı ile Dokuzuncu'nun oradaki Ralph'in Restoram'nm önünde bekle."</p><p class="calibre3">Elaine'i öptüm ve ne zaman döneceğimi bilmediğimi söyledim. "Telefon edeceğin bir yer varsa, et" dedim.</p><p class="calibre3">"Düşünüyordum da" dedi, "Paralelden ararsam o telefondaki tekrar ara mekanizmasını bozmamış olurum, Doğru mu?"</p><p class="calibre3">"Galiba haklısın" dedim. "Bunu düşünmeliydim."</p><p class="calibre3">"O zaman bana ihtiyacın olmazdı."</p><p class="calibre3">"Olurdu. Çıkmadan bir kere daha deneyevim."</p><p class="calibre3">Tekrar ara düğmesine bastım, küçük pencerede *69 göründü ve bir dakika sonra birisinin telefonu çaldı. Ne kadar çaldıracağımı düşünüyordum ki dördüncü ya da beşinci çalışta biri açtı. Önce bir sessizlik oldu sonra yumuşak bir erkek sesi, "Alo?" dedi.</p><p class="calibre3">Ses tuhaf bir biçimde tanıdıktı. Bir şeyler daha söylemesini umdum ama tekrar konuştuğunda sanki telefona değil de yanındaki birine konuşuyor gibi uzaktan geliyordu. "Kimse yok burada" dedi. Bir sessizlik daha oldu sonra hat kapandı.</p><p class="calibre3">"Bingo" dedim Elaine'e.</p><p class="calibre3">"İşe yaradı, ha?"</p><p class="calibre3">"Sihir gibi. Telefonu fişten çekmek harika bir fikirdi. Sen bir dahisin."</p><p class="calibre3">"Babam da böyle düşünürdü" dedi. "Annem de onun deli olduğunu söylerdi."</p><p class="calibre3">Saati not ettim. Sabahleyin telefon idaresinde benim numaramın kayıtlarını çıkarabilecek birisini bulmam ve kimin aradığını öğrenmem gerekiyordu. Çünkü jetonlu bir telefon olduğunu düşünmüyordum. Nereden arandığımı öğrenirsem bulunamayacaklarını düşündükleri bir zamanda onları bulabilirdim.</p><p class="calibre3">Kime soracağınızı bilirseniz bir abonenin kendi telefon kayıtlarını görmeye hakkı olduğunu düşünüyorum. Bu tip bir bilgiyi bir polisin kolaylıkla elde edeceğini biliyorum. Bana yardım edecek bir polis bulamazsam her zaman bir polis rolü oynayabilirim. Bu kanuna aykırıdır ama son zamanlarda yaptığım hemen her şey kanuna aykırı.</p><p class="calibre3">Asansörle bodrum katma indim ve servis kapısından çıktım. Wister evin ön ve arka tarafına iki takım adam koymuş olabilirdi ama bir tane bile koyduğunu düşünmüyordum. Emin olmak için şöyle bir etrafa bakındım, sonra yürüdüm ve Ralph'in yanındaki karanlık kapı aralığında bekledim. Beni çok bekletmedi.</p><p class="calibre3">"İntikamım alacak bir oğul" dedi Mick. "Paddy Farrelly benzerlerinin hak ettiğinden çok daha fazlası bu."</p><p class="calibre3">"Genç yaşında pek de gurur verici bir geçmişi olmayan bir oğul."</p><p class="calibre3">"Babasının gerçek oğlu, o zaman. Annesinin adını bir daha söyle."</p><p class="calibre3">"Elizabeth Dowling."</p><p class="calibre3">"Yıllar boyunca birçok Dowling tanıdım ama Ekzabeth'i hatırlamıyorum."</p><p class="calibre3">"Bronx'daki kadın ona Betty Ann dedi. Çocuk doğduğunda orada yaşıyormuş ve daha önce de orada ya da yakınlarında oturuyor olabilir."</p><p class="calibre3">"Paddy onunla nasıl tanıştı acaba? Bir dansta olabilir. İrlandalı kızlarla böyle tanışırdın, Cumartesi gecesi, bir dansta." Gözleri uzaklara daldı. "Onu hiç tanımadım, onun da beni tanıdığını hiç sanmıyorum. Ama benim hakkımda bir şeyler duymuş olabilir, Paddy'i benim hakladığımı biliyor olabilir. İneğin aklı olsaydı ona yaptığım iyilik için Tann'va teşekkür ederdi. Bunun yerine Paddy'yi bir kahraman, beni bir cani yaptı ve oğlanı beni öldürmesi için büyüttü."</p><p class="calibre3">"Sanırım oğlan öldürmekten hep hoşlandı" dedim.</p><p class="calibre3">"O dükkândaki insanları öldürmesi için pratik bir neden yoktu. Yalnızca korkutması yeterliydi. Oysa yakalanmasını ve içeri tıkılmasını garantilemiş oldu. Öldürmek istediği için öldürdü."</p><p class="calibre3">"Kenny ve McCartney gibi."</p><p class="calibre3">"Barına kurşun boşaltan, hapishanede tanıdığı Vietnamlı ve bombayı atan öteki hapishane arkadaşı gibi. Bu arada, 'Ay'ın adı Virgil Gafter, birkaç cinayet işlediğinden şüpheleniliyor ama Attica'ya girmesinin nedeni saldırı."</p><p class="calibre3">"O hapishanede çok şey öğrenmişsin."</p><p class="calibre3">"Herkes öğrenir" dedim. "Bazıları kanunlara uyarak yaşamayı öğrenir, bazıları yasadışı yaşamayı öğrenmekte daha beceriklidir."</p><p class="calibre3">"Polislerin Çin lokantasmdaki silahlı saldırıyı Chilton Purvis'in yaptığını bildiklerini düşünüyorum" dedim. "Ben nasıl öğrendiysem onlar da öyle öğrenmişlerdir. Adı dolaşıyordu ortalıkta zaten. Rozetlilerden biri muhbirlerinden birinden işitmiştir. Sonra Purvis'i aramaya koyuldular ve Tapscott Sokağı'nda bir odada ölü olarak buldular. Ya da daha önce birisi bulmuşsa, polisler morgda bulmuştur."</p><p class="calibre3">"Sana bunun için mi geldiler?"</p><p class="calibre3">"Evet" dedim. "Saldırganın Purvis olduğunu bilmeselerdi, ölümü yalnızca, büyük ihtimalle uyuşturucu kaynaklı bir cinayet olarak tanımlanacaktı. İki adam karşılıklı ateş etmişler ve biri kaçmış. Ama şimdi Purvis'i öldürmek için başka bir nedeni olan bir adam biliyorlar."</p><p class="calibre3">"Yani sen."</p><p class="calibre3">"Kan izini de bulmuşlardır" dedim. "Dolayısıyla senaryoları, Purvis'le karşılıklı silahları patlatıp benim kaçtığım biçimindedir. Bahse girerim hastaneleri aramışlardır ve bahse girerim Wister elinde arama emriyle geldiğinde beni yatakta yaralı olarak bulmayı bekliyordu. Beni bulamayınca Purvis'ten çıkan kurşunlarla uyuşacak ,38'liği bulmayı umdu."</p><p class="calibre3">"Seni bulduklarında ne olacak?"</p><p class="calibre3">"Şimdilik bunu dert edemem. Komik olan şu ki buldukları kan beni temize çıkarabilir. Çünkü Purvis'le karşılıklı ateş ettiğimizde bir çizik bile almadım. Benim DNA'm ile TJ'inkinin uyuşması da imkânsız. Kanı onla ilişkilendirirlerse, eh o zaman durum değişir. Ama bunu düşünmeleri gerekir ve düşünebileceklerini de hiç sanmıyorum.</p><p class="calibre3">"Bronx'a gittiğimizi tahmin ediyorum."</p><p class="calibre3">"Bu büyük bir detektiflik başarısı sayılmaz" dedi. "Neredeyse varmak üzereyiz."</p><p class="calibre3">"Neresine gidiyoruz?"</p><p class="calibre3">"Perry Caddesi'ne."</p><p class="calibre3">"Tom'un oturduğu yere."</p><p class="calibre3">Başını salladı. "Grogan'daki patlamadan sonra onu orada bıraktığımızı hatırlayacaksın."</p><p class="calibre3">"Çünkü telefonla bulamıyorsun onu?" dedim.</p><p class="calibre3">"Yaşlı bir kadının evinde pansiyoner. Bir odası ve mutfağı kullanma imtiyazı var ve akşamları salonda televizyon seyredebiliyor. Evde olduğunda kahvaltı ve akşam yemeğini orada yiyiyor."</p><p class="calibre3">"Yani?"</p><p class="calibre3">"Telefon yaşlı kadının" dedi. "Her aradığımda evde Oluyor ve o cevap veriyor. Bu gün hiçbir telefonuma cevap vermedi."</p><p class="calibre3">"Dışarı çıkmış olamaz mı?"</p><p class="calibre3">"Hiç çıkmıyor. İleri derecede artiriti var. Eve mahkûm."</p><p class="calibre3">"Pazardan bir şeye ihtiyacı olursa..."</p><p class="calibre3">"Köşedeki bakkalı arıyor, eve getirtiyor. Ya da Tom alışverişini yapıyor."</p><p class="calibre3">"Bir açıklaması vardır mutlaka."</p><p class="calibre3">"Korkarım ki var" dedi. "Korkarım ki ne olduğunu biliyorum."</p><p class="calibre3">Bir şey söylemedim. Kırmızı ışıkta durdu, iki yana baktı ve devam etti. Polise yakalansaydık ne olacağım düşünmemeve çalıştım.</p><p class="calibre3">"İçimde bir his var" dedi.</p><p class="calibre3">"Tahmin etmiştim."</p><p class="calibre3">"Annemin ne dediğini söylemiş olmalıyım sana."</p><p class="calibre3">"Altıncı hissin olduğunu mu?"</p><p class="calibre3">"Bunu ondan aldım. Erkek kardeşim Dennis, Vietnam'a gittiğinde ikimiz de onu bir daha göremeyeceğimizi biliyorduk.</p><p class="calibre3">"Altıncı his bu mu?"</p><p class="calibre3">"Bitirmedim daha."</p><p class="calibre3">"Özür dilerim."</p><p class="calibre3">"Bir gün beni çağırdı. Mickey dedi, küçük kardeşini rüyamda gördüm, baştan aşağı beyazlar giymişti. O an benim yüzüm de bembeyaz kesildi çünkü daha o sabah kulağımda Dennis'in sesini işitmiştim. Mickey demişti,</p><p class="calibre3">benim için erdişelenmene gerek yok. Bir gün sonra annem telgrafı aldı."</p><p class="calibre3">Ürperdim. Benim de önsezilerim, hislerini olurdu ve işimde onlara kulak vermeyi öğrendim. Önseziye ina. nırım, akim alamadığı bilme yolları olduğuna da, Yine de böyle hikâyeler ürpertir beni.</p><p class="calibre3">"Telefon etmeden önce bir şeyler hissetmiştim. îl^ telefondan sonra kimse cevap vermeyince."</p><p class="calibre3">"Hissin devam etti anlaşılan."</p><p class="calibre3">"Etti."</p><p class="calibre3">"Ama bana ulaşana kadar bekledin."</p><p class="calibre3">"Sana ya da Andy'ye. İlk ulaştığım sen oldun. Neden tek başıma gitmediğimi merak ediyor olmalısın. " Bir an sessiz kaldı. "Gurur duyacağım bir cevabım yok" dedi. "Neyle karşılaşacağımdan korkmak, bulacağımı bildiğim şeyden korkmak. Tek başıma olmak istemedim,"</p><p class="calibre3">"Silahın var mı?"</p><p class="calibre3">"Bana iki tane verdin" dedim. "İkisi de yanımda."</p><p class="calibre3">"İyi ki Elaine polislerin bulamayacağı bir yere sakladı. Bodruma, değil mi?"</p><p class="calibre3">"Oradaki dolabımıza. Var olduğunu bilselerdi bile arama emrinin orayı kapsadığını sanmıyorum.</p><p class="calibre3">"Ah, akıllı kadın" dedi. "Hızlı düşünmüş."</p><p class="calibre3">"Dahası da var" dedim ve *69 oyununu anlattım.</p><p class="calibre2" style="margin:0pt; border:0pt; height:1em"> </p><table valign="top" class="calibre5">
<tr valign="top" class="calibre6">
<td border="1" valign="top" class="calibre7">
<p class="calibre3">"Onun</p></td><td border="1" valign="top" class="calibre7">
<p class="calibre3">için telefonu fişten çekti. Adam sana bir mesa] bıraktı öyle mi? Paddy'nin kendisi</p></td></tr><tr valign="top" class="calibre6">
<td border="1" valign="top" class="calibre7">
<p class="calibre3">miydi?"</p></td><td border="1" valign="top" class="calibre7">
</td></tr></table><p class="calibre3">"Sanmıyorum. Sesi tanıdıktı, silahı aldığım adamdı sanırım. Donnie Scalzo."</p><p class="calibre3">"Bensonhurst'tendi, değil mi?"</p><p class="calibre3">"Ama Dowling'in sesini de işitmiş olabilirim" dedim ve evden çıkmadan önceki son aramamdaki, önce alo sonra yarımdakine burada kimse yok diyen yumuşak sesten bahsettim.</p><p class="calibre3">"Yumuşakbir sesi olacağını düşünmez insan."</p><p class="calibre3">"Düşünmez. Onun da sesi tanıdık geldi ama nedenini bilmiyorum."</p><p class="calibre3">"Daha önce nerede işitmiş olabilirsin?"</p><p class="calibre3">"Daha önce işittiğimi sanmıyorum ve keşke bir şeyler daha konuşsaydı çünkü tanıdık bir şey vardı. Ne olduğunu söyleyemiyorum. Belki de yalnızca İrlandalı bir aksan."</p><p class="calibre3">"İrlandalı" dedi.</p><p class="calibre3">"Bir şivesi vardı."</p><p class="calibre3">"Eh, Farrelly ve Dowling, iki taraftan da İrlandalı. Paddy'nin şive diyebileceğin bir şeyi yoktu. Benim İrlandalı tarzı bir konuşmam vardır, annem tarafından. Bazıları kaybeder, bazıları kaybetmez. Ben hiç kaybetmedim." Gözlerini kıstı. "İrlandalı bir şive. Tanıdık bir ses, şive."</p><p class="calibre3">"Yarın kaydını bulacağım" dedim. "Gizemin de bir bölümünü çözeceğim."</p><p class="calibre3">Perry Caddesi'ndeki ev, küçük iki katlı bir binaydı. Önündeki çimende yer yer kararmalar vardı ama titiz bir biçimde kesilmişti. Herhalde mahalleden bir çocuk yaşlı kadın için bakımını yapıyordu ya da Tom haftada bir ya da iki kere biçiyordu. Çok uzun zaman alacak bir iş olmazdı onun için. Sonra eve girer, bir bira içer, yaşlı kadın da iyi iş yaptığı için ona teşekkür ederdi.</p><p class="calibre3">İki kapı ötede yangın söndürücünün tam önünde park ettik. Mick'in dikkatini çekince, bu saatte ortalıkta ceza kesecek, hele otomobili çektirecek bir polisin olamayacağım söyledi. Zaten çok uzun kalmayacaktık.</p><p class="calibre3">Kalmadık da. Ön kapının zilini çaldık. Kapı ahşaptı ve üst tarafında parçalı camı olan bir penceresi vardı. Silahını kemerinden çıkarıp kabzasıyla camı kırmak için fazla beklemedi. Elini içeri uzatıp kapı kolunu çevirdi ve içeri girdi.</p><p class="calibre3">Kırık camdan ölümün kokusunu almıştım, yakından görmek için ben de içeri girdim. Seyrelmiş gri saçları ve şişmiş bacaklarıyla yaşlı kadın ön odada tekerlekli iskemlesinde oturuyordu. Başı yana sarkmış, boğazı kesilmişti. Bütün önü kendi kanıyla ıslanmıştı ve üzerinde sinekler uçuşuyordu.</p><p class="calibre3">Mick kadını görünce inledi ve istavroz çıkardı, Daha önce bunu yaptığını hiç görmemiştim.</p><p class="calibre3">Tom Heaney'i mutfakta bulduk, göğsünde ve şakağında kurşun delikleriyle yerde yatıyordu. Sanki tekmelenmiş ya da basılmış gibi yüzünde bir topuk izi vardı. Gözleri kocaman açılmıştı.</p><p class="calibre3">Buzdolabının kapısı da ardına kadar açıktı. Tom'u buzdolabının önünde bir bira ya da sandviç malzemeleri alırken görebiliyordum. Ya da cinayet işlemenin yorgunluğu katillerden birinin iştahını açmış, çıkmadan önce bir şeyler atıştırmıştı.</p><p class="calibre3">Mick eğildi ve Tom'un gözlerini kapadı. Doğruldu ve bir an kendi gözlerini de kapadı. Sonra bana başını salladı ve oradan çıktık.</p><p class="calibre3">"Ah, yine benim Bayan Buckley, bir kere daha sizi rahatsız ediyorum. Döndü mu acaba? Ah, bu çok iyi." Cep telefonunun ağızlığını eliyle kapadı. "Çağırıyor" dedi.</p><p class="calibre3">Bainbridge Caddesi'nde, Buckley'nin evinin karşısında park etmiş otomobilin içinde oturuyorduk. Dolambaçlı bir yoldan buraya gelmiştik. Mick neredeyse rastgelebir sokaktan diğerine sapmış, büyük Caprice, Bronx'un sokaklarında bir filin yüksek otlar arasında yürümesi gibi dolanıp durmuştu, İkimiz de hiç konuşmamıştık, eski otomobilin içinde sessizlik ağır ve yoğundu. Çok fazla ölüm olmuştu ve sanki hepsi, bütün o acımasız cinayetler burada bizimleydi, cesetler arka koltukta yığılmış, ruhlar havanın yerini almıştı.</p><p class="calibre3">Mick şimdi "Andy, adamım. Otomobilin evinin tam karşısında duruyor, biz de içinde seni bekliyoruz" dedi.</p><p class="calibre3">Cep telefonunu katladı ve tekrar cebine koydu. "Bir dakikaya kadar gelecek" dedi. "Onu evde bulmak rahatlatıcı."</p><p class="calibre3">"Evet."</p><p class="calibre3">"Annesi açtığı anda rahatladım. Adamlar yaşlı kadınları da öldürüyorlar artık."</p><p class="calibre3">Sokağın karşısındaki kapıyı izledim, bir iki dakika sonra Andy, kareli bir gömlek ve blujin giymiş ve elinde ceketini taşıyor olduğu halde dışarı çıktı. Kaldırımda ceketini giyecek kadar kısa bir zaman durdu sonra karşıya geçti. Mick indi, Andy direksiyona geçti. Ben de indim ve arkaya geçtim. Mick otomobilin arkasından dolanarak Andy'nin yanma oturdu.</p><p class="calibre3">"Çılgın bir gün" dedi Andy. "Hiç kimseye ulaşamadım. Senin bende olan numaralarını denedim ve birkaç barı arayıp orada olup olmadığını sordum. Oralarda olacağını düşünmüyordum ama seninle nasıl ilişki kuracağımı da bilemedim."</p><p class="calibre3">"Seni aradım ama hiç evde bulamadım."</p><p class="calibre3">"Biliyorum, annem aradığını söyledi. Bütün gün dışarıdaydım, kuzenimin arabasını aldım ve dolanıp durdum. Aklımı kaçırıyorum gibi geldi. Manhattan'a bile gidip barın önünden geçtim. Herhalde ne durumda olduğunu biliyorsundur, tahtalar ve sarı bantlar."</p><p class="calibre3">"Geçen gece ben de önünden geçtim."</p><p class="calibre3">"Seni de aradım Matt ama telesekreter çıkınca kapadım, Sonra birkaç kere daha aradım ama hat meşguldü, Birbirinizle konuştuğunuzu düşündüm."</p><p class="calibre3">Arabayı vitese geçirdi ve trafik seyrelince tretuardan ayrıldı. Özellikle bir yere mi gidileceğini sordu. Mick istediği yere sürmesini söyledi, herhangi bir yer bir diğerinden daha kötü değildi.</p><p class="calibre3">Bir süre dolandı, dur işaretlerinde durdu, hız limitinin altında kaldı. Birkaç blok sonra ikimizden birinin Tom'la konuşup konuşmadığını sordu. "Çünkü ona da ulaşmaya çalıştım ama hiç kimse cevap vermedi, üstelik beraber oturduğu kadın evden hiç çıkmaz. Tek düşünebildiğim, Tom'un ona acıyarak bir sinemaya falan götürmüş olabileceği. Ya da kadın kalp krizi geçirdi, hastaneye götürdü. Sonra telefonda bir arıza olabileceği aklıma geldi, onun için oraya gittim ve zile bastım da bastım."</p><p class="calibre3">"Ne zamandı bu?" diye sordu Mick.</p><p class="calibre3">"Bilmiyorum, saate dikkat etmedim. Belki bir saat önce? Zile bastım, kapıyı yumrukladım, sonra arka tarai fa geçip arka kapının ziline bastım ve yumrukladım. Hiçbir hareket olmayınca otomobilime döndüm. Aramak ister misiniz? Ya da oraya gidelim mi, itiraf etmeliyim, biraz ürktüm."</p><p class="calibre3">"Şimdi oradan geliyoruz" dedi Mick ve gördüklerimizi anlattı.</p><p class="calibre3">"Tanrım" dedi Andy. Frene bastı ama TJ'in vurulduğunu duyduğunda Mick'in bastığı kadar ani değil. Önce aynaya baktı, sonra yumuşak bir fren yapıp kenara çekti ve park etti. "Bunu sindirmem gerek" dedi sakin bir sesle. "Bana bir dakika verin, tamam mı?"</p><p class="calibre3">"İstediğin kadar, evlat."</p><p class="calibre3">"İkisi de ölü, ha? Tom ve yaşlı kadın."</p><p class="calibre3">"Tom'u vurmuşlar, kadının boğazını kesmişler."</p><p class="calibre3">"Ulu Tanrım. Tek düşünebildiğim, kolaylıkla benim evim, ben ve annem olabileceği."</p><p class="calibre3">"Annen evde olduğunu söyleyince memnun oldum" dedi Mick. "Ama önce onun sesini işitir işitmez memnun oldum çünkü benim aklımdan da aynı şey geçti."</p><p class="calibre3">Andy başını sallayarak bir süre oturdu. Sonra, "Eh, Bu yalnızca güçlendiriyor değil mi?" dedi.</p><p class="calibre3">"Neyi, nasıl?"</p><p class="calibre3">"Aramamın nedeni" dedi. "Bir şey düşündüm."</p><p class="calibre3">"Ne hakkında?"</p><p class="calibre3">"Yapmakta oldukları gibi peşimizden gelmeleri hakkında. Teker teker haklamaları. Bir fikrim var."</p><p class="calibre3">"Dinleyelim bakalım."</p><p class="calibre3">"Yalnızca üçümüz kaldık. Ayrılmamamız gerektiğini düşünüyorum. Ve güvenli bir yer bulmamız gerektiğini. Ben burada Bronx'dayım ve tek yapmaları gereken kapıyı tekmeleyip içeri girmek. Matt, sen güvenlikli bir apartmandasın, belki bu farklı bir durum ama bütün gün içerde tıkılıp kalamazsın. Kalsan bile, ötekileri vurdukları gibi güvenlikçiyi de vurup, yukarı çıkıp, kapını tekmeleyip açmalarını ne engelleyebilir?"</p><p class="calibre3">"Hiçbir şey."</p><p class="calibre3">"Mick, sen de bir yerde saklanıyorsun ve kimseye söylemiyorsun, bu akıllıca ama senin de yapman gereken tek şey şimdi yaptığın gibi ortalıkta dolaşman. Kolaylıkla tanınabilen birisin, bir kişinin seni görmesi ve yanlış birinin bunu öğrenmesi yeterli. Anlıyor musun?"</p><p class="calibre3">"Çözümün ne, peki?"</p><p class="calibre3">"Çiftlik."</p><p class="calibre3">"Çiftlik" dedi Mick ve bir süre düşündü. Sonunda, "Matt'e İrlanda'ya gitmesini söylemiştim. O da benim de gelmemi ve gezdirmemi söyledi. Bu da aynı şey değil mi?"</p><p class="calibre3">"Tam olarak değil."</p><p class="calibre3">"İki türlü de buradan kaçıyorum."</p><p class="calibre3">"Kaçıyor olmayacaksın Mick. Bütün mesele bu. Konumunu belirliyor ve onların sana gelmelerini bekliyor olacaksın."</p><p class="calibre3">"Bak, şimdi ilgimi çekti bu" dedi Mick.</p><p class="calibre3">"Bu gece oraya gidip yerleşiriz. Hemen, piçlere bizi vurmaları için bir fırsat daha tanımadan. Savunma hattımızı kurarız. Tek bir giriş var, değil mi? Son gidişimizde girdiğimiz uzun yol?"</p><p class="calibre3">"Yabani kestane ağaçlarının olduğu yol."</p><p class="calibre3">"Sen diyorsan öyledir. Benim tek bildiğim Noel çamları ve diğerleri. O yoldan gelmelerini izleyeceğiz, kavanozdaki balık gibi olacak, değil mi?"</p><p class="calibre3">"Devam et."</p><p class="calibre3">"Üçümüzün dışında çiftliğin varlığından kimin haberi var bilmiyorum. Herhalde birilerinin vardır. Ama düşünüyordum ki, unutmayın bütün gün düşünecek başka hiçbir şeyim yoktu..."</p><p class="calibre3">"İyi gidiyorsun adamım."</p><p class="calibre3">"Şöyle, yerleştikten sonra çenesi düşük birine bir haber salarız. Bu heriflerle ilgili bildiğimiz bir şey de iyi bilgi kaynakları olduğu. Haber ortalıkta dolaşırsa duyacaklardır. Haber de şu olacak: Üçümüz bizi kimsenin bulamayacağım düşündüğümüz bir yerde saklanıyoruz, küp gibi içiyor, kan kız getirtiyor, gece gündüz âlem yapıyoruz. Daha açıklamama gerek var mı? Bundan sonrasını sen devam edebilirsin Mick."</p><p class="calibre3">"Bizi kolayca haklayacaklarını düşünecekler. Ama biz onları bekliyor olacağız."</p><p class="calibre3">"Hepsini de tuzağa düşüreceğiz Mick."</p><p class="calibre3">"Hepsini, çiftlikte" dedi. "Kazmak gerekecek, değil mi? Bu sefer geçen seferkinden daha büyük bir çukur." Ağzının köşeleri yukarı doğru kıvrıldı. "Ama ağır işten yüksünmem. Egzersiz hepimize iyi gelecektir."</p><p class="calibre3">Hemen gitmeye karar verdik. Hiçbir şeye ihtiyacımız yoktu. Çiftlikte bir kış yetecek yiyecek vardı, hem bahçedekiier, hem Bayan O'Gara'nın kavanozladıkları. Ellenville'de bir dükkân vardı, üstümüzü değiştirmemiz gerekecek kadar uzun kalırsak ihtiyacımız olanları oradan alabilirdik.</p><p class="calibre3">Mick'in deri çantası, silahlar cephane ve nakit parayla dolu olarak arka koltuktaydı. Babasının önlüğü ve satırı bile içindeydi. Çiftlikte fazladan cephane, O'Gara'nın çiftesi ve dürbünlü geyik avı tüfeği vardı.</p><p class="calibre3">"Yalnızca bir şey" dedi Andy. "Eve gidip anneme birkaç gün beni göremeyeceğini söylemek istiyorum."</p><p class="calibre3">"Telefon et" dedi Mick. "Cep telefonumu kullan ya da bekle, çiftlikten ara. "</p><p class="calibre3">"Yüz yüze söylemeyi tercih ederim" dedi. "Taşıdığım silahım için odamda bir kutu kurşun daha var. Yanıma alsam iyi olur. Bir sigara daha içmek için de fırsatım olur. Çiftliğe kadar uzun bir yol var."</p><p class="calibre3">"Kendi arabanı kullanacaksın" dedi Mick. "İstivorsan sigara içebilirsin."</p><p class="calibre3">"İki sigara içmeyen için zor olur" dedi Andv. "Kapalı arabada, hatta pencereleri açsak bile. Çıkmadan önce evde bir sigara içerim. Hem bir şey daha var. Anneme Boston'un kuzeyinde oturan Connie dayımı ziyarete gitmesini söyleyeceğim. Uzun zamandır ağabeyini görmediğini söyleyip duruyordu, bundan iyi zaman mı olur? Çünkü işimi bitirmeye gelebilirler Mick ve orada olup olmamam önemli olmaz. Ona bir şey olmasını istemem,"</p><p class="calibre3">"Tanrı'm, elbette istemezsin."</p><p class="calibre3">"Kimbilir, gider mi gitmez mi ama bir teklif etmekten zarar gelmez. Tom ve annesini düşündükçe..."</p><p class="calibre3">"Daha fazla konuşma" dedi Mick.</p><p class="calibre3">Bainbridge Caddesi nde Andy'nin evinin önünde park etmemiz uzun sürmedi. Otomobilden indi, girişe yürüdü, anahtarlarını kullandı ve eve girdi. Bir dakika sonra Mick cep telefonunu çıkardı bir numara tuşladı, sonra hemen kapadı. "O'Gara'yı arayacaktım" dedi. "Ama bu aletten aramak istemiyorum, Şansıma yanlış kişi araya girebilir."</p><p class="calibre3">"Jetonlu bir telefon bulabiliriz" dedim.</p><p class="calibre3">"Aramadan da gidebiliriz" dedi. "O kadar geç değil ve önceden haberi olması gerekmez." Bir an sessiz kaldı sonra derin bir iç çekti. "Benimle yer değiştir" dedi. "Arkada ayaklarımı uzatabilirim. Hatta gözlerimi kapayıp yol buyunca biraz kestirebilirim bile."</p><p class="calibre3">Otomobilden indim ve yer değiştirdik. Arabanın arkasından dolanıp şoför mahallinin arkasına oturdu, yan dönerek ayaklarmı uzattı.</p><p class="calibre3">Birkaç dakika sonra Andy dışarı çıktı. Elinde sigarası vardı, kaldırımda bir an durup derin bir nefes çekti. Otomobilin açık kapısının yanında da son bir nefes aldı, sonra izmariti sokağa fırlattı. Yere çarpınca kıvılcımlar saçıldı.</p><p class="calibre3">Arabaya bindi, kontağı çevirdi ve gaz verdi. Direksiyona iki kez vurarak sırıttı. "Kalkıyoruz" dedi. "Herkes dikkat etsin."</p><p class="calibre3">Andy, Grand Concourse'dan CrossBronx yoluna saptı, sonra dosdoğru batıya yöneldi. George Washington Koprüsü'nden New Jersey'ye girdik ve Palisades Parkway'e geçtik. Mick o zamana kadar susmuştu, hatta bir ara kestirdiğini düşündüm ama şimdi, "Bu harika bir fikirdi Andy" dedi.</p><p class="calibre3">"Eh, boş zamanım vardı ve kafamı dağıtacak bir dart tahtam da yoktu."</p><p class="calibre3">"Sen bir stratejistsin" dedi Mick. "Sen bir Michael Colllins'sin"</p><p class="calibre3">"Ah, hadi canım."</p><p class="calibre3">"Gerçekten."</p><p class="calibre3">"Ben onun Rus kuzeniyim" dedi Andy. "Votka Collins."</p><p class="calibre3">"Onları tuzağa düşüreceğiz" dedi Mick. "Sıkı sıkıya bağlayacağız. Ah, onu yakaladığımı anlayınca yüzünün alacağı ifadeyi görmek istiyorum. Herif Bronx'lu Andv. Biliyor muydun?</p><p class="calibre3">"Hayır."</p><p class="calibre3">"Paddy Farrelly'nin uzun zamandır kayıp piç oğlu ve onu da o pis piç babasını yolladığım vere yollayacağım. Evet, Bronx'lu ama uzun zaman önce ayrılmış oradan. Nereye gitmişti, Matt? Eyaletin kuzeyine mivdi?"</p><p class="calibre3">"Valentine Caddesi nden ayrıldığında on ya da on bir yaşındaydı" dedim. "Ama bu tam ne zamandı bilmiyorum."</p><p class="calibre3">"Valentin Caddesi'nde mi oturmuş? Orası Bainbridge'den iki blok kadar ötede."</p><p class="calibre3">"Bin yüz numaradaydı" dedim, "Yani pek senin vanıbaşm sayılmaz. Taşındıklarında on bir yaşındaymış ve hapse girmesine neden olan suçu işlediğinde Rochester'de oturuvorlarmış. Arada annesi başka yerlere de taşınmış mı bilmiyorum."</p><p class="calibre3">"Yeni yetmelik yıllarını Bronx'da geçirmiş" dedi Mick, sözcükleri dilinde döndürerek, "Yeni yetmelik yılları. Dolayısıyla ona Bronx'lu diyebiliriz. Eh, bir Bronx'luyu ancak bir başka Bronx'lu haklayabilir. Etrafta dolanırken Bronx'un ne kadar güzel bir bölge olduğunu düşünüyordum. Bir ara espri olmuştu bu değil mi? Ama güzel yerleri vardır."</p><p class="calibre3">"Ben de bunu düşünüyordum."</p><p class="calibre3">"Matt de orada oturmuş. Yoksa yanlış mı hatırlıyorum?"</p><p class="calibre3">"Yanlış hatırlamıyorsun. Ama çok kısa bir süre oturduk."</p><p class="calibre3">"Yani sana Bronx'lu diyemeyiz."</p><p class="calibre3">"Sanmıyorum."</p><p class="calibre3">"Babanın bir dükkânı vardı" dedi Mick. "Çocuk ayakkabıları satardı."</p><p class="calibre3">"Tanrı'm nasıl hatırlıyorsun bunu?"</p><p class="calibre3">"Bilmiyorum" dedi. "Neden bazı şeyleri hatırlar, bazı şeyleri unuturuz? Kesinlikle hatırlanması faydalı olan ve olmavan meselesi değil. Unuttuğum sonsuz fay</p><p class="calibre3">dalı şeylerin hesabı yok ama babanın ayakkabı dükkânını hatırlıyorum.</p><p class="calibre3">Biraz sonra Mick, "Annen iyi mi Andy?" diye sordu.</p><p class="calibre3">"iyi Mick, Tanrı'ya şükür."</p><p class="calibre3">"Tanrı'ya şükür" diye tekrarladı Mick. "Biraz önce konuşmaya gittiğinde herhalde mutfaktaydı."</p><p class="calibre3">"Aslında televizyonun önüne çakılmış, oturuyordu,"</p><p class="calibre3">"Bir program seyrediyordu, öyle mi?"</p><p class="calibre3">"Arada da gazeteye bakıyordu. Neden sordun Mick?"</p><p class="calibre3">"Ah, merak işte. Gazeteye bakıyordu demek. Irish Echo'ya mı?"</p><p class="calibre3">"Dikkat etmedim. Echo olabilir."</p><p class="calibre3">"Sen de okur musun onu Andy?"</p><p class="calibre3">"Daha çok yaşlılar için değil mi? Ya da gemiden veni inmiş çiçeği burnunda göçmenler için."</p><p class="calibre3">"Bu günlerde uçaktan iniyorlar. Eh, seninkiler büyük eski bir aile, biliyorsun. Buckley'lerden söz ediyorum. Bazılarına Castle Irish denilebilir. Bu terimi biliyor musun? Dublin Castle'dakilerle birlikteydiler demek. İngiliz sarayının İrlanda'daki temsilcileriyle. Ama Cumhuriyetçi olan başka Buckley'ler de vardı. Seninkiler hangileriydi acaba?"</p><p class="calibre3">Andy güldü. "Bazen insanlar o adamla bir akrabalığım olup olmadığını soruyorlar, kimi kastettiğimi biliyor musun, hani televizyonda o büyük lafları eden adam? Ama memlekette ailemin kimin tarafında olduğunu ilk soran sensin."</p><p class="calibre3">"Annen hiç memlekete gitti mi?" "Hayır, geldiğinde ufak bir kızmış. Geri gitmeye hiç pıeraklı değil. Massachusetts'deki erkek kardeşini ziyaret etmesi için ikna etmek bile yeterince zor."</p><p class="calibre3">"Dayın Connie'yi yani."</p><p class="calibre3">"Evet."</p><p class="calibre3">"Ya sen? Sen hiç memlekete gittin mi?"</p><p class="calibre3">"Şaka mı ediyorsun Mick? Ben hiçbir yere gitmedim."</p><p class="calibre3">"Ah, gitmelisin. İnsanın ufkunu seyahat gibi genişleten başka hiçbir şey yok. Her ne kadar ben de çok az seyahat ettim. İrlanda'ya tabii ve Fransa'ya. Matt, Fransa'ya gitti. İtalya'ya da gitmiştin değil mi?</p><p class="calibre3">"Kısa bir süre için."</p><p class="calibre3">"Ben gitmedim. Ama İrlanda'ya son gittiğimde, İngiltere'ye de uğradım, bakayım annemden dinlediğim, onların ne kadar şeytan olduklarıyla ilgili hikâyeler doğru mu diye."</p><p class="calibre3">"Şeytan mıydılar?</p><p class="calibre3">"Kesinlikle hayır" dedi. "Bundan daha iyi davranamazlardı. Gittiğim her yerde gayet iyi muamele gördüm. İrlandalılarla o kadar sorun yaşamalarına rağmen beni daima iyi karşıladılar."</p><p class="calibre3">"Belki senin İrlandalı olduğunu bilmiyorlardı" dedi Andy.</p><p class="calibre3">"Tamamen haklısın" dedi Mick. "Büyük ihtimalle beni Çinli sandılar."</p><p class="calibre3">209 nolu yola girdiğimizde Mick, "Bu iyi bir plan, Andy"</p><p class="calibre3">dedi, "Şu son kilometrelerde bunu düşünüyordum. Zor olan tek nokta kaynağından şüphelenmeyecekleri bir biçimde onlara haber uçurmak olacak. Şimdiye kadar on. lara kimin yardım ettiğini bilseydik iyi olurdu. Bu konuda bir fikrin var mı, evlat?"</p><p class="calibre3">Andy düşündü, başını salladı. "Grogan'da takılan bir sürü adam var."</p><p class="calibre3">"Hayır, artık yok."</p><p class="calibre3">"Eh, eskiden vardı. Senin küçük büyük işlerde kullandığın adamlar. Tahminde bulunacak olursam, onlardan birini kenara çektiler, içirdiler ve konuşturdular."</p><p class="calibre3">"Böyle mi oldu, sence?"</p><p class="calibre3">"Tahmin ettiğim bu."</p><p class="calibre3">"Muhbirlerden nefret etmek büyük bir İrlandalı geleneğidir" dedi Mick. "Şu film vardı. Babanın ayakkabı dükkânını hatırladığıma göre, Matt, neden o aktörün adını hatırlayamıyorum? Yüzünü hatırlıyoram ama adını çıkaramıyorum."</p><p class="calibre3">"Victor McLangen" dedim.</p><p class="calibre3">"Tastamam. Ah, İrlanda'da en nefret edilen adam ihanet edendi. "The Patriot's Mother" O şarkıyı bilivor musunuz?"</p><p class="calibre3">İkimiz de bilmiyorduk. Şaşırtıcı yumuşak bir sesle şarkıvı söylemeye başladı.</p><p class="calibre3">Alana, alana, the shadow of shame Has never yet fallen on one of your name</p><p class="calibre3">And oh, may the food from my bosom you drew In your veins turn to poison ere you turn untrue</p><p class="calibre3">"Anne söylüyor" diye açıkladı. "Oğluna, dostlarına ihanet etmek yerine hapislerde çürümesini tercih edeceğini söylüyor."</p><p class="calibre3"><span class="italic">Alana, machree, oh, alana machree Sure, a stag and a tritoryou never shall be</span></p><p class="calibre3">"Ah, çok kötü eski bir şarkıdır ama insanlarımızın bu konuda ne hissettikleri hakkında bir fikir veriyor. Muhbirden nefret etmek çok büyük bir gelenek. Tabii bunun ne demek olduğunu biliyorsunuz."</p><p class="calibre3">"Ne demek?"</p><p class="calibre3">"Muhbircilik gibi büyük bir gelenek de var demek" dedi. "Yoksa biri olmadan nasıl öteki olabilir."</p><p class="calibre3">Caprice, Cadillac kadar yumuşak sürüşlü değildi. Hem yoldan hem de arkadaki bir şıngırtıdan dolayı onun kadar sessiz de değildi. Ama yine de rahattı, Andy ve ben önde, Mick arkada uzanmış, farlar önümüzdeki karanlığı bölerken neredeyse sonsuza kadar böyle gidebilmeyi istedim.</p><p class="calibre3">Numarasız bir yola saptık. Mick, "Geyiği burada görmüştük" dedi.</p><p class="calibre3">"Hatırlıyorum" dedi Andy. "Neredeyse çarpacaktım."</p><p class="calibre3">"Çarpmadın. Vaktinde durdun."</p><p class="calibre3">"İyi ki de durabildim. Kocamandı. Aklıma gelseydi çatallarını sayardım."</p><p class="calibre3">"Çatalları mı?"</p><p class="calibre3">"Boynuzlamadaki, Mick. Avcılar geyikleri böyle değerlendirirler, boynuzlarmdaki çatalların sayısına göre Büyüktü ama ne kadar çatalları vardı, sorma çünkü hiç dikkat etmedim."</p><p class="calibre3">"Avcılar. O'Gara çit çekti ve levha koydu, avcıların girmemesi için. Gelip geçen olsun istemiyorum. Hem arazimde geyik avlanmasını da istemiyorum.. Geyikler çok zarar veriyor, meyve bahçesinden çıkartamıyoruz ama yine de vurulmalarını istemiyorum. Merak ediyorum, neden?"</p><p class="calibre3">"Yaşlandıkça yumuşak kalpli oluyorsun."</p><p class="calibre3">"Öyle olmalı" dedi. "Biraz yavaşlar mısm?"</p><p class="calibre3">"Yavaşlayayım mı?"</p><p class="calibre3">"Bu yol boyunca geyik var. O büyük geyik yolun ortasında duruyordu ama bazen aniden otomobilin önüne atlarlar."</p><p class="calibre3">Danny Boy'u ve listesini düşündüm. Geyiklerin park etmiş arabaların arasından aniden çıktıklarını hayal ettim.</p><p class="calibre3">Andy ayağını gazdan çekti ve biraz yavaşladık.</p><p class="calibre3">"Aslında" dedi Mick. "Neden kenara çekip biraz durmuyoruz?"</p><p class="calibre3">"Kenara çekmek mi?"</p><p class="calibre3">"Tabii, acelemiz ne? Bacaklarımızı hareket ettiririz, sen de bir sigara içersin."</p><p class="calibre3">"Doğrusunu söylemek gerekirse, bekleyebilirim. Neredeyse vardık."</p><p class="calibre3">"Kenara çek" dedi Mick.</p><p class="calibre3">"Peki" dedi Andy. "Yalnız yolun genişlediği bir nokta bulayım. Biraz ilerde vardı galiba."</p><p class="calibre3">Mick derin bir nefes aldı, sonra öne uzandı ve bir kolunu Andy'nin boğazından geçirdi. "Matt, direksiyonu tut, tamam. Andy, yavaşça frene bas, yoksa yemin ederim seni boğarım. Bizi yolun</p><p class="calibre3">kenarına çek Matt, harika, şimdi kontağı kapa. Andy'nin silahını al, belinde olanı. Bak bakalım başka var mı?"</p><p class="calibre3">"Bu delilik!" dedi Andy. "Mick, bunu yapma."</p><p class="calibre3">İki silah vardı, biri belinin önünde, öteki arkasında. İkisini de aldım, Mick onları konsolun üstüne koymamı işaret etti.</p><p class="calibre3">"Çık dışarı" dedi Mick. "Haydi. Casusumuz burada, Matt. Muhbirimiz burada. Kımıldama Andy. Kaçmayı ise sakın düşünme. On metre gidemezsin. Bacaklarından vururum bilirsin."</p><p class="calibre3">"Hiçbir yere gitmiyorum" dedi Andy. "Tamamen yanlış anladın. Matt, söyle ona. Her şeyi yanlış anladı."</p><p class="calibre3">"Bundan emin değilim" dedim.</p><p class="calibre3">Mick bana, "Biliyordun değil mi?" dedi.</p><p class="calibre3">"Senin kadar erken değil. Bir yerlere varmaya çalıştığını fark ettim ama ağız arıyorsun zannettim. Sonra, annesinin televizyon seyrettiğini söylediğinde anladım."</p><p class="calibre3">"Aynı zamanda gazete okuduğunu."</p><p class="calibre3">"Evet."</p><p class="calibre3">"Siz ikiniz de delirdiniz mi? Annem televizyon seyrediyordu diye ben casus muyum?"</p><p class="calibre3">"Aradığın o numara" dedim. "Andy'nin eve girmesinden bir iki dakika sonra. O'Gara'yı aradığını söyledin ama o cevaplamadan kapadın. Aslında çiftliği aramamıştın değil mi? Andy'nin numarasını aramıştın."</p><p class="calibre3">"Evet."</p><p class="calibre3">"Ve meşgui sinyali duydun" dedim. "Telefonda, Dowling'le konuştuğunu, bizim yola çıkmak üzere olduğumuzu haber verdiğini anladın."</p><p class="calibre3">Andy, "Bir dakika, neler oluyor anlayayım. Evimi mi aradın, Mick? Ben içerde annemle konuşurken mi?"</p><p class="calibre3">"Onunla konuşmuyordun" dedi Mick. "Paddv Farrelly'nin oğluyla konuşuyordun. Ne yazık ki annenle konuşmuyordun. O şarkının bir iki mısraını sana söyleyebilirdi. 'The Patriot's Mother'. Umarım hatırlıyorsundur çünkü bir kere daha söyleyemeyecek kadar keyifsizim."</p><p class="calibre3">"Hat meşguldü" dedi Andv. "Bütün sorun bu mu? Hattın meşgul olması mı?"</p><p class="calibre3">"Meşguldü."</p><p class="calibre3">"Tanrım, tuvaletteyim. Belki o sırada annem birine telefon etti. Neden onu arayıp sormuyorsun?"</p><p class="calibre3">Mick derin bir nefes aldı, sonra uzanarak elini Andy'nin omuzuna koydu. "Andy" dedi yumuşak bir sesle. "Yüzyıllardır insanlar neden günah çıkartmaya gidiyor dersin? Çünkü sonra</p><p class="calibre3">kendilerini daha iyi hissediyorlar. Lütfen bana çıkaracak günahın olmadığını söyleme. Andy, bak bana. Andy, sen olduğunu biliyorum."</p><p class="calibre3">"Aaah, Tanrı'm, Mick."</p><p class="calibre3">"Hep birlikte çiftliğe gitmemizi ve onlara tuzak kurmamızı önermen. Bu, alarm zillerini çaldırttı. Bu fikrin benden gelmesini bekleseydin daha iyi olurdu senin için. Belki fark ettirmeden beni o tarafa yönlendirebilirdin.</p><p class="calibre3">Sen çiftlikten bahseder bahsetmez şüpheleneceğimi bilmene imkân yoktu tabii. Çünkü, senin katil dostun küçük bir tuzağa düştü. Matt'in evini aradı. Matt de arayanı geri arama düğmesine bastı. Cevap veren adam fazla konuşmamış. Ama sesinin İrlandalı gibi geldiğini söylememiş miydin Matt? Ve yumuşak bir sesi olduğunu?"</p><p class="calibre3">Başımı sallayarak onayladım.</p><p class="calibre3">"O'Gara olmalıydı. Arama ihtimalime karşı onu canlı tuttular, telefona cevap versin diye. 'Burada kimse yok' dedi ve telefonu kapadılar. O ve karısı hâlâ hayattalar mıdır dersin Andy? Yoksa sen yolda olduğumuzu söylediğine göre çoktan öldürülmüşler midir?"</p><p class="calibre3">"Tanrı'm, Mick."</p><p class="calibre3">"Tom'u öldürdüklerinde orada miydin, Andy? Ya tekerlekli sandalyedeki yaşlı kadını?"</p><p class="calibre3">"Onu öldüreceklerini asla söylemediler."</p><p class="calibre3">"Ya ne yapacaklarını düşünmüştün yaşlı kadına? Bir torba dolusu bozuk parayla Atlantic City've giden bir otobüse mi bindireceklerini?"</p><p class="calibre3">"Ah, Tanrı'm" dedi Andy. Elleriyle yüzünü kapamıştı, omuzları sarsılıyordu.</p><p class="calibre3">Mick yumuşak bir sesle, "Seni nasıl kandırdı Andy? Okuldan mı hatırlıyordu seni?" dedi.</p><p class="calibre3">"St. Ignatius'ta benden bir sınıf küçüktü."</p><p class="calibre3">"Onu iyi tanıyordun, öyle mi?"</p><p class="calibre3">"Hayır, hiç yakın değildik ama görünce hemen tanıdım. Çocukkenki yüzü hiç değişmemişti."</p><p class="calibre3">"Seni döndürdü öyle mi? Benim aleyhime döndürdü."</p><p class="calibre3">Andy'nin kolları iki yanında sarkıyordu. Çenesi düşmüş, gözleri cam gibiydi. "Nasıl olduğunu bilmiyorum, yemin ederim bilmiyorum" dedi. "Havuçla sopayı aynı anda gösterdi sanırım. Senden kırıntı kazandığımı, onunla çalışırsam çok daha para kazanacağımı söyledi. Kabul etmezsem öleceğimi söyledi. Annemin de benimle birlikte öleceğini."</p><p class="calibre3">"Annenin."</p><p class="calibre3">"Evet."</p><p class="calibre3">"Dosdoğru bana gelmeliydin, Andy"</p><p class="calibre3">"Biliyorum. Tanrı'm, biliyorum. Hiç düşünemedim ki..."</p><p class="calibre3">"Neyi düşünemedin?"</p><p class="calibre3">"Bilmiyorum" dedi. "Ne düşündüğümü bilmiyorum. Zaten ne fark eder ki artık? Beni öldüreceksin. Eh, haydi öldür. Hak etmediğimi söyleyemem."</p><p class="calibre3">"Ah, Andy" dedi. "Seni neden öldüreyim?"</p><p class="calibre3">"İkimiz de nedenini biliyoruz. Tanrı da biliyor ki sana iyi bir neden verdim."</p><p class="calibre3">"Sana milletçe gammazlıkda büyük olduğumuzu söylememiş miydim? Kendi yatağını kendin yaptın ama bir kere daha yapabiliyorsan neden içinde yatasm ki?"</p><p class="calibre3">"Ne demek istiyorsun?"</p><p class="calibre3">Mick onun omuzuna vurdu. "Taraf değiştirdin" dedi. "Şimdi bir kere daha değiştireceksin ve ait olduğun tarafa geçeceksin. Seni tuzağa düşürdüler, değil mi? Biz üçümüz onları kendi kurdukları tuzağa düşüreceğiz."</p><p class="calibre3">"Geri gelmeme izin verecek misin?"</p><p class="calibre3">"Neden olmasın? Tanrım, sen yıllardır benim yanmadaydın ve yalnızca birkaç günlüğüne karşıma geçtin. Birbirimize ihtiyacımız var Andy."</p><p class="calibre3">"Mick, ben bir orospu çocuğuyum. Sen iyi bir insansın, bense orospu çocuğundan başka bir şey değilim."</p><p class="calibre3">"Bunu unut şimdi."</p><p class="calibre3">"Mick, yapabiliriz. Hiçbir şeyden şüphelenmeksizin çiftliğe gireceğimizi düşünüyorlar. Sonra ben arabayı her zaman park ettiğim yere park edecektim, sen Matt'le birlikte eve doğru giderken geride kalıp bir sigara yakacaktım. Onlar da evden ellerinde silahlarıyla çıkacaklardı."</p><p class="calibre3">"İyi bir planmış. Bir nöbetçi koymuşlar mıdır sence? Evin yoluna girerken bizi görebilecek birini?"</p><p class="calibre3">"Koymuş olabilirler."</p><p class="calibre3">"Ben olsam koyardım" dedi. "Arabanın farlarının görülebileceği bir yere bir adam koyardım. O'Gara'ya ne olmuştur sence? Onu öldürmüşler midir?"</p><p class="calibre3">"Bilmiyorum. Bana bir şey söylemediler. Tom Heaney'nin evsahibesiyle ilgili olarak da bir şey söylememişlerdi. Böyle bir şey yapacaklarını düşünmedim, gerçekten düşünmedim."</p><p class="calibre3">"Seni rahatsız ediyor ama zavallı Tom'u öldürmelerinden daha kötü bir şey mi? Ah, boşver, unut gitsin. Konuşmak onu geri getirmeyecek, ötekilerini de. John Kenny ve Barry McCarney'i. Depoya gideceklerini biliyordun. Dowling'le birlikte gittin, değil mi?"</p><p class="calibre3">"Dışarda durdum" dedi. "Beni görmemeleri için. Yalnızca hırsızlık planlanmıştı, ben de kamyonu kullanacaktım. Sonra silah seslerini işittim." Bir nefes aldı. "Adam öldürme olacağını bilmiyordum, Mick. Senin malım çalmakla başladı iş. İçkileri çalacak ve satacaklardı, ben de payımı alacaktım."</p><p class="calibre3">"Kimse de zarar görmeyecekti."</p><p class="calibre3">"Benim işittiğim kadarıyla hayır. Sonra Barrv ve John öldü ve ben de orta yerde kaldım. Sonra iş çığırından çıktı."</p><p class="calibre3">"Kontrolden çıktı" dedi Mick. "Orman yangını gibi."</p><p class="calibre3">"Daha kötü."</p><p class="calibre3">"Daha kötü. Peter Rooney ve Burke ve Grogan'da ölen bütün diğerleri. Matt'in, Zen Budistleri'yle birlikte inzivaya çekilen arkadaşı. Ben de sona saklandım. Senden beni öldürmeni istemediler mi, Andy? Senin için kolay olurdu. Öte yana bakarken enseme bir kurşun. Çiftlikte pusuya yatıp beni oraya getirtmekten daha kolay."</p><p class="calibre3">"Bunu asla yapamazdım, Mick."</p><p class="calibre3">"Hayır, ben de inanmıyorum yapabileceğine."</p><p class="calibre3">"Hem seni kendisi öldürmek istiyor. Senden nefret ediyor."</p><p class="calibre3">"Ediyor."</p><p class="calibre3">"Babasını öldürdüğünü söylüyor. Babasını hiç gördü mü bilmiyorum, hem ne fark eder ki? Siktirici mazide kalmış bir şey."</p><p class="calibre3">"Boyne savaşı da öyle" dedi Mick. "Ama bazıları var ki hiç unutmadılar. Ah, Andy. Ya sen ya Tom olacaktı, Tom'u ölü gördüğümde geri bir tek sen kaldın. Bunu bilmek kalbimi kırdı."</p><p class="calibre3">"Mick..."</p><p class="calibre3">"Ama şimdi geri geldin, önemli olan bu. Tekrar vanımda olman iyi, Andy."</p><p class="calibre3">"Tanrı'm, Mick. Bir daha benden endişelenmene gerek yok. Yemin ederim Mick."</p><p class="calibre3">"Ah, biliyorum" dedi ve bir elini Andy'nin ensesine yerleştirdi, öteki elini Anov'nin çenesinin altına koydu ve iki elini aynı anda hareket ettirerek Andy Bucklev'nin boynunu kırdı.</p><p class="calibre3">"Başka seçeneğim var mıydı? Başka ne yapabilirdim?"</p><p class="calibre3">Bir cevabım yoktu. Kontak anahtarını aldı, arkaya bagaja gitti ve kilidi açtı. Geri geldi ve Andy'nin cesedini fazla zorlanmadan kaldırdı ve omuzlarında taşıdı. Sonra yavaşça bagaja yerleştirdi ve kapağı kapadı. O karanlık ve sessiz kır yolunda bagajın kapanma sesi sert ve aniydi.</p><p class="calibre3">"Hiç seçenek yoktu" dedi. "Yemin ederim yapmak istemedim."</p><p class="calibre3">"Yapacağını düşünmüyordum" dedim. "O anda, en azından. Sürpriz oldu."</p><p class="calibre3">"Kuşkusuz ona da. Biraz umut vermek istedim. Rahatlatmak da. İnsanlara en zor gelen korkudur ve hiç olmazsa onu duymamasını istedim. Bir an ne olduğunu anlamış olabilir sonra her şey bitmişti, Ah Tanrı'm, kötü, çok kötü bir dünya bu."</p><p class="calibre3">"Kesinlikle öyle."</p><p class="calibre3">"Kötü bir dünyada zor bir hayat. Oğlum gibi düşündüğüm biriydi. Paddy Farrelly'nin bile bir oğlu oldu, kendini o Dowling şırfıntısının üstüne zorla atarak da olsa. Şimdi oğlu babasının anısının intikamım almak için şehri kana buluyor. Benim oğlum da ona vardım ediyor."</p><p class="calibre3">Derin bir nefes aldı. "Ancak benim oğlum değil ve hiçbir zaman da olmadı. Yalnızca geleceği olmayan düzgün bir çocuktu. Dart oyununda olsun direksiyonda olsun titremeyen bir eli vardı. Yaşamasına izin mi vermeliydim sence?"</p><p class="calibre3">"Bunu cevaplayamam,"</p><p class="calibre3">"Sen olsaydın ne yapardın? Bunu cevaplayabilirsin değil mi?"</p><p class="calibre3">"Ona asla güvenemeyecektin" dedim.</p><p class="calibre3">"Hayır."</p><p class="calibre3">"Ya da rahat hissetmeyecektin, ne yaptığını hatırlayarak. Bütün o insanlar, bütün o akan kan. Sen sen olarak başka türlü hareket edemezdin."</p><p class="calibre3">"Ben ben olarak."</p><p class="calibre3">"Eh, hiçbir zaman affedip unutan biri olmadın. "</p><p class="calibre3">"Hayır' dedi. "Olmadım. Değişemeyecek kadar da yaşlı olduğumu itiraf etmeliyim." Eğildi ve Andy'nin düşürdüğü bir paket Marlboro'yu aldı. "Bir ipucu" dedi ironiyle. "Şimdi üzerinde parmak izim var ama kimin umrunda?" Marlboro paketini yola fırlattı ve tekrar eğilerek Andy'nin Zippo çakmağını aldı. Onu da atacağını düşündüm ama bir an kaşlarını çatarak baktı sonra cebine koydu. Sonra bir avuç çakıllı toprak aldı ve Marlboro paketinin olduğu yöne fırlattı.</p><p class="calibre3">Otomobilin kenarına dayanarak öfkesinin dinmesini bekledim. Sonra bambaşka bir ses tonuyla "Eve giden başka bir yol olduğunu bilmiyorlar. Devlet arazisinden geçen arka bir yol var, ormanda biraz yürüdükten sonra eski meyve bahçesinin arkasından benim arazime girebiliyorsun. Yalnızca ön taraftaki araba yolunu gözetliyor</p><p class="calibre3">olacaklar ve yürüyerek gelen iki adam değil, otomobilde üç adam bekleyecekler."</p><p class="calibre3">"Bu bize biraz avantaj sağlayacak."</p><p class="calibre3">"Buna da ihtiyacımız olacak çünkü yalnızca ikimiziz ve Allah bilir onlar kaç kişi? Andy'ye sormalıydım kaç kişi olduklarını ama bilir miydi ki?"</p><p class="calibre3">"Bana saldıran o ikisi var. Donnie Scalzo ve yüzünü görmediğim diğeri. Vietnamlı öldü ama ortağı 'Ay' Gafter hâlâ ortalıkta. Final için herhalde hazır bulunacak. Üç etti, Dowling'le dört ama bilmediğimiz bir iki kişi daha olabilir."</p><p class="calibre3">"En azından dört" dedi. "Büyük ihtimal beş, belki altı. Hepsi ikimize karşı. Onlar savunmada, bizler saldırıdayız ki bu onların avantajı. Ama biz araziyi onlardan daha iyi biliyoruz. Kendi sahamızda oynamanın avantajı da bizde."</p><p class="calibre3">"Bir de şaşırtmaca avantajı."</p><p class="calibre3">"Evet, o da" diye onayladı. "Yalnız, hakkım olmadan bir şeyi varsayıyorum. Sen bundan sonrasının bir parçası olmak zorunda değilsin. Evine dönebilirsin."</p><p class="calibre3">Başımı salladım. "Bunun için çok geç" dedim. "Ancak birlikte geri dönersek dönerim. Onlar bir tuzak kurdu, sen tuzağa düşmedin ve sana tuzağı kuranı öldürdün. Şimdi de uzaklaşabilir ve bundan sonra ne yapacaklarını düşünmelerini bekleyebilirsin."</p><p class="calibre3">"Onlar orada tıkılmış vaziyetteyken bu işi bitirmeyi yeğlerim."</p><p class="calibre3">"Aynı fikirdeyim. Yanında kalacağım."</p><p class="calibre3">Otomobile bindik. Motoru çalıştırdı. Artık Andy olmadığına göre otomobilin hafifleyip hafiflemediğini dü</p><p class="calibre3">şündüm. Sonra ağırlığın aynı olduğunu hatırladım. Dalıa önce direksiyondaydı, şimdiyse bagajda.</p><p class="calibre3">"Bir şeyler hissetmiştim" dedi. "Andy hakkında?"</p><p class="calibre3">"Çok önceden. Bardaki olaydan sonra onu bırakıp otomobilini aldım. Nerede kaldığımı bilmesini istemedim. Cep telefonumun numarasını vermedim."</p><p class="calibre3">"Önsezilerinin güçlü olduğunu söyleyebilirim.' "Sahip olduğum tek şey de bu olabilir, bilemiyorum" dedi. "Şimdi dikkatimi toplamalıyım. Yakında sapmamız gereken bir yol var ve kaçırması kolay. Ah, şunlara bakar mısın?"</p><p class="calibre3">Önümüzde, dar yolda, karşıdan karşıya birbiri ardına zıplayan bir geyik sürüsü vardı. Sekiz tane saydım ama bir eksik saymış olabilirim.</p><p class="calibre3">"Ürünlere ve çalılıklara çok zarar veriyorlar" dedi "Yolda da çok tehlikeliler ama ne kadar güzel bir manzara. İnsan nasıl bunları vurmak ister?"</p><p class="calibre3">"Ohio'da, Havlicek adında bir polis arkadaşım var. Oraya gidip onunla geyik avlamamı teklif edip duruyor. Neden ilgilenmediğimi bir türlü anlamıyor, ben de onun neden ilgilendiğini."</p><p class="calibre3">"Adam öldürmek insanı yeterince geriyor" dedi. "Geyiklerle zaman kaybetmeme gerek yok."</p><p class="calibre3">Aradığı arka yolu buldu, saptık. İki yüz elli metre sonra yol, üzerinde yalnızca yetkililerin girebileceğini yazan levha bulunun bir zincirle kesildi. Dışarı çıktım, zinciri indirdim. Geçtikten sonra zinciri tekrar taktım ve otomobile bindim.</p><p class="calibre3">Ormanın içinden tek araçlık yolda ilerledik. Ne kadar gittik bilemiyorum. Beş kilometrenin üstüne çıkmadan çok yavaş ilerledik. Önümüze geyiklerin fırlamasını bekleyip durdum. Tanrı bilir orman onlarla kaynıyordu ama başka görmedik.</p><p class="calibre3">Sonunda yol küçük bir açıklıkta bitti. Ufak bir kulübe ve önünde bir cip vardı. Mick, Chevy'nin arkasına uzandı ve deri çantadan birkaç şey seçerek bez torbaya koydu. Çoğunlukla tabanca ve mermi aldı, kasadan çıkartmış olduğu para ve kâğıtları bıraktı. Torpido gözünden kırmızı plastik bir el feneri çıkardı, ben de insiyaki olarak cipi kontrol ettim. Düşündüğüm gibi kilitliydi ve</p><p class="calibre3">yolcu kapısının üstüne bir kancayla tutturulmuş bir el feneri vardı. Sert siyah bir kauçuk kılıfın içine yerleştirilmişti ve Caprice'dekinden iki misli güçlüydü.</p><p class="calibre3">"Akıllı adam" dedi Mick.</p><p class="calibre3">Geldiğimiz yoldan başka bir yol görmüyordum ama Mick sola döndü ve fenerin ışığı bir patikayı aydınlattı. Bir elinde bez torba diğerinde fener vardı, ben bir elimde ikinci feneri taşıyordum, öteki elim serbestti. Bana verdiği revolver omuz askımdaydı, küçük .22'lik ise cebimde. Andy'den aldığım .9 mm'lik otomatiği de onun taşıdığı gibi arkamda, belimde kemerime sıkıştırmıştım. Hava serindi ve Kevlar'dan, en azından sıcak tuttuğu için memnundum. Toprak yumuşak, patika dardı. Adımlarımız duyabildiğim tek sesti ve sanki çok ses çıkarıyormuşuz gibi geliyordu. Her ne kadar, çiftliktekilerin duyamayacağı kadar uzak olduğumuzdan bir önemi de yoktu,</p><p class="calibre3">Uzun bir sessizlikten sonra Mick, "Papaz yoktu. Önemi var mı bilmiyorum. Eskiden önemli olduğunu düşünürdük ama yıllar boyu o kadar çok şey değişti ki. Yanında bir papaz olmamasının pek umurunda olduğunu sanmıyorum. Papazlı ya da papazsız, şimdi görüyordur" dedi.</p><p class="calibre3">"Neyi görüyordur?"</p><p class="calibre3">"Hayatının resmini. Eğer olan buysa. Gerçi ne olduğunu kim biliyor ki? Yakında bunu öğreneceğimi sanıyorum."</p><p class="calibre3">"İkimiz de öğrenebiliriz."</p><p class="calibre3">"Hayır" dedi. "Sana bir şey olmayacak."</p><p class="calibre3">"Söz mü?"</p><p class="calibre3">"Söz değilse de ona en yakın şey" dedi. "Yakında evine dönmüş, mutfağında o iyi kalpli kadınınla kahve içiyor olacaksın. Güçlü bir biçimde hissediyorum bunu."</p><p class="calibre3">"Bir his daha."</p><p class="calibre3">"Beraberinde bir başka hissim var" dedi. "Kendimle ilgili olarak."</p><p class="calibre3">Bir şey söylemedim.</p><p class="calibre3">"'Senin altıncı hissin var' derdi annem. 'Şimdi sana anlamsız gelebilir ama bunun bir lütuf olduğu kadar bir bela da olduğunu anlayacaksın. Çünkü görmek istemediklerini de gösterir.' Yanıldığı çok şey vardı ama Allah için bu onlardan biri değildi. Güneşin doğuşunu göreceğimi sanmıyorum dostum."</p><p class="calibre3">"Gerçekten buna inanıyorsan" dedim. "Neden dönüp eve gitmiyoruz?"</p><p class="calibre3">"Devam edeceğiz."</p><p class="calibre3">"Neden?"</p><p class="calibre3">"Çünkü mecburuz. Çünkü başka yolu yok. Çünkü</p><p class="calibre3">heriflerin silahlarından korkmuyorsan neden kendi İlişlerimden korkayım? Şunu da söyleyeyim sana, ölümden kormuyorum."</p><p class="calibre3">"Ah?"</p><p class="calibre3">"Kim bu kadar uzun yaşayacağımı tahmin edebilirdi? Şimdiye kadar birilerinin beni çoktan öldüreceğini ya da kendi pervasızlığımın neticesinde öleceğimi sanırdın. Yaptığım ve yapmamış olmayı dilediğim ya da yapmış olmayı istediğim ama asla yapamayacağım şeyler var. Ama değiştirmek mümkün olsaydı hiçbir şeyi değiştirmezdim. Bu da iyi bir şey çünkü zaten değiştiremezsin değil mi?"</p><p class="calibre3">Ne de bütün gözyaşlarm bir tek kelimeyi bile silebilir...</p><p class="calibre3">"Hayır" dedim. "Hiçbir zaman değiştiremezsin."</p><p class="calibre3">"Yaşadıklarımdan dolayı şanslıyım ve bittiğinde de biter. Çok insanın ölümden korkarak öldüğünü gördüm. Eğer acı varsa eh, yaşamda da acı var. Korkmuyorum."</p><p class="calibre3">"Sen İrlanda'dayken" dedim. "Kaçırılmış bir çocuk için birtakım silahlı adamlarla yüz yüze gelip bir bavul dolusu fidye teslim etmem gerekti. Silahlı adamlar dengesizdi ve biri de zır deliydi. Oracıkta ölme şansımın epey yüksek olduğunu düşündüm. Ama gerçekten korkmuyordum. Sana anlatmış olmalıyım ama neden korkmadığımı da söylemiş miydim?"</p><p class="calibre3">"Hayır."</p><p class="calibre3">"Aklımdan geçen bir düşünceydi. Genç ölemeyecek kadar çok yaşadığımı fark ettim. Neden bilmiyorum bu beni teskin etti. Korkmadım."</p><p class="calibre3">"Bu birkaç yıl önceydi" dedi. "Hem senden bir iki</p><p class="calibre3">yaş daha büyüğüm." Boğazım temizledi. "Benim de yanımda bir papaz yok." dedi. "İtiraf etmeliyim ki bu durum rahatsız ediyor."</p><p class="calibre3">"Öyle mi?"</p><p class="calibre3">"Soluk suratlı, köpek tasmalı bir gencin alnıma dokunup beni İsa'ya doğru havalandırmayacağı değil sorun" dedi. "Bu umurumda değil. Ama hep aklımın bir köşesinde, ölmeden önce her şeyi itiraf etmek için bir şansım olacağını düşünmüştüm. Günahlarımın ağırlığından arınmış olarak daha rahat öleceğimi düşünüyorum."</p><p class="calibre3">"Anlıyorum."</p><p class="calibre3">"Anlıyor musun? Dindar büyütülmediğin için ihtimal anlamıyorsun. Katolik olmayan birine günah çıkarmayı anlatmak zor. Ne olduğunu ve sana ne verdiğini."</p><p class="calibre3">"AA'da buna benzer bir şey var."</p><p class="calibre3">"Öyle mi?" Ansızın durdu. "Bunu hiç duymamıştım. Günah çıkarma mı var? Papaza gidip ruhunuzu mu açıyorsunuz?"</p><p class="calibre3">"Tam olarak değil" dedim. "Ama aşağı yukarı aynı şeye geliyor. Tavsiye edilen basamaklı bir program var. "</p><p class="calibre3">"On iki basamak, değil mi?"</p><p class="calibre3">"Evet. Herkes pek dikkat etmiyor. Özellikle ilk başta, tek derdinin o ilk içkiden uzak kalmaya çalışmak olduğu dönemde. Ama basamakları uygulayanların uzun dönemde ayık kalma şansları artıyor. Dolayısıyla çoğu insan eninde sonunda uyguluyor programı."</p><p class="calibre3">"Günah çıkarma da bunun bir parçası mı?"</p><p class="calibre3">"Beşinci basamak" dedim. "Aynen tekrarlayacak olursam... Ama bunu gerçekten dinlemek istiyor musun!"'</p><p class="calibre3">"Gerçekten istiyorum."</p><p class="calibre3">"Tanrı'ya, kendine ve bir diğer insana, yaptığın yanlışları itiraf ediyorsun."</p><p class="calibre3">"Günahlarını" dedi. "Ama günahın ne olduğuna kim karar veriyor?"</p><p class="calibre3">"Kendin karar veriyorsun" dedim. "AA'da otorite makamı yok. Kimse yetkili değil."</p><p class="calibre3">"Tımarhaneyi deliler idare ediyor."</p><p class="calibre3">"Bunun gibi bir şey. Bu basamağa nasıl yaklaşacağın yoruma açık. Bana tavsiye edilen, hayatımdaki beni rahatsız eden her şeyi kâğıda dökmek oldu."</p><p class="calibre3">"Tanrı'm, bitirdiğinde eline kramp girmez mi?"</p><p class="calibre3">"Aynen öyle oldu. Sonra yazdıklarımı önüme koydum ve biriyle konuştum."</p><p class="calibre3">"Bir papazla mı?"</p><p class="calibre3">"Bazı kişiler papazla konuşuyorlar. Kurumun ilk yıllarında daha çok böyle oluyordu. Şimdilerde çoğu kişi sponsoruyla yapıyor."</p><p class="calibre3">"Sen de mi öyle yaptın?"</p><p class="calibre3">"Evet."</p><p class="calibre3">"O Budist adam mıydı? Zavallının adını neden bir türlü hatırlayamıyorum."</p><p class="calibre3">"Jim Faber."</p><p class="calibre3">"Ona yaptığın her kötülüğü anlattın, öyle mi?"</p><p class="calibre3">"Hemen hemen. Daha sonra hatırladığım birkaç şey oldu ama o anda hatırladığım her şeyi anlattım."</p><p class="calibre3">"Sonra ne oldu? Bağışladı mı?"</p><p class="calibre3">"Hayır, yalnızca dinledi."</p><p class="calibre3">"Ah."</p><p class="calibre3">"Sonra, 'Eh, bu kadar' dedi. 'Şimdi kendini nasıl hissediyorsun?' Aynı hissettiğimi söyledim. Bir yerlere gidip kahve içmeyi teklif etti, içtik ve hepsi bu. Ama daha sonra...</p><p class="calibre3">"Rahatlamış mı hissettin?"</p><p class="calibre3">"Sanırım, evet."</p><p class="calibre3">Başını salladı. "Seninkilerin böyle bir şeyler yaptığı hakkında hiçbir fikrim yoktu" dedi. "Günah çıkarmaya oldukça benziyor ama bizimki daha törensel ve resmi. Eh, bu da şaşırtıcı değil, değil mi? Bizde her şey daha törensel ve resmi. Sen bizim yolu hiç denemedin, değil mi?"</p><p class="calibre3">"Hayır, tabii ki hayır,"</p><p class="calibre3">'"Hayır, tabii ki hayır'. Benimle Aşâi Rabbani ayinine geldin. Hatta gelmekle kalmadın bizzat katıldın. Hiç olmazsa bunu hatırlıyor musun?"</p><p class="calibre3">"Unutmam pek mümkün değil."</p><p class="calibre3">"Benim de! Tanrım ne acayip bir zamandı o. İkimiz, ellerimiz kanlı, Masbeth'den yeni gelmiş, St. Bernard'da Kasapların Ayini nde herkes mayasız ekmeği almak için öne doğru giderken yerli yerimizde oturuyorduk. Sonra sen birdenbire kalktın ve mihraba doğru yürüdün, ben de kuyruğunda. Yıllar boyu birikmiş itiraf edilmemiş günahlarımla ben ve vaftizsiz bir gavur olarak sen!"</p><p class="calibre3">"Neden yaptığımı bilmiyorum."</p><p class="calibre3">"Ben de seni niye takip ettiğimi bilmiyorum! Ama sonradan kendimi harika hissettim. Nedenini söyleyemem ama gerçekten iyi hissettim."</p><p class="calibre3">"Ben de. Bir daha hiç öyle bir şey yapmadım."</p><p class="calibre3">"Umarım yapmamışsmdır" dedi. "Benim de yapmadığımdan emin olabilirsin."</p><p class="calibre3">Bir müddet sessizce yürüdük sonra, "Söylediğim gibi törensel ve resmi. "Beni affet Tanrı'm, çünkü günah işledim.' Böyle başlardım. 'Son günah çıkarmamdan bu yana kırk yıl geçti.' Tanrı'm, kırk yıl!"</p><p class="calibre3">Bir şey söylemedim.</p><p class="calibre3">"Sonra ne söylerdim bilmiyorum. Kırmadığım bir tek "on emir" olduğunu sanmıyorum. Ah, evet, bazı papazlar gibi genç oğlanlara elimi sürmedim ama bunu artı haneme yazamam, çünkü onları ellerimden kurtaran yalnızca öyle bir eğilimimin olmamasıydı. Sanırım listedeki emirlerin tek tek üzerinden gidebilirim."</p><p class="calibre3">"Bazı kişiler Beşinci Basamağı ölümcül günahları sıralayarak yaparlar. Bilirsin, gurur, açgözlülük, öfke..."</p><p class="calibre3">"Daha kolay olabilir. Yedi ölümcül günah var ki bu da emirlerin sayısından üç eksik. Sizin yönteminizi beğendim. Yalnızca ruhunuza ağırlık veren günahları söylemek. Eh, bende onlardan yeterince var. Kötü bir hayat yaşadım ve kötü şeyler yaptım."</p><p class="calibre3">Ayağımızın altında bir dal kırıldı, çalılıklara doğru bir hışırtı oldu, korkuttuğumuz küçük bir hayvan olmalıydı. Uzaktan bir baykuş ötmesine benzer bir ses işittim. Daha önce bir baykuş sesi işittiğimi hatırlamıyordum. Mick durdu ve bir ağaca yaslandı.</p><p class="calibre3">"Bir keresinde" dedi. "Bir adamı konuşturmaya çalışıyordum. Bir yerlere para saklamıştı ve nereye sakladığını söylemiyordu. Canını acıtmak, yalnızca iradesini güçlendiriyor gibiydi. Ben de elimi soktum, gözünü kafasından çıkardım, avucumda tutarak ona gösterdim. 'Gözün sana bakıyor' dedim. 'Ve ruhunun derinliklerini görebiliyor. Şimdi ötekini de çıkarayım mı?' Konuştu, parayı aldık ve silahımın namlusunu gözünün boşluğundan içeri sokarak beynini dağıttım."</p><p class="calibre3">Sustu, sözleri, rüzgâr savuruncava kadar bir süre havada asılı kaldı.</p><p class="calibre3">"Sonra, bir başka zaman" dedi.,.</p><p class="calibre3">Söylediklerinin hemen hepsini unuttum.</p><p class="calibre3">Nasıl olduğunu açıklayamam. Dikkatle dinlemiyor değildim. Nasıl dinlemezdim ki?</p><p class="calibre3">Buna rağmen söyledikleri bilincimden geçip başka bir yerlere uçtu gitti. Sanki bir kanal, itirafları için bir geçirgendim. Belki her gün buna benzer itiraflar dinleven papazlar ya da psikiyatrlar için de aynı şeydi. Belki de değildi. Bilemiyorum.</p><p class="calibre3">Yürüdük ve o anlattı, bazen ayrıntılı, bazen kısa keserek. Bir açıklığa geldiğimizde yere oturduk, o anlatmaya ben de dinlemeye devam ettik.</p><p class="calibre3">Sonra bir noktada anlatması son buldu.</p><p class="calibre3">"Hatırladığımdan daha uzun bir yol" dedi. "Gece daha yavaş yürünüyor, hem ara sıra da durduk, değil mi? Irmak arazimin sınır çizgisi. Yazın sıcağında kuruyor, ilkbaharda ise karların erimesiyle coşuyor. Ayaklarımızı ıslatmadan geçeceğimiz bir yer bulalım."</p><p class="calibre3">Birkaç taşın üstünden atlayarak bunu başardık.</p><p class="calibre3">"Budist arkadaşın seni dinledikten sonra" diye başladı. "Yani Jim Faber."</p><p class="calibre3">"Adını hatırladın."</p><p class="calibre3">"Benim için hâlâ umut var. Seni dinledikten sonra, başka bir şey yaptı mı? Günahlarını bağışlamadı. Hiç olmazsa kefaret ödetti mi? Ave Maria duası? Oar Fathers duası?"</p><p class="calibre3">"Hayır."</p><p class="calibre3">"Öylece bıraktı mı?</p><p class="calibre3">"Gerisi bana kalmıştı. Yapmamız gereken, kendimizi bağışlamak"</p><p class="calibre3">"Tanrı aşkına, nasıl?"</p><p class="calibre3">"Eh, basamaklar var. Tam olarak ceza değil ama belki aynı işe yarıyor. Yaptığın kötülükleri telafi etmek."</p><p class="calibre3">"Bir insan nereden başlayacağını nasıl bilecek?"</p><p class="calibre3">"Bir de kendini kabullenme" dedim. "Bu işin büyük bir parçası ve nasıl yapıldığını sorma bana. Tam olarak benim uzmanlaştığım bir alan değil."</p><p class="calibre3">Bir an düşündü ve başını yavaşça salladı. Dudaklarının kenarları hafifçe yukarı kıvrıldı. "Yani beni bağışlamayacaksın" dedi.</p><p class="calibre3">"Bağışlayabilseydim bağışlardım."</p><p class="calibre3">"Ah, sen ne tür bir rahipsin? Tamamen yanlış bir tür. Tanrı bilir, şarabı suya dönüştürürsün."</p><p class="calibre3">"Tersten mucize" dedim.</p><p class="calibre3">"Şarabı Perrier'ye" dedi. "Küçük baloncuklarıyla birlikte."</p><p class="calibre3">Irmağı geçer geçmez orman arazisindeydik ve bir açıklığa gelmeden önce beş dakika kadar daha ormanda yürüdük. Açıklığın karşı tarafındaki yükseklikte, kenarına Kenny ve McCartney! gömdüğümüz meyve bahçesi vardı. Meyve bahçesinin ötesinde bahçeler, domuz ağılı, tavuk kümesi, daha da ötede eski çiftlik evi vardı.</p><p class="calibre3">"Şimdi sessiz olmalıyız" diye fısıldadı. "Rüzgâr sesimizi taşıyabilir. Bizi bu kadar uzaktan işitemezler ama hayvanlar işitebilir. Hatta fark ettirmeden domuzların yanından geçmek şeytanı kandırmak gibi zor bir iş olacak. Hiç ses etmesek bile kokumuzu alacaklar, her ne kadar kendi bok kokularının arasından başka bir koku nasıl duyuyorlar, anlamak mümkün değil."</p><p class="calibre3">Kümeste birkaç tane de beçtavuğu olduğunu söyledi. Güzel yaratıklardı, ağaçların tepelerinde ötüyor, yanlarına yaklaşınca kıyameti kop arıyorlardı. O'Gara seviyordu onları ve Mick'i, etinin çok leziz olduğu ve en görkemli sofralarda arandığına dair temin etmişti. Mick etini tavuk etine göre daha tatsız buluyordu ama alarm vermekte üstlerine yoktu, sanki kanatlı bekçi köpekleriydiler. Yanlarından ne kadar dikkatli geçersek geçelim biraz onların sesi çıkacak, biraz domuzlar homurdanacaktı. Ama bizi bekleyenler şehirli çocuklardı ve biraz tavuk gıdaklamasından ya da domuz sesinden ne anlayacaklardı?</p><p class="calibre3">El fenerlerimizi söndürdük. Açıklıkta yolumuzu bulmamıza yeterli ayışığı vardı. Yavaş yürüdük, ayaklarımızı hafifçe kaldırarak dikkatlice bastık. Meyve bahçesini geçtikten sonra çiftliğin ışıklarını görebiliyordum. Duyduğum tek ses kendi nefes alıp vermemdi.</p><p class="calibre3">Yürümeye devam ettik. Çakıl taşlı bir patika vardı ama kenarındaki çimen ve otlarla kaplı toprak kısımda kaldık. Gözüm çiftlikteki ışıklı bir pencereye takılıyordu sürekli. Onları içerde, masa etrafında oturmuş, büyük buzdolabından aldıkları yiyecek ve içeceklerle, Bayan O'Gara'nın yaptığı reçellerle tıkımrken görebiliyordum. Bunları düşünmek istemiyordum. Yapmakta olduğum işe odaklanmak istiyordum ama imgeler gözümün önünden gitmiyordu.</p><p class="calibre3">Mick durdu ve kolumu tuttu.</p><p class="calibre3">"Dinle" diye fısıldadı.</p><p class="calibre3">"Neyi?"</p><p class="calibre3">"Tamamdır" dedi. "Bu kadar yakındayken bizi işitmeleri gerekir."</p><p class="calibre3">"Evden mi?"</p><p class="calibre3">"Hayvanlar" dedi. "Bizi işitebilirler. Kımıldanmaya başlayacaklardır, biz de onları işiteceğiz."</p><p class="calibre3">"Ben işitemiyorum" diye fısıldadım. "Ama kesinlikle kokularını alabiliyorum."</p><p class="calibre3">Başım salladı ve havayı kokladı, tekrar kokladı. "Hoşuma gitmiyor" dedi.</p><p class="calibre3">""Kimin hoşuna gider?"</p><p class="calibre3">Kaşlarını çattı. Havada benim alamadığım bir koku alıyordu. Sanırım domuzlarım ve tavuklarını koklamaya alışıktı ve bir şeyler kokması gerektiği gibi kokmadığı zaman arılayabiliyordu.</p><p class="calibre3">Bir parmağını dudaklarına götürdü ve önümden yürüdü. Telörgülü domuz ağılma yaklaştıkça koku keskinleşti. Telörgünün yanma gitti ve en üst parmaklığa dayandı. İçerden hiçbir ses gelmedi. Artık ben de kokuyu alabiliyordum. Hayvanların her zamanki kokularının üstüne çıkan bayat bir koku.</p><p class="calibre3">El fenerini yaktı ve ışık ölü bir domuzu aydınlatana kadar ağılın içinde gezdirdi. Hayvan kendi kanının içinde, yan yatmıştı. Büyük beyaz göğsü mermilerle delik deşikti. Mick ışığı sağa sola çevirdikçe diğerlerini de görebiliyordum.</p><p class="calibre3">Feneri kapadı, kendi kendine başını salladı ve tavuk kümesine doğru yürüdü. Orada da aynı hikâyeydi, yalnızca her tarafa saçılmış kan ve tüylerle biraz daha darmadağındı. Orada öylece durdu ve katliama baktı. Derin derin nefes alıp verdi. Soma ışığı söndürdü, topuklarının üzerinde dönerek geldiğimiz yöne yürüdü.</p><p class="calibre3">Aklıma ilk gelen, buradan, her şeyden uzaklaşacağıydı. Irmağı geçecek, ormandan yürüyerek Chevy'i bıraktığımız yere geri gelecektik. Ama böyle olamayacağını biliyordu ve alet kulübesine doğru yürüdüğünü fark ettim. Orada bir kürek olduğunu biliyordum ve aklıma, hayvanları gömeceği gibi başka bir aptalca düşünce geldi. Ama bu da olamazdı.</p><p class="calibre3">"Bir vizon ya da gelincik tavuk kümesine girerse böyle öldürür" dedi. "Bütün tavukları ölmüş ama yenmemiş bulursun. Nedensiz vahşilik diyebilirsin ama gerçek şu ki gelinciğin bir nedeni vardır. Kan ister. Her birinin kanını içer ve etini bırakır. Yani kana susamış diyecek olursan doğru demiş olursun. Kana susamışlık bu" dedi.</p><p class="calibre3">Bana döndü. "Onların istediği" dedi, "atış talimiydi. Silahlarını denemek ve birbirlerine gösteriş yapmak. Hayvanı vurmanın, onun sendelemesini, kan fışkırtmasını izlemenin ve tekrar vurmanın zevki. Tekrar ve tekrar."</p><p class="calibre3">Söylediklerini düşündüm. Başımı salladım.</p><p class="calibre3">"Bir bakıma " dedi. "Bu daha kolaylaştırdı."</p><p class="calibre3">"Ne demek istiyorsun?"</p><p class="calibre3">"O'Gara'ları oradan nasıl çıkartacağımı düşünüyordum. Az bir ihtimal de olsa yaşıyor olabilirlerdi. Ama şimdi buna hiç ihtimal olmadığını biliyorum. Sen aradığında O'Gara mı cevap vermişti?"</p><p class="calibre3">"Yemin edecek kadar emin değilim. Ama herhalde oydu, evet."</p><p class="calibre3">"Onu bunun için canlı tuttular" dedi. "Senin araman ihtimaline karşı değil, çünkü bunu hiç düşünmezlerdi. Benim arama ihtimalime karşı. Gelmeden önce arayabilirdim, onlar da onun ve karısının kafasına silah dayayarak ona yapmasını söylediklerinden başka hiçbir şey yaptırmayacaklardı."</p><p class="calibre3">"Hâlâ yaşıyor olabilirler mi?"</p><p class="calibre3">"Hayır" dedi. "İstersen beni suçlayabilirsin. Onları öldüren Andy'nin telefonu oldu. Andy'nin, evine gitmesini engelleseydim, o telefonu açmaya şansı olmayacaktı. O'Gara ve karısını canlı tutacaklardı ve hâlâ hayatta olacaklardı. Bunu düşündüm ama geç düşündüm. Andy'nin numarasını arayıp meşgul bulduğum anda düşündüm.</p><p class="calibre3">Şimdi yolda olduğumuzu bilecekler dedim ve bunun sonuçları bir anda kafama dank etti, hatamı anladım."</p><p class="calibre3">"Bunun için kendini suçlayamazsın."</p><p class="calibre3">"Suçlayabilirim" dedi. "Ama duygulanmakla vakit kaybetmek gereksiz. O telefon olsun olmasın şimdiye kadar öldürülürlerdi. Hiçbir neden olmasa, sıkıntıdan öldürürlerdi. Hâlâ yaşıyor olsalardı bile, bundan bir saat sonra nefes alma ihtimalleri çok düşük olurdu. İki kişiyi evden çıkarmak zorunda olmasak bile yeterince güç bir iş var önümüzde." İçini çekti. "Günahsız bir hayat yaşadı ikisi de. Yalnızca cennete birkaç saat önce gittiler, hepsi bu. Şimdi oradadırlar, ne dersin? Biz burada, aşağıda cehennemdeyken."</p><p class="calibre3">"Bir avantajımız daha var" dedi. "Aptallar."</p><p class="calibre3">Alet kulübesine girip çıkıyor, hazırlık yapıyor, beş galonluk bir tenekeden şişe ve kavanozlara benzin dolduruyor, ağızlarını paçavralarla tıkıyordu. Yakınma çömelerek ona ışık tuttum. Alet kulübesi iyice arkada, meyve bahçesine ve iki adamı gömdüğümüz yere yakındı. O zamandan beri toprak yerleşmişti ama yine de hafif bir tümsek fark edilebiliyordu.</p><p class="calibre3">Çiftlik evi birkaç yüz metre uzaktaydı. Bu mesafeden bizi duymaları imkânsızdı ama yine de alçak sesle konuşuyordu.</p><p class="calibre3">"Aptallar" diye tekrarladı. "Hayvanlara yaptıkları aptallıktan da öteydi ama yine de aptallıktı. Ya Andy'ye doğrudan arka tarafa sürmesini söyleseydim? Hayvanlara bakmak ya da mezarları kontrol etmek ya da Allah'ın cezası herhangi başka bir nedenden? Dediğimi yapmak zorundaydı, o zaman da katliamı görecektim ve bana yapmayı planladıkları sürpriz, sürpriz olmaktan çıkacaktı. Bu aptallıkları iyiye işaret. Eğer bir konuda aptallarsa başka bir konuda da aptal olabilirler. Bana yardım et ama taşıyacağından fazlasını alma. Düşürüp gürültü çıkarmak istemezsin. İki seferde taşı daha iyi."</p><p class="calibre3">Üç sefer yaptık, ağızları tıkalı şişe ve kavanozları, yarı boş tenekeyi, kumaşla sarılı silah ve cephaneyi taşıdık. Hepsini tavuk kümesinin kenarındaki yüksek otların arasına yerleştirdik. Bitirdiğimizde Mick bir korkuluğa yaslandı, nefeslendi, sonra arka cebinden gümüş matarayı aldı. Baktı, sonra açmadan tekrar cebine koydu,</p><p class="calibre3">Yüzünü yüzüme iyice yaklaştırdı, fısıldayarak, "Aptal olsalar da bir nöbetçi koymuş olabilirler" dedi. "Kovduklarını umalım ama emin olmalıyız. Onu haklar, bir eksiltiriz."</p><p class="calibre3">El fenerlerimizi şişeler, kavanozlar ve ekstra silahlarla birlikte bıraktık. Mick kumaş torbasına uzandı ve bir susturucu çıkardı. Silahına takılabilir olduğundan emin oldu, sonra çıkardı, cebine koydu ve silahım da kemerine sıkıştırdı.</p><p class="calibre3">Gölgelerde kalarak, sessiz adımlarla, her adımda durup dinleyerek eve yaklaştık. Artık açık pencerelerden gelen sesleri duyabiliyordum. Bir sohbetti işittiğim, konuşanlardan birinin yüksek tizli bir kadın sesi vardı. Bir an Bayan O'Gara olduğunu düşündüm, bir an sonra da bir televizyon programı olduğunu fark ettim. Çiftliği ele geçirmişler, bütün insanları ve hayvanları öldürmüşler, tuzaklarını kurmuşlar ve şimdi de televizyon seyrediyorlardı.</p><p class="calibre3">Evi yirmi metre kadar geçince, derin bir nefes verdim ve uzun zamandır tuttuğumu fark ettim. Sanki havayı hareketlendirmemek için hafif, kesik nefesler almıştım. Şimdi derin bir nefes aldım. Çıkarabileceğimiz bir sesi duyamayacakları kadar uzaktaydık ama önümüzde daha beceriklilik isteyen bir iş vardı. Nerede durduğunu hatta durup durmadığını bile bilemediğimiz bir nöbetçi arayacaktık.</p><p class="calibre3">Mick çakıllı yolun solunda, önümden yürüdü. Ben de yolun sağında, onun beş metre kadar gerisinde kaldım. O ilerleyince ilerledim, o durunca durdum. Uzun bir araba yoluydu, sola doğru, arazinin eğimini takip ederek aşağıya kıvrılıyordu. Ağaçlarla ve çalılıklarla iyice gölgelenmişti. Ayağımı nereye bastığımı görmeden yürümek zorundaydım. İlerleyişim gürültülü değildi ama istediğim kadar sessiz de değildi.</p><p class="calibre3">Önümde Mick birdenbire durdu, nedenini merak ettim, sonra ben de duydum, hafifti ama yanılmak imkânsızdı. Tam önümüzde hafif bir müzik çalıyordu.</p><p class="calibre3">Mick dikkatle ilerledi, ben de takip ettim. Yakınlaştıkça müziğin sesi yükseldi. Sonra Mick durmam için elini kaldırdı ve bir parmağını dudaklarına götürdü. Bir elini cebine soktu, diğeriyle de kemerindeki silahı çıkardı. Susturucuyu silahına taktığını anladım.</p><p class="calibre3">Sonra ilerledi, gölgelere karıştı ve iyice göremez oldum. Omuzluğumdaki silahı çıkardım. Kulak kabarttım, tek duyduğum radyodan gelen bir halk şarkısıydı. Tanıdık geliyordu ama sözlerini çıkaramadım.</p><p class="calibre3">Burnuma bir koku geldi, havayı kokladım. Dumandı, sigara dumanı kokuşuydu.</p><p class="calibre3">Sonra silah sesi olması gereken sesler işittim. İşitmeye çalışıyor olmasaydım işitmezdim ve beklemiyor olsaydım ne olduklarını anlayamazdım. Yumuşak, "pop" sesleriydi, koruyucu plastiklerdeki baloncukları patlattığınız zaman çıkan seslerden.</p><p class="calibre3">Mick gölgelerden çıktı ve ona doğru gelmem için işaret etti. Evden ayak seslerimizi işitemeyecekleri kadar uzak olmamıza rağmen ses çıkarmamaya gayret ederek yürüdüm.</p><p class="calibre3">Otomobil yolunun kenarında bir adam kumaş bir şezlongda yayılmış yatıyordu. Üstünde Chicago Bulls ceketi, Levi's pantolon, ayaklarında da beyaz çorap ve Dr.Martens marka ayakkabılar vardı. Kucağında artık asla kullanamayacağı 9mm'lik bir silah duruyordu. Göğsünün ve alnının tam ortasından olmak üzere iki kere vurulmuştu. Danny Boy piç herifi tanıyor olsaydı listesine ekleyebilirdi.</p><p class="calibre3">Yerde portatif bir radyo çalıyordu, radyonun yanında da dörtte üç dolu yarım galonluk bir şarap şişesi vardı. Yerde aynı zamanda bir cep telefonu ve biraz ötesinde içmekte olduğu sigara duruyordu. Mick ayağıyla sigarayı söndürdü, bir an tereddüt etti, sonra cep telefonunu da ezdi.</p><p class="calibre3">Elinde Andy'nin Zippo çakmağı vardı, yaktı ve alevini adamın yüzüne tuttu. Dikkatle baktım ve başımı salladım. Daha önce gördüğüm biri değildi.</p><p class="calibre3">"Bana saldıranlardan biri olabilir belki" diye fısıldadım. "Scalzo değil de yüzünü göremediğim öteki. Tabii o gece yumuşak ayakkabı giyiyordu, Dr.Martens değil."</p><p class="calibre3">"Dersini iyi vermişsin."</p><p class="calibre3">"Sen benden daha iyi bir ders verdin. Çakmağı tekrar yaksana. Bir kalbine, bir kafasına, iki büyük delik. İkisinden de neredeyse hiç kan akmıyor. İlk nereden vurduysan ölümcül olmuş olmalı."</p><p class="calibre3">"Tanrı'm, inceleme yapmayı bırak. Bunu kimin öl</p><p class="calibre3">dürdüğünü biliyoruz." Çakmağı cebine koydu, silahından susturucuyu çıkardı, onu da cebine koydu, sonra silahına iki kurşun yerleştirdi. Kullandığı kurşunların kovanını yerden aldı, cebine koymak üzereyken vazgeçti, gömleğine sildi ve ölü adamm kucağına fırlattı.</p><p class="calibre3">Çalmakta olan radyosu, kucağında silahı ve kovanlarla onu öylece orada bıraktık.</p><p class="calibre3">Evin arkasında durdum. Ağzı açık, büyük bir metal kutu asılıydı arka duvarda. Ana şalterin kolunu tuttum ve mümkün olduğunca sola doğru eğilerek evin köşesinden Mick'in durduğu yere baktım. Babasının önlüğünü giymişti. Hedef olarak görünebilirliği artacağı için giymemesinde ısrar etmiştim ama dinlemedi. Şimdi eliyle işaret etti, ben de şalter kolunu indirerek çiftlik evindeki bütün elektriği kestim.</p><p class="calibre3">Ev anında kapkaranlık oldu ve tabii tamamen sessizleşti. Sessizlik bir iki saniye sürdü ama Mick çoktan harekete geçmiş, şişelerden birinin fitilini yakmış, fırlatmış, birkaç metre öteye koşarak bir diğerini yakıp onu da fırlatıyordu.</p><p class="calibre3">Evin içinde gürültü koptu. Adamlar bağırıyor, birbirlerine sesleniyor, iskemleleri çekiştiriyor, karanlıkta duvarlara ve masalara çarpıyorlardı. Birkaç metre geriye, kavanoz ve şişeleri bırakmış olduğum yere koştum. Bir kibrit çaktım, fitil olarak kullandığım kumaş parçasını yaktım ve zemin kattaki pencereye fırlattım. Cam kırıldı, şişe gözden kayboldu, sonra bir patlama oldu ve</p><p class="calibre3">pencerenin sol tarafından yükselen alevleri gördüm. İçerde adamlar birbirlerine bağırıyorlardı. Geri kalan iki kava</p><p class="calibre3">noz benzinden birini ikinci kat penceresine, ötekini de tam biri açmaya çalışırken arka kapıya fırlattım. Kavanoz kapıya çarpar çarpmaz patladı ve alevler fışkırdı.</p><p class="calibre3">Yere yattım. Evin ön tarafından silah sesleri duydum. Arka pencerelerden birinde bir siluet görünce ateş ettim. Adam karşılık verdi sonra pencereden geri çekildi.</p><p class="calibre3">Eğilerek hem ön tarafı görebileceğim hem de arka kapıyı konrtrol edebileceğim bir noktaya koştum. Başımın üstünden bir kurşun vınladı, kendimi yere attım, döndüm ve ateş ettim. Evin dışında bir şey vurmadım.</p><p class="calibre3">Ev şimdi tamamen yanıyordu, iki kat ve bütün köşeler alevler içindeydi. İkinci kattaki yan pencerelerden biri büyük bir gürültüyle patladı. Bir adam koşarak verandaya çıktı, ben de yan tarafa koşarak ona ateş ettim. Bana ateş etti, parmaklıktan atlayarak koşmaya başladı. Bir bacağı aksıyor gibiydi, belki yüzünü göremediğim saldırgan, ölü nöbetçi değil de buydu, ya da bacağını parmaklıktan atlarken incitmişti.</p><p class="calibre3">Silahımı iki elimle tuttum, tetiği çektim ama mermi yoktu. Silahı attım, belimden Andy'nin dokuzluğunu çıkardım. Bu ara beni gördü ve iki kere ateş etti, biri sağ tarafıma boyun kemiğimin hemen altına isabet etti. Yelek engelledi ama çarpma kuvveti dengemi bozdu. Doğruldum, hedef aldım ve tetiği çektim. Hiçbir şey olmadı, sonra baş parmağımla güvenlik kilidini buldum, açtım, tekrar hedef aldım ve ateş ettim. Adam göğsünü tuttu, bir adım attı ve yere düştü. Bir dakika bekledim, hareket etmeyince ona doğru koştum ve başından vurdum.</p><p class="calibre3">Yere attığım silahı aldım, açtım, boş mermileri boşalttım, ceket cebimden yenilerini aldım, silahı doldurdum ve silindiri tekrar kapadım. O anda evin arka kapısı ardına kadar açıldı ve alevlerle sarılı eşikten bir adanı fırladı.</p><p class="calibre3">Danny Scalzo. Elinde bir tür otomatik bir silah vardı ve ateş edip duruyordu. Beni görmemişti ve kurşunları yakınıma bile gelmedi. Ateş ettim ama ıskaladım. Bağırarak silahını bana doğru çevirdi. Ateş etti ama kurşunlar çok yüksekten geçti. Bu sefer silahımı iyice sabitleyerek ateş ettim ve omzundan vurdum. Çığlık attı ve eve girmek ister gibi döndü ama eşik şimdi bir alevden levha gibiydi. Tekrar dördü, bir kolu sarkıyordu, silahını şimdi tuhaf bir biçimde sol elinde tutuyordu, ateş ettim ıskaladım, tekrar ateş ettim, bu sefer midesinden vurdum. Kükreverek yere düştü. Geçen sefer nasıl canlı bıraktığımı hatırladım. Yanma koştum, yüzüme baktı, iki kere ateş ettim ve öldürdüm.</p><p class="calibre3">Artık evin arkasını kollamanın bir gereği yoktu çünkü arka kapıdan herhangi birinin çıkmasına imkân yoktu. Sağ taraftan dolanarak Mick'i aradım. Beyaz kasap önlüğüyle kolaylıkla göze çarpıyordu. Şimdi ikimiz de yanan çiftlik evinin ön tarafında, çapraz köşelerindeydik.</p><p class="calibre3">Bir pencereden ateş açıldı, Mick karşılık verdi. İkinci kattan çatının ya da tavanın bir parçanın ya da ona benzer bir şeylerin düşmesini andıran bir gürültü geldi. Kısa bir sessizlikten sonra</p><p class="calibre3">verandada birbiri ardından iki adam göründü. Biri ön kapıdan fırlamış diğeri de parçalanmış bir pencereden çıkmıştı.</p><p class="calibre3">Biri hiç görmediğim biriydi. Eski tip bir country şarkıcısınm kabarık saçları ve nehir teknelerinde oyun oynayan kumarbazların bıyığı vardı. İki elinde de tabanca vardı ve sırayla ateş ediyordu. Nereye ateş ettiğini bilmiyorum, hatta gözlerinin açık olup olmadığından bile emin değilim. Orada öylece dikilmiş kurşunları yağdırıyordu. Ateş ettim ama vuramadım. Mick iki kere ateş etti ve vurdu. Adam gerisin geriye pencereden evin içine düştü.</p><p class="calibre3">Öteki adam "Ay" Gafter'di. Daha önce hiç görmemiştim ama bu onu tanımamı engellemedi. Uzun boyluydu, en az bir doksan beşti, ince bir bedeni ve o büyük beyaz ay suratı vardı. O uzun sıska kolları ve aşırı büyük kafasıyla âdeta başka bir gezegen yaratığını ya da dev bir peygamber devesini andırıyordu.</p><p class="calibre3">Dosdoğru bana baktı ama beni gördüğünü sanmıyorum. Mick'i gördü ve silahını lekeli beyaz önlüğe doğru çevirdi. Ateş ettim ve göğüs kafesinin sol tarafından vurdum. Fark etmemiş gibiydi, yelek giymiş olabileceğini düşündüm ama sonra beline, oradan da pantolonuna doğru akan kanı gördüm. Oysa o yarasına hiç aldırmadan, hâlâ ayakta duruyordu. Mick'e ateş etmeye başladı.</p><p class="calibre3">Silahımı kalbine hedefledim ama omzundan vurdum. Bu yara da kanadı ama hissettiyse de hiç belli etmedi. Verandanın merdivenlerinden inip Mick'e doğru koşarak ateş etmeye devam etti.</p><p class="calibre3">Mick karşılık verdi ve göğsünden vurdu. Bu onu biraz yavaşlattı ama koşmaya devam etti. İkisine doğru koştum, bu arada otomatiğimi "Ay"a doğrultum ve üç kere ateşledim. İkisi isabetti, biri belinin hemen altına öteki de biraz daha aşağıya. Ama bunlar da fazla bir etki etmemiş görünüyordu.</p><p class="calibre3">Sonra Mick adama doğru bir adım attı ve ateş etti. "Ay" olduğu yerde çakıldı ve silahını elinden düşürdü. Mick koşarak adamın yanma gitti, tabancasını adamın açık ağzına soktu ve beynini uçurdu.</p><p class="calibre3">"Tanrı'm" dedi Mick. "Amma zor öldü."</p><p class="calibre3">Nefesimi ayarlamaya çalışarak öylece durdum. Arkamdan bir dizi tabanca sesi geldi, kendimi yere attım. Döndüm ve Paddy Farrelly'nin piç oğlu Dowling'i yanmakta olan evin önünde siluet halinde gördüm. Nguven Tran Bao'nun Grogan'da kullandığına benzer otomatik bir tüfeği vardı. Bana baktı, o ilk gece barda olduğu gibi bir an göz göze geldik. Sonra ben ateş ettim, ıskaladım ve o bana ateş etmek üzereyken kendimi yere attım. Kurşunlar tepemden geçti. Bu sefer tüfeğini aşırı aşağıya doğrulttu ve önümdeki çimeni püskürttü.</p><p class="calibre3">Başımı kaldırıp baktım. Mick ayağa kalkmış, Dowling'in önünde durmuş, tabancasını doğrultmuştu, Dowling bir kere daha asıldı tüfeğine ama nafile. Fişeklerini domuzlara ve tavuklara harcamıştı.</p><p class="calibre3">Ateş ettim ama vuramadım. Mick ateş etti, vurdu, sonra ıskaladı. Dowling tüfeğini bir yana attı, verandanın korkuluğundan atlayarak domuz ağılma, tavuk kümesine ve daha ötedeki meyve bahçesine doğru kaçmaya başladı,</p><p class="calibre3">Mick ateş etti ama isabet ettiremedi, tekrar denedi. Bir klik sesi duydum ve boş silahını attığını gördüm. Sonra hızla koşarak Dowling'in peşinden gitti. Silahım boştu. Otomatikte bir iki atışlık olabilirdi ama temiz bir atış yapamazdım. O kadar uzaklıktan hareket eden bir hedefi vurabileceğimi sanmıyordum. Zaten Dowling'le aramda Mick olduğu sürece denemeye cesaret edemezdim bile.</p><p class="calibre3">Dowling'in ondan kaçabileceğini düşündüm. Mick'ten yirmi beş yaş daha genç ve yirmi beş kilo daha hafifti. Ama Mick ona yetişti ve genç adamın üstüne atladı, İkisi de yerdeydi ve neler olduğunu göremiyordum. Mick'in havaya kalkmış kolunu ve elinde tuttuğu, ayışığında parlayan bir şey gördüm. Kol aşağı indi ve gecenin içinde çınlayan bir çığlık duyuldu. Kol tekrar kalktı, indi ve çığlık aniden kesildi. Kol tekrar kalktı, indi. Tekrar ve tekrar.</p><p class="calibre3">Ayağa kalkmıştım, nefes nefesevdim, her iki elimde işe yaramayan bir silah vardı. Uzun bir dakika arkamdaki yangının çıkardığı seslerin dışında hiçbir şey işitilmedi. Sonra Mick ayağa kalktı. Bir şeyi tekmeleyerek bana doğru yürüdü. Üçüncü kere tekmeleyince artık ne olduğunu anlamıştım.</p><p class="calibre3">Şekli bozulmuş bir futbol topu gibi önünde yuvarlanıyordu. Eğildi, aldı ve kolunu öne uzatarak taşıdı. Dowling'in kesik başını saçlarından tutarak tam önüme geldi. Kellenin gözleri kocaman açıktı.</p><p class="calibre3">"Şu piçe bak" dedi. "Hık demiş babasının burnundan düşmemiş mi? Deri bir çantan var mı dostum? Genç Paddy'i barlarda dolaştırıp herkese sunmaya ne dersin? Belki birer içki ikram ederler."</p><p class="calibre3">Hiçbir şey söylemedim, tek cevap arkamızdaki evden geldi, çatı büyük bir gürültüyle çöktü. Dönüp baktım, açık çatıdan alevler yükseliyordu.</p><p class="calibre3">"Ah Tanrı'm" diye kükredi Mick. Kolunu arkaya doğru çekti, orta sahadan basket denemesi yapan bir oyuncu</p><p class="calibre3">gibi kocaman bir yay çizdirerek eve doğru fırlattı. Kelle apaçık bir pencereden içeri girerek alevler arasında kayboldu.</p><p class="calibre3">Mick bir süre izledi, sonra arka cebinden gümüş matarasını çıkardı. Kapağını açtı, başım geriye attı ve matara boşalana kadar içti. Tom Healey'nin evinde cesetleri bulduğumuzdan beri içtiği ilk içkiydi.</p><p class="calibre3">Kapağı kapadı ve bir dakika için onu da Dowling'in kellesinin peşinden atacakmış gibi hissettim. Ama tek yaptığı cebine tekrar koymak oldu.</p><p class="calibre3">Silahlarımızı, benzin tenekesini, bez torbadaki diğer silahları ve mermileri yanan eve attık. Döndük ve geldiğimiz yoldan, katledilmiş domuzları ve tavukları geçerek meyve bahçesine girdik.</p><p class="calibre3">"Ormandan geriye" dedi. "Ana yola göre daha yavaş olacak ama daha kısadır. Kimseye de rastlamak istemeyiz değil mi?"</p><p class="calibre3">"Hayır."</p><p class="calibre3">"Bu geç saatte her ne kadar fazla bir insan olmaz ya. itfaiyenin geleceğinden şüpheliyim. En yakın komşu bir kilometre ötede ve hiç kimsenin yangını fark ettiğini sanmam. Buraya biri gelene kadar temeline kadar yanmış olacak."</p><p class="calibre3">"Güzel bir evdi" dedim.</p><p class="calibre3">"Sağlamdı. İç Savaş'tan önce yapılmıştı ya da bana böyle söylediler. Evin ana bölümü yani. Veranda ve sol taraftaki tek katlı bölüm somadan ilave edildi."</p><p class="calibre3">"Sanırım onları dışarı çıkarmanın en iyi yolu buydu, Evi yakarak."</p><div class="mbppagebreak" id="calibre_pb_10"></div>
</body></html>
