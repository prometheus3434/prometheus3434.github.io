<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Herkes Ölür</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">
</p><p class="calibre3">Andy Buckley "Tanrı aşkına!" diye haykırdı ve Cadillac'ı acı bir frenle durdurdu.</p><p class="calibre3">Başımı kaldırdım. Geyik tam önümüzde, belki on metre kadar ötede duruyordu. Kuşkusuz, far ışıklarına yakalanmıştı ama yüzünde o beklenilen şaşkın ifade yoktu. Aksine bir lord gibi her şeye hâkim bir durumdaydı.</p><p class="calibre3">"Haydi" dedi Andy. "Kıçını kaldır bakalım Geyik Efendi."</p><p class="calibre3">"Üzerine doğru git" dedi Mick. "Ama yavaşça."</p><p class="calibre3">"Buzluğunu geyik etiyle doldurmak istemiyorsun herhalde, ha?" Andy ayağını frenden yavaşça çekti, otomobil usulca hayvana doğru kaydı. Geyik beklemediğimiz kadar yaklaşmamıza izin verdi, sonra tek bir sıçrayışla yoldan çıktı ve karanlık tarlalarda kayboldu.</p><p class="calibre3">Palisades Parkway'de kuzeye doğru gidiyorduk. Önce 17 nolu yoldan kuzeybatıya, sonra 209'dan kuzeydoğuya sapmıştık. Geyik için durduğumuzda numarası olmayan bir yoldaydık. Birkaç kilometre sonra da sola dönerek, Mick Ballou'nun çiftliğine giden çakıllı yola girdik. Şehirden gecevarısma yakın ayrılmış, sabaha karşı ikide varmıştık. Yolda trafik yoktu, dolayısıyla daha hızlı gidebilirdik ama Andv daima hız limitinin birkaç kilometre altında kaldı, sarı ışıklarda frene bastı ve kavşaklarda durdu. Mick'le ben arkada oturduk, Andy direksiyon salladı ve kilometreler sessizlik içinde geçti gitti.</p><p class="calibre3">İki katlı eski çiftlik evi görününce, "Daha önce buraya gelmiştin" dedi Mick.</p><p class="calibre3">"İki kere."</p><p class="calibre3">"Bir keresinde o Maspeth işinden sonra" diye hatırladı. "O gece otomobili sen kullanmıştın Andy."</p><p class="calibre3">"Hatırlıyorum Mick."</p><p class="calibre3">"Yanımızda Tom Heanev de vardı. Tom'u kaybedeceğiz diye korkmuştum. Kötü yaralanmıştı ama gıkı çıkmıyordu. Eh, Kuzey'dendir o. O takımın ağzı sıkıdır."</p><p class="calibre3">İrlanda'nın kuzeyini kastediyordu.</p><p class="calibre3">"Bir kere daha mı buradaydın? Ne zamandı o?"</p><p class="calibre3">"Bir iki yıl önce. Bütün bir gece beraberdik, sonra sen beni buraya getirdin, hayvanları ve çiftliği gündüz gözüyle göreyim diye. Soma da bir düzine yumurtayla geri yolladm."</p><p class="calibre3">"Şimdi hatırlıyorum. Bahse girerim daha lezzetli bir yumurta yememişsindir."</p><p class="calibre3">"İyi yumurtalardı."</p><p class="calibre3">"İspanyol portakalı renginde kocaman sarıları vardır. Harika bir ekonomi, tavuk besleyip yumurtalarını almak. En iyi hesaplamalarıma göre o yumurtalar bana yirmi dolara maloluyor."</p><p class="calibre3">"Bir düzinesi yirmi dolara mı?"</p><p class="calibre3">"Şuna bir yumurta yirmi dolara desek daha doğru olur. Gel gör ki, o kadın sahanda pişirdiğinde, yirmi dolardan çok daha fazlasına değer."</p><p class="calibre3">"O kadın" dediği Bayan O'Gara'ydı. Kocasıyla birlikte çiftliğin resmi sahibiydiler. Aynı biçimde, Cadillac'm ruhsatında ve Onuncu Cadde'vle Ellinci Sokak'm köşesindeki, sahip olduğu ve işlettiği Grogan'm Barı'nm tapusunda da başkalarının adları vardı. Mick Ballou'nun şehrin çeşitli yerlerinde gayrimenkulleri ve işletmeleri vardı ama hiçbir resmi evrakta adına rastlayamazdınız. Bana yalnızca üzerindeki elbiselere sahip olduğunu söylemişti. Gerekirse, onların resmi sahibi olduğunu bile ispat edemezdi kimse. Sahip olmadığın bir şeyi kimse kolaylıkla senden alamaz, demişti bana.</p><p class="calibre3">Andy çiftliğin yan tarafına park etti. Otomobilden çıktı, bir sigara yaktı ve Mick'le ben arka taraftaki verandanın basamaklarını çıkarken, sigarasını içmek için geride kaldı. Mutfakta ışık vardı. Bay O'Gara yuvarlak meşe masada oturmuş bizi bekliyordu, Mick önceden telefon edip geleceğimizi haber vermişti. "Bizi bekleme demiştin ama ihtiyacınız olan her şeyin yerli yerinde olmasını istedim. Taze kahve yaptım" dedi.</p><p class="calibre3">"Sağol."</p><p class="calibre3">"Burada her şey yolunda, bir aksilik yok. Geçen haftanın yağmurları bir zarar vermedi. Bu yıl elmalar iyi olacak, armutlar daha da iyi."</p><p class="calibre3">"Yaz sıcakları bir zarar vermedi anlaşılan."</p><p class="calibre3">"Telafisi imkânsız bir şey olmadı Allah'a şükür" dedi O'Gara. "Hanım uyuyor, ben de istediğiniz bir şey yoksa yatmaya gidiyorum. Ama herhangi bir şeye ihtiyacınız olursa seslenmeniz yeter."</p><p class="calibre3">"'Biz iviviz" dedi Mick. ''Arka tarafta olacağız, sizi rahatsız etmemeye çalışırız."</p><p class="calibre3">"Sorun değil, uykumuz ağırdır" dedi O'Gara, "Siz bizi uyandırana kadar ölüler uyanır."</p><p class="calibre3">O'Gara bir fincan kahvesiyle yukarı çıktı. Mick bir termosu kahveyle doldurdu, kapağını kapadı sonra dolapta bir şişe Jameson buldu ve bütün gece yudumladığı gümüş matarayı ağzına kadar doldurdu. Arka cebine soktu, buzdolabından iki altılık O'Keefe's Extra Old Stock ale bira alıp Andy'ye verdi, sonra termosu ve kulplu bir kahve bardağı aldı. Cadillac'a tekrar bindik ve yukarı doğru, çitle çevrilmiş tavuk kümesini, domuz ağılını, ambarları geçip eski meyve bahçesine girdik. Andy otomobili park etti, Mick bize beklememizi söyledikten sonra dosdoğru Hoş Memo'dan fırlamış eski bir bahçe tuvaletine benzeyen, bir alet edavat külübesine doğru gitti. Elinde bir kürekle geri geldi.</p><p class="calibre3">Bir yer seçti ve küreği toprağa sapladı, ağırlığıyla iyice gömdü. Geçen haftanın yağmurları bir zarar vermemişti. Eğildi, kaldırdı, bir kürek dolusu toprağı van tarafa fırlattı.</p><p class="calibre3">Termosun kapağını açıp kendime biraz kahve aldım. Andy bir sigara vakti ve bir bira açtı. Mick kazmaya devam etti. Mick, Andy ve ben sırayla elma ve armut bahçesinin hemen yanında uzun bir çukur kazdık. Mick birkaç tane kiraz ağacı da olduğunu söyledi ama meyveleri ekşiydi</p><p class="calibre3">ve ancak turtalarda kullanılıyordu, toplama zahmetine katlanmak yerine kuşların yemesine izin vermek daha kolaydı. Zaten ne yaparsanız yapın kuşlar yine yiyecekti.</p><p class="calibre3">Hafif bir rüzgârlık giymiştim, Andy'de de deri bir ceket vardı ama sırayla kazdıkça üstümüzdekileri çıkardık. Mick spor gömleğinin üstüne bir şey giymemişti. Soğuk onu pek etkilemiyordu. Sıcak da.</p><p class="calibre3">Andy ikinci kere küreği eline almış kazarken, Mick bir yudum viskiyi uzun bir yudum birayla kovaladıktan sonra derin bir iç çekti. "Buraya daha sık gelmeliyim" dedi. "Güzelliğini tam görmek için ayışığmdan daha fazlasına ihtiyacın var ama en azından huzuru hissediyorsun değil mi?"</p><p class="calibre3">"Evet."</p><p class="calibre3">Rüzgârı kokladı. "Kokusunu da alabilirsin. Domuzlar ve tavuklar. Yaklaşınca berbat bir koku ama bu uzaklıktan çok da kötü değil, değil mi?"</p><p class="calibre3">"Hiç kötü değil."</p><p class="calibre3">"Otomobil egzosundan, sigara dumanından ve şehirdeki bütün pis kokulardan sonra büyük değişiklik. Yine de her gün bu kokuyu alsam herhalde rahatsız olurdum. Ama belki de her gün kokluyor olsam, sonunda fark etmeyebilirim."</p><p class="calibre3">"Böyle olduğunu söylüyorlar. Aksi halde insanlar kâğıt değirmenlerinin olduğu kasabalarda yaşayamazlardı."</p><p class="calibre3">"Aman Allahım! O dünyanın en berbat kokusudur, kâğıt değirmeni."</p><p class="calibre3">"Çok kötü. Tabakhanelerin daha kötü olduğunu söylüyorlar."</p><p class="calibre3">"Yapılan işlemle ilgili olmalı" dedi, "çünkü nihai ürün kokmuyor. Derinin kendine has hoş bir kokusu vardır, kâğıt ise tamamen kokusuzdur. Dünyada tavada kızaran beykından daha güzel kokan bir şey var mıdır? Üstelik şu an bile burnumuzun direğini kıran koku, domuz ahırından gelmiyor mu? Beykm dedim de hatırladım."</p><p class="calibre3">"Neyi?"</p><p class="calibre3">"Evvelki yıl, Noel'de sana verdiğim hediyeyi. Kendi domuzlarımın etinden jambon."</p><p class="calibre3">"Çok cömert bir hediyeydi."</p><p class="calibre3">"Üstelik Yahudi bir vejeteryana bundan daha uygun bir hediye ne olabilir?" Hatırladığı anıya başını salladı. "Ne kadar nazik bir kadın. Bana o kadar içten teşekkür etti ki, ne kadar uygunsuz bir hediye getirdiğimi fark etmem saatler aldı. Senin için pişirdi mi?"</p><p class="calibre3">İsteseydim pişirebilirdi ama kendi yemeyeceği bir şeyi pişirmesini neden isteyeyim ki Elaine'den? Evin dışında yeterince et yiyorum. O jambonu evde ya da dışarda yemem zaten çok zor olurdu. Mick'le ilk tanıştığımda, ortadan kaybolmuş bir kızı arıyordum. Sonunda, Mick'in yanında çalışan genç sevgilisi tarafından öldürüldüğü ortaya çıktı. Sevgilisi ceseti domuzlara yedirerek yok etmişti. Mick bunu öğrendiğinde öfkeden köpürmüş, şiirsel bir biçimde adaleti</p><p class="calibre3">yerine getirmiş ve domuzlar ikinci kere ziyafete oturmuşlardı. Bize getirdiği jambon farklı bir kuşak domuzdandı ve eminim tahıl ve yemek artıklarıyla şişmanlatılmıştı. Ben yine de hediyeyi, jambonun geçmişiyle ilgili cehaleti sayesinde zevkle yiyen Jim Faber'e vermekten mutlu oldum.</p><p class="calibre3">"Noel için bir arkadaşıma verdim" dedim. "Yediği en iyi jambon olduğunu söyledi."</p><p class="calibre3">"Tatlı ve yumuşak."</p><p class="calibre3">"Öyle dedi."</p><p class="calibre3">Andy Buckley küreği fırlattı, çukurdan çıktı ve bir teneke birayı tek bir dikişti içti. "Tanrım, ne susatıcı bir iş bu!"</p><p class="calibre3">"Yirmi dolarlık yumurtalar ve bin dolarlık jambonlar" dedi Mick. "Çiftçilik harika bir uğraş. İnsan nasıl iflas eder bu işte?"</p><p class="calibre3">Küreği kavradım ve işe koyuldum.</p><p class="calibre3">Benden sonra Mick kazdı. Bir ara küreğine yaslandı ve derin bir nefes aldı. "Bunun acısı yarın çıkacak. Bütün bu çalışmanın. Ama şu anda iyi hissettiriyor insanı."</p><p class="calibre3">"İyi egzersiz."</p><p class="calibre3">"Günlük hayatta çok az hareket ediyorum. Ya sen?"</p><p class="calibre3">"Ben çok yürürüm."</p><p class="calibre3">"O en iyi egzersiz ya da öyle diyorlar."</p><p class="calibre3">"O ve kendini yemekten uzak tutmak."</p><p class="calibre3">"Ah, en zoru o, yaşlandıkça daha da zorlaşıyor."</p><p class="calibre3">"Elaine spor salonuna gidiyor" dedim. "Haftada üç kere. Ben denedim ama can sıkıntısından ölüyorum."</p><p class="calibre3">"Sen yürüyorsun ama."</p><p class="calibre3">Matarasını çıkardı, ayışığmda gümüş parıldadı. Bir yudum aldı, tekrar cebine koydu ve kazmaya devam etti. "Buraya daha sık gelmeliyim. Biliyor musun, buradayken uzun yürüyüşler yapıyorum. Çiftlik işleri de yapıyorum ama eminim ben gittikten sonra O'Gara'nm yeniden yapması gerekiyor. Çiftçilik için hiç yeteneğim yok."</p><p class="calibre3">"Ama burada olmaktan hoşlanıyorsun."</p><p class="calibre3">"Evet ama hemen hemen hiç burada değilim. Üstelik hoşlanıyorsam neden şehre dönmek için kaşınıp duruyorum?"</p><p class="calibre3">"Hareket özlüyorsun" dedi Andy.</p><p class="calibre3">"Öyle mi? Biraderlerle beraberken pek özlemedim."</p><p class="calibre3">"Keşişler."</p><p class="calibre3">Başıyla onavladı. "Selanikli Biraderler. Staten Adası'nda, Manhattan'dan bir vapur gezisi uzaklığında. Ama zannedersin başka bir dünyadasın."</p><p class="calibre3">"Son ne zaman oradaydın? Geçtiğimiz bahardı, değil mi?"</p><p class="calibre3">"Mayıs'm son iki haftası. Haziran, Temmuz, Ağustos, Eylül. Dört ay olmuş. Bir dahaki sefere sen de benimle gelmelisin."</p><p class="calibre3">"Hadi, canım!"</p><p class="calibre3">"Neden olmasın?"</p><p class="calibre3">"Mick, ben Katolik bile değilim."</p><p class="calibre3">"Kimin sana ne olduğunu, ne olmadığını söylemeye hakkı var? Benimle ayine gelmiştin."</p><p class="calibre3">"O yirmi dakikaydı, iki hafta değil. Orada kendimi çok tuhaf hissederim,"</p><p class="calibre3">"Hissetmezsin. Orası bir dinlenme yeri. Daha önce hiçbir dinlenme yerine gitmedin mi?"</p><p class="calibre3">Başımı salladım. "Bir arkadaşım arada sırada gidiyor. "</p><p class="calibre3">"Selaniklilere mi?"</p><p class="calibre3">"Zen Budistler'e. Hatırladığıma göre buradan da pek uzakta değiller. Yakınlarda Livingston Manor adında bir kasaba var mı?"</p><p class="calibre3">"Var tabii, hem de hiç uzakta değil."</p><p class="calibre3">"Eh işte, manastır oranın yakınında. Arkadaşım üç dört kere gitti."</p><p class="calibre3">"Bir Budist mi o zaman?"</p><p class="calibre3">"Katolik yetiştirilmiş ama uzun zaman kiliseden uzak kalmış."</p><p class="calibre3">"Dinlenmek için de Budistler'e gidiyor. Bu arkadaşını tanıdım mı ben?"</p><p class="calibre3">"Sanmıyorum. Ama onunla karısı bana verdiğin jambonu yediler."</p><p class="calibre3">"İyi olduğunu söylediğini söylemiştin."</p><p class="calibre3">"Yediği en iyi jambon."</p><p class="calibre3">"Bir Zen Budist'inden gelebilecek büyük bir iltifat. Ah, Tanrım, tuhaf bir dünya, değil mi?"</p><p class="calibre3">Çukurdan tırmandı. Andy'ye küreği uzatarak, "Bir kere daha" dedi. "Bence yeterince iyi ama zemini biraz düzeltmenin bir zararı olmaz."</p><p class="calibre3">Andy denileni yaptı. Artık hafif üşüyordum. Rüzgârlığımı fırlattığım yerden alıp giydim. Rüzgâr ayın önüne bir bulut savurdu, biraz ışığımızı kaybettik. Bulut geçti, ayışığı geri geldi. Büyümekte olan bir avdı, bir iki güne kadar dolunay olacaktı.</p><p class="calibre3">Gibbous. Yarısından çoğu gözüken ay için İngilizce'de kullanılan bir sözcük bu. Elaine'in kullandığı bir sözcük. Daha doğrusu, Webster'dan herhalde ama ben ondan duydum. Iowa'da bir fıçıyı deniz suyuyla doldurursanız, avın bu suda gelgit yaratacağını da Elaine anlatmıştı.</p><p class="calibre3">Kanımızın kimyasal birleşiminin deniz suyuna çok benzediğini ve ayın gelgitlerini damarlarımızda da hissedebileceğimizi de...</p><p class="calibre3">Gibbous ayın altında kafamdan geçen birkaç düşünce...</p><p class="calibre3">"Bu yeterli" dedi Mick. Andv küreği attı, Mick çukurdan çıkmasına vardım etmek için elini uzattı, Andy torpido gözünden el fenerini aldı, çukura doğrulttu, hepimiz baktık ve uygun olduğuna karar verdik. Sonra otomobile gittik, Mick derin bir nefes aldı ve bagajın kilidini açtı.</p><p class="calibre3">Bir an boş olacağı düşüncesi geçti aklımdan. Yedek lastik olacaktı tabii, kriko, alet çantası, belki eski bir battaniye ve bir iki paçavra parçası. Ama bunların dışında boş olacaktı.</p><p class="calibre3">Yalnızca uçucu bir düşünce, ayın önünden geçen bulut gibi, Bagajın boş olacağını gerçekten beklemiyordum.</p><p class="calibre3">Tabii ki boş değildi.</p><p class="calibre3">Bu hikâyeyi anlatmaya hakkım olduğundan emin değilim.</p><p class="calibre3">Benden çok Mick'in hikâyesi. Bunu anlatan o olmalı. Ancak o anlatmaz.</p><p class="calibre3">Bu aynı zamanda başkalarının da hikâyesi. Her hikâye, içinde rol alan herkese aittir, bu hikâyenin de içinde rol alan epey kişi vardı. Bu hikâye Mick'in olduğu kadar hiçbirinin değildir ancak onlar tek başlarına ya da koro halinde, bir biçimde anlatabilirler.</p><p class="calibre3">Ama anlatmayacaklar.</p><p class="calibre3">Mick de anlatmayacak, oysa en fazla onun hikâyesiydi. Ondan daha mükemmel bir hikâye anlatan tanımadım, bunu da bir şölene dönüştürebilir ama olmayacak. Asla anlatmayacak.</p><p class="calibre3">Eh, ben de ordaydım. Azıcık başında, epeyce ortasında ve sonunun hemen hemen tümünde. Benim de hikâyem. Elbette. Başka türlü nasıl olur?</p><p class="calibre3">Ben de anlatmak için buradayım.</p><p class="calibre3">Anlaşılan iş bana düşüyor.</p><p class="calibre3">O Çarşamba akşamı erken saatlerde bir AA toplantısına gitmiştim. Daha sonra Jim Faber ve bir iki kişi daha kahve içmeye gittik. Eve döndüğümde Elaine, Mick'in aradığını söyledi. "Uğrayabilir mi dive sordu. Açıkça acil olduğunu belirtmedi anıa ben öyle bir hisse kapıldım" dedi Elaine.</p><p class="calibre3">Rüzgârlığımı dolaptan aldım, giydim ve Grogan'a doğru yürürken fermuarını çektim. Eylül'dü, arada Ağustos ve Ekim gibi günler yaşadığımız geçici bir Eylül. Nereden geldiğini hatırlatan günler ve nereye gittiğini unutturmayan geceler.</p><p class="calibre3">Yirmi yıl kadar Dokuzuncu Cadde'nin birkaç kapı doğusunda, Elli yedinci Sokak'm kuzeyinde Northwestern Oteli'nde, bir odada yaşadım. Sonunda oradan çıktığımda sokağın tam karşısındaki Pare Vendöme'a taşındım. Savaş öncesi yapılmış büyük binanın öndördüncü katında, güney ve kuzey manzaralı geniş bir dairede Elaine'le birlikte oturuyoruz.</p><p class="calibre3">Güneye, Ellinci Sokak'a, sonra Onuncu Cadde'de batıya doğru yürüdüm. Güney doğu köşesindeki Grogan, artık Cehennem Mutfağı'nda, daha doğrusu bütün New York'da giderek daha az bulunan eski bir İrlanda barı.</p><p class="calibre3">Yerler, siyah beyaz mozaik, tavan bakır kaplama, uzun maun bir bar tezgâhı ve avnalı bir bar. Arkada, Mick'in silah, nakit para ve muhasebe kayıtlarını tuttuğu, arada sırada da şekerleme yaptığı uzun yeşil deri bir divan bulunan bir büro. Büronun solunda, doldurulmuş büyük bir balığın altına asılmış bir dart tahtası olan küçük bir girinti. Bunun sağındaki kapıdan tuvaletlere çıkış.</p><p class="calibre3">Ön kapıdan girerken etrafa çabucak göz gezdirdim. Barda oturan çeşitli tipler, bir iki dolu masa. Barm arkasında. ifadesiz bir yüzle beni selamlayan Burke ve girintide, öne doğru eğilmiş, elinde dartla tek başına Andy Buckley. Tuvaletten bir adam çıktı, Andv ya adama sataşmak ya da dartla yaralamamak için hafifçe geri çekildi. Adam çok tanıdık geldi, yüzünü çıkarmaya çalıştım ama o sırada gözüme başka bir yüz çarptı ve adamı tamamen aklımdan çıkarıp attı.</p><p class="calibre3">Grogan'da masalara servis yapılmaz, bardan içkini alır, masana kendin getirirsin. Masaların hemen yarısı doluydu, birinde takım elbiseli üç adam, gerisinde de çiftler oturuyordu. Mick Ballou tanınmış bir suçludur, Grogan'm Barı da onun merkezüstü ve mahallede artık ne kadar kaldıysa o kadar kabadayının buluşma yeriydi. Ancak Cehennem Mutfağının Clinton'a dönüştürülmesiyle birlikte gelen temizleme ve kıymetlendirme harekâtı sonucunda şimdi mahallenin yeni sakinlerinin uğrak yeri olmuştu, işten sonra bir birayla serinledikleri ya da tiyatrodan sonra evlerine dönmeden önce son içkilerini içtikleri bir semt barı. Eşinle bir içki içip ciddi bir konu konuşabileceğin bir yer. Ya da onun durumunda eşinle değil de başka biriyle.</p><p class="calibre3">Esmer ve inceydi, şirin denemeyecek ama ara sıra güzel olan yüzünü çevreleyen kısa saçları vardı. Adı Lisa Holtzmamı'dı. Onu ilk tanıdığımda, hoşlanmadığım ama neden hoşlanmadığımı da söyleyemediğim bir adamla evliydi. Sonra, birileri kocasını bir telefon kulübesinin içinde vurdu. Lisa evde dolapta, küçük bir kasanın içinde bir dolu nakit para bulunca beni aradı. Paranın onda kalmasını sağladım, kocasının cinayetini çözdüm ve bütün bunların arasında bir süre onunla vattım.</p><p class="calibre3">İlişkimiz başladığında hâlâ Northwestern'de yaşıyordum. Sonra Elaine'le birlikte Pare Vendöme'daki dairevi aldık, bir yıl kadar öyle oturduk sonra evlendik. Bütün bu sürede Lisa'vı görmeye devam ettim. Daima arayan bendim, arkadaşa ihtiyacı olup olmadığını sorardım, o da her zaman beni görmekten mutlu olurdu. Bazen haftalar boyu onu aramadığım olurdu, neredeyse ilişkimizin bittiğine inanmaya başlardım. Sonra, yatağının vaat ettiği kaçışı arzuladığım bir gün gelirdi, onu arardım. Daima da kabul görürdüm.</p><p class="calibre3">Gördüğüm kadarıyla bütün bu durum Elaine'le ilişkimi hiç etkilemiyordu. Bu herkesin inanmak istediği bir şeydir ama benim durumumda gerçekten doğru olduğunu düşünüyorum. Zaman ve mekân ötesi var olan bir ilişkiydi sanki. Cinsellik vardı tabii ama ilişkinin özü seks değildi. Nasıl içki içmek içkinin tadıyla ilişkili değilse, aramızdaki de seks üzerine kurulmamıştı. Aslında içki içmeye çok benziyordu, daha doğrusu bu ilişkinin benim hayatımdaki rolü, içkinin</p><p class="calibre3">oynadığı role çok yakındı. Olduğum yerde olmak istemediğim zaman gidebileceğim bir yer sunuyordu.</p><p class="calibre3">Evlendikten kısa bir zaman sonra, hatta halayımızda, Elaine, benim birisini gördüğümü bildiğini ve bunu önemsemediğini hissettirecek biçimde konuştu. Çok açık bir biçimde söylemedi bunu. Söylediği, evliliğin bir şeyleri değiştirmesi gerekmediği ve eskiden olduğumuz kişiler olmaya devam edebileceğimizdi. Ama demek istediği çok açıktı. Belki de telekız olarak çalıştığı bunca yıl ona, erkekler evli ya da bekârhakkında belli bir perspektif kazandırmıştı.</p><p class="calibre3">Evlendikten sonra da daha seyrek olmakla birlikte Lisa'yı görmeyi sürdürdüm. Sonra bitti, ne bir patlamayla ne de inlemeyle. Bir öğleden sonra orada, Elli Yedi'yle Onuncu Cadde'deki yeni binada, onun yirminci kattaki kartal yuvası dairesindeydim. Kahve içiyorduk ve o, biraz tereddütle, birisini görmeye başladığını, henüz ciddi olmadığını ama olabileceğini söyledi.</p><p class="calibre3">Sonra vattık. Her zamanki gibiydi, çok özel bir şey değil ama yeterince iyi. Ben bütün sevişme boyunca orada ne halt ettiğimi sorup durdum kendime. Günah işlediğimi düşünmüyordum, yanlış olduğunu da. Kimsenin canını yakmıyordum. Ne Elaine'in ne Lisa nın ne de kendimin. Ama bir biçimde bu bana uygunsuz geliyordu.</p><p class="calibre3">Fazla mesele yapmadan, herhalde bir süre onu aramayacağımı söyledim. O da aynı biçimde, bunun şimdilik iyi bir fikir olabileceğini söyledi.</p><p class="calibre3">Onu bir daha hiç aramadım.</p><p class="calibre3">Birkaç sefer rastladım. Bir kere yolda, D'Agostino'dan aldığı bir kucak dolusu sebzeyle evine giderken. Merhaba, Nasılsın? Fena değil. Sen? Ah, ben de aynı. Çalışıyorum. Ben de. İyi görünüyorsun. Sen de. Eh. Eh, seni gördüğüme sevindim. Ben de. Kendine iyi bak. Sen de. Bir kere de Elaine'le beraberken, Armstrong'un Yeri'nde, kalabalığın arasında. Şu Lisa Holtzmann değil mi? Evet, sanırım o, birisiyle beraber. Tekrar evlendi mi? Bilmiyorum. Çok şanssızdı değil mi? Bebeğini düşürdü, sonra kocasını kaybetti. Merhaba demek istiyor musun? Ah, bilmiyorum. Yanındaki adamla pek sarmaş dolaş, biz ise onu evliyken tanımıştık. Belki başka bir zaman...</p><p class="calibre3">Ama başka bir zaman olmamıştı. Şimdi de, burada Grogan'davdı.</p><p class="calibre3">Bara doğru gidiyordum ama tam o sırada başım kaldırdı ve göz göze geldik. Onunkiler parıldadı. "Matt" dedi ve gelmem için işaret etti, "Bu Florian."</p><p class="calibre3">Adamın görünüşü, adının aksine çok aleladeydi. Kırklarmdaydı, açık kumral saçları tepesinde hafifçe açılmıştı. Tel çerçeveli gözlükleri, blujininin üstüne giydiği mavi bir blazeri ve çizgili kıravatı vardı. Bir alyası olduğuna dikkat ettim, Lisa'da ise yoktu.</p><p class="calibre3">Adamla merhabalaştım, Lisa beni görmekten mutlu olduğunu söyledi. Sonra bara gittim ve Burke'den bir bardak Cola aldım. "Birazdan gelir" dedi. "Senin uğrayacağını söylemişti."</p><p class="calibre3">"Doğru bilmiş" dedim ya da buna benzer bir şey. Ne söylediğime pek dikkat etmiyordum, Cola'mı vudumluyor, buna da pek dikkat etmiyordum. Bardağımın üstünden, az önce ayrıldığım</p><p class="calibre3">masaya bakıyordum. İkisi de benim olduğum tarafa bakmıyordu. Elele tutuştuklarını fark ettim, daha doğrusu adam onun elini tutuyordu. Florian ve Lisa. Lisa ve Florian.</p><p class="calibre3">Onunla son birlikte olduğumdan beri asırlar geçmişti. Gerçekten de yıllar olmuştu.</p><p class="calibre3">"Andy arka tarafta" dedi Burke.</p><p class="calibre3">Başımı salladım ve bardan ayrıldım. Gözümün kenarından bir şey gördüm ve başımı çevirdim. Tuvaletten çıkan adamla gözgöze geldik. Geniş bir yüzü, çok belirgin kaşları, geniş bir alnı, uzun, dar bir burnu ve dolgun dudakları vardı. Onu tanıyordum, aynı zamanda da kim olduğu hakkında hiçbir fikrim yoktu.</p><p class="calibre3">Başıyla çok hafif bir selam verdi ama tanıdığı için mi yoksa göz göze gelmekten mi kaynaklanan bir baş hareketiydi, anlayamadım. Sonra bara döndü, ben de yanından geçerek, arkada, dart atmakta olan Andy'nin yanma gittim.</p><p class="calibre3">"Büyük şef biraz dışarı çıktı" dedi. "Beklerken, bir iki dart atmak ister misin?"</p><p class="calibre3">"Sanmıyorum" dedim. "Kendimi yetersiz hissetmeme neden oluyor."</p><p class="calibre3">"Beni yetersiz hissettiren şeyleri yapmayacak olsam, sabah hiç yataktan çıkmamam gerekir."</p><p class="calibre3">"Ya dart atışları? Ya otomobil kullanmak?"</p><p class="calibre3">"Tanrım, en kötüsü de bu. Kafamın içindeki ses 'Haline bak, sefil. Otuz sekiz yaşındasın ve tek yapabildiğin otomobil kullanmak ve dart atmak. Buna hayat mı diyorsun, sefil herif.'"</p><p class="calibre3">Elindeki dartı attı ve tam ortaya isabet ettirdi. "Eh" dedi, "tek yapabildiğin dart atmaksa bari bu işi becersen iyi olur."</p><p class="calibre3">Tahtadan dartları topladı. Geri geldiğinde "Barda bir adam var, ya da bir dakika önce vardı. Hangi cehenneme gitti?" dedim.</p><p class="calibre3">"Kimden bahsediyorsun?"</p><p class="calibre3">Barın arkasındaki aynadan yüzleri görebileceğim biçimde uzandım. Aradığım yüzü bulamadım. "Senin yaşlarında bir adam" dedim. "Belki biraz daha genç. Geniş bir alın ve sivri bir çene." Ben tarif ettikçe Andy yüzünü buruşturdu ve başını olumsuzca salladı.</p><p class="calibre3">"Hiç tanıdık gelmiyor" dedi. "Şimdi orada değil mi?"</p><p class="calibre3">"Göremiyorum."</p><p class="calibre3">"Bay Dougherty'yi demiyorsun değil mi?"</p><p class="calibre3">"Bay Dougherty'yi tanıyorum, kaç yaşında o, doksan mı? Bu adam..."</p><p class="calibre3">"Benim yaşımda ya da daha genç, tamam bana söylemiştin, unuttum. Valla, her arkamı döndüğümde benden gençlerin sayısı artıp duruyor."</p><p class="calibre3">"Bilmez miyim."</p><p class="calibre3">"Her neyse, adamı görmüyorum. Tarifinden de birisine benzetemedim. Ne olmuş ona?"</p><p class="calibre3">"Dışarı çıkmış olmalı" dedim. "Orada olmayan küçük adam. Bir tek farkla ki oradaydı ve sanırım sen konuştun onunla."</p><p class="calibre3">"Barda mı? Ben son varım saattir buradayım."</p><p class="calibre3">"Tuvaletten çıktı" dedim. "Ben kapıdan girerken o çıkıyordu. O zaman da bana tanıdık gelmişti ve sanki sana bir şeyler söylediğini gördüm. Ya da adamın kulağına bir dart saplamamak için geçip gitmesini bekliyordun."</p><p class="calibre3">"Keşke saplasaydım. Hiç olmazsa o zaman kim olduğunu bilirdik. 'Ah, tabii tanıyorum, küpe yerine kulağına dart takmış o serseri herifi."'</p><p class="calibre3">"Kimseyle konuştuğunu hatırlamıyor musun?"</p><p class="calibre3">Başını salladı. "Konuşmadı diyemem Matt. Bütün gece erkekler tuvaletine girip çıktılar, ben de burada dart atıp duruyorum, arada sırada birileri bir iki laf eder. Ben de onlara pek dikkat etmeden konuşurum. Ya da bir iki dolara dart atacak gibilerse daha dikkat ederim. Bu gece bununla bile ilgilenmiyorum çünkü o gelir gelmez çıkacağız. Hey, şuna bak, iyi adam lafının üstüne gelirmiş."</p><p class="calibre3">Cüsseli bir adamdır Mick Ballou, Taş Devri heykelleri gibi granitten yontulmuşa benzer. Gözleri şaşırtıcı bir yeşildir ve tehlikeli bir ışıkla parıldar. Bu gece gri pantolon ve mavi spor bir gömlek giyiyordu ama aynı rahatlıkla, babasının, önü eski ve yeni kan lekeleriyle dolu beyaz kasap önlüğünü de giyiyor olabilirdi.</p><p class="calibre3">"Geldin" dedi. "Aferin. Andy otomobili kapıya getirecek. Güzel bir Eylül akşamı bir gezintiye hayır demezsin, değil mi?"</p><p class="calibre3">Mick barda çabucak bir içki içti, sonra dışarı çıktık, Cadillac'a bindik ve bir gazetecinin dediği gibi "onun suç imparatorluğunun merkezüstünden ayrıldık. Bu tanımlama Elaine'e göre hoş değildi çünkü Mick'nin tarzı hiç de emperyal değildi. Feodaldi. O şatonun kralıydı, yalnızca fiziksel varlığının gücüyle hüküm süren, sadık kullarını ödüllendirip rakiplerini boğduran.</p><p class="calibre3">Her zaman da farkında olduğum gibi özel detektiflik yapan eski bir polis için pek de uygun bir arkadaş değildi. Yıllar, ellerini önlüğünün önü kadar kana bulamıştı. Ama ben onun hakkında hüküm vermeden, ya da ondan uzaklaşmadan bunu kabul ediyordum. Bunun, benim duygusal olgunluğumdan mı yoksa yalnızca iradesizliğimden mi kaynaklandığını bilemiyorum, umrumda da değil.</p><p class="calibre3">Epey arkadaşım vardır ama dostlarım az sayıdadır. Yıllar önce birlikte çalıştığım polisler şimdi emekli oldular ve uzun zamandır izlerini kaybettim. Bar arkadaşlıklarım ben içkiyi bıraktıktan ve barlardan ayağımı kestikten sonra zaman içinde yok oldular. AA arkadaşlıklarım ise bütün derinlik ve dayanışma duygusuna rağmen ayık kalmaya olan bağımlılığımız merkezinde toplanır. Birbirimize destek veririz, güveniriz, birbirimiz hakkında son derece şaşırtıcı mahrem şeyler biliriz ama özellikle yakın değilizdir.</p><p class="calibre3">Elaine benim en yakın arkadaşım ve hayatımdaki en önemli insan. Ama her biriyle biraz farklı ve derin bir biçimde de olsa yakınlaştığım bir avuç erkek dostum da var. AA sponsorum Jim Faber, eski otel odamda yaşayan ve Elaine'nin dükkânında tezgâhtarlık yapmadığı zamanlar benim asistanım olarak çalışan TJ. Radikal görüşlü avukat Ray Gruliow, Midtown North'da bir detektif olan, benim teşkilatta tutunduğum son halka Joe Durkin. Bir zamanlar kadın tacirliği yapan, şimdi ise yalnızca Afrika sanat eserlerini pazarlayan Chance Coulter. Uzmanlık alanı bilgi alış verişi olan Danny Boy Bell.</p><p class="calibre3">Bir de Mick Ballou.</p><p class="calibre3">Görebildiğim kadarıyla pek homojen değil bu dost grubum. Birbirlerine de pek sevgi duyguları besledikleri söylenemez. Ama onlar benim dostlarım. Onlar ve dostlukları hakkında hüküm vermem. Vermeye hakkım yok.</p><p class="calibre3">Bütün bunları, Andy'nin kullandığı otomobilin arka koltuğunda Mick'le yanyana otururken düşündüm.</p><p class="calibre3">Biraz Yankee'lerin yeni Japon oyuncusu hakkında konuştuk, başlangıçta ne kadar umut verdiğini sonra fos çıktığını, İkimizin de konuyla ilgili söyleyecek fazla bir şeyi yoktu ve yolun çoğunda sessizce oturduk.</p><p class="calibre3">Lincoln Tüneli'den New Jersey'e geçtik sonra batıya doğru 3 nolu yola saptık. Ondan soma yola fazla dikkat etmedim. Bir sanayi banliyösünün içinden geçerek, dört metre yüksekliğinde telörgüyle çevrilmiş kocaman tek katlı beton bir yapının önünde durduk. Pansiyona bundan daha az benzeyen başka bir yer görmediğim için, inanması zor bir tabela vardı: KİRALIK ODALAR. İkinci bir tabela durumu açıklıyordu: EZ DEPO / ÇOK DÜŞÜK AYLIK KİRALARLA EKSTRA ODANIZ.</p><p class="calibre3">Andy bir iki kere telin çevresinde dolandı. "Sessiz ve sakin" dedi, kilitli kapının önüne park ederken. Mick otomobilden çıktı, büyük asma kilidi açtı ve tel kapıyı ardına kadar açtı. Andv, Cadillac'ı içeri soktu, Mick kapıyı tekrar kapadı ve otomobile bindi.</p><p class="calibre3">"On'da kilitliyorlar" diye açıkladı. "Ama sana bir anahtar veriyorlar. Yirmi dört saat girebilirsin, gece ondan sabah altıya kadar da bekçi yok."</p><p class="calibre3">"Elverişli bir durum."</p><p class="calibre3">"Bu nedenle kiraladım" dedi.</p><p class="calibre3">Binanın etrafında dolaştık. Her dört buçuk metrede bir demir kepenkli bir kapı vardı, hepsi de kapalı ve asma kilitliydi. Andy bunlardan birinin önünde durdu ve motoru durdurdu. Dışarı çıktık, Mick bir başka anahtarla kilidi açtı, sonra kolu kavrayıp kepengi kaldırdı.</p><p class="calibre3">İçerisi karanlıktı ama kepenk daha tamamen açılmadan bile anlayacağımı anladım. Bir otomobil camından başını dışarı çıkarmış bir köpek gibi havayı kokladım, burnuma gelen engin koku karışımını ayrıştırmaya çalıştım.</p><p class="calibre3">Ölümün kokusu vardı elbette. Sıcak, kapalı bir mekânda kokuşmakta olan cansız etin kokusu. Onunla birlikte kan kokusu. Sık sık bakırsı tarif edilen ama bana daima ağızdaki demir tadını hatırlatan kan kokusu. Yanmış barut kokusu vardı, bir de başka bir yanık kokusu. Bir tahminde bulunacak olursak, kavrulmuş saç kokusu. Geri planda, bütün bu berbat karışıma hiç uymayan zengin, nostaljik bir viski bukesini derin derin içime çektim, Burbon gibi kokuyordu, iyi bir burbon hem de.</p><p class="calibre3">Sonra ışık yandı, tepede tek bir ampul. Işık, bana, burnumun uyardığı şeyi gösterdi. İki adam, ikisi de blucinli ve spor ayakkabılı, biri kolları sıvanmış, orman yeşili bir iş gömleğiyle, diğeri gök mavisi bir gömlekle beş metre kare ve üç metre yükseklikteki odanın solunda serilmiş yatıyorlardı.</p><p class="calibre3">Cesetlere doğru yaklaştım ve inceledim. Yirmi sekizle otuz, otuz iki arasında iki genç. Adını hatırlamasam da, hatta adını belki de hiç duymamıştımmavi gömlekliyi tanıdım. Grogan'da görmüştüm. Belfast'tan yeni gelmişti ve cümlelerin sonunu soru sorar gibi hafif vurgulayan aksanını henüz kaybetmemişti.</p><p class="calibre3">Elinden ve gövdesinden vurulmuştu, göğüs kemiğinin hemen altından. Sonra tekrar, sol kulağının hemen arkasından kurşunlanmıştı, bu, işi kesinlikle bitiren kurşun olmalıydı. Yakın mesafeden ateş edilmişti, varanın çevresindeki saçlar kavrulmuştu. Aldığım koku gerçekten kavrulmuş saç kokusuymuş.</p><p class="calibre3">Öteki, koyu yeşil gömleklinin boğazmdaki kurşun yarasından bol miktarda kan akmıştı. Kan gölünün içinde, sırtüstü yatıyordu. Onun da son şeref kurşunu alnının ortasına atılmıştı. Buna neden gerek görüldüğünü anlamak güçtü. Boğazmdaki yara onu öldürmeye yetmiş olmalıydı ve kan kaybının miktarına bakacak olursak büyük ihtimalle ikinci kurşundan önce ölmüştü.</p><p class="calibre3">"Kim öldürdü bunları?" dedim.</p><p class="calibre3">"Ah" dedi Mick. "Detektif olan sen değil misin?"</p><p class="calibre3">Andy dışarıda, otomobilde bekledi, Mick de tesadüfen geçen birisi tarafından görülmememiz için kepengi indirdi. "Onları bulduğum gibi görmeni istedim" dedi. "Burada böyle bırakmak hoşuma gitmedi ama herhangi bir kanıtı ya da ipucunu bozmak istemedim. Ben ne anlarım kanıtlardan?"</p><p class="calibre3">"Onları hiç kıpırdatmadın mı?"</p><p class="calibre3">Başını salladı. "Yapılacak bir şey kalmadığını anlamak için onlara dokunmam gerekmiyordu. Birinin ölü olduğunu görür görmez anlayacak kadar tecrübem var."</p><p class="calibre3">"Karanlıkta bile."</p><p class="calibre3">"Bir iki saat önce koku daha azdı."</p><p class="calibre3">"Onları bir iki saat önce mi buldun?"</p><p class="calibre3">"Saate bakmadım. Gökyüzü hâla aydınlıktı, yediyle sekiz arası diyebilirim."</p><p class="calibre3">"Bulduğun tam tamına bu muydu? Hiçbir şey eklemedin, hiçbir şey çıkarmadın?"</p><p class="calibre3">"Hayır."</p><p class="calibre3">"Kepenk inik miydi sen geldiğinde?"</p><p class="calibre3">"İnik ve kilitli."</p><p class="calibre3">"Köşedeki karton kutu... "</p><p class="calibre3">"Burada lazım olabilecek birkaç alet edavat. Tahta kutuları açmak için levye, çekiç ve çiviler. Bir de elektrikli matkap vardı ama sanırım onu almışlar. Diğer her şeyi almışlar."</p><p class="calibre3">" Alınacak ne vardı ki?"</p><p class="calibre3">"Viski. Küçük bir kamyonu dolduracak kadar viski."</p><p class="calibre3">Tanıdık gelen adama daha yakından bakmak için eğildim. Kolunu kaldırdım, elindeki kurşun yarasını göğsündeki kurşun yarasının üstüne koydum. "Tek kurşun" dedim. "Ya da en azından öyle görünüyor. Daha önce de görmüştüm bunu. İçgüdüsel olmalı, kurşundan korunmak için elini kaldırmış."</p><p class="calibre3">"Hiç işe yaradığını gördün mü?"</p><p class="calibre3">"Yalnızca Süpermen yapınca. Dayak yemiş, fark ettin mi? Yüzüne vurulmuş, belki tabancayla."</p><p class="calibre3">"Ah, Tanrım" dedi. "Gencecik bir çocuktu. Barda rastlamış olmalısın."</p><p class="calibre3">"Adını hiç duymadım."</p><p class="calibre3">"Barry McCartney. Paul'le bir akrabalığı olmadığını söylerdi. Belfast'ta bunu söylemesine gerek yoktu tabii. Antrim County'da McCartney'lerden bol bir şey yoktur."</p><p class="calibre3">Öteki ölü adamın ellerine baktım. Temizdi. Ya kurşun yakalamaya çalışmamış ya da çalışmış başaramamıştı.</p><p class="calibre3">Onun da yüzüne ve kafasına vurulmuş gibiydi ama emin olmak zordu. Alnındaki kurşun yüzündeki morluğun nedeni olabilirdi.</p><p class="calibre3">En azından benim için zordu, ne aradığını bilen biri daha kesin bir şeyler söyleyebilirdi. Yeterince cinayet mahallinde bulunmuşluğum vardır ama ben ne adli toptandım ne de patolog. Gerçekte ne aramam gerektiğini bilmiyordum ya da gördüğümün ne anlama geldiğini. Bütün gece cesetleri incelesem de uzman bir gözün bir bakışta görebileceğinin binde birini görebilirdim.</p><p class="calibre3">"John Kenny" dedi Mick, ben sormadan. "Onunla tanışmış miydin?"</p><p class="calibre3">"Sanmıyorum."</p><p class="calibre3">"Strabane'den, Tyrone County'de. Woodside'da Kuzey İrlandalı oğlanlarla dolu bir pansiyonda yaşıyordu. Annesi bir yıl önce öldü. Hiç olmazsa ona bildirmek zorunda değilim." Boğazını temizledi. "Memlekete gitti, annesini gömdü, sonra buraya döndü. Ve viski dolu bir odada öldü."</p><p class="calibre3">"Onların üstünde viski kokusu almıyorum."</p><p class="calibre3">"Oda viski doluydu, bu oğlan değil."</p><p class="calibre3">"Ama içeri girer girmez viski kokusu geldi, şimdi de alıyorum ama onların üstünde değil."</p><p class="calibre3">"Ah" dedi. Onun işaret ettiği yöne baktım. Duvarın dibinde bir metre kare kadar bir alan kırık cam parçalarıyla doluydu. Duvar yerden bir metre kadar yükseklikte lekelenmiş, leke aşağıya doğru akmıştı.</p><p class="calibre3">Oraya gittim ve yakından baktım. "Senin viskini çalıyorlardı" dedim. "Bir şişe de kırmışlar."</p><p class="calibre3">"Evet."</p><p class="calibre3">"Ama ellerinden kayıp da kırılmamış" dedim. "Biri onu isteyerek duvara fırlatmış. Dolu bir şişeyi hem de." Cam kırıklarım karıştırdım ve etiketli cam parçasını buldum. "George Dickel" dedim. "Burbonun kokusunu almıştım.'</p><p class="calibre3">"Burnun hâlâ iyi koku alıyor."</p><p class="calibre3">"McCartney ve... Kenny miydi?"</p><p class="calibre3">"John Kenny."</p><p class="calibre3">"Anladığım kadarıyla senin için çalışıyorlardı."</p><p class="calibre3">"Evet."</p><p class="calibre3">"Senin işin için de buraya geldiler?"</p><p class="calibre3">"Öyle. Dün akşam bugün için buraya gelmelerini ve altı kasa skoç, burbon ve hatırlamadığım başka bir şeyler daha almalarını söyledim. Ben söyledim, onlar da yazdılar. John'un bir steyşını vardı, tamamen paslanmış büyük eski bir Ford. Birkaç kasa viski için yeterince büyük. Barry'de ona yardım edecekti. Gündüz geleceklerdi, dolayısıyla asma kilidin anahtarına ihtiyaçları yoktu. Odanın yedek anahtarı vardı, onu verdim."</p><p class="calibre3">"Buraya nasıl geleceklerini biliyorlar mıydı?"</p><p class="calibre3">"Daha önce gelmişlerdi, viskiyi getiren kamyonu boşaltmak için. Kamyonun alınmasıyla bir ilgileri yoktu ama boşaltmaya yardım ettiler. Son birkaç ay içinde birkaç kere daha gelmişlerdi buraya."</p><p class="calibre3">"Demek biraz viski almaya geldiler. Peki nereye götüreceklerdi?"</p><p class="calibre3">"Bara. Onlar görünmeyince, bir iki yeri aradım, bulmak için. Hiçbir şey öğrenmeyince, otomobile atladım ve buraya geldim."</p><p class="calibre3">"Onları merak ettin?"</p><p class="calibre3">"Merak etmem için bir neden yoktu. Verdiğim iş acil değildi, oyalanmış olabilirlerdi."</p><p class="calibre3">"Ama yine de biraz olsun merak ettin, değil mi?"</p><p class="calibre3">"Evet" diye kabul etti. "İçimde bir his vardı."</p><p class="calibre3">"Anlıyorum."</p><p class="calibre3">"Annem daima altıncı hissim olduğunu söylerdi. Doğru mu bilmiyorum ama bazen bir his oluyor. Ayrıca barda viskiye ihtiyaç vardı, benim de yapacak başka bir işim yoktu, dolayısıyla atlayıp geldim.'</p><p class="calibre3">"Ve onları böyle buldun?"</p><p class="calibre3">"Evet. Hiçbir şey eklemedim ve hiçbir şey çıkarmadım."</p><p class="calibre3">"Steyşına ne oldu?"</p><p class="calibre3">"Hiçbir fikrim yok, yalnızca görünürlerde olmadığını biliyorum. Onları kim öldürdüyse binip gitti derim."</p><p class="calibre3">"Ama bir steyşına sığamayacak kadar viski vardı" dedim. "Yarım düzine kasa taşınır da, bütün bir odayı boşaltmak için..."</p><p class="calibre3">"Kamyona ihtiyaç var."</p><p class="calibre3">"Ya da bir iki steyşınla birkaç sefer yapılabilir. Ama onlar bu işi bir seferde bitirmek isterlerdi. İçinde ölü adamlar olan bir odaya tekrar gelmek istemezlerdi. Bir kamyonları vardı ve içlerinden biri onu kullandı, bir diğeri Kenny'nin steyşınını aldı."</p><p class="calibre3">"O steyşını satamazsın" dedi. "Parçalarını bile. Pası çıkartacak olsan arabayı bir arada tutacak başka bir şey kalmaz."</p><p class="calibre3">"Belki ekstra yere ihtiyaçları vardı. Belki getirdikleri kamyon ya da minibüs bütün malı alamadı ve ekstra kasaları steyşına yüklediler."</p><p class="calibre3">"Geriye bir şişe kaldı, onu da duvara fırlattılar."</p><p class="calibre3">"Bunu anlamak zor, değil mi? Düşürülmüş bir şişe değil. Biri duvara fırlatıp atmış,"</p><p class="calibre3">"Belki bir itişme olduysa..."</p><p class="calibre3">"Ama hiçbir belirti yok. Katiller senin oğlanların tepesine binmiş, tabancayla tartaklamış ve vurmuşlar. Bu bölüm kesin gibi ve bu senaryonun içine kırılmış şişeyi sokmak zor." Eğilip doğruldum. "Şişe açılmış" dedim. "Bak, boynu burada ve kapağı da mühürü de açılmış." Gözlerimi kapayıp sahneyi canlandırmaya çalıştım. "Kenny ve McCartney buradalar. Kasaları doldurdular ve çıkmadan bir içki alıyorlar. Kötü adamlar ellerinde silahla geliyor. 'Sakin ol, bir içki al' diyor Kenny ya da McCartney. Şişeyi uzatıyor, silahlı adam şişeyi alıyor ve duvara fırlatıyor."</p><p class="calibre3">"Neden?"</p><p class="calibre3">"Bilmiyorum, belki de alkol karşıtı bir gruptandı."</p><p class="calibre3">"Bu viski hikâyesi..." dedi ve cep matarasını çıkarıp bir yudum aldı. "Açık bir şişe bulamazlardı. Bütün kasalar mühürlüydü. İçki içmek için bir kasayı kırmaları gerekiyordu, bunu da yapmazlardı."</p><p class="calibre3">Cesetlere döndüm. John Kelly'nin boğazmdaki yaradan fışkırmış olan kanın üstünde ufak bir cam parçası yüzüyordu. "Çocuklar öldürüldükten sonra şişe kırılmış" dedim. "Onları öldürdüler sonra bir kasa açıp viskiyi yüklerken bir iki içki içtiler. Ve şişeyi fırlattılar. Neden?"</p><p class="calibre3">"Belki tadını beğenmediler."</p><p class="calibre3">"Bazı bölgelerde açık bir içki şişesiyle otomobil kullanmak yasaktır. Ama böyle bir şeyi dert edeceklerine inanmıyordum. Nefret belirten bir hareket değil mi? Duvara şişe fırlatmak. Ya da belki, şerefe kaldırdıktan sonra kadehini şömineye atmak gibi bir harekettir. Nedeni ne olursa olsun aptalca bir hareketti."</p><p class="calibre3">"O niye?"</p><p class="calibre3">"Çünkü parmak izleri camın üstünde çok temiz çıkar ve bu cam parçalarından birinin üstünde kullanılabilir bir parmak izi olması ihtimali çok yüksek. Tanrı bilir, bir laboratuvar uzmanı daha neler bulabilir burda." Ona döndüm. "Cinayet mahallinde herhangi bir müdahale yapmamaya dikkat etmişsin ama burayı gören tek ben olacaksam bu çaban boşa gidecek. İyi bir iş çıkarmak için gereken eğitimim ve kaynaklarım yok. Ama sanırım bunu polise bildirmek istemiyorsun,"</p><p class="calibre3">"İstemiyorum."</p><p class="calibre3">"Ben de öyle tahmin etmiştim. Şimdi ne olacak? Bunları buradan kaldırmayı düşünüyor musun?"</p><p class="calibre3">"Eh, burada bırakamam herhalde, değil mi?"</p><p class="calibre3">İki cesedi kazdığımız tek mezara koyduk. Cesetleri bagaja koymadan önce ayrı ayrı iki büyük çöp torbasına sarmıştık, mezara aktardığımızda da torbaları çıkarmadık.</p><p class="calibre3">"Bir dua okumamız gerek" dedi Mick, mezarın yanıbaşmda tedirgin bir biçimde durarak. "Bildiğin bir dua var mı?"</p><p class="calibre3">Uygun bir şey düşünemedim. Andy gibi ben de sesimi çıkarmadım. Mick, "John Kennv ve Barry MacCartney. Ah, siz iyi çocuklardınız" diye başladı. "Ruhunuz şad olsun. Tanrı verir ve Tanrı alır. Baba, Oğul ve Kutsal Ruh'un adına, amin" Mezarın üstüne doğru istavroz çıkardı, kolları iki yanma düştü ve başını iki yana salladı. "Siktirici bir dua bile bilmiyorum. Bir rahip olmalıydı, dahası doğru dürüst bir cenaze hak ediyorlardı. Ah Tanrım, daha otuz yıllık bir ömür hak ediyorlardı. Ama ne hak ettiklerini düşünmek boşuna çünkü görüp görecekleri bu. Yerin dibinde bir çukur ve üstünde kafalarını sallayan üç adam. Zavallı piçler, hadi gömelim de bitirelim bu işi."</p><p class="calibre3">Çukuru doldurmak kazmaktan çok daha az zaman aldı. Yine de bir süre oldu. Yalnızca tek bir küreğimiz vardı ve kazarken yaptığımız gibi sırayla doldurduk. Bitirdiğimizde fazladan toprak</p><p class="calibre3">kalmıştı. Mick alet kulübesinden aldığı el arabasına doldurdu ve yüz metre kadar öteye, meyve bahçesinin derinliklerine boşalttı. El arabasını ve küreği alet kulübesine koydu, mezara bir kere daha bakmak için geri geldi.</p><p class="calibre3">"Beş yüz metre öteden görülebilir, değil mi? Eh, buraya O'Gara'dan başka kimse gelmez, onun da gördüğü ilk mezar olmayacak. İyi adamdır, O'Gara. Başını ne zaman öte yana çevirmesi gerektiğini bilir" dedi.</p><p class="calibre3">Çiftlik evinin mutfağında ışık hâlâ yanıyordu. Termosu çalkaladım ve durulama tepsisinde bıraktım. Mick açılmamış bira kutularını geri koydu ve matarasını Jameson şişesinden doldurdu. Sonra hepimiz Cadillac'a bindik ve evlerimize dönmek üzere yola koyulduk.</p><p class="calibre3">Çiftlikten ayrıldığımızda hâlâ karanlıktı ve gelişe göre çok daha az trafik vardı. Üstelik bagajda, bizi hız haddine bağlı tutacak cesetler de yoktu. Yine de Andy aşın sürat yapmadı. Bir müddet sonra gözlerimi kapadım. Uyumadım, yalnızca düşüncelerimle başbaşa kaldım. Gözlerimi açtığımda George Washington Köprüsü'ndevdik ve doğuda, gökyüzü aydınlanmaktaydı.</p><p class="calibre3">Yani beyaz bir gece geçirmiştim, uzun bir süreden beri ilk defa. Bazen Mick'le birlikte, Grogan'da bütün gece otururuz. Kapıyı kilitler, masamızın üstündeki hariç bütün ışıkları kapatır, sessizlik çökünceye ve güneş doğuncaya kadar birbirimize hikâyeler anlatırız. Arada sırada, geceye, beyaz önlükleri Mick'inki gibi kana bulanmış bir sürü adamla birlikte St. Bernard'da, Kasaplar'm Ayini'yle son veririz.</p><p class="calibre3">Köprüden West Side Drive'a çıkarken, Mick, "Tam zamanı, biliyor musun, St. Bernard'daki Ayin'in" dedi.</p><p class="calibre3">"Aklımdan geçenleri okudun" dedim. "Ama yorgunum, bu sefer gelmeveyim."</p><p class="calibre3">"Ben de yorgunum ama bu sabah buna ihtiyacım olduğunu hissediyorum. Bir rahipleri olmalıydı."</p><p class="calibre3">"Kenny ve McCartney'in."</p><p class="calibre3">"Evet. Birinin bütün ailesi Belfast'ta. Bilmeleri gereken tek şey, bir karambol olduğu ve öldüğü, zavallı çocuk. John Kenny'nin annesi zaten hayatta değil ama bir kızkardeşi yok muydu Andy?"</p><p class="calibre3">"İki kızkardeş" dedi Andy. "Biri evli diğeri rahibe."</p><p class="calibre3">"Tanrı'yla evli" dedi Mick. Saygının nerede bittiğini, alaycılığın nerede başladığını her zaman anlayamıvordum. Onun da anladığından emin değildim.</p><p class="calibre3">Andy bizi Grogan'da bıraktı. Mick, Cadillac'ı garaja koymasını söyledi. "St. Bernard'a taksiyle giderim" dedi. "Ya da yürürüm. Yeterince zamanım var."</p><p class="calibre3">Burke saatler önce kapatmıştı. Mick, çelik akordeon kepenklerden sonra, arkadaki kapının kilidini de açtı. İçerde ışıklar kapalıydı, yerler silinirken ayakaltmda olmasın diye iskemleler masaların üstüne ters çevrilmişti.</p><p class="calibre3">Mick'in büro olarak kullandığı arka odaya geçtik. Kocaman Mosler kasanın yuvarlak kilidini çevirdi ve bir demet kâğıt para çıkardı. "Sana iş vermek istiyorum" dedi.</p><p class="calibre3">"Bana iş mi vermek istiyorsun?"</p><p class="calibre3">"Detektiflik işi. Yaptığın iş bu değil mi? Birisi seni tutuyor, sen de bir araştırma yapıyorsun."</p><p class="calibre3">"Yaptığım iş bu" diye onayladım.</p><p class="calibre3">"Bunu kimin yaptığını öğrenmek istiyorum."</p><p class="calibre3">Bunun üzerinde düşünmüştüm, "Anlık bir şey de olmuş olabilir" dedim. "Yandaki odada biri iki genci ve kolaylıkla alabileceği bir sürü içki şişesi görüyor. Ne kadar demiştin?"</p><p class="calibre3">"Elli ya da altmış kasa."</p><p class="calibre3">"Eh, kaç para eder bu? Bir kasada on iki şişe var, bir şişe kaç para? On dolar diyelim, yaklaşık bu kadar mı?"</p><p class="calibre3">Gözleri gülümsedi. "Sen içkiyi bıraktığından beri yaratığın fiyatını artırdılar."</p><p class="calibre3">"Hâlâ iflas etmediklerine şaşıyorum."</p><p class="calibre3">"Sensiz işi yürütmek zor tabii ama idare ediyorlar. Bir kasası ikivüz dolar diyelim."</p><p class="calibre3">Hesapladım. "On bin dolar" dedim. "Yuvarlak hesap. Çalmak için yeterli."</p><p class="calibre3">"Tabii ki yeterli. En başta biz niye çaldık zannediyorsun? Her ne kadar bizim birilerini öldürmemiz gerekmedi."</p><p class="calibre3">"Eğer tesadüfen orada olan birisi değilse" diye devam ettim, "o zaman ya birisi McCartney 'le Kenny'yi takip etti ya da depoyu gözetliyorlardı ve birilerinin gelip açmasını beklediler. Ama bütün bunlar ne anlama gelebilir ki?"</p><p class="calibre3">Masasının üstünde açılmamış bir viski şişesi vardı. Açtı ve bir birdak arandı, sonra şişeden bir fırt aldı.</p><p class="calibre3">"Bilmem gerekiyor" dedi.</p><p class="calibre3">"Ve benim öğrenmemi istiyorsun."</p><p class="calibre3">"Evet. Bu senin işin. Kesinlikle benim becerebileceğim bir şey değil."</p><p class="calibre3">"Yani neler olduğunu ve kimin yaptığını öğreneceğim?"</p><p class="calibre3">"Evet."</p><p class="calibre3">"Öğrendiklerimi sana aktaracağım?"</p><p class="calibre3">"Lafı nereye getirmek istiyorsun, dostum?"</p><p class="calibre3">"Eh, bir ölüm fermanı imzalamış olacağım değil mi?"</p><p class="calibre3">"Ah" dedi.</p><p class="calibre3">"Tabii, polise devretmeyi planlamıyorsan,"</p><p class="calibre3">"Hayır" dedi. "Hayır, bunun polislik bir iş olduğunu düşünmüyorum."</p><p class="calibre3">"Ben de öyle düşünmüştüm."</p><p class="calibre3">Bir elini şişenin üstüne koydu ve orada tuttu. "O çocuklara ne yaptıklarını gördün" dedi. "Yalnızca kurşunlama değil dayak da var. Bunun bedelini ödemeleri adaleti yerine getirir."</p><p class="calibre3">"Kaba adalet, kendi ellerinle dağıtmaya kalkıştığında.</p><p class="calibre3">"Çoğu zaten kaba adalet değil mi?"</p><p class="calibre3">Buna inanıp inanmadığımdan emin değildim. "Benim sorunum senin yapacakların değil. Benim sorunum bunun bir parçası olmak."</p><p class="calibre3">"Ah" dedi. "Bunu anlayabilirim."</p><p class="calibre3">"Ne yapacağın seni ilgilendirir" dedim, "başka bir çözüm önermekte de zorlanırdım doğrusu. Polislere gidemezsin ve başım öte tarafa çeviremeyecek kadar yaşamışlığın var."</p><p class="calibre3">"Doğama aykırı olurdu" diye tasdik etti.</p><p class="calibre3">"Bazen başını öte tarafa çevirmek çok zor olur" dedim. "Çekip gitmek ve işi polislere bırakmak da. Benzer durumları ben de yaşadım."</p><p class="calibre3">"Yaşadığını biliyorum."</p><p class="calibre3">"Doğru olanı yapıp yapmadığımdan emin değilim ama en azından şimdiye kadar vicdanen rahat olduğumu biliyorum. Dolayısıyla, sana eline silahını alma diyemem, özellikle senin durumunda olsaydım aynı şeyi yapacaksam. Ama bu senin durumun, benim değil ve senin silahına hedef gösteren ben olmak istemiyorum. "</p><p class="calibre3">Bunu biraz düşündü, başını yavaşça salladı. "Ne demek istediğini anlayabiliyorum" dedi.</p><p class="calibre3">"Dostluğun benim için önemli" dedim, "ve onun uğruna, kendime prensip edindiğim ne varsa, gözardı edebilirim. Ama bu durumun bunu gerektirdiğini düşünmüyorum.</p><p class="calibre3">Eli tekrar şişeye gitti, bu sefer uzun bir yudum aldı. "Bir şey demiştin" dedi. "İçgüdüsel davranan birkaç adam. Kendi depoları olan ve beklenmedik bir anda kısa yoldan para yapma şansı elde eden birkaç genç."</p><p class="calibre3">"Kesinlikle bir ihtimal bu."</p><p class="calibre3">"Sen işin bu yanını incelesen" dedi sakin bir sesle. "Diyelim her zaman yaptığın şeyleri yapsan, sorular sorsan, notlar alsan ve bu ihtimalin gerçek olup olmadığına karar verecek kadar bilgi edinsen."</p><p class="calibre3">"Anlayamadım."</p><p class="calibre3">Duvara doğru gitti ve orada asılı olan, elle renklendirilmiş gravürlerden birini incelemeye başladı. İki takım gravürü vardı: Annesinin doğum yeri olan İrlanda'nın Mayo yöresinden üç manzara ile babasının doğum yeri olan güney Fransa'dan üç ayrı gravür.</p><p class="calibre3">Yüzünü dönmeden, "Bir düşmanım olduğuna inanıyorum" dedi.</p><p class="calibre3">"Bir düşman mı?"</p><p class="calibre3">"Evet. Kim olduğunu ve ne istediğini bilmediğim bir düşman."</p><p class="calibre3">"Bunun onun işi olduğunu mu düşünüyorsun?"</p><p class="calibre3">"Evet. Bu oğlanları depoya kadar takip ettiğine ya da onlardan önce gidip pusuya yattığına inanıyorum. Asıl meselenin viski çalmak olmadığına, onun asıl amacının on bin dolarlık viski çalmaktan çok daha önemli olarak, kan dökmek olduğuna inanıyorum."</p><p class="calibre3">"Daha önce de bir şeyler olmuş olmalı" diye tahminde bulundum.</p><p class="calibre3">"Tamam" dedi. "Tabii yalnızca benim hayalgiicümün ürünü değilse. Belki de bir koca karıya dönüştüm, dolapların içinde, yatağın altında iskeletler arıyorum. Ya böyle ya da bir düşmanım ve bir casusum var."</p><p class="calibre3">New York eyaleti tarafından verilmiş bir ruhsatım vardı artık. Bir zaman önce, avukat bir dostum, bilmem kaçıncı defa bir ruhsatım olsaydı bana daha fazla iş verebileceğini söylediğinde aldım. Son zamanlarda çoğunlukla avukatlar için çalışıyorum.</p><p class="calibre3">Ama her zaman bir ruhsatım yoktu ve yalnızca hukuk adamlarına çalışıyor da değildim. Bir keresinde müşterim bir pezevenkti, bir başka sefer bir uyuşturucu satıcısı için çalışmıştım.</p><p class="calibre3">Onlar için çalışabilivorsam Ballou için neden çalışamayayım? Arkadaşım olabilecek kadar iyiyse, bütün bir gece birlikte sabahlayabiliyorsak, neden müşterim olamıyordu?</p><p class="calibre3">"Yeri nasıl bulacağımı söylemelisin" dedim.</p><p class="calibre3">"Nereyi?"</p><p class="calibre3">"EZ Depo'vu."</p><p class="calibre3">"Şimdi oradaydık."</p><p class="calibre3">"Tünelden çıktıktan sonra yola dikkat etmedim. Tarif etmen gerek. Bir de anahtar vermelisin."</p><p class="calibre3">"Ne zaman gitmek istiyorsun? Andy seni götürür."</p><p class="calibre3">"Ben tek başıma giderim" dedim. "Yalnızca nasıl gideceğimi anlat."</p><p class="calibre3">Defterime yazdı. Bir deste kâğıt para çıkardı, kaşlarını kaldırarak bana baktı, paralarını cebine koymasını söyledim.</p><p class="calibre3">Bunun iş olduğunu söyledi, başkaları gibi o da bir müşteriydi ve para ödemek istiyordu. Büyük ihtimalle hiçbir yere varmayan sorular soracağım birkaç saat harcayacağımı söyledim. îş</p><p class="calibre3">bittiğinde, yapabileceğimin tümünü yaptığımı düşündüğümde ona öğrendiklerimi anlatır ve bana kaç para borçlu olduğunu söylerdim.</p><p class="calibre3">"Müşterilerin sana avans olarak bir şey ödemiyorlar mı? Elbette ödüyorlar. Al şu bin doları. Al, Tamı aşkına! Yapmak istemediğin hiçbir şeyi yapmaya zorunlu kılmaz bu seni."</p><p class="calibre3">Bunu biliyordum. Para, beni dostluktan daha fazla zorunlu nasıl kılabilirdi? "Bana avans vermen gerekmez" dedim. "Büyük ihtimalle bunun hepsini kazanmayacağım."</p><p class="calibre3">"Avukatım her telefonu açışında bu kadarını kazanıyor. Al şunu, cebine koy. Kazanmadığın kısmını her zâman geri verebilirsin."</p><p class="calibre3">Kâğıt paraları cüzdanıma koydum, tartışmak boşunaydı. Yıllar önce Vince Mahaffey adında yaşlı bir polis, birisi para verdiğinde ne yapmam gerektiğini söylemişti bana. "Al" demişti, "teşekkür et ve cebine koy. Başında şapkan varsa hafifçe selam da verebilirsin."</p><p class="calibre3">'Teşekkür ederim" dedim.</p><p class="calibre3">"Benim sana teşekkür etmem gerek. Birinin seni oraya götürmesini istemediğinden emin misin?"</p><p class="calibre3">"Eminim."</p><p class="calibre3">"Ya da otomobilimi vereyim, kendin kullan."</p><p class="calibre3">"Ben giderim."</p><p class="calibre3">"Anlaşılan en iyisi seni yalnız bırakmak ha? Bir şeye ihtiyacın olursa söyle bari."</p><p class="calibre3">"Söylerim."</p><p class="calibre3">"Ya da bir şeyler öğrenirsen. Ya da öğrenilecek bir şey olmadığına karar verirsen."</p><p class="calibre3">"Her iki türlü de" dedim, "bir iki günden daha uzun sürmez."</p><p class="calibre3">"Ne kadar gerekiyorsa. Parayı aldığına memnun oldum."</p><p class="calibre3">"Eh, çok ısrar ettin."</p><p class="calibre3">"Ah, senle ben bir çift aptalız" dedi. "Parayı hiç tartışmadan almalıydın. Ben ise, senin reddini kabul etmeliydim. Ama bunu nasıl yapabilirim?" Gözlerini gözlerime dikti. "Ya piç kurusunun biri sen işi bitirmeden beni gebertirse? O zaman ne olacak? Sana borçlu ölmekten nefret ederim."</p><p class="calibre3">Öğleye doğru uyandım. Saat birde Avis'ten bir otomobil kiralamış, EZ Depo'ya doğru yola koyulmuştum. Öğleden sonrayı orada geçirdim. İlk başta çekimser davranan sonra çenesi düşen idareci Leon Kramer'le konuştum.</p><p class="calibre3">Elaine, apartmanımızın birkaç blok batısında bir depoda bir oda kiralıyor, dükkânına koymadığı, resim ve antikaları orada saklıyor. Ama New Jersey'deki, EZ Depo'nun sistemi farklı, çok daha serbestti. Bizim depoyu her ziyaretimizde, giriş ve çıkışlarda imza vermemiz gerekir. Oysa gece bekçisi olmayan, yirmi dört saat giriş yapılabilen EZ Depo'nun benzer bir güvenlik sistemi uygulaması çok zor. Kramer'in masasının üstündeki bir tabelada depolanan malların</p><p class="calibre3">sahibinin sorumluluğunda olduğu yazıyordu. Kramer de görüşmemizin ilk beş dakikasında bunu üç kere tekrarlamıştı.</p><p class="calibre3">Dolayısıyla giriş ve çıkışların herhangi bir kaydı yoktu. Tek güvenlik sistemi ise depo sahiplerinin kapılarına astığı asma kilitti.</p><p class="calibre3">"Gece gündüz, istedikleri saatte girebilmek istiyorlar buraya" dedi Kramer. "Kaymbiradarleri bir şeyler depolamak istediğinde, onun adını giriş yapabilirlerin listesine kaydettirip ettirmediklerini düşünmek zorunda değiller. Her girdiklerinde imza verip, göğüslerine bir kart takıp bir sürü form doldurmak zorunda değiller. Burada güvenlikten çok kolaylığa öncelik tanıyoruz. Hiç kimse bizden değerli mücevherlerini saklamak için bir yer kiralamıyor. Önemli ya da değerli şeyler bankanızdaki kasaya gider. Bizim buraya ise ya annenizin eski yemek takımı ya da bakımevine yerleştirdiğiniz babanızın çelik dolapları. Yani mümkün olsaydı tavanarasma atacağınız her şey."</p><p class="calibre3">"Ya da evin içinde bulundurmak istemediğiniz şeyler" diye ekledim.</p><p class="calibre3">"Bak, bunu bilemem" dedi, "ve bilmek de istemem. Bütün bilmek istediğim verdiğiniz çekin karşılığının olması."</p><p class="calibre3">"Bir insanın deposu, onun şatosudur."</p><p class="calibre3">Başını salladı. "Bir farkla ki, şatoda yaşayabilirsiniz ama burada mümkün değil. Başka bir sürü şey yapabilirsiniz. Depo diyoruz ama yalnızca depo değil. Şu tabelayı görüyor musunuz, Kiralık Odalar? Sağladığımız bu: Evinizde ya da apartman dairenizde eksik olan bir oda. Garajlarında yer olmadığı için buraya teknelerini, tekne kızaklarını ya da motorlarını depolayanlar var. Başkaları var, burayı iş tezgâhları gibi kullanıyorlar, aletlerini, kasalarını buraya kuruyorlar, ya da otomobillerinin tamirini burada yapıyorlar. Tek yapamayacağın şey buraya yerleşip yaşamak. Bu benim kuralım değil, ya eyaletin ya da şehrin, her kiminse. Oturmak yok. Bunu denemek isteyenler de yok değil ha!"</p><p class="calibre3">Ona kartvizitimi göstermiş ve malları kaybolmuş depo kiracılarından biri için çalıştığımı söylemiştim.</p><p class="calibre3">Müşterimin, hırsızlığın kendi adamlarından birinin işi olmadığını kesinleştirmeden önce polisi karıştırmak istemediğini ekledim. Büyük ihtimalle öyle biridir, dedi Kramer. Anahtarı olan biri, patronunun sessiz ortağı olmaya karar vermiştir.</p><p class="calibre3">Oradan ayrıldığımda elimde, binanın, John Kenny ve Barry McCartnev'nin vurulduğu tarafındaki kiracıların listesi vardı. Belki birileri bir şeyler duymuş olabilir diye açıklamıştım isteğimi Kramer'e. O da ya benden kurtulmak için ya da artık dost olduğumuz için vermişti listeyi. Ballou'nun odasının, resmi olarak Queens'de, Middle Village'de oturan J. D. Reilly adında birine kiralanmış olduğunu fark ettim.Yolun karşısında bir dinef da bir sandviç ve kızarmış patates yedim, bir iki soru sordum, sonra EZ Depo'ya döndüm, Mick'in anahtarını kullanıp cinayet mahallini bir kere daha inceledim. Bir gece önce duyduğum bütün kokuları daha hafif de olsa hâlâ alabiliyordum.</p><p class="calibre3">Bir süpürgeyle faraş getirmiştim, kırılmış camları topladım bir kesekâğıdma boşalttım. Cam parçalarından birinde büyük ihtimalle bir parmak izi vardı ama ne işe yarardı ki? Vardıysa ve ben bulsam bile ne işime yarardı? Tek bir iz bile bir suçluyu kıskıvrak yakalatabilir ama hiç yoktan bir suçlu yaratamaz. Bunu yapabilmek için tam takım parmak izi ve federal kayıtlara resmi giriş yapabilmek gerekir. Bir cam parçasının üstündeki tek bir parmak izi, araştırma açısından tamamen işe yaramazdı ve ancak gözaltında tutulan bir şüpheli aleyhine dava açılırsa kullanılabilirdi.</p><p class="calibre3">O zaman bile işe yaramazdı. Cinayet mahalli tanınmayacak biçimde değiştirilmiş, cinayetler rapor edilmemiş, cesetler kaçırılmış ve yeri belli olmayan bir mezara gömülmüştü. Elimde tuttuğum yalnızca bir şişenin parçalandığına dair bir delildi. Buna cinayet diyebilecek insanlar tanıyordum ama şişeyi kıranı bulmak için parmak izi araştırması yapacak birini tanımıyordum.</p><p class="calibre3">Kapının eşiğinde durdum, trafiğin sesini dinledim, sonra çelik kepengi tamamen aşağıya indirdim. Şimdi bir şey duymuyordum ama bunun ne kanıtladığını da bilmiyordum, trafiğin sesi zaten çok yüksek değildi.</p><p class="calibre3">Benim merak ettiğim silah sesleriydi. Katillerin silahlarını ateşlemeden önce kepengi indirdiklerini varsayıyordum ama yine de oda sese karşı tamamen yalıtılmış olamazdı.</p><p class="calibre3">Tabii, susturucu kullanmış da olabilirlerdi. Eğer öyleyse bu, beklenmedik bir kazanç fırsatı karşısında önceden planlanmadan işlenen bir cinayet ihtimalini azaltıyordu. Ortalıkta silahlı dolaşan bir iki sosyopat olabilirdi, düşündüğünüzden çok daha fazla sayıda insan evlerinden asla silahsız çıkmazlar.</p><p class="calibre3">Ancak, kim yanında daimi olarak susturucu taşır9 Benim hiç böyle bir tanıdığım olmadı.</p><p class="calibre3">Kepengi kaldırdım, dışarı çıktım, etrafa bakındım. Altı oda ötede, adamın biri Plymouth Voyager'm bagajından karton kutular çıkarıp odasına depoluyordu. Haki şort ve boyundan askılı yeşil bir bluz giymiş bir kadın araca dayanmış adamın çalışmasını seyrediyordu. Aracın radyosu açıktı ama o sesi kadar alçaktı ki ancak müzik olduğunu duyabiliyor, ne çaldığını çıkartamıyordum.</p><p class="calibre3">Binanın bu yanında benim Ford'umdan başka tek araç onlarınkiydi.</p><p class="calibre3">Katillerin büyük ihtimalle susturucu kullanmadıklarına karar verdim. Herhalde etrafta silah seslerini duyacak hiç kimse yoktu. Zaten bir iki yüksek ses ne kadar dikkat çekebilirdi ki? Çelik kepengin inik durumunda, silah sesleri kolayca çekiç sesine benzetilebilir, birilerinin bir tamirat yaptığı ya da tahta bir kasa kırdığı düşünülebilirdi. Burası Red Hook'ta sefil bir mahalle değil, temiz görünümlü bir banliyöydü. Silah sesi işitmeyi beklemezdiniz ya da bir kamyonun fren patlamasında kendinizi yere atmazdınız.</p><p class="calibre3">Yine de neden öldürüldüler?</p><p class="calibre3">"İsim ve adresler" dedi TJ ve kaşlarını çattı. "Bunlar öldürülen vatandaşların vuruldukları yerin yanında kiralayan vatandaşlar mı?"</p><p class="calibre3">"Depo şirketinin kayıtlarına göre."</p><p class="calibre3">"İki vatandaşı vuracak kadar kötü olan birinin, bir depo kiralarken gerçek adını vereceğini mi sanıyorsun?"</p><p class="calibre3">"Herhalde vermez" dedim. "Ancak bundan daha tuhaf şeyler de olmuştur. Birkaç ay önce, banka soyan bir adam vezneye verdiği notu kendi çeklerinin birinin arkasına yazmış."</p><p class="calibre3">"Aptallık insanın kemiklerine işliyor sanki."</p><p class="calibre3">"Öyle gibi" dedim. "Ancak, bizim katillerden biri sahte bir ad kullanmışsa bu bize yardımcı olur. Listemizdeki adlardan birinin sahte olduğunu anlarsak..."</p><p class="calibre3">"Yani biz iki şeyden birini arıyoruz. Ya poliste kavdı olan ya da hiç var olmayan birini."</p><p class="calibre3">"İkisi de özellikle bir şey kanıtlamaz" dedim. "Ama bize bir başlangıç noktası verir."</p><p class="calibre3">Başını salladı ve klavyenin başına oturup tuşlarla ve fareyle oynamaya başladı. Bilgisayarı ona Noel'de almıştım, aynı zamanda onu ve makineyi Northwestern'deki eski odama yerleştirmiştim. Elaine'le birlikte oturmaya başlayınca caddenin karşısındaki otel odamı bırakmamış, büro ve sandık odası olarak kullanmak ya da yalnız kalmak istediğimde gidip pencere kenarında derin düşüncelere dalmak üzere tutmuştum.</p><p class="calibre3">TJ'yi Kırk ikinci Cadde'de, Deuce'a çeki düzen verilmeden çok önce tanımıştım. Kısa zamanda kendini benim asistanlığıma atamıştı. Yalnızca sokaklarda yetişmenin getirdiği zekâ kıvraklığına değil aynı zamanda çok yararlı bir tür yaratıcılığa da sahipti. Elaine, Dokuzuncu Cadde'de dükkânını açtığında orada vakit geçirmeye, Elaine olmadığı zamanlar onun yerine durmaya başladı ve böylelikle perakende satışlarda da yetenekli olduğunu gördük. Eski odama geçmeden önce nerede yaşadığım bilmiyorum, ona vılaşmak için yalnızca bir çağrı numarası vardı ama daima yatacak bir yer bulduğundan eminim. Sokaklarda canlı kalmak için bir sürü yetenek geliştirirsiniz. Daha doğrusu geliştirseniz iyi olur.</p><p class="calibre3">O zamandan beri bilgisayarla ilgili beceriler de edinmişti. Ben Macworld dergisini, anlayabileceğim bir dilde yazılmış bir şeyler bulabilmeye çalışarak karıştırırken o da tuşlarla bir şeyler yazdı, kaşlarını çattı, ıslık çaldı ve verdiğim bir parça kâğıda birtakım notlar aldı. Bir saat içinde, Leon Kramer'in verdiği adların hepsinin yaşayan insanlara ait olduğunu saptadı ve ikisi dışında tümü için telefon numaraları buldu.</p><p class="calibre3">"Bütün bilgilerin doğru olduğu anlamına gelmez bu" diye uyardı. "Biri bir oda kiralarken gerçek bir ad ve adres verebilir ama başka bir insana ait ad ve adres olabilir bu."</p><p class="calibre3">"Uzak bir ihtimal" dedim.</p><p class="calibre3">"Bütün hikâye uzak bir ihtimal. Ben depomdayım, senin deponda bütün o içki kasaları gözüme çarpıyor ve tesadüfe bak ki cebimde silahım ve yan tarafta park edilmiş kamyonum var."</p><p class="calibre3">"İlk bölüm mümkün. Oradasın ve viskiyi görüyorsun. Ama beni neden vuruyorsun?"</p><p class="calibre3">"Eh, belki ben şişeleri kamyonuma yüklerken sen tembel tembel seyretmek istemezsin dive."</p><p class="calibre3">"Neden beklemiyorsun?"</p><p class="calibre3">"Daha sonra gelmek için mi diyorsun?"</p><p class="calibre3">"Neden olmasın? Benim bir steyşın vagonum var, birkaç kasadan daha fazlasını alamam. Geri kalanı, sen daha sonra bir kamyon ve ağır kasaları taşımaya yardım edecek biriyle geldiğinde orada olacak. Hatta kimselere yakalanmamak için gece yapabilirsin bunu."</p><p class="calibre3">"Daha sonra gelirsen asma kilitle uğraşman gerekir."</p><p class="calibre3">"Ne olacak? Çekiçle kolaylıkla kırabilirsin. Bir asma kilit kırmak mı, iki adamı ortadan kaldırmak mı daha zor zannediyorsun?"</p><p class="calibre3">Parmaklarıyla kâğıdın üstüne vurdu. "Bununla zaman kaybediyoruz gibi geliyor bana."</p><p class="calibre3">"Listedekilerden biri bir şeyler görmüş ya da duymuş değilse."</p><p class="calibre3">"Bu çok uzak bir ihtimal."</p><p class="calibre3">"Hayattaki çoğu şey uzak ihtimal."</p><p class="calibre3">Listedeki adlara ve numaralara baktı ve başını salladı. "Anlaşılan bir iki telefon etmem gerekecek."</p><p class="calibre3">"Ben ederim."</p><p class="calibre3">"Havır, ben ederim. Çoğu Jersey'de. Sen ararsan telefon faturana yazılır, ben ararsam bedavaya gelir."</p><p class="calibre3">Bir iki yıl önce liseli iki bilgisayar hacker"mm yeteneklerini kullanmış, onlar da teşekkür olarak özellikle talep etmediğim bir armağan vermişlerdi. Telefon idaresinin labirentli bilgisayar sistemini bir iki kurcalamadan sonra öyle bir ayarlamışlardı ki, bütün şehir dışı telefon görüşmelerimi bedava yapabiliyordum. Bu ayarlamalarını olduğu gibi bırakmakla teknik olarak hırsızlığa ortak oluyordum ama pek bir vicdan rahatsızlığı duyduğum söylenemez. Hangi telefon şirketini dolandırdığımın bile farkında değildim, üstelik durumu düzeltmek istesem nasıl yapabileceğimi de bilmiyordum.</p><p class="calibre3">Bedava telefon servisi, otel odasıyla birlikte TJ'ye geçmişti. Bilgisayarın modemi için ikinci bir hat almıştı, böylelikle hem konuşabiliyor hem de tuşlayabilivordu.</p><p class="calibre3">Gelecek buydu herhalde. Ben eski moda bir adamım ve değişemeyecek kadar yaşlı olduğumu düşünerek tuhaf bir huzur duyuyorum. Bütün bildiğim kapıları çalmak ve birkaç soru sormak.</p><p class="calibre3">"Brooks Brothers aksanını kullan" dedim.</p><p class="calibre3">"Ah, öyle mi dersin Dink? Bense afrası tafrası yerinde biri gibi konuşmayı düşünüyordum," Gözlerini yuvarladı, "Sizi temin ederim ki bayım, aksanıma ne sokaklar ne de Afrika girecektir."</p><p class="calibre3">"Böyle konuştuğun zaman çok hoşuma gidiyor" de</p><p class="calibre3">dim. "Bir köpeğin arka ayakları üstünde yürümesini seyretmek gibi."</p><p class="calibre3">"Bu iltifat mı yoksa hakaret mi?"</p><p class="calibre3">"Herhalde ikisinden de biraz" dedim. "Ancak bir şey var, Jersey'li insanlarla konuştuğunu unutma. Çok açık ve net konuşursan seni anlamayabilirler."</p><p class="calibre3">Elaine'le yemeğe, sonra da bir sinemaya gittik. Ona neler yaptığımı anlattım. "TJ'in bir şeyler öğreneceğini sanmıyorum" dedim. "Büyük ihtimalle öteki kiracılar olay sırasında etrafta değildiler. Olsalar bile bir şeyler görmüş ya da duymuş olmalarına şaşardım."</p><p class="calibre3">"Bundan sonra nasıl devam edeceksin?"</p><p class="calibre3">"Herhalde parasına geri vereceğim. En azından aldığı kadarını. Para işin en önemsiz kısmı. Korktuğunu düşünüyorum."</p><p class="calibre3">"Mick mi? Onun herhangi bir şeyden korktuğuna inanmak çok zor."</p><p class="calibre3">"Sert adamlar çoğu zaman korku içindedir" dedim. Özellikle bundan dolayı o kadar sert olmaya çalışırlar, En azından endişeli olduğunu söyleyebilirim, yeterli nedeni de var. Birileri iki adamını bilinmeyen bir nedenle infaz etti. Kimseyi öldermeleri gerekmiyordu."</p><p class="calibre3">"Mick'e bir mesaj mı yolluyorlardı?"</p><p class="calibre3">"Öyleye benziyor."</p><p class="calibre3">"Neler olduğunu anlamadığına göre, pek de açık bir mesaj değil. Bundan sonra ne olacak?"</p><p class="calibre3">"Bilmiyorum" dedim. "Bana fazla bir şey anlatmadı, ben de sormadım. Belki biriyle sidik yarıştırıyor. Belki durumun düzelmesi için biraz itiş kakış olacak."</p><p class="calibre3">"Yani gansterlerin bölge hâkimiyeti için çatışması mı? Öyle bir şey mi?"</p><p class="calibre3">"Ona benzer bir şey."</p><p class="calibre3">"Bu senin kavgan değil."</p><p class="calibre3">"Hayır, benim kavgam değil."</p><p class="calibre3">"Bu işe karışmayacaksın, değil mi?"</p><p class="calibre3">Başımı salladım. "O benim arkadaşım" dedim. "Sen geçmiş hayatlardan, kozmik bağlardan konuşuyorsun bunlara ne kadar inandığımı bilmiyorum ama tamamen de silip atamıyorum. Mick'le çok derin bir bağım olduğunu hissediyorum. Bu çok açık benim için."</p><p class="calibre3">"Ama yaşantılarınız farklı."</p><p class="calibre3">"Tamamen. O bir suçlu. Yani işi bu. Ben de pek cennetlik sayılmam ama temelde kanunun iki zıt uçundayız." Bir an bunu düşündüm. "Tabii kanun iki ucu olan bir şeyse, ki bundan emin değilim. Geçen ay Ray Gruliow'a yaptığım iş bir müşterisinin temize çıkması içindi, oysa herifin suçlu olduğunu adım gibi biliyordum. Dolayısıyla o işte görevim adaletin yerini bulmamasını sağlamaktı. Polisken de hatırlamadığım kadar yalan ifade verdim. Ama yalnızca haklı yere suçlanan adamların aleyhine şahitlik yaptım, yalan yere de olsa. Asla masum bir insanı tuzağa</p><p class="calibre3">düşürmedim ya da hapise gitmesine yardımcı olmadım. Yine de yalan bir şahit adaletin hangi ucunda yer alır?"</p><p class="calibre3">"Derin düşünceler bunlar."</p><p class="calibre3">"Evet, ben de yaşlı bir filozofum. Ama sorduğun sorunun cevabı, hayır, Mick'in problemine bulaşmayacağım. Bunun içinden kendi başına çıkmak zorunda. Büyük ihtimalle de her ne ise çıkacaktır."</p><p class="calibre3">"Umarım" dedi Elaine. "Senin işin içinde olmadığına memnunum."</p><p class="calibre3">Bunlar Perşembe günü konuşuldu. Eve döndüğümüzde TJ'den bir mesaj vardı ama geç olmuştu ve ancak ertesi sabah aradım. Listedeki daha önce elde edemediği iki numara dahil herkese ulaşabilmişti.</p><p class="calibre3">"Bilgisayar sana dünyanın en uzun kollarını veriyor" dedi. "Plastik Adam gibisin, istediğine uzanıp dokunur hatta ceplerini bile yoklayabilirsin. Ama cepleri boşsa senin ne işine yarar ki?"</p><p class="calibre3">Gerçekten de bana vereceği hiçbir bilgi yoktu. Listemizdeki tek bir kişi o belli günde EZ Depo'ya bir ziyarette bulunmuştu, o da bırakın şüpheli bir şey, aklında kalabilecek hiçbir şeyi ne işitmiş ne de görmüştü. Kasalar yüklenen bir kamyonet vardıysa da o görmemişti. Silahlar patlamışsa ya da herhangi yüksek sesler çıkmışsa da o işitmemişti.</p><p class="calibre3">Grogan'dan Mick'i aradım ve beni araması için mesaj bıraktım. Öteki numaralarım denedim ama kimse cevaplamadı. Şehirde birkaç dairesi var, uyumak ya da tek başına içmek istediği zamanlar gittiği. Bir keresinde bunlardan birine gitmiştim, Inwood'da savaş sonrası yapılmış bir binada, hiçbir özelliği olmayan tek yatak odalı bir daire: Minimal düzeyde döşenmiş, dolapta bir çift değişmelik giysi, tavşan kulak antenli ufak bir televizyon, mutfaktaki rafta birkaç şişe Jameson. Ve tabii ki kapı zilinde bir başkasının adı.</p><p class="calibre3">O numaraları neden denediğimi bilmiyorum. Onu bulamamaktan dolayı pek de endişelenmedim. Ona söyleyeceğim tek şey anlatacak fazla bir şey olmadığıydı. Bunun da pek aciliyeti yoktu doğrusu. Bekleyebilirdi.</p><p class="calibre3">İçkiyi bırakıp AA toplantılarına gitmeye başladığımda bir sürü insandan içkiden uzak kalabilmenin çeşitli yollarını dinledim. Sonunda bunun belli bir kuralı olmadığını öğrendim, yani hayat gibi, önerilerin istediğiniz kadarını uygulayabilirsiniz.</p><p class="calibre3">İlk başlarda barlardan uzak durdum ama Mick'le dost olduktan sonra arada sırada onunla birlikte, barında uzun geceler geçirir oldum. Cola ya da kahve içip onun on iki yıllık İrlanda viskilerini götürmesini izliyordum. Bu genellikle önerilmez, en azından ben kesinlikle önermem ama şimdiye dek benim için tehlikeli ya da uygunsuz olduğunu hissetmedim.</p><p class="calibre3">Bazı durumlarda gelenekselleşmiş kuralları uyguladım, diğerlerinde gözardı ettim. Programın On İki Basamağı'na dikkat ettim ama özellikle son yıllarda bilincimin en ön sıralarını işgal ettiklerini de söyleyemem. Hiçbir zaman da, dua ve meditasyon konularında iyi olmadım.</p><p class="calibre3">Ancak asla dışına çıkmadığım iki kural var. Gün be gün elimi o ilk içkiden uzak tutuyorum. Ve bunca vıl sonra bile hâlâ toplantılara gidiyorum.</p><p class="calibre3">Bir zamanlar gittiğim kadar sık gitmiyorum. İlk başlarda neredeyse toplantılarda yaşıyordum. Bazen, bu kadar çok sık gitmekle, belki de ihtiyacı olan bir başkasının sandalyesini işgal ettiğimi düşündüğüm olmuştur. Jim</p><p class="calibre3">Faber'e sormuştum sponsorum olmasını istemeden öncedert etmememi söylemişti.</p><p class="calibre3">Bugünlerde, haftada tek bir toplantıya gittiğim çok ender. Genellikle iki ya da üç toplantı sıkıştırmaya çalışıyorum. En düzenli olarak katıldığım, hafta sonu şehir dışma çıkmamışsak kesinlikle ordayımdırana grubumun Cuma geceleri yapılan basamak toplantısıdır. Evden üç blok ötede, Dokuzuncu ile Altmcı'da, St. Paul'da toplanıyoruz. İçki içtiğim günlerde o kilisede mum yakar, yardım kutusuna ruhsal sus parası atardım. Şimdi, bodrum katında katlanan bir iskemlede oturuyor, plastik bir bardaktan adak kahvesi içiyor ve sepete bir dolar atıyorum.</p><p class="calibre3">İlk günlerde, toplantılarda dinlediklerime inanmakta zorluk çekerdim. Hikâyelerin kendileri yeterince olağanüstüydü ama beni asıl dehşete düşüren insanların en mahrem sırlarını bir oda dolusu yabancıya anlatmakta ne kadar gönüllü olduğuydu. Birkaç ay sonra kendimin de bir o kadar gönüllü olduğunu görmek daha da şaşırtıcıydı. Bu çarpıcı açıksözlülüğe zaman içinde alıştım ama bir an durup düşündüğümde hâlâ etkiliyor beni, üstelik hikâyeleri dinlemekten hâlâ hoşlanıyorum.</p><p class="calibre3">Toplantıdan sonra kahve içmek için Flame'de Jim Faber'le buluştum. Bunca senedir benim sponsorluğumu yapıyor ve hâlâ her Pazar gecesi birbirimize yemek sözümüz var. Arada sırada ikimizden biri iptal etmek zorunda kalmıştır ama yeterince sık buluşup mahalledeki Çin lokantalarından birine gidiyor çorbadan başlayıp son fallı kurabiyelere kadar kesintisiz sohbet ediyoruz. Bugünlerde benim problemlerim kadar onunkileri de konuşabiliyoruz. Evliliği inişli çıkışlı devam ediyor, birkaç yıl önce de matbaa işleri neredeyse dibe vuruyordu. Kendi dertlerimiz bittiğinde de çözülmeyi bekleyen dünya sorunları daima vardır.</p><p class="calibre3">Kahvemizi içtik, hesapları ayrı ayrı ödedik. "Hadi" dedi, "evine kadar sana eşlik edeyim,"</p><p class="calibre3">"Evin önünden geçeceğim ama eve gitmiyorum" dedim. "Bir yere uğramam gerek, sen oraya gitmek istemezsin."</p><p class="calibre3">"Tahminime göre içkili bir yer."</p><p class="calibre3">"Grogan'm Ban. Ballou için bir günlük bir iş yaptım. Uğrayıp ona ne öğrendiğimi anlatmalıyım."</p><p class="calibre3">"Daha önce bahsettiğin şey bu mu?"</p><p class="calibre3">Toplantıda zaman zaman sınır çizmekte zorlandığımı anlatmıştım gruba. Herhangi bir ayrıntı vermeden elimdeki işten bahsediyordum aslında.</p><p class="calibre3">"Doğru olanı yapmak zor" dedim Jim'e, "doğru olanın ne olduğunu bilmiyorsan."</p><p class="calibre3">"Dinci fanatiklerin en büyük avantajları bu" dedi. "Onlar her zaman biliyorlar."</p><p class="calibre3">"Benden çok öndeler."</p><p class="calibre3">"Benden de" dedi. "Aradaki mesafe de giderek açılıyor. Her yıl emin olmadığım bir iki şey daha ortaya çıkıyor. Çok yönde uzanan belirsizlik duygusunun bir erkeğin gerçek olgunluğunun bir işareti olduğuna karar verdim."</p><p class="calibre3">"O halde ben büyüyor olmalıyım" dedim. "Zamanı da gelmişti. Pazar gecesi buluşuyor muyuz?"</p><p class="calibre3">Buluşabileceğimizi söyledi. Elli Yedinci'nin köşesinde el sıkıştık, iyi geceler dedik ve ben karşıya geçerken o da sağa döndü. İçgüdüsel olarak Pare Vendöme'un girişine doğru yürüdüm, bir an durdum, sonra az kaldı girecektim. Yorgundum, Ballou'yu arayıp söyleyeceklerimi telefonda da söyleyebilirdim.</p><p class="calibre3">Bunun yerine ilk planıma sadık kaldım, binamı pas geçip Dokuzuncu Cadde'ye yöneldim. Üç blok yürüdüm, Elaine'nin dükkânını geçtim, sonra karşıya, Dokuzuncu'un batı tarafına geçip bir blok daha yürüdüm. Elli üçüncü Sokak'ta tam kaldırımdan iniyordum ki, siyah saçları kafatasma yapışmışçasma taranmış, iriyarı bir adam tam önümde bitiverdi ve suratıma bir tabanca dayadı.</p><p class="calibre3">İlk tepkim içimden kendime lanet okumak oldu. Nereden çıkmıştı bu adam ve nasıl olur da yaklaşmasını hiç fark edememiştim? Bu günlerde suç eylemleri düşük sayıda ve sokaklar çok daha güvenli ama vine de dikkat etmeniz gerekir. Bütün hayatım boyunca dikkat etmişimdir ben, şimdi aklım neredeydi?</p><p class="calibre3">"Scudder" dedi.</p><p class="calibre3">Adımı işitince kendimi daha iyi hissettim. En azından rastgele seçilmiş bir kurban değildim. Bu güven vericiydi ama içine düştüğüm durumda olumlu bir gelişme sayılmazdı.</p><p class="calibre3">"Bu taraftan" dedi silahıyla işaret ederek. Yan sokağın karanlıklarına doğru yürüdük. Önümden yürüdü ve silahı yüzüme doğru tutmaya devam etti. Bu arada hep arkamda olan adam hâlâ arkamdaydı. Henüz ona dönüp bakamamıştım ama varlığını hissediyor ve bira tütün karışımı nefesini koklayabiliyordum.</p><p class="calibre3">"Jersey'de dopolara burnunu sokmaktan vazgeçmelisin" dedi silahlısı.</p><p class="calibre3">"Tamam."</p><p class="calibre3">"Ha?"</p><p class="calibre3">"Tamam dedim. Benim işi bırakmamı istiyorsunuz, ben de bırakmak istiyorum. Sorun yok."</p><p class="calibre3">"Ukalalık mı ediyorsun?"</p><p class="calibre3">"Canlı kalmaya çalışıyorum" dedim. "Hepimizi bir başağrısmdan da kurtarmaya. Özellikle kendimi. Hiçbir sonuca ulaşmayan bir iş aldım ve adama kendisine başka birini bulmasını söylemek için gidiyordum. Ben evli bir adamım, çocuk değilim artık ve bela istemiyorum."</p><p class="calibre3">Burun delikleri büyüdü, kaşları birleşti, "Senin zor bir müşteri olduğunu söylemişlerdi" dedi.</p><p class="calibre3">"Yıllar önce. Benim yaşıma gelince bak bakalım ne kadar zor olabiliyorsun."</p><p class="calibre3">"Bütün olayı unutmaya razı mısın? Jersey, içki kasaları, iki İrlandalı delikanlı?'</p><p class="calibre3">"Hangi İrlandalı delikanlılar?"</p><p class="calibre3">Yüzüme baktı.</p><p class="calibre3">"Bak" dedim. "Unutuldu bile."</p><p class="calibre3">Bana uzun uzun baktı ve yüzünde hayal kırıklığı okudum. "Pekâlâ" dedi. "Anlaşılan söylenilenden daha kolaysın ama ben yine de yapmam gerekeni yapmalıyım." Bunun ne demek olduğunu tahmin edebiliyordum ve arkamdaki adam kollarımı sıkıca tutunca haklı olduğumu anladım. Önümdeki, tabancasını beline sıkıştırdı ve sağ elini yumruk yaptı.</p><p class="calibre3">"Bunu yapmak zorunda değilsin" dedim.</p><p class="calibre3">"Kesin bir biçimde ikna olman için diyelim."</p><p class="calibre3">Tam bel hizasında sıkı bir vuruştu. Karın kaslarımı sıkıp darbenin acısını biraz hafifletebilmiştim ama ta omuzdan gelen güçlü bir vuruştu.</p><p class="calibre3">"Kusura bakma" dedi. "Birkaç tane daha, tamam mı?"</p><p class="calibre3">Lanet olsun. Birkaç tane daha yemek istemiyordum. Harekete geçmeden önce yapacağım hamleyi aklımda canlandırdım. Karşımdaki yumruğunu ikinci vuruşa hazırlanmak için geri çekti, ayağımı biraz oynattım ve var gücümle, kollarımı tutan hergelenin ayağına bastım. Kemiklerin kıtırdadığını hissettim. Can havliyle bağırdı ve beni bıraktı. Öne adım attım ve öteki lanet herifin yanağına bir yumruk indirdim.</p><p class="calibre3">Anlaşılan rakibi karşılık verince dövüşmekten pek hoşlanmıyordu. Geri çekildi ve eli belindeki silahına gitti. Üzerine yürüdüm, sağımla vurur gibi yaptım ve bütün gücümü sol yumruğumda toplayıp göğüs kafesinin tam sağ alt tarafını hedefledim.</p><p class="calibre3">Hedefimi vurdum ve sonucunu da gördüm. Karaciğerlerine aldıkları tek bir darbe yüzünden yıkılan ve yıkıldıkları yerde kalan boksörler görmüştüm. Onlar kadar sert vurmuyordum ama acıyı hafifletecek eldivenler de giyiyor değildim. Dizlerinden kesilmiş gibi kaldırıma yığıldı, inleyerek karnını tuttu ve yuvarlandı.</p><p class="calibre3">Tabanca da kaldırıma düştü. Hızla aldım ve ayağını ezdiğim ikinci adam tam üstüme atlayacakken ona doğru döndüm. Silahı görünce aniden durdu.</p><p class="calibre3">"Defol" dedim. "Haydi, kımıldan, defol git buradan."</p><p class="calibre3">Yüzü gölgedeydi ve ifadesini göremiyordum. Yüzüme bakarak olasılıkları tarttı, parmağımın tetikte gerildiğini hissettim. Belki bunu fark etti, belki bu kararını etkiledi. Geriye, daha da karanlığa çekildi, köşeyi hızla dönerek gözden uzaklaştı. Biraz topallıyordu ama yine de hızlıydı.</p><p class="calibre3">Spor ayakkabı giymiş olduğunu fark ettim, bendevse normal deri ayakkabılar vardı. Bunun tersi olsaydı kollarından kurtulamayabilirdim.</p><p class="calibre3">Ötekisi, saçları kafasına plasterlenmiş olan, hâlâ yerde inlemekteydi. Silahı ona çevirdim. Yüzüme doğrulttuğunda şimdi elimde durduğundan çok daha büyük görünmüştü. Silahı belime sıkıştırırken midemdeki ağrıyı hissettim. Yarın sabah on misli kötü olacaktı.</p><p class="calibre3">Bana vurmak zorunda değildi lanet herif!</p><p class="calibre3">Kan beynime sıçradı, yerdeki adama baktım, göz göze geldik. Kafasına bir tekme atmak için ayağımı geri çektim. Lanet kafasına bir tekme.</p><p class="calibre3">Sonra kendimi tuttum. Tekmelemedim.</p><p class="calibre3">Hatam oldu.</p><p class="calibre3">"Ona bu işi bıraktığımı söylediğimde" dedim, "gerçeği söylüyordum. Doğru olmasaydı da söylerdim çünkü suratıma dayanmış bir silaha karşı çıkmanın hiçbir anlamı olmadığına inanırım ama bu sefer onu kandırmaya çalışmıyordum. Çoktan bu işle ilgili yapabileceklerimi yaptığıma karar vermiştim ve beni sıkıştırdıklarında, bunu bildirmek için sana geliyordum."</p><p class="calibre3">Ben içeri girdiğimde barın arkasında Burke'le sohbet ediyordu. Yüzümden bir şeyler olduğunu anlamış olmalı ki ben bir şey söylemeden bardan çıktı ve beni arka taraftaki bürosuna doğru yöneltti. Yeşil deri koltuğa oturmamı işaret etti ama ben oturmadım, o da ayakta kaldı. Ben konuştum, o dinledi.</p><p class="calibre3">"Zamanımı ve senin paranı boş yere harcamakta olduğuma çoktan karar vermiştim zaten" dedim. "Adamlarını öldürüp viskini çalanların tamamen şans eseri orada bulundukları ve içgüdüleriyle hareket etmiş oldukları ihtimalini kesin bir biçimde ortadan kaldıramıyorum. Ama bu ihtimali destekleyecek herhangi bir şey de bulamadım. Öteki uçtan araştırmak konusunda da içim rahat değil. Bu senin iş ilişkilerine burnumu sokmak demek, ki bunu da pek yapmak istemiyorum."</p><p class="calibre3">"Yapacağını söylediklerini yaptın."</p><p class="calibre3">"Sanırım, her ne kadar bütün öğrendiğim, öğrenilecek bir şey olmadığı oldu. Derken o iki palyaço bir silahla karşıma dikildiler ve o anda, çoktan vardığım sonucu teyit etmiş oldular. Eğer onlar bir paketin parçasıysa, o zaman nehrin öte yakasında olanlara tesadüf ya da şansızlık diyemeyiz. Bir düşmanın var, dostum. Kenny ve McCartney bu yüzden öldürüldüler."</p><p class="calibre3">"Ah, ben hep biliyordum zaten" dedi. "Ama emin olmak istedim."</p><p class="calibre3">"Eh, ben karşıma dikildikleri anda emin oldum. İşin benim için bittiğini söyledim, sanırım bana inandılar da."</p><p class="calibre3">"Ama it yine de vurdu sana."</p><p class="calibre3">"Özür dileyerek" dedim. "Ama yumruğunu savurmasını engellemedi bu. Dolayısıyla özrü özre de benzemedi."</p><p class="calibre3">"Ama yumruktan kaçmadın."</p><p class="calibre3">"Pek seçeneğim yoktu. Ancak, bir yumruktan fazlasına da dayanamazdım."</p><p class="calibre3">"Onlara neler yapabileceğini gösterdin. Keşke orada olup seni izleseydim."</p><p class="calibre3">"Keşke orada olup bana yardım etseydin" dedim. "Bu tür pislik için çok yaşlıyım artık."</p><p class="calibre3">"Miden nasıl dostum?"</p><p class="calibre3">"Bir kere daha vurmasına izin versevdim olacağı kadar kötü değil. Biliyor musun çok şanslıydım. Tam ayağına vuramasaydım kollarımı kurtaramazdım. Yalnızca onları sinirlendirmekle kalacaktım, o zaman neler olurdu?" Omuzlarımı silktim. "İşin muhasebesini yapar</p><p class="calibre3">S"k karşı koymak herhalde bir hataydı. Lanet herifin silahı vardı bir kere. Üstelik katil olduklarını biliyorum. En azından katiller için çalışıyorlar. Tanrı aşkına, Kenny ve McCartney'ye neler olduğunu gördüm."</p><p class="calibre3">"Onları gömmemize vardım ettin."</p><p class="calibre3">"Dolayısıyla bu ikiliyi kızdırmak demek daha fazla dayak yemek ya da yumruk yerine kurşun yemek demekti. Ama bu kadar düşünmeye vaktim yoktu. Bütün yapabildiğim tepki göstermekti. Söylediğim gibi şanslıydım."</p><p class="calibre3">"Görmek için para bile verirdim."</p><p class="calibre3">"Fazla para etmezdi, anlattığımdan daha kısa sürdü. İtiraf etmem gerek ki adrenalin insanı uçuruyor. Birinin topallayarak uzaklaşmasını, ötekinin yerde inleyerek yuvarlanmasını seyrederken Süpermen'in büyük ağabeyi gibi hissettim kendimi."</p><p class="calibre3">"Bunu hak ettin."</p><p class="calibre3">"Şöyle şeyler geçti aklımdan: Lanet herifler cehenneme kadar yolunuz var. Az önce bu olayla işim bitmişti, hiçbir ilişkim kalmamıştı ama artık öyle değil! Tekrar işin peşindeyim." Derin bir nefes aldım. "Ama adrenalin yavaşça çekildiğinde artık aynı duygular içinde olmadığımı fark ettim. Başıma gelenler hiçbir şeyi değiştirmedi."</p><p class="calibre3">"Hayır."</p><p class="calibre3">"Yarım blok yürüdüm ve bir lamba direğine tutunarak kustum. İçkiyi bıraktığımdan beri hiç sokakta kusmamıştım. Bu da hayli zaman önceydi."</p><p class="calibre3">"Miden haricinde nasıl hissediyorsun?"</p><p class="calibre3">"İvivim."</p><p class="calibre3">"Şimdi bir içki çok iyi gelirdi ama istemezsin değil mi?"</p><p class="calibre3">"Bu gece değil."</p><p class="calibre3">"Seninkiler hiç özel durumlarda istisna kabul etmiyorlar mı? Böyle bir gecede bir adam nasıl senden bir içki esirgeyebilir?"</p><p class="calibre3">"Başkasının ne yaptığı önemli değil" dedim. "Bana izin verecek tek kişi benim."</p><p class="calibre3">"Sen de vermiyorsun."</p><p class="calibre3">"Varsayalım ki mideme yumruk yiyince içki içebileceğime karar verdim. Böyle bir durumda ne olurdu sence?"</p><p class="calibre3">Sırıttı. "Sürekli sızlayan bir miden olurdu."</p><p class="calibre3">"Olurdu çünkü kesinlikle sürekli yumruklatırdım kendimi. Mick, içki bana yardımcı olamaz. Tek yapacağı şey zarar vermek olur,"</p><p class="calibre3">"Ah, biliyorum bütün bunları."</p><p class="calibre3">"Zaten c^nım da çekmiyor. Tek istediğim sana paranın bir kısmını iade etmek ve eve gidip sıcak bir banyoya girmek."</p><p class="calibre3">"Sonuncusu iyi bir fikir. Sıcaklık acıyı alır ve sabahı biraz daha kolaylaştırır. Ama senden para almayacağım."</p><p class="calibre3">"Bir otomobil kiralamam gerekti" dedim. "Bir de öğleden soma çalıştım. TJ de telefon ve bilgisayarda bir iki saat sörf yaptı. Bana verdiğin binliğin yarısını hak ettiğimi düşünüyorum."</p><p class="calibre3">"Dayak yedin" dedi. "Kurşunlanma riski de aldın. Tanrı aşkına dostum, lanet olası para sende kalsın."</p><p class="calibre3">"Israr edebilirdim" dedim Elaine'e. "Ama bir gece için yeterince yorulmuştum. Para cebimde kaldı, bu durumda bir taksiye binme lüksünü kullandım. Böyle güzel bir gecede bu kadar kısa bir mesafe için taksiye binmek tuhaf geldi ama daha fazla idmana ihtiyacım olmadığını düşündüm."</p><p class="calibre3">"Hem onlarla bir daha karşılaşmak da istemedin."</p><p class="calibre3">"Bunu hiç düşünmedim" dedim. "Ama belki bilinçaltmdaydı. Özellikle onlarla karşılaşmak değil de sokakların birdenbire hiç de güvenli olmadığı."</p><p class="calibre3">Ona bir şeyler söylemeyi planlamamıştım, en azından gelir gelmez. Ama daireye girdiğimde, bana bir bakmış ve hemen bir şeylerin yolunda olmadığını anlamıştı.</p><p class="calibre3">"Yani Mick için çalışman bitti" dedi.</p><p class="calibre3">"En azından bitmişti. Filmlerde, bir detektifi iş üzerinde tutmanın en iyi yolu onu korkutmaya çalışmaktır ama gerçek hayatta bu böyle işlemez. En azından bu sefer. Mick parayı iade etmeme izin vermedi ama beni vazgeçirmeye de çalışmadı. İşi alırken yapacağımı söylediğim şeyi yaptığımı biliyor."</p><p class="calibre3">"Onlar da bunu biliyorlar mı, tatlım?"</p><p class="calibre3">"O iki goril mi? Onlara söyledim ve bana inandıklarını sanıyorum. Beni yumruklamak, yaptığı anlaşmanın bir parçasıydı. Dolayısıyla en iyi vuruşunu yapmaya çalıştı ama bu bana inanmadığım göstermez."</p><p class="calibre3">"Ya şimdi?"</p><p class="calibre3">"Sence fikrini değiştirdi mi?"</p><p class="calibre3">"Ona göre seni korkuttuğu için sen işten vazgeçiyordun."</p><p class="calibre3">"Bu kısmen doğru. Daha doğrusu, zaten vermiş olduğum bir kararı pekiştirdi."</p><p class="calibre3">"Ama sonra sen karşılık verdin" dedi Elaine. "Kazandın da."</p><p class="calibre3">"Şanslıydım."</p><p class="calibre3">"Her neyse, sen sonuca bak. Biri topallayarak uzaklaştı, ötekini yerde acıyla kıvrandırdm. Komik olan ne?"</p><p class="calibre3">'"Acıyla kıvrandırdm.'"</p><p class="calibre3">"Karaciğerini tutarak yerlerde yuvarlanmak mı? Bu bana acıyla kıvranmak gibi geliyor."</p><p class="calibre3">"Sanırım haklısın."</p><p class="calibre3">"Demek istediğim, seni korkutamadıkları. Her ne kadar biraz ürkmüşsündür herhalde."</p><p class="calibre3">"Olay sırasında değil. Olayın o kadar içindesin ki ürkmek için zaman yok. Daha sonra Elli Üçüncü Sokak'ta yürürken şu Broadcast News filmindeki adam gibi terliyordum."</p><p class="calibre3">"Hangi... Ah, Albert Brooks. Evet, komik bir filmdi o."</p><p class="calibre3">"Sonra tabii, durup kustum. Hem de bir centilmen olduğum için, yolun kenarındaki oluğa. Dolayısıyla sanırım her şey bittikten sonra, korkulacak hiçbir şey kalmadığı zaman korku duydum. Ama şüphen olmasın, heriflerin önünde Bay Soğukkanlı'ydim."</p><p class="calibre3">"Kahramanım benim" dedi. "Bebeğim, sonraki halini görmediler değil mi? Titremeleri, dökülen terleri. Tek gördükleri, Bay Soğukkanlı."</p><p class="calibre3">"Tekrar ortaya çıkacaklarından mı endişeleniyorsun?"</p><p class="calibre3">"Eh, sen endişelenmiyor musun?"</p><p class="calibre3">"Hiç ihtimal yok diyemem. Ama neden çıksınlar ki? Jersey'e koşturmadığımı ya da Grogan'da vakit geçirmediğimi görecekler. Bu gece gittim oraya ama bütün bu olay tamamen bitene kadar bir daha gitmeyeceğim."</p><p class="calibre3">"Ödeşmek isteyeceklerini düşünmüyor musun?"</p><p class="calibre3">"Belki. Onlar profesyonel ama bazen profesyoneller bile işleriyle egolarını karıştırabilirler. Birkaç hafta gözlerimi açık tutacağım ve kuytu köşelerden uzak duracağım."</p><p class="calibre3">"Bu daima iyi bir fikirdir."</p><p class="calibre3">"Bir de ne yapacağım biliyor musun? Bir silah taşayacağım."</p><p class="calibre3">"Şunu mu?"</p><p class="calibre3">Sehpanın üzerine koymuştum. Elime aldım ve ağırlığını tarttım. Altı bölmesinin beşi dolu .38 kalibrelik bir Smith'di.</p><p class="calibre3">"Buna çok benzer bir tane taşımıştım" dedim. "Görevdeyken. Daima düşündüğünden daha ağırdır, bu küçük şey bile. İki santimlik namlusu var, benimki dört santimdi."</p><p class="calibre3">"Eskiden bana geldiğin zaman" dedi, "ilk yaptığın şey silahını çıkartıp bir kenara koymaktı."</p><p class="calibre3">"Benim hatırladığım kadarıyla ilk yaptığım şey seni öpmekti."</p><p class="calibre3">"O zaman ikinci yaptığın silahını çıkartmaktı. Bir tören gibiydi."</p><p class="calibre3">"Öyle mi?"</p><p class="calibre3">"Hi hı. Belki de bana güvendiğini göstermenin bir yoluydu."</p><p class="calibre3">"Belki."</p><p class="calibre3">İlk tanıştığımızda evli bir polistim, o da tatlı, masum, genç bir telekızdı. Yüzyıllar önce. Başka bir hayatta, iki başka hayatta.</p><p class="calibre3">"Birkaç yıl önce kötü adamların, özellikle uyuşturucu satıcılarının polislerden daha fazla silahı olduğunu fark ettiler" dedim. "O zaman polislerin elindekileri alıp hepsine dokuzluk verdiler. Dokuz milimetrelik otomatikler. Elimdekinden daha fazla kurşun alan ve daha güçlü. Ama şimdilik bunun benim ihtiyacımı rahatlıkla karşılayacağını düşünüyorum."</p><p class="calibre3">"Umarım hiç kullanmak zorunda kalmazsın ama evet, bence de yanında bir silah olması kötü bir fikir değil. Peki, buna iznin var mı?"</p><p class="calibre3">"Taşıma iznim var. Bu silah kayıtlı değil, ya da kayıtlıysa, benim adıma değil. Dolayısıyla bunu taşımam yasalara uygun değil ama şimdilik bunu dert etmeyeceğim."</p><p class="calibre3">"O zaman ben de dert etmeyeceğim."</p><p class="calibre3">"Kullanmak zorunda kalırsam, kayıtlı olmaması en son düşüneceğim şey olacak. Hem, bildirmek istemeyeceğim bir durum olursa silahın kayıtlı olmaması daha ivi olur."</p><p class="calibre3">"Yani birini vursan ve bunu bildirmek istemezsen, öyle mi?"</p><p class="calibre3">"Bunun gibi bir şey." Silahı sehpaya koydum ve esnedim. "Şimdi yapmak istediğim dosdoğru yatağa gitmek" dedim. "Ama önce sıcak bir banyoda oturacağım bir süre. Sabahleyin bunu yaptığıma çok memnun olacağım."</p><p class="calibre3">Banyoda uyuklamadım ama çok yaklaştım. Su soğuyana kadar içinde kaldım. Havluyla kurulandım sonra yatak odasına gittim. Oda loştu ve ikimizin de sevdiği bir John pizzarelli albümü çalıyordu. Elaine yatağın kenarında durmuş yüzünde bir tebessümle bana bakıyordu. Yanıma geldi ve belimdeki havluyu aldı.</p><p class="calibre3">"Aklından bir şeyler geçiyor galiba" dedim.</p><p class="calibre3">"İşte, bir detektifle evlenince böyle oluyor. Gözünden hiçbir şey kaçmıyor. Şimdi sen şöyle yatağın ortasına sırt üstü uzansan ve gözlerini kapasan."</p><p class="calibre3">"Uyuya kalırım."</p><p class="calibre3">"Göreceğiz."</p><p class="calibre3">Daha sonra: "Belki de hayat gücünü hissetmek arzusu. Ya da yalnızca senin o iki gorili altetmenden uyarıldım. Ama güzeldi, değil mi? Hiçbir tarafın da acımadı çünkü hiçbir kasını kullanmak zorunda kalmadın. Yani biri hariç.</p><p class="calibre3">Seni öyle çok seviyorum ki yaşlı avı. Birilerinin senin canını acıtmak istemeleri beni deli ediyor, onların peşine düşmek, öldürmek istiyorum. Ama ne çare ki ben yalnızca bir kadınım ve geleneksel kadın rolünün dışına çıkamıyorum, yani yaraları sarmak ve acıları dindirmek. Özellikle acıları dindirmek.</p><p class="calibre3">Tek yapmak istediğin uyumak, biliyorum zavallı ayım benim. Bu deli kadın da seni bırakmıyor. Peki, uyu bakalım sevgilim. Tatlı rüyalar. Seni seviyorum."</p><p class="calibre3">Olağanüstü canlı rüyalar gördüğümü hissederek ama ne olduklarını hatırlayamayarak uyandım. Duş yaptım, tıraş oldum ve mutfağa gittim. Elaine yoga dersine gittiğini ve kahvenin hazır olduğunu bildirdiği bir not bırakmıştı. Kendime bir fincan kahve koydum ve oturma odasında, pencerenin kenarında içtim.</p><p class="calibre3">Karnım yediğim yumruktan beklenildiği gibi acıyordu ve morarmıştı. Yarın daha kötü olacaktı, sonra iyileşmeye başlayacaktı.</p><p class="calibre3">İki elim de biraz sert ve ezikti: Adamın kafasının kenarına sürterek geçen bir sağ, bir de tam hedefini bulan bir sol yumruk sallamıştım. Vücudumun çeşitli yerlerinde de ağrılar sızılar vardı: Kollarımda, omuzlarımda, baldırımda ve sırtımda. Sık sık kullanmadığım bir sürü kasımı kullanmamın bir bedeli vardı. Daima vardır.</p><p class="calibre3">Bir iki aspirin aldım ve ezberimden bir telefon numarası çevirdim. "Dün gece az kalsın seni arayacaktım" dedim Jim Faber'e. Birbirimizden ayrıldıktan sonra olanları anlattım.</p><p class="calibre3">"Arayabilirdin" dedi.</p><p class="calibre3">"Düşündüm. Ama epey geçti. Elaine olmasaydı tereddüt etmezdim. Yalnız kalmamam gereken bir zamandı. Ama Elaine oradaydı ve toparladım kendimi."</p><p class="calibre3">"Evde içki bulundurmuyorsun."</p><p class="calibre3">"Hayır. Zaten canım içki istemedi."</p><p class="calibre3">"Yine de bir sokak kavgasından hemen sonra bir bara gitmek..."</p><p class="calibre3">"Eşikte durdum" dedim. "İyi olduğuma karar verdim. Vermem gereken bir mesaj vardı, verdim ve oyalanmadan eve döndüm."</p><p class="calibre3">"Şimdi nasıl hissediyorsun?"</p><p class="calibre3">"Yaşlı."</p><p class="calibre3">"Gerçekten mi? Kendini yaşlı bir arslan gibi hissedeceğini düşünürdüm. Dövdüğün adamlar kaç yaşındaydı?"</p><p class="calibre3">"Onları dövdüğümü söyleyemem. Yalnızca şaşırttım ve şansım yaver gitti. Kaç yaşında mı? Bilmiyorum. Otuz beş diyelim."</p><p class="calibre3">"Çocukmuşlar."</p><p class="calibre3">"Pek sayılmaz."</p><p class="calibre3">"Yine de iyi hissediyor olmalısın Matt. İki genç adamı kıç üstü oturtuyorsun. Şansın azıcık yardım etmiş olsa da..."</p><p class="calibre3">"Azıcıktan daha fazla."</p><p class="calibre3">"Yine de kitaplara galibiyet diye geçer bu."</p><p class="calibre3">Biraz daha konuştuk, Pazar yemeğimiz için Coliseum'un karşısındaki vejetaryen Çin lokantasını önerdi. "Orada yemeveli aylar oldu" dedi, "Canım da fena halde o meşhur yılan balığı yemeğini çekiyor."</p><p class="calibre3">"Kapandı."</p><p class="calibre3">"Gerçekten mi? Ne zaman?"</p><p class="calibre3">"Bilmiyorum ama geçen hafta bir zaman vitrinlerinde 'Restoran kapalı. Başka bir yere gidin. Teşekkürler.' yazısı vardı. "İkinci Dil" olarak İngilizce derslerinde öğretildiği gibi yazılmamış olsa da mesaj açık seçik."</p><p class="calibre3">"Elaine yıkılmış olmalı."</p><p class="calibre3">"Teselli edilemez bir durumda. Chinatown'da bir tane daha vejetaryen yer bulduk, orada birkaç tane açıldı şimdi ama Elli Sekizinci'deki en sevdiğiydi, üstelik çok yakındı. Hayatında kapanmaz bir boşluk bırakacak."</p><p class="calibre3">"Benimkinde de ufak bir boşluk bırakacak. Soya fasulyesinden yapılmış yılan balığını başka nerde bulacağım? Gerçek yılan balığından hoşlanmam, yalnızca sahtesi olmalı."</p><p class="calibre3">"Chinatown'daki yeni yeri denemek ister misin?"</p><p class="calibre2" style="margin:0pt; border:0pt; height:1em"> </p><table valign="top" class="calibre5">
<tr valign="top" class="calibre6">
<td border="1" valign="top" class="calibre7">
<p class="calibre3">"Eh,</p></td><td border="1" valign="top" class="calibre7">
<p class="calibre3">ölmeden önce o yılan balığı yemeğini bir kere daha yemek isterim ama orası da çok</p></td></tr><tr valign="top" class="calibre6">
<td border="1" valign="top" class="calibre7">
<p class="calibre3">uzak."</p></td><td border="1" valign="top" class="calibre7">
</td></tr></table><p class="calibre3">"Menüde yılan balığı olup olmadığından bile emin değilim. O yemeği yapan bildiğim tek yer Elli Sekizinci'dekiydi."</p><p class="calibre3">"Yani ta Chinatown'a boşu boşuna gidebiliriz. Bence risk almaya değmez. Mahallemizde yeterince Çin lokantası var,</p><p class="calibre3">"Seç bir tane."</p><p class="calibre3">"Hımm" dedi. "Bir süredir nereye gitmiyoruz? Şu Sekizinci ile Elli Üçüncü'deki yere ne dersin? Hangisini diyorum, anladın mı? Kuzeydoğu köşesinde, aslında tam köşede değil, bir iki kapı aşağıda."</p><p class="calibre3">"Arıladım. Bilmemne Panda. Altın demek istiyorum ama tam değil."</p><p class="calibre3">"Pandalar genellikle siyah beyazdır."</p><p class="calibre3">"Teşekkür ederim! Haklısın, uzun zamandır gitmedik. Hatırladığım kadar yemekleri de gayet iyiydi."</p><p class="calibre3">"Bütün Çin'ler iyidir. Altı buçuk?"</p><p class="calibre3">"Mükemmel."</p><p class="calibre3">"Bu arada sokak kavgalarından uzak duracaksın umarım. Barlardan da."</p><p class="calibre3">"Anlaştık."</p><p class="calibre3">Eski Centre Sokağı polis merkezinden bir blok ötede, Centre Market Place'te silah satan bir dükkân vardır. Ezelden beri oradadırlar ve çeşitli polis giyim aksesuarı ve eğitim kılavuzlarının yanı sıra çok geniş bir silah çeşidine sahiptir. Oraya bir omuzluk almaya gittim. Hazır oradayken, Smith'in içindeki beş kurşunun aynısından bir kutu kurşun aldım. Herkes silah için omuz askılığı alabilir ama kurşunlar için ruhsat göstermem gerekiyordu. Ruhsatım vardı, gösterdim ve kayıt defterini imzaladım.</p><p class="calibre3">Kevlar yelekler de satıyorlardı ama benim zaten bir tane vardı. Hatta evden çıkarken giymiştim bile.</p><p class="calibre3">Nemlilik oranının ortalamanın hayli üstünde olduğunu düşünürsek kurşun geçirmez yelek giymek için çok uygun bir hava değildi. Böyle bir günde cekete ihtiyacım yoktu ama ben yine de lacivert blazerimi giyiyordum. Küçük Smith'i kemerime sıkıştırmıştım. Onu ve omuzluğu saklamak için cekete ihtiyacım vardı.</p><p class="calibre3">Paketledikleri kurşunlar ve omuzluk kolumun altında, bir şeyler yiyecek bir yer arandım. Bir dizi Çin lokantalarını geçip, kendimi Mulberry Sokağı'nda, Little Italy'den geri kalan iki buçukluk blokta buldum. Luna'nın arka bahçesinde oturup kırmızı istiridye soslu makarna ısmarladım. Onlar yemeğimi hazırlarken ben kendimi erkekler tuvaletine kilitledim. Ceketimi çıkardım, omuzluğu taktım, askıların ayarlarını yaptım, soma tabancayı belimden çıkarıp yerine koydum. Aynada baktım, omuzluğun kabarıklığı odanın ta öbür tarafından fark edilir büyüklükteydi. Ancak tabancayı belimde taşımaktan kesinlikle daha rahattı.</p><p class="calibre3">Masama dönerken mahalledeki olmasa da salondaki herkes sanki silahlı olduğumun farkındaydı gibi hissediyordum.</p><p class="calibre3">Yemeğimi yedim ve eve döndüm.</p><p class="calibre3">TJ aradığında Notre Dame'm, Miami'yi tepelemesini izliyordum. Blazerimi bir iskemlenin arkasına koymuş silahlı omuzluğumla oturmaktaydım. Ceketimi giydim ve evimin karşısındaki Sabah Yıldızı'ııa gittim.</p><p class="calibre3">Genellikle pencere kenarındaki masalardan birinde otururuz. Ben içeri girdiğimde o oturmuş, kamışla portakal suyu içiyordu. Pencereden uzak, mutfağa vakm bir masaya geçirdim ve girişi görebileceğim biçimde oturdum.</p><p class="calibre3">TJ bütün bunları bir yorum yapmadan izledi. Ben kahve ısmarladıktan sonra, "Her şeyi du5'dum. En bıçkın adamım bir takım kıçları tekmeleyip adlar almış."</p><p class="calibre3">"Benim yaşımda biri için kıçları tekmeleyip bir takım adlar unutmuş desen daha doğru olur. Ne duydun ve nerede duydun?"</p><p class="calibre3">"Ne duyduğumu zaten söyledim. Nerden duyduğumu tahmin ediyorsun? Elaine'nin dükkânmdavdım. Ah, sen sokakta mı duyduğumu sanıyorsun? Hayır ama namın yürüsün istiyorsan, yaptıklarını etrafa yaymaktan mutluluk duvarım."</p><p class="calibre3">"Sakın bana iyilik yapayım deme!"</p><p class="calibre3">"Pek şık giyinmişsin. Nereye gidiyoruz Owen?"</p><p class="calibre3">"Bir yere gittiğimizi bilmiyordum."</p><p class="calibre3">"Elaine, senin New Jersey'deki araştırmayla işin</p><p class="calibre3">kalmadığını söyledi ama ben onu rahatlatmak için böyİe bir şey söylediğini düşünüyordum."</p><p class="calibre3">"Böyle bir şey yapmam. Dün geceki olaydan önce işi bitirmeye karar vermiştim, olay yalnızca kararımı pekiştirmeye yaradı."</p><p class="calibre3">"Madem çalışmıyoruz, bu kıyafetle buraya yalnızca kahve içmek için mi geldin?" Başını eğdi, göğsümün yanındaki şişkinliğe bakarak, "Bu düşündüğüm şey mi?" dedi.</p><p class="calibre3">"Nerden bilebilirim?"</p><p class="calibre3">"Ne düşündüğümü mü nerden bilebilirsin? Ama bal gibi biliyorsun, ben de biliyorum çünkü Elaine aldığın tedbirleri anlattı. O heriften aldığın alet mi o?"</p><p class="calibre3">"Ta kendisi. Fark etmek pek zor değil anlaşılan?"</p><p class="calibre3">"Özellikle dikkat etmezsen çok belli olmuyor. Ama sürekli taşıvacaksan, şişkinlik yapmaması için ceketini bir terziye düzelttirmen gerekebilir."</p><p class="calibre3">"Eskiden gece gündüz taşırdım" dedim. "Görevdeyken de izindeyken de. Teşkilatın böyle bir kuralı vardı. Hâlâ yazılı mı merak ediyorum. Yıllar boyunca, görev dışında içip içip kendilerini ve birbirlerini vuran polis sayısına bakıp o kuralı değiştirmeleri gerekebilir. "</p><p class="calibre3">"Kural olsa da olmasa da polisler vine de silah taşımazlar mı?"</p><p class="calibre3">"Herhalde taşırlar. Yıllarca Long Island'da yaşadım, silah taşıma zorunluluğu yalnızca beş bölge dahilindeydi ama ben yine de sürekli taşırdım. Tabii bir de New York polisinin bu beş bölge içinde yaşaması gerektiğine dair bir kural vardı ama bunu sıyırmanın daima bir yolu bulunurdu."</p><p class="calibre3">Portakal suyunun son damlasını da kamışıyla üfürûettikten sonra, "Portakal suyunu ilk kim düşünmüş bilmiyorum ama bir dahi olmalı" dedi. "O kadar lezzetli ki yararlı bir şey olduğundan şüphe ediyor insan. Ama yararlı tabii, ya da yalan mı söylüyorlar dersin Brian?"</p><p class="calibre3">"Bildiğim kadarıyla doğru söylüyorlar."</p><p class="calibre3">"İnancımı tazeledin" dedi. "Hatırlıyor musun, bir kere sana sokaktan bir silah almıştım? Satıcı onu bana bir kangurunun içinde vermişti, ben de sana aynen o kanguruyla vermiştim."</p><p class="calibre3">"Evet, hatırlıyorum. Mavi bir kanguruydu."</p><p class="calibre3">"Maviydi ya. Doğru hatırlıyorsam, kişiliksiz bir renkti."</p><p class="calibre3">"Sen öyle diyorsan öyledir."</p><p class="calibre3">"Hâlâ sende mi?"</p><p class="calibre3">Pankreas kanserinden ölmekte olan bir arkadaşım için almıştım silahı. Sonunda dayanamayacak bir duruma gelirse işi çabuk bitirmek için istemişti. Sonunda gerçekten çok acısı oldu ama ölene kadar bir türlü dayanmanın yolunu buldu. Silahı kullanmak zorunda kalmadı.</p><p class="calibre3">Silaha ne oldu bilmiyorum. Herhalde ona verdiğim şekilde, kangurunun içinde, dolabının bir çekmecesinde duruyordur. Herhalde birileri eşyalarını toplarken bulmuştur, sonra ne yaptılar hiçbir fikrim yoktu.</p><p class="calibre3">"Onlardan bulmak zor değil" diye devam etti TJ. "Şu Koreli'leri bilirsin, küçük dükkânları ve dükkânlarının önünde de küçük tezgâhları var. Güneş gözlükleri ve beyzbol kasketleri satıyorlar. Hepsinde kanguru var. On on beş papele, birkaç dolar daha verirsen deri alırsın. Şu omuz askılığına kaç para ödedin?'"</p><p class="calibre3">"On beş dolardan daha fazla."</p><p class="calibre3">"Kanguru ceketinin çizgisini bozmaz. Hatta ceket bile giymen gerekmez."</p><p class="calibre3">"Büyük ihtimalle silahı kullanmam da gerekmeyecek" dedim. "Ama gerekirse bir de fermuarla uğraşmak istemem."</p><p class="calibre3">"Yani sen şimdi diyorsun ki, Hızlı Tetik Mc Graw böyle yapmaz."</p><p class="calibre3">"Aynen."</p><p class="calibre3">"Bir sürü herif fermuarı açık bırakıyor. Fiyakalı oluyor öyle."</p><p class="calibre3">"Spor ayakkabının bağlarını bağlamamak gibi."</p><p class="calibre3">"Onun gibi bir şey. Ama kanguruna avağm takılıp düşmezsin. Durum gerginleşti mi elini içine daldırır çıkartırsın." Gözlerini devirdi. "Ama ben burada durmuş boşu boşuna nefes tüketiyorum Beth çünkü sen hiçbir zaman bir kanguru almayacaksın değil mi?"</p><p class="calibre3">"Sanmıyorum" dedim. "Anlaşılan ben kangurucu bir tip değilim. "</p><p class="calibre3">Döndüm ve biraz daha futbol izledim, oyunu pek de takip etmeden, reklamlarda kanal değiştirip durdum. Saat altıya doğru TV'yi kapadım ve Elaine'in dükkânına doğru yürüdüm. Vitrinin üstündeki tabelada ELAINE MARDELL yazıyordu, dükkânın içi de sahibinin iyi bir yansımasıydı: El işleri, antikalar, eskicilerden kurtardığı resimler ve kendi keşfi olan birkaç günümüz sanatçısının yağlıboya tablo ve çizimleri. Onda bir sanatçı gözü vardı ve hemen silahı gördü.</p><p class="calibre3">"Ooo" dedi. "Bu benim düşündüğüm şey mi? Yoksa yalnızca beni görmekten kaynaklanan mutluluk mu?"</p><p class="calibre3">"İkisi de."</p><p class="calibre3">Ceketin düğmelerini açmak için uzandı. "Böyle daha az belli oluyor" dedi.</p><p class="calibre3">"İyice açılıp tamamen görünene kadar tabii."</p><p class="calibre3">"Ah, sahi bunu düşünmemiştim."</p><p class="calibre3">"TJ kanguru için ısrar etti."</p><p class="calibre3">"Tam senin stilin."</p><p class="calibre3">"Ben de öyle dedim."</p><p class="calibre3">"Bu hoş bir sürpriz" dedi. "Ben de kapamaya hazırlanıyordum."</p><p class="calibre3">"Seni yemeğe çıkarabileceğimi ummuştum."</p><p class="calibre3">"Hımmm. Önce eve gidip yıkanmak istiyorum."</p><p class="calibre3">"Tahmin etmiştim."</p><p class="calibre3">"Elbise değişmek de istiyorum."</p><p class="calibre3">"Bunu da."</p><p class="calibre3">Yedinci Cadde'de yukarı doğru yürürken, "Zaten eve gittiğimize göre, ben evde bir şeyler pişireyim" dedi.</p><p class="calibre3">"Bu sıcakta mı?"</p><p class="calibre3">"O kadar sıcak değil. Hem gece serin olacak. Hatta yağmur bile yağabilir."</p><p class="calibre3">"Yağacağa benzemiyor."</p><p class="calibre3">"Radyo yağabileceğim söyledi. Her neyse dairemiz sıcak olmuyor zaten. Canım makarna ve salata çekti."</p><p class="calibre3">"Ne kadar çok restoranda bunu bulabileceğini söylesem şaşarsın."</p><p class="calibre3">"Hiçbiri benden daha iyi hazırlayamaz."</p><p class="calibre3">"Eh, madem ısrar ediyorsun" dedim. "Ama ben Armstrong ya da Paris Yeşili'ni düşünmüştüm, sonra da Village'e inip biraz müzik dinleyebilirdik."</p><p class="calibre3">"Ah!"</p><p class="calibre3">"Nihayet biraz heyecan."</p><p class="calibre3">"Eh, ben ise şöyle düşünmüştüm" dedi. "Evde makarna, salata, sonra video göstericide çifte matine." Çantasını işaret etti. "Michael Collins ve İngiliz Hasta. Romantizm ve Şiddet, istediğimiz sırayla."</p><p class="calibre3">"Evde sakin bir akşam" dedim.</p><p class="calibre3">"Adam heyecanını gizlemekte zorlanıyor! Evde sakin bir akşam geçirmenin neresi yanlış?"</p><p class="calibre3">"Hiçbir yeri."</p><p class="calibre3">"İki filmi de kaçırmıştık ve hep görmek istiyorduk."</p><p class="calibre3">"Doğru."</p><p class="calibre3">Binamızın lobisine gelene kadar başka bir şey konuşmadık. Sonra ben, "İkimiz de aşırı tepki veriyoruz değil mi?" dedim. "Evden çıkmamı istemiyorsun."</p><p class="calibre3">"Sen de o piçlerin yapmak istediğin şeyleri yapmanı engellemediğini ispat etmek istiyorsun."</p><p class="calibre3">"Gerçekte yapmak isteyip istemediğim de ayrı bir konu. Üstelik bu gece Cumartesi ve gideceğimiz her yer büyük ihtimalle kalabalık ve gürültülü olacak. Bu kadar inatçı bir piç kurusu olmasaydım evde sakin bir akşam geçirmek harika bir fikir olacaktı"</p><p class="calibre3">"Bana inatçı bir piç kurusu gibi geliniyorsun."</p><p class="calibre3">"Birkaç dakika önce aynen öyleydim."</p><p class="calibre3">"Ama düzelmeye başlıyorsun" dedi. "Peki, yemek ve filmlerin arasına bir de masaj katarsam ne dersin?"</p><p class="calibre3">"Önce yemek" dedim. "Sonra Michael Collins. Masaj sırasında uyuyakalırsam kaçırdığım İngiliz Hasta olsun."</p><p class="calibre3">"Sıkı pazarlık yapıyorsunuz bayım."</p><p class="calibre3">"Eh, bir Yahudi kızıyla evlendim" dedim. "Bana iyi öğretti."</p><p class="calibre3">Pazar sabahı aynada karın kısmıma baktım ve gökkuşağı renklerinin yarısını gördüm. Çok kötü görünmesine rağmen daha az acıyordu. Öteki ağrı ve sızılarım da epey azalmıştı.</p><p class="calibre3">Giyindim, kahve ve bir çörek için mutfağa gittim. Elaine kendimi nasıl hissettiğimi sordu, söyledim. "Birkaç yıl önce" dedim, "öyle bir yumruktan çok daha çabuk toparlanırdım. Her sabah ne durumda olduğumu düşünmezdim,"</p><p class="calibre3">"Form tutmak giderek daha zaman ve güç istiyor" dedi. "Form deyince, düşündüm ki bir saatliğine spor salonuna gitsem iyi olacak."</p><p class="calibre3">"Ben de neredeyse sana katılacak kadar biçare bir vaziyetteyim."</p><p class="calibre3">"Neden katılmıyorsun? İsteyebileceğin her tür alet ve ağırlık var, Göz banyosu yapabileceğin Spandex'li bir sürü kadın ve sonra da sızlayan kasların için jakuzi var. Ancak yüzündeki ifade gelmeyeceğini söylüyor."</p><p class="calibre3">"Bugün değil" dedim. "Aletleri duymak bile yeterince yordu beni. Canım ne yapmak istiyor biliyor musun? Egzersiz kadar enerjik bir şey değil ama uzun, güzel bir yürüyüş. Village'e kadar gidiş ve dönüş ya da Doksan Altıncı Sokak'a kadar gidiş geliş."</p><p class="calibre3">"Eh, istiyorsan yap."</p><p class="calibre3">"Ama yapmamam gerektiğini düşünüyorsun."</p><p class="calibre3">"Sıkı giyin olur mu? Yeleğini ve omuz askılığını da unutma."</p><p class="calibre3">"Belki bugün evde kalmalıyım."</p><p class="calibre3">"Neden kalmıyorsun tatlım? Evde de çok yumuşak beden hareketleri yapabilirsin. O alçaklara neden seni unutmaları için bir gün daha vermiyorsun?"</p><p class="calibre3">"Mantıklı bir öneri."</p><p class="calibre3">"Bir de okuyacak Sunday Times var. Onu yalnızca kaldırmak, yeteri kadar egzersizdir. Televizyonda da bol bol spor olmalı."</p><p class="calibre3">"Galiba bir çörek daha alacağım" dedim. "Enerjiye ihtiyacım olacak. "</p><p class="calibre3">Gazeteyi okudum ve Giants'm maçını izledim. O bitince NBC'deki JetsBills maçıyla bir yaşlılar golf turnuvası arasında kanal değiştirip durdum. Futbol maçını kimin kazandığı pek umurumda değildi. Oyunlarına bakılırsa onların da pek umurunda değildi. Golf ise ilginç bile değildi, yalnızca tuhaf bir biçimde insanı hipotize eden bir tarafı vardı.</p><p class="calibre3">Bana bir fincan kahve getiren Elaine üzerinde de aynı etkisi oldu. Araya bir Midas Egzostları reklamı girene kadar gözlerini ekrandan alamadı. "Ben ııiye bunu izliyordum?" dedi. "Ne zamandan beri golfle ilgileniyorum ki?"</p><p class="calibre3">"Bilmiyorum.''</p><p class="calibre3">"Peki, Midas Egzostîarı'yia neden ilgileniyorum?</p><p class="calibre3">Bir egzost alacak olsam George Foreman'ın reklamını yaptığı markayı alırım."</p><p class="calibre3">"Meineke."</p><p class="calibre3">"Her neyse. "</p><p class="calibre3">"Otomobilimiz olmadığına..."</p><p class="calibre3">"Haklısın. Böylelikle bu tartışma burada kapanmıştır. "</p><p class="calibre3">Odadan çıktı, ben de golf seyretmeye devam ettim. Yarışmacılardan biri sopasını havaya kaldırmış tam sallayacakken kendimi Lisa Holtzmann'ı düşünürken buldum. Düşündüğüm şey, tam da onun dairesinde geçirilebilecek türden tembel bir öğleden sonrası olduğuydu.</p><p class="calibre3">Yalnızca geçici bir düşünce. Tıpkı gerçekte arzulamasam da arada sırada bir içki düşündüğüm gibi. Geçen gece aldığım o yoğun burbon kokusu anında tadını da getirmişti hafızama. Ama içmek arzusu uyandırmamıştı. Ertesi gün kan, barut kokusuyla birlikte gene kokusunu almıştım, biraz daha hafif ama kesinlikle ordaydı. O zaman da içmek istememiştim.</p><p class="calibre3">Şu anda Lisa'yı da istiyor değildim ama anlaşılan içinde bulunduğum mekândan çıkmak istiyordum. Dairemizin fiziki mekânından değil, daha çok, varlığımın bulunduğu zihinsel mekândan. Lisa'nm daima böyle bir anlamı olmuştu. Bir zafer, bir zevk kaynağından çok. bir çıkış yolu olmuştu. Yaşantım ne kadar rahat olursa olsun, hayatla ne kadar uyum içinde olursam olayım daima bir ara sessizce dışarı çıkıp bir süre için saklanırdım.</p><p class="calibre3">Varlığımın bir parçası.</p><p class="calibre3">Yalnızca onu orada öyle görmek, göz göze gelmek,</p><p class="calibre3">Florian'm elini tutuşunu izlemek onu aklıma takmıştı. Onu görecek değildim. Onu aramayacaktım bile. Ama daha sonra Jim'le konuşabileceğim ve şimdilik daha fazla düşünmeyeceğim bir konuydu.</p><p class="calibre3">Bu arada golf izleyecektim.</p><p class="calibre3">"Hoş görünüyorsun" dedi Elaine. Uzandı ve rüzgârlığımın önüne dokundu, içerdeki silahı hissetti. ''Çok hoş. Bu bollukta omuzluk hiç belli olmuyor. Fermuarı yarıya kadar kapatırsan silahı acil bir durumda çekmen de kolay olur, değil mi?"</p><p class="calibre3">Uygulayarak göstermek için silahı çekip tekrar yerine koydum.</p><p class="calibre3">"Kırmızı polo gömleğin" dedi ve en üst düğmesini açmak istedi. "Ah, anladım, içindeki yelek görünmesin diye iliklemişsin. Ama açık durursa daha iyi oluyor, hem yelek görünse ne zararı var? Ne olduğu belli değil, fanila bile olabilir."</p><p class="calibre3">"Polo bir gömleğin içinde mi?"</p><p class="calibre3">"Ya da bir dövme" dedi, "Yakışıklı görünüyorsun, Rüzgârlıkla haki pantolonunun arasında yeteri kadar tezat var, bu da üstündekileri üniformalıktan çıkarıyor."</p><p class="calibre3">"Memnun oldum" dedim. "Bu beni özellikle kaygılandırıyordu."</p><p class="calibre3">"Eh, kaygılanmalısm elbette. Ya bir kadın yaklaşıp yağını kontrol etmeni isterse? Nasıl hissedersin o zaman?"</p><p class="calibre3">"Buna cevap vereceğimi sanmıyorum."</p><p class="calibre3">"Bilge bir adamsın" dedi. "Bana bir öpücük ver.</p><p class="calibre3">Mmmm. İyi vakit geçir. Dikkatli ol. Jim'e sevgilerimi sövle."</p><p class="calibre3">Dışarı çıktım. Yağmur yağacak gibiydi, iyi de olurdu, Hava yoğun ve ağırdı, sıkı bir boşalmanın vereceği serinliğe ihtiyaç vardı. Tahminime göre birkaç gün daha bekleyecektik.</p><p class="calibre3">Sekizinci Cadde'ye, oradan da birkaç blok ötedeki Şanslı Panda restoranına kadar yürüdüm. Tabeladaki geleneksel siyah beyaz panda sanki piyangoda büyük ikramiyeyi kazanmış gibi sırıtıyordu.</p><p class="calibre3">Jim Faber benden önce gelmişti ve neredeyse bomboş olan lokantada bulmak zor değildi. Seçtiği masa benim de tercih ettiğim arka tarafta, duvar kenarındaki masalardan biriydi. Times'm magazin bölümünü okuyordu. Ben yaklaşırken kenara koydu ve ayağa kalktı.</p><p class="calibre3">"Ike ve Mike" dedi.</p><p class="calibre3">Tokalaştık. "Ne dedin?" dedim.</p><p class="calibre3">Eliyle beni ve sonra da kendini işaret etti. "Ike ve Mike, benzer birbirlerine. Hiç duymadın mı bu tekerlemeyi?"</p><p class="calibre3">"Son zamanlarda değil."</p><p class="calibre3">"Benden üçyaş büyük ikiz kuzenlerim vardı. Hiç onlardan bahsetmiş miydim?"</p><p class="calibre3">"Sanmıyorum. Adları Ike ve Mike'mıydı?"</p><p class="calibre3">"Tabii ki hayır. Adları Paul ve Philip'di ama Philip'e herkes Buzzy derdi. Tanrı bilir neden. Bir amcam vardı, kuzenlerin babası değil, başka bir amcam, ikizleri her gördüğünde aynı şeyi söylerdi."</p><p class="calibre3">" 'Merhaba çocuklar.' "</p><p class="calibre3">" 'Ike ve Mike, benzer birbirlerine.' Her Allah'ın se</p><p class="calibre3">ferinde, yani her aile toplantısında, ki onlardan da istediğinden çok vardı. Birbirlerini pek de sevmeyen bir ailenin fertleri olarak gereğinden fazlasıyla beraber olurduk. 'Ike ve Mike, benzer birbirlerine'. Onları kimbilir ne kadar sinir ederdi bu ama hiç şikâyet etmediler. Zaten bizim ailede şikâyet etmezdin. Etmemeyi öğrenirdin."</p><p class="calibre3">"Ağlamayı kes yoksa sana ağlaman için bir neden veririm."</p><p class="calibre3">"Tanrım, evet. Baban mı söylerdi bunu?"</p><p class="calibre3">"Hayır, asla. Ama bunu çocuklarına sürekli söyleyen bir amcam vardı. Anladığım kadarıyla yalnızca lafta da kalmıyordu."</p><p class="calibre3">"Ben büyürken çok duydum bunu ve bizde de lafta kalmıyordu. Her neyse, Ike ve Mike'nin acıklı hikâyesi böyle işte."</p><p class="calibre3">İkimiz de kırmızı polo gömleğin ve haki pantolonun üstüne bej rengi rüzgârlık giyiyorduk. "Tam ikiz sayılmayız" dedim. "Ben kurşun geçirmez bir yelek giyiyorum."</p><p class="calibre3">"Bana söylediğin için teşekkür ederim. Kurşunlar uçuşmaya başladığında arkana geçerim."</p><p class="calibre3">"Sen arkamdayken, ben de piç kurularına kurşun yağdırıyor olacağım."</p><p class="calibre3">"Ah, kurşun taşıyorsun hem de!"</p><p class="calibre3">"Bir omuzlukta" dedim ve göstermek için fermuarı yeterince indirip sonra tekrar yukarı çektim.</p><p class="calibre3">"Daha rahat uyuyacağım" dedi. "Silahlı ve tehlikeli bir arkadaşla yemek yediğimi bilerek. Benimle yer değişir misin?"</p><p class="calibre3">"Ha?"</p><p class="calibre3">"Hadi" dedi. "Benimle yer değiştir. Böylelikle girişi izleyebilirsin.''</p><p class="calibre3">"Eğer birisi bir şey yapacaksa" dedim, "sokakta yapar. Burada kaygılanmam gereken tek şey mu shu pork."</p><p class="calibre3">Bu sözlerime güldü ama yine de masanın etrafından dolanıp yanıma geldi. Ben de omuzlarımı silkip onun boşalttığı sandalyeye oturdum. "İşte" dedi. "Bana düşeni yaptım. Herhalde ceketini çıkarmayacaksın, herkesin kemerlendiğini görmesini istemiyorsan tabii. Ne oldu?"</p><p class="calibre3">" 'Kurşun taşıyorum', 'kemerlenmişim.'"</p><p class="calibre3">"Hey, jargonu takip ediyorum. Televizyon seyrediyorum." Sırıttı. "Ben de ceketimi çıkarmıyorum ama dayanışmadan değil. Buraya geldiğim son sefer, bir sıcaklık dalgası yaşıyorduk ve içerisi dışarıdan daha sıcaktı. Bugün, tatlı bir sonbahar havası var, bunlar ise soğutucuyu sonuna kadar açmışlar. Çocukken evinizde soğutucu var mıydı?"</p><p class="calibre3">"Dalga mı geçiyorsun. Normal havamız olduğuna şükretmeliyim."</p><p class="calibre3">"Benim için de öyle" dedi. "Bir vantilatörümüz vardı, hepimiz önünde tıkış tıkış otururduk, o da üstümüze sıcak hava üflerdi."</p><p class="calibre3">"Ama şikâyet etmezdiniz."</p><p class="calibre3">"Ederdik. Sıcak şikâyet edebildiğimiz tek tük konulardan biriydi. Hah, işte adamımız. Sen sipariş vermek ister misin?"</p><p class="calibre3">"Menüye bakmadım bile" dedim. "Hem önce ellerimi yıkamak istiyorum. İstiyorsan ikimiz için de bir şeyler sipariş et."</p><p class="calibre3">Başını salladı. "Acelemiz yok" dedi ve garsona bir iki dakikaya daha ihtiyacımız olduğunu söyledi.</p><p class="calibre3">Erkekler tuvaletini buldum ve kullandım. Çalışanların ellerini yıkamaları gerektiğini yazan tabelalardan biri her zamanki yerindeydi. Şu anda çalışan biri olmamama rağmen ben de ellerimi yıkadım. Kâğıt havlu yerine sıcak hava üfleyen aletlerden biri vardı. Önceden fark etseydim belki de ellerimi yıkamazdım çünkü bu lanet aletler çok zaman alıyor üstelik elleriniz tamamen de kurulanmıyor. Ama ellerimi yıkamıştım, dolayısıyla ellerimi sıcak havanın altında tuttum ve birazdan bunları Jim'e nasıl anlatacağımı düşündüm.</p><div class="mbppagebreak" id="calibre_pb_7"></div>
</body></html>
