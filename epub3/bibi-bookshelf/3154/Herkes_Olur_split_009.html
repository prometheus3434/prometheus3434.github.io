<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Herkes Ölür</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">
</p><p class="calibre3">"Kim olduğunu bilmediğini söyledi."</p><p class="calibre3">"Gizli bir hayrandan güller almak gibi mi? Bir farkla ki gül değil ölüm tehditleri."</p><p class="calibre3">"Belki biliyordu ama söylemedi."</p><p class="calibre3">"Belki söyledi de, söylemek istemeyen sensin. Sonra ne oldu?"</p><p class="calibre3">"Eve gittim. Çok ciddiye aldığımı söyleyemem. Bir dostluk neden beni sözümona profesyonel bir saldırının hedefi yapsın?" Omuzlarımı silktim. "Uyuyamadım. Geç saatlere kadar mutfakta kahve içip arkadaşımı düşündüm."</p><p class="calibre3">"Arkadaşın Jimmy'yi mi?"</p><p class="calibre3">"Jim. Hiç kimse onu Jimmy diye çağırmazdı."</p><p class="calibre3">"Arkadaşın Jim o zaman. Arkadaşın Mick'in aksine."</p><p class="calibre3">Buna cevap vermedim. "Elaine öğleye doğru uyandırdı" dedim. "Grogan'daki olayı duyduktan sonra."</p><p class="calibre3">"Olayı."</p><p class="calibre3">"Bombalanmayı diyelim, her ne kadar bundan daha da fazla bir şeylermiş. Silahlar da patlamış, değil mi?"</p><p class="calibre3">"Sen bana anlat."</p><p class="calibre3">"Ne demek istiyorsun?"</p><p class="calibre3">Boş kahve fincanını aldı ve tabağının kenarına tıklattı. "Kulağıma gelenlere göre" dedi, "oradaymışsm."</p><p class="calibre3">"Daha şimdi anlattım sana orada olduğumu. Sonra eve gittim ve olaylar en azından iki saat sonra patlak vermiş."</p><p class="calibre3">"İki saat sonra."</p><p class="calibre3">"Belki üç."</p><p class="calibre3">"Bana öyle demediler."</p><p class="calibre3">"Olaylar sırasında benim orada olduğumu mu söylediler?"</p><p class="calibre3">"Evet, Matt" dedi, yüzüme bakarak. "Aynen böyle."</p><p class="calibre3">"Kim söylüyor bunu?"</p><p class="calibre3">f oo . ...</p><p class="calibre3">"İstihbarat. Hikâyeni yeniden düşünmek ister misin?"</p><p class="calibre3">"Hikâyemi mi? Hikâye anlatmıyorum. Sana olanları söyledim."</p><p class="calibre3">"Silahlar patlarken orada değildin, öyle mi?"</p><p class="calibre3">"Hayır."</p><p class="calibre3">Kaşlarını çattı. "Polislik mesleğini suçluyorum" dedi. "Polisin öğrendiği tek bir şey varsa o da sonuna kadar nasıl yalan söyleyeceği. Bisiklete binmek gibi değil mi? Asla unutmazsın."</p><p class="calibre3">"Yalan söylediğimi mi düşünüyorsun?"</p><p class="calibre3">"Bunu da nerden çıkardın?"</p><p class="calibre3">"Eh, ben senin bana yalan söylediğini düşünüyorum. 'İstihbaratmış'. Benim Grogan'da olduğumu bilmiyorsun. Ağzımı arıyordun."</p><p class="calibre3">Ellerini açtı. "Elimizde bir tarif vardı. Olay yerini terk eden iki adam görülmüş. Biri Ballou'ydu, öteki sen olabilirdin."</p><p class="calibre3">"Nasıl tarif ettiler, iki kol ve bacaklı beyaz bir adam mı?"</p><p class="calibre3">"Tamam, anlaşıldı. Aldığımız tarif ilçenin yarısına uyardı. Eğer Allah'ın cezası biri diye de eklemiş olsalardı hiç şüphem kalmazdı. Belki ağzını arıyordum ama bu benim yanıldığımı göstermez. Kahretsin, hâlâ orada olduğunu düşünüyorum."</p><p class="calibre3">"Eh, burası özgür bir ülke. İstediğini düşünebilirsin."</p><p class="calibre3">"İzin verdiğin için teşekkür ederim. Hazır yeri gelmişken, bir de orada olmadığına dair yemin etsen."</p><p class="calibre3">"Neden? Daha şimdi sözümün hiç değeri olmadığını söyledin."</p><p class="calibre3">"Anlaşılan hâlâ bir değeri var" dedi. "Yoksa bu kadar gönülsüz olmazdın. Ne çeşit bir oyun oynadığını bilmiyorum dostum ama hoşuma gitmiyor. Ne yapmaya çalışıyorsun, kendin bile biliyor musun acaba bunu?"</p><p class="calibre3">"Soruyu anladığımdan emin değilim."</p><p class="calibre3">"Belki tek yapmaya çalıştığın şey hayatta kalmak, bunun için de suçlayamam seni. Düzgün bir cevap verebileceğin bir soru sana. Bu öğleden sonra oraya gittin mi?</p><p class="calibre3">"Nereye, Grogan'a mı?"</p><p class="calibre3">"Hıhı. Belki geçerken şöyle bir göz atmış olabilir misin?"</p><p class="calibre3">Başımı salladım. "Doğrudan buraya geldim. TV'de gördüklerimden orada şu anda tahta parçalarından başka görülecek bir şey yok."</p><p class="calibre3">"Benim gördüklerimi görmemiş olman yazık. Bu sabah nöbetim başlar başlamaz oradaydım. Cesetleri çıkarmışlardı çoktan ama bakmam için fotoğraflar vardı."</p><p class="calibre3">"Sana imrenmiyorum."</p><p class="calibre3">"Ben de oraya ilk gelen talihsizlere imrenmiyorum. Kahrolası bir kâbus." Başını yana doğru eğdi. "Fotoğraflara bakan sen olsaydın tanıdık birine rastlardın."</p><p class="calibre3">'Ne demek istiyorsun?"</p><p class="calibre3">"Lisa Holtzman adı bir şey ifade ediyor mu sana?"</p><p class="calibre3">"Tabii" dedim tereddüt etmeden. "Birkaç yıl önceden. Onun için çalışmıştım. Kocası bir telefon kulübesinde vurulmuştu."</p><p class="calibre3">"Yanlışlıkla öldürüldüğü ortaya çıkmıştı. Dün akşam, senin arkadaşın gibi."</p><p class="calibre3">"Lisa'ya ne olmuş? Dün akşam Grogan'da mıymış?"</p><p class="calibre3">"Bilmiyor muydun?"</p><p class="calibre3">"Haberlerde adım duymadım."</p><p class="calibre3">"Oradaymış" dedi. "Zaten fotoğraflardan tanıyamazdın. Tamamen kapalı bir tabuttu."</p><p class="calibre3">"Geçtiğimiz yıllarda mahallede birkaç kere görmüştüm Ama hatırladığım kadarıyla asla Grogan'da değil,"</p><p class="calibre3">"Dün akşam erken saatlerde uğradığında orada değil miydi?"</p><p class="calibre3">"Mümkün. Oradaydıysa da görmedim."</p><p class="calibre3">"Orada olsaydı, sen eve giderken o da kalkardı. Belki onu eve sen götürürdün."</p><p class="calibre3">"Nereye varmaya çalışıyorsun?"</p><p class="calibre3">"Ben de bilmiyorum. Matt, olayı çözebilecek bir şeyler biliyor da anlatmıyorsan hiç kimseye bir yararın olmuyor. Bir dakika için düzgün cevapla olur mu? Arkadaşın Faber'i kimin vurduğunu biliyor musun?"</p><p class="calibre3">"Hayır. Siyah biri olduğunu duydum ama bunu bile doğrudan bilip bilmediğimin farkında değilim."</p><p class="calibre3">"Anladığım kadarıyla adam profesyoneldi. Onu kimin kiralamış olabileceğini biliyor musun?"</p><p class="calibre3">"Hayır."</p><p class="calibre3">"Ya da Grogan'daki kıyametin arkasında kimin olabileceğini?"</p><p class="calibre3">"Hayır ama profesyoneli kim tutmuşsa aynı adam olduğuna inanmam zor değil."</p><p class="calibre3">"Bunun da kim olduğunu bilmiyorsun, ne sen ne de Ballou, öyle mi?"</p><p class="calibre3">"Benden saklamıyorsa."</p><p class="calibre3">"Saklamadığını mı düşünüyorsun?"</p><p class="calibre3">"Neden saklamak isteyeceğini bilmiyorum. Haberlerde Grogan'daki silahlı adamın Asyalı olduğunu söylediler mi?"</p><p class="calibre3">"Biri öyleymiş. Diğeri hakkında hiçbir şey bilmiyoruz."</p><p class="calibre3">"İkinci bir adam olduğunu bilmiyordum."</p><p class="calibre3">"Bombayı atan. Ya da ikisini de tek adam yaptı, hem bombayı attı hem silahını patlattı. Ama biraz mümkün değil gibi. Tanıklar ikinci bir adam olduğu eğiliminde ama kesin olarak değil."</p><p class="calibre3">"Ama silahlı adam Asyalı'ydı."</p><p class="calibre3">"Vietnamlı. Haberlerde söylemediler mi?"</p><p class="calibre3">"Söyledilerse de ben kaçırdım. Tek işittiğim Asyalı olduğu."</p><p class="calibre3">"Belki daha açıklamadılar. Adını sorma bana ama parmak izleri ve fotoğraflarıyla birlikte dosyada. Cephenen ve profilden fotoğrafları birkaç sene önce dosyalanmış. "</p><p class="calibre3">"Kaydı mı var sizde?"</p><p class="calibre3">"Sorunlu bir gençmiş" dedi. "Born To Kill'i hatırlıyor musun? Şehrin merkezinde odaklanmış Slope çetesi birkaç yıl önce VietKong'dan daha vahşi olmakla gazetelere geçmişlerdi."</p><p class="calibre3">"Jersey'de bir düğün törenini basanlar mıydı onlar?"</p><p class="calibre3">"Düğün müydü yoksa cenaze miydi? Her ne idiyse, Yaşlı mafya babaları bile dünya nereye gidiyor diye başlarını sallamışlardı. BTK Chinatown'da koruyucu çeteler çalıştırıyordu. Çoğu öldüğü ya da hapse girdiği için artık pek bir şey işitmiyorsun onlar hakkında. Dün akşamki dostumuz gibi. Hırsızlık ve saldırıdan üç yıl hapis yatmış. Dün gece de olay yerinde öldü." Öne doğru eğildi. "Biri onu vurmuş. Bu belki de sendin, ceketinin içindekiyle hallettin işi."</p><p class="calibre3">"Bir ,38'lik" dedim. "Olay yerindeki Bay Ölü'den böyle bir kurşun mu çıkardınız?"</p><p class="calibre3">"O işi adli tıbba bıraktık. Ama hayır, bir ,45'likten atılan üç kurşunla gebermiş. Sen ne zamandan beri silah taşımaya başladın?"</p><p class="calibre3">"Bu sabah haberleri dinlediğimden beri. Seni tedirgin eden buysa, taşıma ruhsatım var."</p><p class="calibre3">"Aman iyi, büyük bir yük kalktı üstümden."</p><p class="calibre3">"Adı neydi?"</p><p class="calibre3">"Kimin, ölü tetikçinin mi? Hepsinin adı aynıdır."</p><p class="calibre3">"Bu kolaylık sağlıyor olmalı" dedim. "Tek bir ad haykırırsın, hepsi koşarak gelir."</p><p class="calibre3">"Ne demek istediğimi biliyorsun. Lokantada nasıl telaffuz edeceğini bilsen sipariş vereceğin adlar gibi adları vardır. Bununkinin adı NG'yle başlıyor, yani hatırlasana bile nasıl söyleyeceğimi bilemem."</p><p class="calibre3">"Bir gün polislikten bıkarsan her zaman için BM'de çalışabilirisin."</p><p class="calibre3">"Ya da Dışişleri'nde, onlara nasıl diplomatik olacaklarını öğretirim. Ölü bir tetikçinin adını niye bilmek istiyorsun?"</p><p class="calibre3">"Öylesine bir soruydu."</p><p class="calibre3">"Öylesine bir soruymuş gibi gelmedi bana. Ne saklıyorsun benden?"</p><p class="calibre3">"Hiçbir şey."</p><p class="calibre3">"Buna inanmam mı gerekir?"</p><p class="calibre3">"Neye istersen ona inan."</p><p class="calibre3">"Biliyor musun" dedi. "New York eyaleti tarafından verilmiş bir lisansın var. Kanıtları saklayamazsm."</p><p class="calibre3">"Saklayacak bir kanıtım yok. Şüphelerim ya da teorilerim kanıt değildir ve onları paylaşmak zorunluluğum yok."</p><p class="calibre3">"Eğer dün akşam orada idiysen gördüklerin kanıttır."</p><p class="calibre3">"Tuvaletteydim" dedim kesin bir ses tonuyla. "Gördüğüm de aynadaki yüzümdü. Wister'a anlattım..."</p><p class="calibre3">"Grogan'dan söz ediyorum. Piç. kurusu, biliyorsun, Grogan'dan söz ettiğimi."</p><p class="calibre3">"Görülecek bir şeyler başlamadan oradan ayrıldığımı söylemiştim sana."</p><p class="calibre3">"Evinde, mutfaktaydın, öyle mi?"</p><p class="calibre3">"Öyle."</p><p class="calibre3">"Kahve içiyordun. Uyuyamadığm zaman yaptığın bu mu? Kahve mi içersin?"</p><p class="calibre3">"Sana danışabilseydim, ılık süt içmemi söyleyebilirdin."</p><p class="calibre3">"Dalga geçiyorsun ama uyumadan önce yapılacak en iyi şey bu. Daha da iyisi sek bir skoçla tatlandırmak olur. Ama sen skoç koymazsın herhalde."</p><p class="calibre3">"Herhalde koymam."</p><p class="calibre3">"Belki de koyarsın. Belki arada otlanıyorsun. Gangster dostunla dolanmaktan bunun için mi hoşlanıyorsun? Arada sırada kaçamak yapıyor musun?"</p><p class="calibre3">"Şimdiye kadar yapmadım."</p><p class="calibre3">"Eh kendine biraz zaman tanı. Öteki arkadaşın ne diyordu senin ucuz haydutlarla barlarda oturmana? Arkadaşın Jim. Harika bir fikir olduğunu düşündüğüne bahse girerim."</p><p class="calibre3">"Bütün bunların bir anlamı var mı?"</p><p class="calibre3">"Anlamı şu ki dün akşam orada olduğuna inanıyorum."</p><p class="calibre3">"Ne dersem diyeyim."</p><p class="calibre3">"Ne dersen de. Olay patlak verdiğinde sen Grogan'daydm ve her şey tam önünde oldu. Bunun için şimdi böyle palavralar sallıyorsun. George Wister ne yapmak istiyor, biliyor musun? Seni gözaltına almak istiyor."</p><p class="calibre3">"İsterse yapabilir sanırım."</p><p class="calibre3">"İzin vermen ne kadar iyi."</p><p class="calibre3">"Ama şimdi bilmediği hiçbir şeyi öğrenemez."</p><p class="calibre3">"Matt, Matt, Matt" dedi. "Dost olduğumuzu sanıyordum. "</p><p class="calibre3">"Ben de."</p><p class="calibre3">"Yalnız, derler ki bir polis ancak başka bir polisle dost olabilir, sen ise polis değilsin artık, değil mi?"</p><p class="calibre3">"Birbirimizi tanıdığımızda neydiysem ben hâlâ oyum."</p><p class="calibre3">"Bana değiştin gibi geliyor. Ama belki de değişmedin." Arkasına yaslandı. "Şunu bir toparlayalım, tamam mı? Bu işin içine ne kadar derine battığını bilmiyorum ama seni uyarmak için buradayım. Ballou'dan uzak dur."</p><p class="calibre3">Hiçbir şey söylemedim.</p><p class="calibre3">"Çünkü onun işi bitik, Matt. Dün akşam biri ona bir iyilik etmek üzere çok yaklaştı. Kurşunu savurdu ama bir dahaki sefere o kadar şanslı olmayabilir. Bir dahaki seferin de olacağını biliyorsun."</p><p class="calibre3">"Çok iyi bir polis araştırması sonucu sorumlu olanlar çabucak bulunmazsa."</p><p class="calibre3">"Halktan gördüğümüz işbirliğiyle nasıl yakalayamayız? Mesele bu değil. Mesele, onun sonu geldi. Büyük bir soruşturmanın odağı. Eğer bir sonraki bomba ya da kurşun onun işini bitirmezse, bunun anlamı uzun yıllar hapis yatacağıdır,"</p><p class="calibre3">"Henüz hiç hapis yatmadı."</p><p class="calibre3">"Büyülü bir hayatı oldu. Büyülü hayatlar sonsuza kadar devam etmez."</p><p class="calibre3">Öteki türlü hayatlar da etmez. "Yardıma ihtiyacı olan bir arkadaş. Onu terk mi etmeliyim?"</p><p class="calibre3">"Hem de bir an önce. Boka batmış ve her gramını hak etmiş bir arkadaş. Yakınında durursan sen de onunla dibe kayarsın. Tamı aşkına, Matt, sana bir iyilik yapmaya çalıştığımı anlayamayacak kadar kalın kafalı mısın? Burada boşuna nefes mi tüketiyorum yoksa?"</p><p class="calibre3">Eve döndüm. Çıkarken yaptığım gibi servis girişinden girdim. Makinede iki mesaj vardı. Biri Ray Gruliow'dandı, Mark Rosenstein'la konuştuğunu ve Rosenstein'in müvekkili Michael Francis Ballou'nun resmi olarak araştırma hizmetinde olduğumu söylüyordu. Öteki Daily iVews'dan Denis Hamill'dendi, efsanevi bir barın ölümü hakkında hazırladığı bir yazı için benden kullanabileceği bir yorum istiyordu. Onu aradım ve Grogan'm ölmediğini yalnızca uyumakta olduğunu söyledim.</p><p class="calibre3">Ray Galindez'i işten arayıp bulamayınca evinden aradım. Karısı Bitsy cevapladı, Elaine'i sordu ve çocuklarıyla ilgili bilgi verdi. Sonra "Sanırım patronla konuşmak istiyorsun" dedi ve Ray telefona gelene kadar bekledi.</p><p class="calibre3">"Profesyonel hizmetine ihtiyacım var" dedim. "Ama resmi olarak değil."</p><p class="calibre3">"Sorun değil. Kiminle çalışacağım?"</p><p class="calibre3">"Yalnızca benimle. Geçenlerde bir adam gördüm, bir resmi olsa fena olmaz."</p><p class="calibre3">"Harika" dedi. "Seninle çalışmak kolay. Bazıları memnun etmek için aşırı heveslidir. 'Evet, evet bu ona benziyor', aslında hiç benzemiyordur ama seni kırmak istemezler. Ne zaman yapmak istiyorsun bunu? Bu gece derdim ama Bitsy'nin kızkardeşi ve şapşal kocasıyla bir şeyler planlamıştık. Bana bir iyilik yap, acil olduğunu söyle de iptal edeyim."</p><p class="calibre3">"O kadar acil değil."</p><p class="calibre3">"Bunu duyduğuma üzüldüm. O zaman yarın iyi mi? Bugünlerde Bushwick'deyim."</p><p class="calibre3">"Biliyorum, seni önce orada aradım."</p><p class="calibre3">"Evet, normalde çalışıyor olurdum ama bir gün izin aldım. Büyük oğlanın futbol maçı vardı, orada olmak istedim. Sana söyleyeyim, onu oynarken izledikten sonra babası gibi ressam olması gerektiğine karar verdim."</p><p class="calibre3">"Hayatta daha kötü şeyler vardır."</p><p class="calibre3">"Herhalde. Yarın sana mı geleyim? Dörtte işten çıkıyorum. Karakol da hemen metro durağının yanında. Rahatlıkla beşte orada olurum."</p><p class="calibre3">"Belki ben sana gelsen daha iyi olur."</p><p class="calibre3">"Emin misin? Benim için harika olur. Bir metro yolculuğundan kurtulmuş olurum. İşe mi gelmek istiyorsun? Orada bol vaktim oluyor."</p><p class="calibre3">"Biraz kalabalık olabilir."</p><p class="calibre3">"Tamam, bunun gayri resmi olmasını istiyordun. İş yeri iyi bir fikir değil. Geçen akşam senin tarafta hayli olay olmuş."</p><p class="calibre3">"Çok kötü" dedim. "Bak, evine gelsem rahatsız eder miyim? Dörtte işten çıktığını söyledin, beş diyelim mi? Uygun olur mu?"</p><p class="calibre3">"Uygundur. Bitsy'nin seni görmekten çok hoşlanacağını biliyorum. Hatta neden Elaine'i de getirmiyorsun? Yaptığım yeni işler var, bir türlü cesaret edip ona gösteremedim. Beşte gelin ve yemeğe kaim."</p><p class="calibre3">"Galiba yalnız ben olacağım" dedim. "Yemek için de zamanım olmayacak."</p><p class="calibre3">Sokağın karşısındaki telefondan TJ'yi aradım, cevap vermeyince çağrı cihazını aradım. Beni aradığında televizyon seyrediyordum, telesekreter devreye girerken televizyonun sesini kıstım. "Orada olduğunu biliyorum" dedi. "Şimdi beni çağrımdan aramışsın."</p><p class="calibre3">"Bunu çözdüğüne göre bir detektif olmalısın" dedim, "Neredesin?"</p><p class="calibre3">"Sen de detektifsin. Nerede olduğumu çıkaramıyor musun?"</p><p class="calibre3">Telefonu kalabalığa doğru tutmuş olmalı çünkü geri plandaki gürültü arttı. "O'Hare Havaalanı" dedim.</p><p class="calibre3">"Morning Star restoranı."</p><p class="calibre3">"Yaklaşmışım."</p><p class="calibre3">"Ben de hemen arayamadım çünkü bir hanımefendinin telefon konuşmasını bitirmesini bekledim. Bir dakika kadar anlayamadım, soma fark ettim ki, jetonu koydu, numarayı aradı ve</p><p class="calibre3">hiç konuşmadan duruyor öyle. Şimdiye kadar cevap vermedilerse herhalde evde yoklar, kaç kere daha çaldıracaksınız demek istedim."</p><p class="calibre3">"Mesajlarını dinliyordur."</p><p class="calibre3">"Eh işte, bunu anlamak bir dakikamı aldı. Neyse, sokaklarda farklı bir şeyler duyabilirim diye dolandım ama haberlerde söyledikleri aynı palavraları tekrarlıyorla. Grogan'a gittin mi?"</p><p class="calibre3">"Hayır."</p><p class="calibre3">"Zamanını boşa harcama. Görülecek bir şey yok. Televizyonda gördüklerimizin aynısı. Kapılarda sarı bant ve uzak durun tabelaları var."</p><p class="calibre3">"Bu fena bir fikir değil."</p><p class="calibre3">"Bana uyar. İkinci kere gitmeye değmez. Tek yaptığım birkaç soru sormak oldu. Temiz bir gömlek giydim, elime de bir defter aldım, dolayısıyla buna hakkım olduğunu düşündüler."</p><p class="calibre3">"Bundan sonra" dedim, "sorularını elektronik olarak sorman daha iyi olabilir."</p><p class="calibre3">"Siber sorular mı? Hâlâ eski usul yapılması gereken şeyler var. Sokaktaki adama soracaksın ki, sokaktan bilgi alabilesin."</p><p class="calibre3">"Ben de bir iki kahvehane tipi sorular sordum" dedim. "Grogan'daki tetikçi, Born To Kill filminden çıkma bir Vietnamlı'ymış. Hırsızlık ve saldırıdan bir iki yıl hapis yatmış ve adı NG ile başlıyormuş."</p><p class="calibre3">"Nguyen olabilir."</p><p class="calibre3">"Olabilir" dedim. "Ya da başka bir şey. İlk adı mı soyadı mı, bilmiyorum, NG olduğundan da yüzde yüz emin değilim."</p><p class="calibre3">"Bilmediğin çok şey var."</p><p class="calibre3">"Her gün biraz daha fazla."</p><p class="calibre3">"İlk ad, soyad meselesi Asyalılar'da zor. Soyadları önce geliyor mesela. Mao Zedong örneğinde Mao aile soyadı. Ama adamla samimi bir ilişkin vardıysa, ki bu, ölmemiş olsaydı bile zordu, ona Mao derdin."</p><p class="calibre3">"Çok ilginç."</p><p class="calibre3">"Ama Vietnamlılar için farklı olabilir. Üstelik adının yalnızca NG'sini biliyoruz, ilk adının ya da soyadının."</p><p class="calibre3">"Biraz toplumsal mühendislikle gerisini öğrenebilirsin."</p><p class="calibre3">"Belki."</p><p class="calibre3">"Sonra nerede hapis yattığını ve orada kimlerle tanıştığını..."</p><p class="calibre3">"Masa başında yapmak zor" dedi. "Hapishaneler ve devlet daireleri ve buna benzer yerlerin güvenlik sistemleri var. Hack etmek zor, üstelik arkanda bir iz bırakır da onlar da izi sürüp seni görmeye gelirlerse, ne demiştin, Born To Kill'den mi çıkmaydı?"</p><p class="calibre3">"Öyle dediler."</p><p class="calibre3">"Anlaşılan giysilerimi değiştireceğim, Mose. Ciddi kıyafet, gideceğim yere göre fazla kibar olur."</p><p class="calibre3">"Dikkatli ol."</p><p class="calibre3">"Olmam gerekir" dedi. "Adamın dediği bu değil mi?"</p><p class="calibre3">"Hangi adamın?"</p><p class="calibre3">"Ormanda yaşayan ve vergilerini ödemeyen adam. Lyme hastalığından önce olmalı, öyle yerlerde yaşayabilmek için. Söz ettiğim adamı biliyorsun. Giderken iyi giyinmek zorunda olduğun işlere dikkat et demiş."</p><p class="calibre3">"Thoreau,"</p><p class="calibre3">"Evet, o. Ben iyi değil kötü giyineceğim ama aynı şeye geliyor."</p><p class="calibre3">"Biliyorsun, orada video oyunları oynamıyorlar, Gerçek kurşun kullanıyorlar" dedim.</p><p class="calibre3">"Yani bir teklik daha koyunca oyuncular dirilmiyor mu?"</p><p class="calibre3">"Elaine'e seni ölümcül tehlikeye atmayacağıma dair söz verdim."</p><p class="calibre3">"Öyle mi? Söz mü verdin ona?"</p><p class="calibre3">"Neresi komik bunun?"</p><p class="calibre3">"Şöyle ki" dedi. "Ben de ona sana bir şey olmaması için seni kollayacağıma dair söz verdim. Şimdi ikimiz de aynı anda nasıl tutacağız sözümüzü?"</p><p class="calibre3">Yenıeği evde yedik. Elaine ikimizin de sevdiği mantarlı ve tofulu Stroganoff pişirdi ve yanında büyük bir salatayla servis yaptı. Yemekten sonra öteki odaya geçtim ve Beverly Faber'i aradım. Birkaç saat önce de aramış ve hattı meşgul çıkınca şükrederek kapamıştım. Bu sefer cevap verdi, sonuna kadar dayandım. Elaine'e telefon ettiğimi söylemek için mutfağa dönene kadar ne konuştuğumuzu tamamen unuttum. Yalnızca aile içi bir cenaze töreni, birkaç hafta sonra da bir anma töreniyle ilgili bir şeylerdi.</p><p class="calibre3">"Şimdi huzur içinde" dedi Elaine.</p><p class="calibre3">"Hep huzurluydu" dedim. "Genelde kendiyle barışık bir adamdı. Hep mutlu değildi belki, öyle olmak için muhtemelen moron olman lazım zaten ama idare ediyordu. Haklısın. Beverly katlanması zor bir kadın."</p><p class="calibre3">"Jim'i sevdiğine inanıyorum."</p><p class="calibre3">"Jim de onu seviyordu. Her zaman pürüzsüz değildi araları ama bir türlü yürütüyorlardı. Bir toplantıya gideceğim."</p><p class="calibre3">Spor bir ceket giydim, Elaine'nin aldığı dirsekleri yamalı bir Harris tweed ceket. Daha önce denemiştim ve tabanca kılıfının üstüne giymek için blazerden daha uygundu,</p><p class="calibre3">"Windbreaker'dan daha kalın ama fermuarlı değil" dedi Elaine kolumu sıvazlayarak. "Üşümeyeceğinden emin misin?"</p><p class="calibre3">"Üşümem."</p><p class="calibre3">"Bir şemsiye al. Henüz yağmıyor ama geç saatlerde yağacak,"</p><p class="calibre3">İtiraz etmek için ağzımı açtım, bir şey söylemeden kapadım ve şemsiyeyi aldım. "Geç kalabilirim" dedim.</p><p class="calibre3">"Seni beklemem" dedi. "Herhangi bir saatte ara. Telesekreteri koyacağım, arayanları önce dinlemek için, dolayısıyla hatta kal ve cevaplamam için zaman ver."</p><p class="calibre3">"Tamam" dedim.</p><p class="calibre3">Kolumu sıktı. "Sakın öldürülme de" dedi.</p><p class="calibre3">Ana grubumun, hafta içi her gece St. Paul'de toplantısı vardır. Ana grup bir aile gibidir. Orada olmak istiyordum ama Jim'le ilgili ortak anıları paylaşmak ve tam olarak neler olduğunu anlatmak için çok erkendi. Küçük bir kasabada sorun olurdu ama New York'taydım ve aralarından seçebileceğim düzinelerce toplantı vardı.</p><p class="calibre3">Columbus Circle'da otobüse bindim ve Doksan Altıncı ile Broadway'in köşesinde indim. Toplantı bir kilisenin bodrumundaydı çoğu öyleydibirkaç dakika erken gittim ve kendime bir fincan kahve koydum. Orada kimseyi tanımıyordum ve buna da memnundum. Bir toplantıda bulunmak ama kimseyle konuşmak zorunda olmak istemiyordum.</p><p class="calibre3">Saat sekizde başkan toplantıyı açtı. Birisine önsözü okuttu sonra iki çocuklu, bir golden retriever'lı, banliyöden genç bir evkadmma benzeyen konuşmacıyı tanıttı. Kadının korkunç bir hikâyesi vardı: Çoğunlukla uyuşturucuyla birlikte bol alkol, Harlem'de bıçak tehditiyle tecavüz, Alphabet City'nin cehennemi kuyularında crack karşılığı fahişelik. İki yıldır hiçbir şey kullanmıyordu ve hayatını geri kazanmıştı. Aynı zamanda HIV taşıyıcısıydı ve Thücre sayısı çok parlak değildi ama henüz semptomları yoktu ve çok ümitliydi.</p><p class="calibre3">"Her neyse" dedi. "Bugün yaşıyorum."</p><p class="calibre3">Ara verildiğinde sepete bir dolar attım ve bir fincan daha kahveyle bayat bir kurabiye aldım. Bir iki bildiri sunuldu: Altı hafta sonra yıllık yemekli dans, konuşmacılar listesinde bir iki boş tarih ve hastanede ziyaret edilmekten memnun olacak bir üye. Sonra toplantı dairesel olarak devam etti.</p><p class="calibre3">Dairesel olacağını bilseydim başka bir yere giderdim. Sıram yaklaştıkça tuhaf bir biçimde gerildim. Bir şeyler söylemeliydim ama aynı zamanda söylemek istemediğimi de biliyordum.</p><p class="calibre3">"Adım Matt" dedim. "Bir alkoliğim. Konuşmalarınız için teşekkür ederim. Çok etkileyiciydi. Bu gece yalnızca dinlemek istiyorum."</p><p class="calibre3">Dinleyici Matt.</p><p class="calibre3">"Matthew Scudder" dedi Danny Boy. "Önce öldüğünü duydum. Sonra ölmediğini. Mantığım bu iki bilginin avnı anda doğru olamayacağını söyledi."</p><p class="calibre3">"Mantık olmasaydı halimiz ne olurdu."</p><p class="calibre3">Gülümsedi ve bir iskemleyi işaret etti. İskemleyi çektim ve oturdum. Toplantıdan sonra Amsterdam'dan şehir merkezine yürüdüm ve onu Mother Blue's'da aradım. Orada bulamayınca devam ettim ve Batı Yetmiş İkinci Sokak'taki Poogan's Pub'a gittim. Her zamanki masasında oturuyordu, yanındaki buz kabında bir şişe votka, karşısında da çok inandırıcı olmayan bir transseksüel vardı. Kadın konuşurken bol bol el hareketleri yapıyordu ve her ne anlatıyorsa Danny Boy'u güldürüyordu,</p><p class="calibre3">Kadın konuşmaya, ellerini oynatmaya, Danny Boy' da dinlemeye ve gülmeye devam ederken barda oturup bir Perrier içtim. Beni fark ettiğini sanmıyordum ama bir ara benim tarafa baktı ve göz göze geldik. Biraz zonra TS kalktı basketbol oynayabilecek kadar uzun boyluyduve elini uzattı. Herhangi bir kadında olamayacak kadar büyük bir eli vardı, uzun tırnakları parlak mavi renkte ojeliydi. Danny Boy kadının kocaman elini kendi küçük elinin içine aldı ve dudaklarına götürdü. Kadın neşeyle güldü ve zıplayarak uzaklaştı. Benim sıram gelmişti.</p><p class="calibre3">Haftanın yedi gecesi iki bardan birindevdi. Ona ayrılmış masada oturur, müzik dinler (Mother Blue's'da canlı müzik, Poogan's'da kayıttan) Ayın Kızı'yla sohbet eder ve bilgi alışverişinde bulunurdu. Barlar kapandıktan sonra iki bar da kanunların izin verdiği son saate kadar açık kalırdıuptown'da sabahın erken saatlerine kadar açık olan klüplere giderdi.</p><p class="calibre3">Ama güneş doğmadan evine döner ve batana kadar çıkmazdı. Dannv Boy Bell AfroAmerikalı'ydı. Bu tanım ona siyahtan daha uyar çünkü beyazdan daha beyaz tenli, beyaz saçlı, pembe gözlü ve soluk, neredeyse şeffaf derili bir akşındır. Güneş onun için zararlıdır ve biraz güçlü bir ışık rahatsız eder. Sık sık dünyanın loşlaştırıcı bir otomatiğe ihtiyacı olduğunu söyler.</p><p class="calibre3">TS'in oturduğu yere oturdum, Danny Boy buzlu votka bardağını kaldırdı ve ölmediğime memnun olduğunu söyledi.</p><p class="calibre3">"Ben de memnunum" dedim. "Tam olarak ne işittin?"</p><p class="calibre3">"Söylediğimi. Önce senin bir restoranda vurularak öldürdüğün haberi geldi. Sonra yeraltı telgraf yoluyla düzeltme yapıldı. Vurulan sen değilmişsin. Bir başkasıymış."</p><p class="calibre3">"Bir arkadaşım. Masadan kalkmıştım, tetikçi bir yanlışlık yaptı."</p><p class="calibre3">"Bunu ancak daha sonra öğrendim" dedi. "Çünkü operasyonun başarıyla tamamlandığını rapor etmiş olmalı ki ilk olarak senin adın dolaştı ortalıkta. Arkadaşın kimdi?"</p><p class="calibre3">"Duymuş olabileceğin biri değil."</p><p class="calibre3">"Düzgün bir John'mu?"</p><p class="calibre3">"Benim gibi bir Perrier içicisi."</p><p class="calibre3">"Ah, onu bu nedenle mi tanıyordun? Yakın bir arkadaş mıydı?"</p><p class="calibre3">"Çok yakm."</p><p class="calibre3">"Üzüldüm. Öte yanda Matt, senin listemde olmadığına memnunum."</p><p class="calibre3">"Ne listesi bu?"</p><p class="calibre3">"Yalnızca bir terim."</p><p class="calibre3">"Benim için yeni. Ne listesi?"</p><p class="calibre3">Omuzlarını silkti. "Bir zaman önce yaptığım bir şey. Düşünebildiğim, ölmüş olan herkesin listesi."</p><p class="calibre3">"İsa aşkına!</p><p class="calibre3">"Eh, kiminle konuştuğuna bağlı olarak, o listede olabilir de olmayabilir de. Aynı şey Elvis için de geçerli. Ama bu liste benim kişisel olarak tanıdıklarımla sınırlı."</p><p class="calibre3">"Adlarını yazdın, öyle mi?"</p><p class="calibre3">"Aptalca geliyor" dedi. "Belki de öyledir ama bir yazmaya başladım, bir daha duramadım. Tutku haline geldi. Aklıma bir ad gelir gelmez yazmadan duramıyorum. Washington'daki Vietnam Memorial gibi, yalnızca ordakiler bir defter yerine bir duvara kazıldılar. Ve ortak bir noktaları var. Hepsi aynı savaşta öldü."</p><p class="calibre3">"Listendekiler ise senin arkadaşlarındı."</p><p class="calibre3">"O bile değil. Bazılarına katlanamıyordum bile ve bazılarıyla yalnızca bir merhabam vardı. Ama inanılmaz bir şeydi Matthew. Bir ad bir ötekini çağrıştırıyordu. Sanki hafızanda yıkılan domino taşları gibi. Yıllarca aklıma gelmemiş insanları hatırlar oldum. Büyürkenki komşularımızı. Çocuk doktorumu. Sokağın karşısında oturan kan kanserinden ölen çocuğu ve beşinci sınıfta bir otomobilin çarptığı kızı. Ne fark ettim biliyor musun?"</p><p class="calibre3">"Ne?"</p><p class="calibre3">"Tanıdıklarımın çoğu ölmüş. Herhalde uzun yaşarsan böyle oluyor. George Burns'un buna benzer bir şeyler söylediğini hatırlıyorum. 'Benim yaşıma gelince arkadaşlarınızın çoğu ölmüş olacak.' Ya da bu anlamda bir şey. Seyirciler gülmüşlerdi, bense hiç anlayamamıştım neden güldüklerini. Neresi komik bunun? Sana komik geliyor mu?"</p><p class="calibre3">"Belki söyleyiş tarzıydı?"</p><p class="calibre3">"Belki. Şimdi o da öldü. George Burns. Onunla hiç karşılaşmadım, dolayısıyla listemde değil. Sen de değilsin çünkü kalbin hâlâ çarpıyor ve ben de buna memnunum. "</p><p class="calibre3">"Ben de" diye tekrarladım. "Ama birileri beni o listeye sokmak istiyor."</p><p class="calibre3">"Kim?"</p><p class="calibre3">"Keşke bilseydim" dedim ve ona gerekenleri anlattım.</p><p class="calibre3">"Ballou'nun yerinde epeyce kötü işler olduğunu duydum" dedi. "Bütün gazetelerde. Kan gölüne dönmüş."</p><p class="calibre3">"Öyleydi."</p><p class="calibre3">"İnanırım. Senin orada olduğunu bilmiyordum."</p><p class="calibre3">"Birkaç saat önce bir polise orada olmadığımı söyledim."</p><p class="calibre3">"Eh, ben asla farklı bir şey söylemem. Ballou, ona kimin geçirmek istediğini gerçekten bilmiyor mu?"</p><p class="calibre3">"Hayır."</p><p class="calibre3">"Seni vurdurtmak isteyen kimse, avnı kişi olmalı,"</p><p class="calibre3">"Ben de öyle düşünüyorum."</p><p class="calibre2" style="margin:0pt; border:0pt; height:1em"> </p><table valign="top" class="calibre5">
<tr valign="top" class="calibre6">
<td border="1" valign="top" class="calibre7">
<p class="calibre3">"Her</p></td><td border="1" valign="top" class="calibre7">
<p class="calibre3">kimse eşit şans tanıyan bir işveren olmalı. Her renkte katil kiralıyor. Siyah, beyaz ve</p></td></tr><tr valign="top" class="calibre6">
<td border="1" valign="top" class="calibre7">
<p class="calibre3">sarı."</p></td><td border="1" valign="top" class="calibre7">
</td></tr></table><p class="calibre3">"Sokakta saldıran ikiliyi de sayarsan birkaç beyaz adam."</p><p class="calibre3">"Hiçbirini tanımadın mı?"</p><p class="calibre3">"İyice görebildiğim yalnızca bir adam var. Onu da daha önce hiç görmedim. Bir dahaki sefere sana bir resmini gösteririm. Bu arada senin bildiklerini öğrenmek istiyorum."</p><p class="calibre3">"Senden daha az bildiğimi söylemek zorundayım. Büyük haber senin öldüğündü, sonra, o kadar büyük olmayan haber büyük haberin yanlış olduğuydu."</p><p class="calibre3">"Yaşıyor olmam o kadar büyük haber değil miydi?"</p><p class="calibre3">"Ne bekliyordun? Times'a baksana. Sürekli düzeltmeler yapıyorlar ama asla birinci sayfadan vermiyorlar." Kaşlarını çattı. "Öteki büyük haber, birilerinin Mick Ballou'ya savaş açtığı. Bununla da ilgili bildiklerimin çoğunun yerin kulağından değil televizyondan geldiğini söylemeliyim."</p><p class="calibre3">"Birileri bir şeyler biliyor olmalı."</p><p class="calibre3">"Kesinlikle. Sorun, nereden başlayacağın. Ben tetikçiden derim."</p><p class="calibre3">"İki tetikçi vardı."</p><p class="calibre3">"Siyah olanından çünkü sarı olanı konuşmuyor. Renklerden söz açılmışken, Ramona'mn tırnaklarını nasıl buldun?"</p><p class="calibre3">"Ben de sana sormak istiyordum, boyuyor mu yoksa doğal rengi mi?"</p><p class="calibre3">"Matthew, ona soracak olsan senin ciddi olduğunu düşünür. Bütün dünyayı kandırdığına gerçekten inanıyor. Kimsenin anlamadığını düşünüyor."</p><p class="calibre3">"Neyi anlamadığını? Tırnaklarını boyadığını mı?"</p><p class="calibre3">"Doğuştan bir kutusu olmadığını. O kavun memelerin bir cerrahın elinden çıkmadığını."</p><p class="calibre3">"Danny, boyu kaç bunun? Bir doksan?"</p><p class="calibre3">"Ayrıca elleri, ayakları ve Adem elması da sorun tabii. Parayı denkleştirir denkleştirmez, sırada zaten Âdem elmasını küçültmek var. Bütün bunlara rağmen bütün dünyanın onun gerçek bir kadın olduğunu düşündüğüne inanıyor. Sen sormadan söyleyeyim, seni meraklı piç, hayır yapmadım." Bardağına biraz votka koydu, biraz uzaklaştırarak dünyaya onun içinden baktı, "Düşünmedim değil" dedi ve votkasını dikti.</p><p class="calibre3">"Düşünmemek mümkün değil" dedim.</p><p class="calibre3">"İyi bir kız" dedi. "Beni güldürüyor ki bu, gün geçtikçe giderek zorlaşıyor. Hele iriliği. Bunun da bir çekiciliği var. Tezatlık."</p><p class="calibre3">"Ya Tanrı ya da cerrah, birileri onu hayli iri yapmış" dedim.</p><p class="calibre3">"Eh, Tanrı, Texsas'i da bayağı büyük yapmış ama bu oraya gitmek için bir neden değil. Ama Ramona çekici. Sen de çekici olduğunu düşünmüyor musun?"</p><p class="calibre3">"Kesinlikle öyle"</p><p class="calibre3">"Tabii tamamen kaçık. Gerçekten uçuyor. Biliyor musun, bunu bir kadında hiç kusur gibi görmedim."</p><p class="calibre3">"Evet, fark ettim."</p><p class="calibre3">"Yani kışkırtmıyor değil" dedi. "Ama Âdem elmasını küçültene kadar beklemeye karar verdim. Boyu posu, bir de Âdem elması, eh biraz zor olabilir benim için," Kaşlarını çattı. "Sohbetin ucunu kaçırdık. Nerdeydik?"</p><p class="calibre3">"Siyah tetikçide."</p><p class="calibre3">"Evet, Şöyle düşünüyorum. Senin öldüğün haberi yayılıyor. Bu haber ancak seni vurduğunu düşünen adamdan çıkabilir, ta ki yanıldığını öğrenene kadar. Demek ki çenesi düşük biri. Şimdi de konuşacak yeni bir şeyi var. İzini bulmak zor olmasa gerek. Bazen bir bilginin kaynağını geri dönerek bulabilirsin. Ya da çevresinde dolanarak."</p><p class="calibre3">"Hangisi işe yarıyorsa."</p><p class="calibre3">"İrtibat halinde olalım, Matthew. Bir şey daha var. Adam ıskaladığını biliyor ve onu gönderen adam da ıskaladığını biliyor. Ya bir kere daha deneyecek ya da bir başkası deneyecek."</p><p class="calibre3">"Bunu düşündüm."</p><p class="calibre3">"Elbette düşündün. Bu yüzden ceketinde bir şişkinlik var. Bu arada şişkinliğine rağmen güzel bir ceket."</p><p class="calibre3">"Teşekkürler."</p><p class="calibre3">"Her neyse, dikkatli ol, tamam mı? Listemden de uzak kal."</p><p class="calibre3">Poogan's'dan ayrıldığımda yağmur başlamıştı. Hatırladım ve geri dönüp Danny Boy'un masasında bıraktığım şemsiyemi aldım. Mucizevi olarak toplantıda bırakmamıştım.</p><p class="calibre3">Yağmur yağınca taksiler ortadan yok olur. On beş bloku yürümeye karar vermiştim ki bir taksi durdu ve neşeli hava durumu spikeri Al Roker'a benzeyen ama gerçekte Bad Dog Duııstan adında bir pezevenk olan şişman bir adamı indirdi. Neşelivse de bunu kendine saklıyordu.</p><p class="calibre3">Yanında iki kız vardı ve ikisinin toplam kilosu kadar ağırlıktaydı. Pezevenk taksi parası için cebinden bir tomar çıkarırken, kızlar saçlarının ıslanmaması için koşarak Poogan's'a girdiler. Ben de taksi basıp gitmemesi için kapıyı tuttum.</p><p class="calibre3">Beni görünce Dunstan'm gözleri irileşti. Anlaşılan büyük haberi duymuş düzeltmeyi işitmemişti. Birbirimize yalnızca göz aşinalığımız vardı, hiç konuşmamıştık ama resmiyeti bıraktım. Yağmurlu bir günde bir taksi paylaşmak yeteri kadar tanışma nedeniydi.</p><p class="calibre3">"Yanlış alarm" dedim. "Henüz ölmedim."</p><p class="calibre3">Kocaman bir biçimde gülümsedi ama neşeden çok vahşi bir etkisi vardı. "Duyduğuma sevindim" diye gürledi. "Hepimiz yakında öleceğiz, aceleye gerek yok."</p><p class="calibre3">Poogan's'a girdi. Ben de taksiye bindim ve eve gittim.</p><p class="calibre3">Elaine, A&amp;E'de Law &amp;Order'm Michael Moriarty ve Dann Florek'li ilk sezon tekrarlarından birini izliyordu. İkimiz de daha önce seyretmiştik ama bunun önemi yoktu.</p><p class="calibre3">"Michael Moriarty'i özlüyorum" dedi Elaine. "Sam Waterston'un kötü olduğundan değil."</p><p class="calibre3">"İyi aktörler alıyorlar."</p><p class="calibre3">"Ama Michael Moriartv'yle karakterin düşüncelerini okuyabiliyorsun."</p><p class="calibre3">Biraz sonra, "Neden yargıç itirafı ve önemli kanıtları daima kayıt dışı bırakıyor?" dedi.</p><p class="calibre3">"Çünkü gerçek hayatta da böyle oluyor" dedim.</p><p class="calibre3">Serinin karanlık epizodlanndan biriydi: Kolombiyalı saldırgan beraat ediyor ve savcının en önemli şahidi ailesiyle birlikte öldürülüyor. Elaine, "İnsana ne iyi duygular veriyor, değil mi?" dedi ve televizyonu kapayarak öteki odaya gitti. Telefonu aldım ve Ballou nun verdiği numarayı aradım.</p><p class="calibre3">Üçüncü çalışta açtı. "Umarım havaalamndasm" dedi.</p><p class="calibre3">"Benim aradığımı nasıl bildin?"</p><p class="calibre3">"Bu numara başka kimsede yok. Bu duyduğum yalnızca ikinci çalışı. İlk sefer çalışıp çalışmadığını anlamak için başka bir telefondan ben aramıştım. Tuhaf bir iş, cebinde telefonun çalması. Bir dakika ne olduğunu anlamadım. Uçağın kaçta?"</p><p class="calibre3">"Havaalanında değilim."</p><p class="calibre3">"Bundan korkuyordum. Evde misin?"</p><p class="calibre3">"Evdeyim. Neden?"</p><p class="calibre3">"Öteki telefondan seni arayayım" dedi ve kapadı. Ben de kapadım ve telefon anında tekrar çaldı, arayan oydu.</p><p class="calibre3">"Bu daha iyi" dedi. "Öteki bir adamın konuşamayacağı kadar ufak bir şey ve kimin dinlediğinden asla emin olamazsın. Herifin biri otomobil radyosundan yakalayabilir frekansı. Rosenstein'la konuştum, bana seni tuttuğumu söyledi. Bu günler önceydi, nasıl duydun diye sordum. Anlaşılan senin avukatın onu aramış. Duyan da birbirimizi dava etmeye hazırlanıyoruz sanır."</p><p class="calibre3">"Umarım etmeyiz."</p><p class="calibre3">"Buna hiç ihtimal yok derim. Yardım edeceğin için memnunum ama İrlanda'da olmanı tercih ettiğimi söylemeliyim."</p><p class="calibre3">"Bu iş bitmeden ben de tercih edebilirim."</p><p class="calibre3">"Şimdi ne yapıyorsun? Otomobille gelip seni alabilirim, biraz dolaşırdık. "</p><p class="calibre3">"Bu akşam erken yatacağım."</p><p class="calibre3">"Seni suçlayamam ama benim de canım fena halde dışarı çıkmak istiyor. Bütün gün hiçbir bok yapmadım."</p><p class="calibre3">"İçkiyi bıraktığım ilk günlerde, sponsorum, günü içkisiz bitirdiysem başarılı bir gün olduğunu söylerdi."</p><p class="calibre3">"Öyleyse son derece başarısız bir günüm oldu" dedi. "Önce zil zurna sarhoş oldum, sonra içerek ayıldım. Şu sponsorun. Budist olan, öldürülendi değil mi?"</p><p class="calibre3">"Evet. söylediği de tamamen doğruydu. İçmediysem benim için başarılı bir gündü. Senin için de öldürülmediysen başarılı bir gündü."</p><p class="calibre3">"Ah, şimdi anlıyorum."</p><p class="calibre3">"Karşılık vermek istiyorsun ama önce karşında kimler olduğunu bilmen gerek. Benim işim de bu."</p><p class="calibre3">"Detektiflik işi, öyle mi?"</p><p class="calibre3">"Evet."</p><p class="calibre3">"Ama elinde hiçbir şey yok. Bir şeyler bulabildin mi?"</p><p class="calibre3">"Söylemesi zor. Ama birkaç değişik açıdan çalışıyorum, biri işe yaramazsa öteki yarayacaktır."</p><p class="calibre3">"Tanrım, bütün gün duyduğum ilk iyi haber bu."</p><p class="calibre3">"Haber bile değil. Daha yeni başlıyorum."</p><p class="calibre3">"Kotaracaksm bunu" dedi. "Ah, İrlanda'da olmanı isterdim ama ağzına sıçtığımın, burada olduğuna çok memnunum. Bu piç herifin kim olduğunu bulacağız ve yakalayacağız. Öldüreceğiz de."</p><p class="calibre3">"Evet" dedim. "Öldüreceğiz."</p><p class="calibre3">Ben Poogan's'dayken George Winster aramış ve Salı sabahı tekrar arayarak telesekretere benimle konuşmak istediği mesajını bırakmış. Sesi ciddiydi. Ev telefon numarasını bırakmış ve öğleye kadar orada olacağını, sonra Midtown North'a gideceğini söylemiş.</p><p class="calibre3">Kahvaltı ettim ve gazeteyi okudum. On bire birkaç dakika kala karakolu aradım ve kim cevap verdiyse orada olmadığını söyledi. Adımı bıraktım ve onun telefonuna karşılık aradığımı söyledim. "Telefonum onda var" dedim. "Ama bütün gün dışarıda olacağım. Ben onu tekrar ararım."</p><p class="calibre3">Pencerenin kenarında oturdum ve yağmuru izledim. Yarımda evini aradım. Alan kodu 914'dü, yani şehrin kuzeyinde, muhtemelen Westchester ya da Orange County'deydi. Bir kadın cevapladı ve az önce çıktığını söyledi. Adımı bıraktım ve işten arayacağımı söyledim.</p><p class="calibre3">Daha sonra benimle Willamsburg'a gelmek isteyip istemediğini sormak için TJ'yi aradım. Caddenin karşısındaki evinde değildi, ben de çağrıdan aradım. On beş dakika bekledim sonra vazgeçtim. Windbreakef ımı giydim ve bir şemsiye almayı unutmadım. Elaine beni kapıda yakaladı ve akşam yemeğe gelip gelmeyeceğimi sordu. Yolda bir şeyler yiyeceğimi söyledim ve TJ ararsa önemli bir şey olmadığını, yalnızca yoldaşlık etmesi için aradığımı iletmesini istedim.</p><p class="calibre3">On Dördüncü Sokak'a kadar A hattıyla gittim, oradan da L'ye geçtim. Babam L hattında öldü. İki vagon arasında duruyordu, düştü ve trenin altında kaldı. Sanırım sigara içmek için araya çıkmıştı, her ne kadar vagonlarda sigara içmek ne kadar yasaksa iki vagon arasında da içmek yasaktı. Aslında sigaralı ya da sigarasız iki vagon arasında durmak da yasaktı. Muhtemelen içkiliydi, zaten onun için sigara içmek istemişti ve onun için araya düşmüştü.</p><p class="calibre3">L hattına binip de bunu hatırlamadığım bir zaman yoktur. Herhalde daha sık binsem alışabilirim ama bu hat On Dördüncü Sokak'ı geçip, Doğu Nehri'nin altından giden, sonra kuzey Brooklyn'e girip Canarsie'de son bulan bir hattır. Babamın nasıl öldüğünü aklıma düşürmeyecek kadar sık kullandığım bir hat değil.</p><p class="calibre3">L hattının hatası olduğundan değil. Hattı suçlayamam, babamı da suçlayamam. Böyle boktan şeyler olur.</p><p class="calibre3">Kırk yıl önceydi. Daha da fazla, kırk beşe yakm.</p><p class="calibre3">"Son gördüğünden biraz farklı" dedi Ray Galindez. "Bütün duvarların kaplamasını çıkardık. Ellilerde Brooklyn'de kaplamacılardan geçilmiyordu herhalde. Bitsy'yle bu yeri aldığımızda blokta bu tip bir kaplaması olmayan ancak iki ev vardı. Şimdi sokağın karşısındaki şu yeşil çirkinlik abidesinden başka yok. O berbat malzemenin iyi bir fikir olduğunu kim düşünürdü bilmem."</p><p class="calibre3">"Isı tasarrufu için değil miydi?"</p><p class="calibre3">"Eh artık global ısınma var. Ama epeyce bir işti, kaplamayı çıkarmak ve tuğlaları tekrar boyamak. Tuğlalar için bir yardımcı tutmam gerekti ama diğer her şeyi Bitsy'yle birlikte yaptık."</p><p class="calibre3">"Sanırım yazı bu işle geçirdiniz."</p><p class="calibre3">"İlkbahar ve yazı ama değdi. Hem de çok tatmin ediciydi. Bir sürü iş için bunu diyemezsin. Hadi, ne içmek istersin? Kahve var ama süper koyu. Ama zaten sen koyu kahve seviyorsun, değil mi? Porto Rico'lu olmadığına emin misin, Matt?"</p><p class="calibre3">"Me llamo Matteo" dedim.</p><p class="calibre3">Mutfakta oturduk. Bedford Caddesi'nde, metro durağı ile McCarren Park'ı arasında, iki katlı dar bir ev almışlardı. Northside mahallesi, yakınlardaki Greenpoint ve Williamsburg'un geri kalanı gibi giderek artistik oluyordu. Endüstriyel binalar nehrin karşısındaki SoHo ve TriBeCa'dakilere göre çok daha ucuz sanatçı stüdyolarına dönüşüyor, Ray ve Bitsy'ninki gibi küçük evler, kozalarından çıkan kelebekler gibi sıvalarından arınıyordu.</p><p class="calibre3">Bir polis için olağanüstü, bir sanatçı için doğal bir mahalleydi, Ray de hem polis hem sanatçıydı. Bir polis ressamı olarak bir tanığın hafızasından çıkan tarifi olağanüstü siyah beyaz imgelere yansıtma yeteneği vardı. Hatta Elaine benden Noel hediyesi olarak Ray'in yaptığı bir sosyopatm tüyler ürpertici bir portresini istemişti. Sonra Ray'e ölmüş babasının bir resmini yaptırtmıştı, fotoğraflardan değil de kendi hatırladığı kadarıyla yaptığı tariften. O zamandan beri galeride bir sergisini açmış ve ona birkaç sipariş vermişti. Birgün Ray'den Elaine'in bir portresini yapmasını isteyecektim ama şimdi ondan belediye için yaptığına benzer bir iş istiyordum.</p><p class="calibre3">"Birkaç gece önce iki herif saldırdı bana" dedim. "Birini iyice görebildim. Ama polise bildirmedim ve kesinlikle tek başıma halletmek zorunda olduğum başka olaylara bağlı bir saldırı."</p><p class="calibre3">"Yani teşkilatın bundan haberi olmamalı. Benim için bir sorun yok, Matt."</p><p class="calibre3">"Emin misin?"</p><p class="calibre3">"Kesinlikle sorun değil. Sana bir şey söyleyeyim, eğer para derdim olmasa yarın istifamı veririm." Elini, meseleyi uzaklaştırır gibi salladı. "Anlat şu herifi" dedi, elinde kalemle. "Dikkatini çeken neler oldu?"</p><p class="calibre3">Çok yakınlarda olmasa da bunu daha önce de yapmıştık ve birlikte iyi çalışmıştık. Bu sefer işimiz kolaydı çünkü gözlerimi kapadığımda olayı net bir biçimde görebiliyordum. Bana silah dayayan adamın suratını ve karnıma yumruk atmak için hazırlanırkenki yüz ifadesini gayet iyi hatırlıyordum.</p><p class="calibre3">"Tamam, bu" dedim, kâğıt üzerindeki resim hatırladım suratla uyuştuğunda. "Biliyor musun, bunu ne kadar çok yaparsak yapalım beni şaşırtmaya devam ediyor. Polaroid bir kamera gibi, film fırlıyor ve gözlerinin önünde bir resme dönüşüyor."</p><p class="calibre3">"Bazen adamı yakalıyorlar. O zaman sanki bakarak çizdiğime yemin edebilirsin. Bu durumlarda kendimi çok iyi hissettiğimi söylemeliyim."</p><p class="calibre3">"Tahmin ederim."</p><p class="calibre3">"Bazen de adamı yakalıyorlar, fotoğrafını görüyorum, bir fotoğrafa bir yaptığım resme bakıyorum ve hiçbir benzerlik olmadığına yemin edebilirim. Sanki iki farklı türten yaratıklar gibi."</p><p class="calibre3">"Eh, bu da tanığın hatası, Ray."</p><p class="calibre3">"İkimizin de hatası."</p><p class="calibre3">"Adamı yanlış hatırlayan o."</p><p class="calibre3">"Ya da ben tanıktan doğru anıyı çıkartamadım, ki bu da benim işimin bir parçası."</p><p class="calibre3">"Evet, ne demek istediğini anlıyorum. Ama hiçbir zaman yüzde yüz başarmayı bekleyemezsin."</p><p class="calibre3">"Ah, biliyorum tabii. Yine de çok moral bozucu,"</p><p class="calibre3">"Hem bugünlerde bu işe pek bayılmıyorsun."</p><p class="calibre3">"Vakit geçiriyorum, Matt."</p><p class="calibre3">"Kaç yaşındasın ve yirmi yılı doldurmaya ne kadar yaklaştın?"</p><p class="calibre3">"Otuz üç yaşındayım ve on bir yıldır çalışıyorum."</p><p class="calibre3">"Yarısını geçmişsin."</p><p class="calibre3">"Biliyorum ve kaybetmek de hiç istemiyorum. Yalnızca emeklilik maaşı değil yan yararları da var. Şu anda istifa edebilir, evin taksidi ve yiyecek giyecek gibi temel ihtiyaçları karşılayabilirim ama sağlık sigortası ne olacak?"</p><p class="calibre3">İşinin onu neden bu kadar bunalttığını sordum.</p><p class="calibre3">"Zaman aşımına uğradım" dedi. "Önce Kimlik Takımları'nı getirdiler, eh diye düşündüm bunu kıvırabilirim. Bir bıyık tak, bir peruk geçir kafana, bilirsin nasıl olduğunu."</p><p class="calibre3">"Elbette."</p><p class="calibre3">"Sonra aynı işi yapan ama daha sofistike bir bilgisayar programı geliştirdiler, şimdi de artık bir imgeyi alıyorsun ve istediğin biçime dönüştürebiliyorsun. Hani bir organı uzatarak küçülterek, ya da her neyse işte."</p><p class="calibre3">"Bunun senden daha iyi kimlik tespiti yapabileceğine inanamıyorum."</p><p class="calibre3">"Seninle avm fikirde olduğumu söylemeliyim. Ama şu var ki onu herkes uygulayabiliyor. Bütün yapmaları gereken seni eğitmeleri. Belki cetvelle bile düz bir çizgi çizemeyebilirsin ama polis ressamı olabilirsin. Dahası da var. Bilgisayar benzetmelerinin etkisini tercih ediyorlar, "</p><p class="calibre3">"Ne etkisini?"</p><p class="calibre3">"Halkın üzerindeki etkisini. Ben bir çizim yapıyorum, insanlar bakıyor ve kendi kendilerine 'ah ressam yaptı bunu, dolayısıyla yalnızca onun tahmini benzetmesi diyorlar. Ama bilgisayardan fotoğraf gibi çıkıyor, bakıyorlar ve otantik görünüyor. İnanırlılığı oluyor. Gerçek suçluya benzemeyebilir ama TV'de iyi görünüyor. "</p><p class="calibre3">Yaptığı çizime parmağımla vurarak, "Bu TV'de görünmeyecek ama o Allah'ın belasına tam tamına benziyor" dedim.</p><p class="calibre3">"Teşekkür ederim Matt. Şimdi de ötekine geçelim."</p><p class="calibre3">"Öteki herife mi? İyi göremediğimi söylemiştim sana."</p><p class="calibre3">"Belki düşündüğünden daha iyi görmüşsiindür."</p><p class="calibre3">"Kötü bir ışık vardı" dedim. "Sokak lambasının ışığı gözlerime parlıyordu ve adamın yüzü gölgedeydi. Zaten önümde bir ya da iki saniye kaldı. Hatırlayıp hatırlayamamak meselesi değil."</p><p class="calibre3">"Anlıyorum" dedi. "Yine de buna benzer durumlarda şansım yaver gittiği olmuştur."</p><p class="calibre3">"Ya?"</p><p class="calibre3">"Şöyle olduğunu düşünüyorum" dedi. "Anı bastırılmıyor yalnızca çok hafif bir kayıt yapılıyor. Bir şey görüyorsun, imge retinaya çarpıyor ama aklın başka bir şevde, onu gördüğünü bilmiyorsun. Ancak o orada kalıyor." Ellerini iki yana açtı. "Bilmiyorum ama acelen yoksa..."</p><p class="calibre3">"Kesinlikle denemeye gönüllüyüm."</p><p class="calibre3">"Tamam öyleyse, şövle rahat otur ve kendini gevşek bırak. Ayaklarından başla, tamamen gevşek kalsınlar. Bu tam olarak hipnoz değil, ki bence hipnotizma insanlara ilk başta hiç görmedikleri bir şeyleri hatırlatmanın en ivi yolu. Bu yalnızca seni rahatlatmak için. Bacaklarını aşağı indir, tamamen gevşet..."</p><p class="calibre3">Elaine'nin beni sürüklediği benzer bir workshop's gitmiş olduğum için gevşetme tekniğiyle bir sorunum olmadı. Ray beni yönlendirdi ve duvarda asılı yaldız çerçeveli boş bir tuval hayal etmemi söyledi. Sonra tuvalde bir surat görmemi istedi.</p><p class="calibre3">Tam işe yaramadığını söyleyecektim ki, aklımın gözünde oluşturduğum çerçeveli tuvalde bana bakan bir yüz gördüm. Kimlik Takımları'yla ya da bilgisayardan çıkmış gibi de değildi. Gerçek bir ifadesi olan gerçek bir yüzdü. Tanıyordum onu! Daha önce görmüştüm.</p><p class="calibre3">"Kahretsin!" dedim.</p><p class="calibre3">"Bir şeyler görmüyor musun? Biraz zaman tanı."</p><p class="calibre3">Dik oturdum, gözlerimi açtım. "Bir yüz gördüm" dedim. "Heyecanlandım çünkü sanki sihirli bir biçimde ortaya çıktı."</p><p class="calibre3">"Biliyorum, öyle olur, Sihir gibi."</p><p class="calibre3">"Ama yanlış yüzdü."</p><p class="calibre3">"Nerden biliyorsun?"</p><p class="calibre3">"Çünkü gördüğüm yüz bir başkasına ait. Olaydan bir iki gün önce bir bardaydım ve gözüm bir adama kısa bir an takılmıştı. Hani bir insanı görürsün, tanıdığını bilirsin ama nerden tanıdığını çıkaramazsın ya."</p><p class="calibre3">"Evet."</p><p class="calibre3">"Öyle oldu. Göz göze geldik, onu tanıdım, o da beni tanıdı ya da bana öyle geldi. Ama nerden tanıdığımı bilemiyorum. Allah bilir daha önce bir kere metroda gördüm ve suratı aklıma takıldı. New York böyledir. Bir gün içinde küçük bir köyün nüfusundan daha fazla insan görürsün. Ama yalnızca geçerken. Gerçekten görmezsin onları."</p><p class="calibre3">"Ama bu yüzü gördün."</p><p class="calibre3">"Evet ve şimdi de aklımdan çıkaramıyorum."</p><p class="calibre3">"Neye benziyordu?"</p><p class="calibre3">"Ne fark eder Ray? Yalnızca bir yüz."</p><p class="calibre3">"Yalnızca bir yüz mü?"</p><p class="calibre3">"Ne demek istediğimi anlıyorsun."</p><p class="calibre3">"Neden biraz tarif etmiyorsun?"</p><p class="calibre3">"Adamı çizmek mi istiyorsun Ray? Neden?"</p><p class="calibre3">"Tahtayı silmek için. Şimdi bir yüz hayal etmek istiyorsun ve bu yüz çıkıyor karşına, Dolayısıyla bu yüzü kâğıda dökersek aklından çıkarabiliriz." Omuzlarını silkti. "Hey, yalnızca bir teori. Benim vaktim var, senle çalışmaktan da her zaman zevk alırım ama senin çok acelen varsa..."</p><p class="calibre3">"Acelem yok" dedim.</p><p class="calibre3">Yüz de sanki çizilmek için istekliydi. Birlikte çalıştıkça ortaya çıktı: Başının yukarı tarafı geniş, çeneye doğru ters bir üçgen gibi inceliyordu. Kaşları abartılı burnu dar ve uzun, dudakları bir Küpid'inki gibi küçük ve kıvrıktı.</p><p class="calibre3">"Her kimse" dedim. "Bu o."</p><p class="calibre3">"Eh, çizmesi kolay bir surattı" dedi Ray. "Bir karikatürist çok eğlenirdi onunla herhalde. Hatları o kadar aşırı bir biçimde belirgin ki burada da nerdeyse karikatüre benziyor."</p><p class="calibre3">"Belki bu nedenle hatırlıyorum onu."</p><p class="calibre3">"Ben de bunu düşünüyordum. Aklında kalıyor. Sanki yemek olsaydı kaburgalarına yapışacaktı. Unutması zor bir surat."</p><p class="calibre3">Biz çalışırken Bitsy eve geldi ama işimizi bitirene kadar mutfaktan uzak durdu. Sonra bize katıldı. Bir kahve daha içtim, bir dilim havuçlu kek yedim. Kalıcı bir sprev sıkılmış, dolgulu bir zarfın içine iki karton arasına konulmuş iki çizimle birlikte ordan ayrıldım. Elaine orijinalleri isteyecekti. Onları çerçeveletecek, galeriye asacak ve er ya da geç birilerine satacaktı.</p><p class="calibre3">Ray'e zorla kabul ettirdiğim 300 dolar verdim. "Kendimi hırsız gibi hissediyorum" dedi. "Evime geliyorsun, son iki ay işimde hiç geçirmediğim kadar iyi vakit geçiriyorum ve sen çıkarken bir de seni soyuyorum." Ona bir müşteri için çalıştığımı ve onun bunu rahatlıkla karşılayabileceğini söyledim. "Eh işe yaramayacağını söyleyemeyeceğim" dedi. "Ama yine de bana doğru gelmiyor. Hem Elaine satınca bir kere daha kazanacağım. Bu nasıl doğru olabilir?"</p><p class="calibre3">"O da komisyonunu alıyor. Hayırseverlik yapmıyor."</p><p class="calibre3">"Öyle de olsa" dedi.</p><p class="calibre3">Yağmurda metro istasyonuna yürüdüm ve tam tren kalkarken indim. Aksi istikâmete giden üç trenden soma şehre giden trene atladım. Altıncı ya da Sekizinci'de beni Columbus Circle'a götürecek bir trene aktarma yapabilirdim, bunun yerine Union Square'de indim ve On İkinci ile University arasındaki Kinko's'a yürüdüm. Midemi yumruklayan adamın çiziminin bir düzine fotokopisini çıkardım. Öteki çizimin kopyalarına gereksinim yoktu ama hazır gelmişken birkaç tane de ondan çıkardım.</p><p class="calibre3">Birkaç yıl önce Village Open Discussion adlı bir grupta konuşmuştum. Fotokopicinin bir blok batısındaki bir Presbiteryan kilisesinde Salı akşamları toplandıklarını hatırladım. Büyük bir toplantıydı, genç bir kalabalık vardı. Konuşmacıyı alkışladılar ve sonra birçok el konuşma isteğiyle kalktı. Dinleyici Matt arkasına yaslandı ve dinledi.</p><p class="calibre3">Ayrıldığımda hâlâ yağıyordu, telefon etmek için Altıncı Cadde'deki bir kafeyi tercih ettim. Kendi telefonumu arayarak, telesekreterin bağlanmasını bekledim. Elaine ilk çalışta açtı.</p><p class="calibre3">"Sürpriz oldu" dedim. "Arayanları denetlediğimizi sanıyordum."</p><p class="calibre3">"Hey, merhaba Monica" dedi. "Ben de tam seni düşünüyordum."</p><p class="calibre3">Vücudumdan soğuk ter boşaldı. Midemin kasları bir yumruğa hazırlanır gibi gerildi. "İyi misin?"</p><p class="calibre3">"Ah, hiç daha iyi olmamıştım" dedi. "Şu yağmur</p><p class="calibre3">dinse daha da iyi o'urdu ama ondan başka şikâyetim yok."</p><p class="calibre3">Biraz rahatladım ama tamamen değil. "Kim var orda?"</p><p class="calibre3">"Seni arayacaktım" dedi özür diler gibi. "Ama Matt' in iki arkadaşı uğradı. Sen hiç Joe Durkin'le tanışmış miydin? Eh, zaten evli, unut gitsin."</p><p class="calibre3">"Bu işi iyi beceriyorsun" dedim. "Ama bu benim bildiğim Monica değil. O ancak evli adamlarla ilgilenir.''</p><p class="calibre3">"Evet, o da şirin" dedi. "Bir dakika bekle, sorayım,., Arkadaşım senin adını ve evli olup olmadığını öğrenmek istiyor."</p><p class="calibre3">"Çok uzatma yoksa benle konuşmak isteyecek" dedim.</p><p class="calibre3">"Adının George olduğunu söylüyor, öteki bilgi ise çok gizliymiş. Ama parmağında bir yüzük var, bu bir şey ifade ediyorsa." Güldü. "Buna bayılacaksın. Gizli çalışıyorlarmış, yüzük de tebdili kıyafetin bir parçasıymış."</p><p class="calibre3">"Ya, bayıldım" dedim. "Daha ne kadar kalacaklar orada, bir fikrin var mı?"</p><p class="calibre3">"Ah, bilemiyorum" dedi.</p><p class="calibre3">"Arayan oldu mu?"</p><p class="calibre3">"Evet."</p><p class="calibre3">"Ama bir ad söylemek istemiyorsun. Öyleyse yalnızca evet ya da hayır de. Mick aradı mı?"</p><p class="calibre3">"Hayır."</p><p class="calibre3">"TJ?"</p><p class="calibre3">"Hıhı. Biraz önce. Bence onlara ulaşmalısın."</p><p class="calibre3">"Onu arayacağım."</p><p class="calibre3">"Sana söylemem gereken bir şey daha vardı ama hatırlayamıyorum. "</p><p class="calibre3">"Biri daha mı aradı?"</p><p class="calibre3">"Evet,"</p><p class="calibre3">"Baş harfleri ver."</p><p class="calibre3">"Anlaşıldı bebeğim."</p><p class="calibre3">"AB?"</p><p class="calibre3">"Hıhı. Bu doğru."</p><p class="calibre3">"Andv Buckley?"</p><p class="calibre3">"Anlayış göstereceğini biliyordum."</p><p class="calibre3">"Bir numara bıraktı mı?"</p><p class="calibre3">"Elbette. Ne işe yarayacaksa."</p><p class="calibre3">"Çünkü telesekretere bıraktı ve sen şu an söylevemiyorsun. Önemli değil ben bulurum. Eğer o ikisi sinirlerini bozarsa siktirip gitmelerini söyle."</p><p class="calibre3">"Ben de aynen böyle düşünüyorum" dedi. "Bak tatlım, şimdi kapamam gerek. Anlattıklarını Matt'e ileteceğim."</p><p class="calibre3">"Aynen öyle yap" dedim.</p><p class="calibre3">Mick'in Andy'nin numarasını bilebileceğini düşündüm. Dolayısıyla önce onu cep telefonundan aradım. Cevap alamayınca yanlış numara çevirmiş olabileceğim ihtimaline karşı bir kere daha denedim. Altıncı çalıştan sonra vazgeçtim.</p><p class="calibre3">Bronx, Bilinmeyen Numaralar'da Andrew Buckley adına bir kayıt yoktu. Ama telefonu annesinin adına kayıtlı olabilirdi. Bainbridge Cadde'sinde oturan iki Buckley vardı. İki numarayı da not ettim. İlkini aradığımda bir genç açtı. "Hayır, o öteki. Bir blok sonra, karşı tarafta" dedi.</p><p class="calibre3">İkinci numarayı aradım. Karşıma bir kadın çıktı. "Bayan Buckley? Andy orada mı?" dedim.</p><p class="calibre3">Telefonu Andy aldı ve "Evet Mick?" dedi.</p><p class="calibre3">"Hayır. Matt Scudder, Andy."</p><p class="calibre3">Güldü. "Beni kandırdın" dedi. "Karım 'seni bir centilmen arıyor' dedi. Ne zaman büyük adam arasa böyle der. Diğer hemen herkes için ' arkadaşlarından biri' der."</p><p class="calibre3">"Annen kaliteyi fark edebiliyor."</p><p class="calibre3">"Canavar gibidir. Dinle, yakınlarda Mick'le konuştun mu?"</p><p class="calibre3">"Hayır, konuşmadım."</p><p class="calibre3">"Beni arayacağını düşündüm ama aramadı. Nerede kalıyor? Biliyor musun?"</p><p class="calibre3">"Bilmiyorum."</p><p class="calibre3">"Çünkü onunla otomobilleri değiş doğuş etmek istiyorum. Onun Cadillac'mı garajdan almıştım ama sokakta park etmek istemiyorum. Benim hurda için önemli değil ama onunki gibi bir arabayı açıkta tutmak babalarımızın dediği gibi çocukları günaha sürüklemek gibi bir şey. Şu arıda benim evin önünde ve mahalleden bir çocuğa bir yirmilik verdim gözkulak olması için. Bu arada ben ne yapıyorum, biliyor musun? Pencerenin kenarında oturuyor ve çocuğu gözlüyorum."</p><p class="calibre3">"Bence Mick senin otomobilini bir süre tutmak istiyor" dedim. "Kendisininkinin çok göze çarpabileceğini söyledi."</p><p class="calibre3">"Ah, öyle mi? Benim için mahzuru yok, yalnızca değiş tokuş yapmamız gerektiğim düşünmüştüm. Cep telefonunun numarasını biliyor musun?"</p><p class="calibre3">"O numarayı vermiyor."</p><p class="calibre3">"Biliyorum, yalnızca jetonlu bir telefon bulamayınca kullanıyor. Biliyor musun, bence kendisi de numarasını unuttu ve nasıl öğrenebileceğini bilmiyor. Hey, sakın bunu ona söyleme."</p><p class="calibre3">"Söylemem."</p><p class="calibre3">"Senle ben irtibatta olalım, tamam mı? Beni ararsa sana haber veririm, sen de aynını yap. Yani burada bekliyorum ama neler olduğunu bilsem iyi olur."</p><p class="calibre3">"Ne demek istediğini anlıyorum."</p><p class="calibre3">"Bir şeye ihtiyacın var mı? Arabayla seni bir yerlere götürmemi ister misin?"</p><p class="calibre3">"Daha önce sormalıydın bunu. Williamsburg'dan daha yeni döndüm."</p><p class="calibre3">"Williamsbridge demek istemiyorsun değil mi?"</p><p class="calibre3">"Hayır, Brooklyn'deki Williamsburg demek istiyorum."</p><p class="calibre3">"Çünkü Williamsbridge mahallesi Bronx River Parkway'in tam karşı tarafında, her ne kadar oraya neden gitmek isteyesin ki? Zaten gitmemişsin de. Neden Williamsburg? Hem nasıl gittin? Williamsburg Köprüsü'nden mi geçtin? Onu yıllardır tamir ediyorlar."</p><p class="calibre3">"L hattıyla gittim."</p><p class="calibre3">"Beni aramalıydın. Ne yapacağım, biliyor musun? Yirmiliğin süresi dolup çocuk otomobili araklamadan Mick'in arabasını garaja kovacağım. Bu arada, ciddiyim, bir şoföre ihtiyacın olursa beni ara. Bir otomobil bulurum daima."</p><p class="calibre3">"Teklifini unutmayacağım."</p><p class="calibre3">"İrtibatı kesme" dedi. "Geçen gece olanlar..."</p><p class="calibre3">"Biliyorum."</p><p class="calibre3">"Oradaydın, değil mi? Uzak kalma Matt. Bir süre birbirimizin arkasını kollamalıyız."</p><p class="calibre3">TJ'yi evinde buldum ve Broadway ile Seksen yedinci köşesindeki Starbucks'da buluştuk. Ben geldiğimde onu bir masada buzlu mochaccino ile oturuyor buldum. Siyah jean siyah gömlek, pembe kıravat, Raiders ceket ve siyah bir bere giymişti.</p><p class="calibre3">"Kıyafet değiştirmeme rağmen senden önce geldim" dedi.</p><p class="calibre3">"Şimşek gibisin" dedim. "Üzerinde şimdikinden daha az uygun ne vardı ki?"</p><p class="calibre3">"Bunun uygun olmadığım mı düşünüyorsun? Gideceğimiz yere mi uygun değil?"</p><p class="calibre3">"Fena değil."</p><p class="calibre3">"Şu senin eski püskü fermuarlı ceketin kadar uygun. Daha önce üstümde bol pantolon ve spor ceket vardı. Bulunduğum yere uygundu ama Mother Blue's için değil."</p><p class="calibre3">"Neredeydin?"</p><p class="calibre3">"Flushing'de. Tanıdığım bir kızla birlikteydim."</p><p class="calibre3">"Ah."</p><p class="calibre3">"Ne demek bu 'Ah'? İş üzerindevdim, Brock."</p><p class="calibre3">"Nasıl?"</p><p class="calibre3">"Kızın siyah bir babası, Vietnamlı bir annesi var. Yüzü sivilceli. Öyle olmasa manken olabilirdi. Kız epeyce hoş."</p><p class="calibre3">"Vietnamlı..."</p><p class="calibre3">"Anladın. Born To Kill'de olan bir ağabeyi varmış ve bütün o herifleri vaktiyle tanıyormuş. Pazar günü, barda vurulan adam Nguyen Tran Bao imiş. 'Vahşi bir kedi' dedi kız ama bunu zaten biliyorduk."</p><p class="calibre3">"Bilmiyorum" dedim. "Bana sessiz sakin bir oğlan gibi gelmişti."</p><p class="calibre3">"Attica'da soygun ve saldırıdan yatmış, çıktığında da tamamen rehabilite edilmemiş durumdaymış. Aksine orada tanıdığı beyaz bir herifle dolanıyormuş ve genel izlenim birlikte kötü şeylere bulaştıklarıymış,"</p><p class="calibre3">"Beyaz bir herif."</p><p class="calibre3">"Çok beyaz ve ay suratlı denilenlerden."</p><p class="calibre3">"Bombayı atan."</p><p class="calibre3">"Ben de bunu düşünüyordum Lincoln."</p><p class="calibre3">"Kız adını biliyor muydu?"</p><p class="calibre3">Başını salladı. "Goo'nun hapisten çıktıktan sonra neler yaptığını da ancak birkaç telefon görüşmesinden sonra öğrenebildi. Chinatown'dan ayrıldıktan sonra BIK ile ilişkini kopmuş."</p><p class="calibre3">"Goo mu? Nguyen'e böyle mi diyorlar?"</p><p class="calibre3">"Ben böyle diyorum çünkü çok daha kolay. Her neyse, kızı yarın arayacağım, bakalım adamın adını bilen birisini bulmuş mu? Bulamamış olsa bile Goo'nun tam adını ve hangi okula gittiğini biliyoruz."</p><p class="calibre3">"Belki okul müdürü karnesini gösterir bize" dedim. "İyi iş çıkarmışsın."</p><p class="calibre3">"Görevim" dedi ve başını eğerek mochaccino'sunan geri kalanını içti. "Şimdi ne yapacağız? Morukların müziğini mi dinleyeceğiz?"</p><p class="calibre3">Sahnedeki grup bir alto saksafon ve ritim bölümünden oluşan bir dörtlüydü. Benim kadar ve neredeyse Danny Boy kadar beyazdılar. Hepsi de siyah takım ceket, beyaz gömlek ve solmuş jean giymişlerdi. Bir biçimde Avrupalı olduklarını biliyordum ama tam olarak nasıl bildiğimi bilmiyordum. Belki saç biçimleri ya da yüzlerindeki bir şey. Parçalarını bitirdiklerinde hemen hepsi siyah olan seyirciler cömertçe alkışladı.</p><p class="calibre3">Danny Boy onların Polonyalı olduklarını söyledi. "Kafamda şöyle bir resim var" dedi. "Şu çocuk Varşova'da annesinin mutfağında oturuyor, minicik radyodan</p><p class="calibre3">Bird ve Dizzy'nin 'Night in Tunisia'smı dinliyor. Ayağıyla ritim tutmaya başlıyor ve hemen oracıkta hayatının geri kalanında ne yapmak istediğine karar veriyor."</p><p class="calibre3">"Herhalde böyle oluyordur."</p><p class="calibre3">"Nasıl olduğunu kim bilebilir? Ama iyi çaldıklarını söyleyebilirim." Masanın karşısındaki TJ'ye baktı. "Sanırım sen daha çok rap ve hiphop seviyorsundur."</p><p class="calibre3">"Çoğunlukla" dedi TJ. "Bazen nehrin kıyısına gidip o eski zenci halk şarkılarını söylemeyi de seviyorum."</p><p class="calibre3">Danny Bov'un gözleri parladı. "Matthew" dedi. "Bu çocuğun istikbali parlak. Tabii biri onu genç yaşta vurmazsa." Kendine biraz votka koydu. "Biraz araştırdım. Geçen akşam Çin lokantasında o tatsızlığa neden olan hayal kırıklığına uğramış mutsuz bir gençmiş."</p><p class="calibre3">"Nasıl yani?"</p><p class="calibre3">"Anlaşılan işi kabul ettiği zaman parasının yarısını avans olarak almış" dedi. "Geri kalanını da iş tamamlanınca almak üzere anlaşmış. Ona kalırsa iş tamamlanmış durumda. Gitmesi gerektiği yere gitmiş, yapması gerekeni yapmış. Lokantada verilen tarife uyan iki centilmen olacağını nerden bilsindi? Aslında içeri girdiğinde gördüğü tek centilmen vardı ve onun da icabına baktı."</p><p class="calibre3">"Parasının gerisini ödemek istemiyorlar mı?"</p><p class="calibre3">"Hem ödemek istemiyorlar hem de avansın iadesini talep etmek gibi bir yüzsüzlük ediyorlar. Gerçekten iade etmesini beklemiyorlar herhalde, yalnızca onun parasının gerisini istemesine karşılık veriyorlar."</p><p class="calibre3">TJ başını salladı. "Birisi senden para istiyor, sen de dönüp ondan istiyorsun. Belki başından defedebilirsin böylece."</p><p class="calibre3">"Teori bu" dedi Danny Boy. "Bence adama parasını vermelilerdi."</p><p class="calibre3">"Çenesini tutması için."</p><p class="calibre3">"Tamamen öyle. Ama vermediler, o da tutmadı."</p><p class="calibre3">"Ona ne kadar borçları var?"</p><p class="calibre3">"İki bin dolar" dedi Danny Boy.</p><p class="calibre3">"İki bin dolar daha var, öyle mi? Dört binden?"</p><p class="calibre3">"Anlaşılan fazla değerli değilsin" dedi TJ.</p><p class="calibre3">"Ödediğinin karşılığını alırsın" dedi Danny Boy. Cüzdanından bir kâğıt çıkardı, okuma gözlüklerini taktı ve okudu. "Chilton Purvis. Ona Chili dediklerini tahmin ediyorum ama belki yanılıyorumdur. 117 Tapscott'da üçüncü katta oturuyor. Tapscott Sokağı'nı hiç duymadım ama Brooklyn'de olması gerekir."</p><p class="calibre3">"Brooklyn'de" dedim. "Crown Heights'la Brownsville'in çakıştığı yerde." Kaşlarını kaldırınca, "Yıllar önce oralarda çalışmıştım" diye açıkladım. "Aynı bölgede değil ama yakınlarında. Tapscott Sokağı'yla ilgili hatırladığım özel bir şey yok, zaten o zamandan beri de epey değişmiştir."</p><p class="calibre3">"Neresi değişmedi ki? O bölgede bugünlerde çok sayıda Haitili'ler, Guyanalı'lar, Ganalılar ve SenegalliTer var."</p><p class="calibre3">"Hepsi de kendilerine daha iyi bir hayat arıyorlar" dedi TJ. "Bu fırsatlar ülkesinde."</p><p class="calibre3">"Polisin peşinde olmasından korkuyor" dedi Danny Boy. "Ya da işverenlerin bir kurşunla ağzını mühürlemesinden. Dolayısıyla bütün gün odasından çıkmıyor. Dağıtmak, esrar içmek ve gevezelik yapmak için çıkmak dışında."</p><p class="calibre3">"Şu iki bin dolar karşılığında işverenin adını açıklayacak kadar ileri gider mi dersin?"</p><p class="calibre3">"Kabul etmemesi aptallık olur,"</p><p class="calibre3">"Aptal olduğunu zaten biliyoruz" dedi TJ. "Bu kadar ucuza adam öldürülür mü?"</p><p class="calibre3">"Ona bir çizim göstermek isterim" dedim. "Ama önce sana göstereyim, Danny Boy." Zarfı açtım ve saldırganın çiziminin kopyalarından birini çıkardım. Önce gözlükleriyle inceledi, sonra gözlüklerini çıkarıp uzaktan baktı.</p><p class="calibre3">"Kötü görünüşlü" diye kararını açıkladı. "Pek akıllı da değil."</p><p class="calibre3">"Tanıdığın biri değil mi?"</p><p class="calibre3">"Ne yazık ki değil ama ortak tanıdıklarımız olması şaışırmazdı beni. Bende kalabilir mi, Matt?"</p><p class="calibre3">"Birkaç tane fazladan da verebilirim" dedim. Üç ya da dört tane çıkardım, birini de, kafasını uzatmış bakmaya çalışan TJ'ye verdim.</p><p class="calibre3">"Tanımıyorum" dedi hiç tereddüt etmeden. "Öteki herif kim?"</p><p class="calibre3">"Hangi öteki herif?" diye sordu Danny Boy.</p><p class="calibre3">İkinci çizimi çıkardım. "Yalnızca bir deneme" dedim. Ray Galindez'in kafamı temizlemek için nasıl çalıştığı anlattım. Ama işe yaramadı, ikinci saldırganın yüzünü hâlâ çıkaramadım, dedim.</p><p class="calibre3">Danny Boy ikinci çizime baktı, başını olumsuz biçimde salladı. TJ, "Gördüm bu adamı" dedi.</p><p class="calibre3">"Gördün mü? Nerede?"</p><p class="calibre3">"Mahallede. Nerede ve ne zaman söyleyemem ama insanın aklına takılan bir suratı var."</p><p class="calibre3">"Öyle" dedim. "Ben de geçen hafta Grogan'da şövle bir görmüştüm ve tanıdık geldiğini düşünmüştüm. Herhalde ben de senin gibi daha önce bir yerlerde rastlamıştım. Haklısın, kesinlikle öyle bir suratı var."</p><p class="calibre3">"Bu kadar çok keskin hat" dedi Danny Boy. "Tek bir suratta birleşmesi ender, değil mi? Şu burun şu ağızla birlikte olmamalı."</p><p class="calibre3">TJ'ye saldırganın bir çizimini verdim, bir diğerini de katlayıp cüzdanıma koydum. Bir an tereddütten sonra ikinci adamın çizimini de ekledim. Geri kalan diğerlerini zarfa yerleştirdim.</p><p class="calibre3">Saatime baktım. Danny Boy "Grup bir iki dakika sonra tekrar başlayacak. İkinci bölüme kalmak istiyor musunuz?" dedi.</p><p class="calibre3">"Brooklyn'e gidebilirim diye düşünüyordum" dedim.</p><p class="calibre3">"Dostumuzu görmek için mi? Evde bulabilirsin."</p><p class="calibre3">"Bulmazsam da bekleyebilirim."</p><p class="calibre3">"Sana arkadaşlık edeyim" dedi TJ, "Evde değilse, beklerken bana hikâyeler anlatırsın, ben de daha önce dinlememiş gibi yaparım."</p><p class="calibre3">"Senin uyku saatin çoktan geçti" dedim.</p><p class="calibre3">"Arkanı kollayacak birine ihtiyacın var Jack, özellikle ten rengin mahalleye hiç uygun olmadığı durumlarda. Hem bu Chili denen herifle yüzleşmek durumunda kalırsan iki kişinin</p><p class="calibre3">birden daha iyi olduğunu bilirsin." Yüzümdeki kaygılı ifadeyi görünce, "Hey ben güvencedeyim. Silahlı ve tehlikeli olan sensin, adamım. Beni korursun."</p><p class="calibre3">"Yalnızca park etmiş otomobillerden uzak dur" dedi Danny Boy. İkimiz de ona bakakaldık. "Ah, bu çocukluğumdan kalma" dedi. "Sana listemden söz etmiştim değil mi? Eh, ben büyürken, her vıl birkaç çocuğa araba çarpardı, polisler de her ilkbahar ve her sonbahar okullara trafikle ilgili uyarılar vermeleri için bir memur yollardı. Sen hiç böyle bir görev yaptın mı Matthew?"</p><p class="calibre3">"Hep atlattım."</p><p class="calibre3">"Bir dia gösterisi olurdu ve her kurbanın hikâyesi anlatılırdı. 'Mary Louise, yedi yaşında. Park etmiş arabalarından arasından fırladı'. Yarıdan fazlası böyle olurdu, park etmiş arabaların arasından fırlayanlar. Trafikteki şoförlerin görüş alanının dışında kalanlar."</p><p class="calibre3">"Eee?"</p><p class="calibre3">"Dolayısıyla benim çocuk kafamda tehlikeli olan park etmiş arabalardı. Onların yanından hızla geçerdim, sanki saklanmışlar, üzerime atlamaya hazırlarmış gibi gelirdi. Uzun zaman sonra park etmiş arabaların zararsız olduğunu, seni öldürebilecek olanların harekette olan arabalar olduğunu kavradım."</p><p class="calibre3">"Park etmiş arabalar" dedim.</p><p class="calibre3">"Aynen öyle. Allah'ın belaları."</p><p class="calibre3">Bir an düşündüm, TJ'ye döndüm. "Gerçekten benimle Brooklyn'e gelmek istiyorsan" dedim. "Bana bir iyilik et. Erkekler tuvaletine git ve bunu gömleğinin içine sakla."</p><p class="calibre3">Zarfı aldı, elinde tarttı. "Bu pek adil değil" dedi. "Sen en son model kevlar yelek giyiyorsun, bense bu kartonla korunmak zorundayım. Bu kurşunu engelleyecek mi sanıyorsun?"</p><p class="calibre3">"Ellerinin serbest kalması için" dedim. "Her ne ka</p><p class="calibre3">dar bunun bir avantaj olduğundan emin değilim. Bu arada gömleğinin ütüsünü bozmaması için arkana sıkıştır."</p><p class="calibre3">"Bunu çoktan düşündüm" dedi.</p><p class="calibre3">Bizi işitemeyecek kadar uzaklaşınca, Danny Boy'a döndüm, "Senin listeni düşündüm" dedim.</p><p class="calibre3">"Düşün ama ondan uzak dur."</p><p class="calibre3">"Sağlığın nasıl?"</p><p class="calibre3">Yüzüme baktı. "Ne işittin?"</p><p class="calibre3">"Hiçbir şey."</p><p class="calibre3">"O zaman mesele ne? İyi görünmüyor muyum?"</p><p class="calibre3">"İyi görünüyorsun. Bu soru aslında Elaine'indi. Senin listenden söz edince ilk tepkisi bu oldu."</p><p class="calibre3">"Her zaman duvarlı bir kadındı" dedi. "Biliyor musun ailedeki gerçek detektif o."</p><p class="calibre3">"Biliyorum."</p><p class="calibre3">"Eh" dedi, ellerini masanın üstünde birleştirerek. "Küçük bir ameliyat geçirdim."</p><p class="calibre3">"Ya?"</p><p class="calibre3">"Barsak kanseri" dedi. "Erken teşhis ve tamamen temizlediler."</p><p class="calibre3">"İyi haber."</p><p class="calibre3">"Öyle" dedi. "Ameliyatla yayılmadan aldılar ve sonra garantiye almak için kemo yapmak istediler, ben de kabul ettim. Yani, böyle bir oyunda kim zar atmak ister ki, değil mi?"</p><p class="calibre3">"Doğru."</p><p class="calibre3">"Ama saçını dökmeyen bir tür kemoydu, dolavısıvla çok kötü değildi. En kötü kısmı torba takmak oldu. bir de barsağı tekrar bağlamak için ikinci bir ameliyat gerekti... Tanrım bunları duymak istemezsin değil mi?"</p><p class="calibre3">"Devam et lütfen."</p><p class="calibre3">"Hepsi bu kadar zaten. İkinci ameliyattan sonra hayata çok daha olumlu bakıyorum. Kolostomi torbası insanın aşk hayatını zindan edebilir. Bunu uyarıcı bulan kızlar vardır belki ama umarım hiç rastlamam onlara."</p><p class="calibre3">"Ben hiçbir şey duymamıştım Danny Boy."</p><p class="calibre3">"Kimse duymadı."</p><p class="calibre3">"Ziyaretçi istemedin mi?"</p><p class="calibre3">"Ne de geçmiş olsun kartları, telefonları ve bu tip şeyler. Tuhaf tabii, çünkü benim hayatım bilgi üzerine kurulu ama bunun yayılmasını istemedim. Senin de kimseye bir şey söylemeyeceğine güvenebilirim herhalde. Elaine'e söyleyebilirsin ama o kadar."</p><p class="calibre3">"Kesinlikle."</p><p class="calibre3">"Tekrarlama riski her zaman var" dedi. "Ama çok düşük olduğunu temin ettiler. Yüz yaşma kadar yaşamamam için bir neden yok. 'Başka bir uzmanlık dalı olan bir doktorun elinde öleceksin' dedi doktorum. Hoş bir laf olduğunu düşündüm." Kendine biraz daha votka koydu, bardağı masada önünde bıraktı. "Ama sarsıyor."</p><p class="calibre3">"Sarsmaması zor."</p><p class="calibre3">"Sarsıyor. O zaman listeyi tutmaya başladım. Herkesin ölümlü olduğunu biliyordum tabii ama sanki kendimi bunun dışında tutuyordum. Sonra bir gün karşıma çıktı."</p><p class="calibre3">"Sen de adları yazmaya başladın."</p><p class="calibre3">"Sanki her yazdığım ad ondan daha uzun süre yaşayacağım bir insan demekti. Bunun neyi ispat ettiğini bilmiyorum. Listen ne kadar uzun olursa olsun er ya da geç son ad sen olacaksın."</p><p class="calibre3">''Ben bir liste yapacak olsam" dedim. "Çok uzun olurdu."</p><p class="calibre3">"Bütün listeler giderek uzuyor" dedi. "Ta son bulana kadar. TJ geliyor, başka bir şey konuşalım. İyi çocuk. Onun adını listeden uzak tut. Kendininkini de."</p><p class="calibre3">Yağmur dinmişti, en azından şimdilik. Amsterdam'dan geçen taksilerden birine el ettim. "Zaman kaybı" dedi TJ. "Brooklvn'e gitmeye niyeti yok."</p><p class="calibre3">Şoföre Dokuzuncu ile Elli Yedinci dedim. "Neden oraya gidiyoruz Claire?" dedi TJ.</p><p class="calibre3">"Çünkü üzerimde iki bin papel yok" dedim. "Chilton Purvis görmek isteyebilir."</p><p class="calibre3">'"Parayı göster!' Yani gerçekten ona o kadar ödeyecek miyiz?"</p><p class="calibre3">"Ödeyeceğimizi söyleyeceğiz."</p><p class="calibre3">"Ah" dedi ve bir süre düşündü. "Evde böyle büyük miktar para mı tutuyor musun? Bilseydim seni sovardım."</p><p class="calibre3">Kuzeydoğu köşesinde taksiden indik ve otelin girişine yürüdük. "Bir dakikalığına yukarı çıkalım" dedim. "Polislerin oturma odamda olmadığından emin olmak için telefon etmem gerek. Şu zarfı da ver, sokağın karşısına bırakacağım."</p><p class="calibre3">Yukarıya odasına çıkınca, "Zarfı evinde bırakmaya niyetliydiysen neden gömleğimin içine sıkıştırmamı istedin?"</p><p class="calibre3">"Takside unutmaman için."</p><p class="calibre3">"Danny Boy'la özel konuşmak istedin."</p><p class="calibre3">"Sınıfın birincisi seçildin."</p><p class="calibre3">"Ben hep sınıfın birincisiydim. Ne konuştunuz?"</p><p class="calibre3">"Seninle paylaşmak isteseydim" dedim, "erkekler tuvaletine yollamazdım."</p><p class="calibre3">Sokağın karşı tarafını aradım ve Elaine telefonu açıp evin boşaldığını söyleyene kadar telesekretere konuştum. TJ'vle birlikte aşağı indik, o otel lobisinde bekledi, ben karşıya geçip Pare Vendöme'un lobisine girdimYukarı çıktım, "acil torbası"ndan iki bin dolar aldım ve Elaine'e beni beklememesini söyledim.</p><p class="calibre3">Üç taksi Brooklyn'e gitme karşılında teklif ettiğim yirmi dolar bahşişi red etti. Kanunen beş büyük bölge içinde istediğiniz yere götürme zorunlulukları var ama götürmeyi red ettikleri durumda ne yapabilirsiniz?</p><p class="calibre3">"Şu son herif" dedi TJ. "Tahrik oldu. Yirmiliğe yapmadı ama bir elliliğe kabul edecekti."</p><p class="calibre3">"Belediye bunu adam başı bir buçuk dolara yapar" dedim ve Sekizinci'ye yürüyerek metroya bindik.</p><p class="calibre3">İndiğimiz duraktan daha yakın bir durak olabilirdi. East New York Caddesi nde sekiz ya da dokuz blok yürümek zorunda kaldık. Şehirdeki en iyi mahalle sayılmazdı, ne de yürümek için için en iyi vakit: Metrodan indiğimizde geceyarısını geçiyordu, Tapscott Sokağı'm bulduğumuzdaysa neredeyse birdi.</p><p class="calibre3">117 numara, üç katlı tuğla bir binaydı. Dış duvar kaplamacısı anlaşılan burayı atlamıştı, oysa katkısı iyi olabilirdi. Bina ve iki yanındakiler terkedilmiş bir görünümdeydi. Giriş kat pencereleri tahtayla kapanmış, diğer pencere camlarından bazıları kırılmıştı ve genel bir bakımsızlık pus gibi çevreyi sarmıştı.</p><p class="calibre3">"Güzel" dedi TJ.</p><p class="calibre3">Ön kapı açıktı, kilit falan çoktan yok olmuştu. Koridor ışıkları yanmıyordu ama ortalık kapkara değildi. Sokaktan az bir ışık sızıyordu. Zillerden ve posta kutularından her katta iki daire olduğu anlaşılıyordu. Üçüncü katın arka dairesini bulmak zor olmamalıydı.</p><p class="calibre3">Gözlerimize loşluğa alışmaları için zaman verdik, sonra merdivenleri bulduk ve iki kat çıktık. Bina terkedilmiş olabilirdi ama bu boş olduğu anlamına gelmezdi. İkinci katta, ön ve arka dairelerin kapı altlarından ışık sızıyordu. Birileri ya bir İtalyan yemeği pişiriyordu ya da pizza ısmarlamıştı. Yemek kokusu fare ve sidik kokusuna karışıyordu. Önce birilerinin konuşmaları diye algıladığım ama sonra reklamları duyunca TV ya da radyo olduğunu anladığım sesler duydum.</p><p class="calibre3">Üçüncü katta daha fazla ışık vardı. Ön daire karanlık ve sessizdi ama arka dairenin kapısı aralıktı ve iki santimlik aralıktan ışık boşalıyordu. Aynı zamanda ısrarlı bir ritmle alçak bir müzik çalıyordu.</p><p class="calibre3">"Reggae" diye mırıldandı TJ. "Adalardan mı bu herif?"</p><p class="calibre3">Kapıya yaklaştım, dinledim ve müzikten başka bir şey işitmedim. Seçeneklerimi tarttım, sonra kapıyı tıklattım. Cevap yok. Tekrar, bu sefer daha kuvvetlice vurdum kapıya.</p><p class="calibre3">"Evet, gir" dedi bir erkek sesi. "Açık olduğunu görüyorsun."</p><p class="calibre3">Kapıyı iterek içeri girdim, TJ hemen ardımdan geldi. İnce uzun ve kara derili bir adam kırık bir koltuktan kalktı. Yumurta biçimli kafası, kısa kesilmiş saçları ve kalem bıyıklarının üstünde düğme bir burnu vardı. Bir Georgetown Üniversitesi amblemli süveter ve toz mavisi bir pantolon giymişti.</p><p class="calibre3">"Uyuya kalmışım" diye açıkladı. "Müzik dinlerken. Siz de kimsiniz ? Evimde ne arıyorsunuz?"</p><p class="calibre3">Sanki öfkelenmişten çok meraklanmış gibi görünüyordu. Aksanından dolayı böyle bir izlenim veriyor olabilirdi. Geri plandaki müzik olmadan da Batı Hint adalarından olduğu belli olurdu.</p><p class="calibre3">"Eğer Chilton Purvis'sen görmeyi umduğun adam benim" dedim.</p><p class="calibre3">"Anlat" dedi. "Yanındaki siyah arkadaşının kim olduğunu da söyle. Yoksa gölgen mi?"</p><p class="calibre3">"O bir şahit" dedim. "Yapmam gerekeni yapmamı garantilemek için burda."</p><p class="calibre3">"Peki yapman gereken ne, adamım?"</p><p class="calibre3">"Sana iki bin dolar vermem gerekiyor."</p><p class="calibre3">Yüzü aydınlandı, pilli el fenerinin ışığında dişleri parladı. "O halde sen gerçekten de görmeyi umduğum adamsın! Kapıyı kapa, otur, rahatına bak."</p><p class="calibre3">Bunu yapmak söylenildiği kadar kolay değildi, Ev bir batakhane görünümündeydi: Sıvası dökülmüş duvarlar, yerde pis bir yatak, etrafa saçılmış boş yiyecek içecek kartonları. Tek koltuk onun boşalttığıydı. TJ kapıyı kapatabildiği kadar kapadı ama ayakta durmaya devam ettik.</p><p class="calibre3">"Anlaşılan konumumun haklılığını gördüler" dedi Chilton Purvis. "Hem de tamamen haklıyım. Gitmem gereken yere gittim, yapmam gerekeni yaptım. Adamı öldürmedim mi? Öldürdüm. İz bıraktım mı? Hayır. Başka bir adam olduğunu nasıl bilecektim? Kimse bana söylemedi, Lokantada tarife uyan tek bir adam vardı. İşimi yaptım. Adamı devirdim. Sonra da bana ödemek yapmak istemiyorlar, öyle mi?"</p><p class="calibre3">"Sana ödeme yapılacak."</p><p class="calibre3">"Evet! Bu harika haber, en harika haber. Parayı ver, sonra birlikte esrar içeriz, hoşuna giderse. Ama önce para."</p><p class="calibre3">"Önce seni kimin kiraladığım söylemen gerek."</p><p class="calibre3">Yüzüme bakakaldı. Elaine'nin Michael Moriarty için dediği gibi, adamın aklından geçenleri görebilirdiniz.</p><p class="calibre3">"Eğer bilmiyorsan" diye başladı, durdu ve biraz daha düşündü.</p><p class="calibre3">"Sana ödeme yapmak istemiyorlar" dedim. " Ama ben ödeyeceğim."</p><p class="calibre3">"Adam sensin."</p><p class="calibre3">"Polis değilim, bunu kastediyorsan."</p><p class="calibre3">"Polis olmadığını biliyorum" dedi sanki bu çok barizmiş gibi. Uzun yıllar insanlar bana baktığında polis olduğumu bilirlerdi. Şimdi bu bakıyor ve olmadığımı biliyor. "Sen" dedi, "öldürmem gereken adamsın." Birdenbire ağzını kocaman açarak gülümsedi. "Şimdi de bana para getirdin!"</p><p class="calibre3">"Dünya tuhaf bir yer."</p><p class="calibre3">"Dünya garip adamım, her geçen gün daha da garipleşiyor. Seni öldürmem için para veren adamın adını vermem için bana para vermek istiyorsun. Buna garip derim işte!"</p><p class="calibre3">"Ama kötü bir anlaşma değil" dedim. "Paranı alacaksın. "</p><p class="calibre3">"Buna iyi bir anlaşma derim. Çok iyi bir anlaşma."</p><p class="calibre3">"Yalnızca seni kimin kiraladığını söyle" dedim. "Onu nerede bulacağımı da. Karşılığında paranı alacaksın."</p><p class="calibre3">"Parayı getirdin mi?"</p><p class="calibre3">"Parayı getirdim."</p><p class="calibre3">"Ah" dedi. "Sana o adamın adını verebilirim. Bu iyi mi?"</p><p class="calibre3">"Evet."</p><p class="calibre3">"Bir yere yazdım" dedi. "Bir kâğıt parçasına, adresiyle birlikte. Onu da istiyorsun, değil mi? Adresini?"</p><p class="calibre3">"Yararı olur."</p><p class="calibre3">"Bir telefon numarası da var. Bir bakalım, nereye koydum o kâğıdı." Arkasını döndü, yerdeki yatağın yanındaki süt kasasının üstünde bir şeyleri karıştırdı. Sonra elinde bir tabancayla aniden döndü. İlk iki kurşun ıskaladı, üçüncüsü göğsümün tam ortasına, dördüncüsü birkaç santim aşağı ve sağa tarafıma isabet etti.</p><p class="calibre3">Ceketimin fermuarını açmıştım ve herhalde bir şeyleri sezmiştim çünkü o silahını ateşlemeye başladığında benim de elimde tabancam vardı ve vurulduğum anda ben de tetiği çekmiştim. Tabii üstümde Kevlar yeleğim vardı ve şimdi üreticisi gurur duvardı. Kurşunlar yeleğin içine girmedi bile. Ancak bu, bir filin üstünden kayıp giden tükrüğünüz gibiydiler demek değildi. Etki daha çok, küçük elli biri tarafından kuvvetlice yumruklanmak gibiydi. İyi bir duygu değildi ama yeleğin işe yaradığının farkında olmak harikaydı.</p><p class="calibre3">Onun Kevlar'ı yoktu. İki kere ateş etmiştim, ikisi de isabet etti: Biri göğsünün sağ tarafına, diğeri kasıklarına. Vurulunca iki elini de havaya kaldırdı, tabancası fırladı gitti. Sendeledi, sonra olduğu gibi yere düştü.</p><p class="calibre3">"Beni vurdun" dedi.</p><p class="calibre3">Nefesimi ayarladıktan sonra yanma gittim, çömeldim. "Sen bana ateş ettin" dedim.</p><p class="calibre3">"Bir işe varamadı. Kurşun geçirmez, değil mi? ,22'lik geçmez, Kafa hedefi! Bunu yapmalıydım. Ama acele edince hedef..."</p><p class="calibre3">"Bana neden ateş ettin?"</p><p class="calibre3">"Bu benim işimdi!" Bir çocuğa açıklar gibiydi. "Denedim. Başaramadım. Benim suçum değildi ama yine de. Sonra sen kapımdan içeri giriyorsun ve bir şansım daha oluyor. Seni öldürürsem iki bin dolarımı öderler!"</p><p class="calibre3">"Ama sana iki bin doları verecektim."</p><p class="calibre3">"Ciddi ol adamım. Bana parayı vereceğine nasıl emin olabilirdim? Bütün yapmam gereken seni vurmak. Böylece emin olabilirdim. Cesedinden paranı alırdım. Aynı zamanda bana borçlu oldukları iki bini de." Acıyla kıvrandı, yaralarından kan boşaldı. "Ayrıca adlarını bildiğimi mi sanıyorsun? Kiralık katil tuttuğunda ona adını söylemezsin. Deli değilsen tabii!"</p><p class="calibre3">"Telefon numaraları da mı yoktu?"</p><p class="calibre3">"Sence? Tekrar kıvrandı, gözleri kaydı. "Vuruldum adamım. Beni bir hastaneye götürmelisin."</p><p class="calibre3">Cüzdanımdan çizimleri çıkardım, katlarını açtım, saldırganlardan birini gösterdim. "Bak" dedim. "Bu adamı daha önce gördün mü? Bu onlardan biri mi?"</p><p class="calibre3">"Evet, biri bu. Onu tanıyorum ama adını bilmiyorum. Şimdi beni hastaneye götürmelisin."</p><p class="calibre3">Çizime bakıp bakmadığından bile emin değildim. Öteki resmi gösterdim. "Ya bu?"</p><p class="calibre3">"Evet! Bu da! İkisi de, beni kiralayan adamlar, dediler ki gel, sana söylediğimiz zaman şu adamı vur."</p><p class="calibre3">"Hiçbir işe yaramazsın sen" dedim. "Sana yüzlük banknot göstersem Ben Franklin'in seni kiraladığına yemin edersin."</p><p class="calibre3">Çizimleri tekrar cüzdanıma koydum. "Çok kötü canım yanıyor adamım" dedi. "Şimdi beni hastaneye götürmeyecek misin?"</p><p class="calibre3">Bir an ona baktım, sonra ayağa kalktım. "Hayır" dedim.</p><p class="calibre3">"Hayır mı! Ne diyorsun sen adamım?"</p><p class="calibre3">"Seni orospu çocuğu" dedim. "Biraz önce beni öldürmeye çalıştın, şimdi de hayatını kurtarmamı mı bekliyorsun? Benim bir dostumu öldürdün, orospu çocuğu."</p><p class="calibre3">"Ne yapacaksın bana?"</p><p class="calibre3">"Seni kanlar içinde bırakacağım."</p><p class="calibre3">"Ama öleceğimi"</p><p class="calibre3">"İyi" dedim. "Sen de listeye girebilirsin."</p><p class="calibre3">"Beni ölmeye mi bırakacaksın?"</p><p class="calibre3">"Neden olmasın?"</p><p class="calibre3">"Siktir git! Beni duyuyor musun? Ananı sikeyim! Seni de sikeyim!"</p><p class="calibre3">"Eh, ben de seni sikeyim."</p><p class="calibre3">"Siktir! Umarım ölürsün!"</p><p class="calibre3">"Herkes ölür" dedim. "Yani siktir git."</p><p class="calibre3">Bir sese döndüm. Öksürük gibi bir ses ama tam öksürük değil.</p><p class="calibre3">TJ yerdeydi. Sırtı duvara dayalıydı. Suratı grileşmiş, yüzü acıyla buruşmuştu. İki elini de sol kalçasına bastırıyordu. Bu ışıkta neredeyse kapkara görünen kam parmaklarının arasından sızıyordu.</p><p class="calibre3">"Yaranın üstüne bastır" dedim. Gömleğimin cebini yırtınıştım, onunla yaptığım yumağın üstüne parmaklarını bastırıyordum. "Böyle sıkıca tutabilir misin?"</p><p class="calibre3">"Tutabilirim sanıyorum."</p><p class="calibre3">"Kanın fışkırmıyor" dedim. "Damara isabet etmemiş. Nasıl hissediyorsun?"</p><p class="calibre3">"Acıyor."</p><p class="calibre3">"Dayan" dedim. "Bastırmaya gayret et."</p><p class="calibre3">"Tamam."</p><p class="calibre3">Odayı çabucak turladım, iz bırakmış olabileceğimiz yerleri ceketimin kenarıyla sildim, pek bir yerlere dokunduğumuzu hatırlamıyordum. Salaş oda dokunmayı davet etmiyordu.</p><p class="calibre3">Chilton Purvis düştüğü yerde yatıyordu. Ağzının kenarından pembe baloncuklar çıkıyordu, kurşunlardan birinin ciğerine isabet ettiğini tahmin ettim. Gözleri şuçlar gibi üzerimdeydi, dudakları oynuyor ama hiç ses çıkmıyordu.</p><p class="calibre3">Tabancası duvara çarpmış ve yatağın üzerine düşmüştü. Jim'i öldüren tabancaydı. Ama tabii ki değildi, onu olay yerinde bırakmıştı. Bunu da olduğu yerde bıraktım. Radyoda Reggae müziğini çalar ve Chilton Purvis dahil her şeyi olduğu gibi bıraktım. Eğildim, bir elimi TJ'in ayaklarının altından, diğerini belinden geçirdim ve sırtıma attım.</p><p class="calibre3">"Yaranın üstüne bastırmaya devam et" dedim.</p><p class="calibre3">"Gidiyor muyuz?"</p><p class="calibre3">"Burada kalmak istemediğin sürece."</p><p class="calibre3">"Onu bırakacak mıyız?"</p><p class="calibre3">"Ancak tek kişiyi taşıyabilirim."</p><p class="calibre3">Merdivenlerden kazasız belasız inmeyi başardım ve sokağa çıktım. Diğer dairelerin kapılarının altından hâlâ azıcık ışık sızıyordu ama hiçbir kapı açılmadı, kimse bütün o tabanca sesleri neydi diye sormak için fırlamadı. Herhalde terkedilmiş bir binada oturunca merak duygunuzu körletmesini öğreniyordunuz.</p><p class="calibre3">Tapscott Sokağı'nda bir taksi bulamayacaktık. Bir iki blok ötedeki East New York Caddesi'ne doğru yöneldim. Ama Sutter'm köşesinde korsan bir taksi gördüm ve bağırdım.</p><p class="calibre3">Araba eski bir Ford'du, şoför Bangladeşli'ydi. Taksi yanımızda durduğunda, TJ bütün ağırlığını sağlam bacağına vermiş, yarasına bastırarak bana yaslanmaktaydı. Bir elimle taksinin kapısına uzanırken öteki kolumu TJ'yi dik tutmaya çalışarak beline sardım.</p><p class="calibre3">"O adamın nesi var?" dedi şoför. "Hasta mı?"</p><p class="calibre3">"Doktora götürmem gerek" dedim ve TJ'yi arka koltuğa yerleştirerek yanma geçtim. Manhattan'a gitmek istiyorum, Elli yedinci Sokak ile Dokuzuncu Cadde'nin köşesine. En iyi yol..."</p><p class="calibre3">"Hey! Yaralanmış bu! Bak! Kanıyor!"</p><p class="calibre3">"Evet, sense vakit kaybediyorsun."</p><p class="calibre3">"Bu imkânsız" dedi. "Bu adam arabamı kana bulayamaz. Döşemeyi lekeleyecek. İmkânsız bu."</p><p class="calibre3">"Bizi Manhattan'a götürmen için yüz dolar vereceğim" dedim. Tabancamı gösterdim. "Ya da seni başından vuracağım ve direksiyonu ben kullanacağım. Karar ver."</p><p class="calibre3">Sanırım bunu yapabileceğime inandı, o anda inanmakta haklıydı da. Arabayı vitese taktı ve yola koyuldu. Manhattan Köprüsü'nden geçmesini söyledim.</p><p class="calibre3">Flatbush Caddesi'nin üzerinde Atlantic! geçerken, "Arkadaşın nasıl yaralandı?" dedi.</p><p class="calibre3">"Tıraş olurken kendini kesti."</p><p class="calibre3">"Vuruldu, değil mi?"</p><p class="calibre3">"Vurulduysa ne olmuş?"</p><p class="calibre3">"Bir hastaneye gitmesi gerekir."</p><p class="calibre3">"Biz de oraya gidiyoruz."</p><p class="calibre3">"Orada bir hastane mi var?"</p><p class="calibre3">Roosevelt Onuncu ile Elli Sekizinci'deydi ama oraya gitmiyorduk. "Özel bir hastane" dedim.</p><p class="calibre3">"Bayım, Brooklyn'de de hastaneler var. Buraya yakın, Methodist Hastanesi var, sonra Brooklyn Jewish var."</p><p class="calibre3">"Söylediğim adrese git."</p><p class="calibre3">"Peki efendim. Bayım, kanamayı asgaride tutmaya çalışırsınız değil mi? Taksi benim değil, karımın kardeşinin."</p><p class="calibre3">Yüz dolar banknotu çıkardım ve ona verdim. "İçin rahatlasın diye" dedim.</p><p class="calibre3">"Ah, teşekkür ederim, efendim. Bazıları, ekstra öde</p><p class="calibre3">yeceklerini söylerler, ödemezler, bilirsiniz. Teşekkür ederim efendim."</p><p class="calibre3">"Döşemede kan olursa bu temizlemeyi karşılar. "</p><p class="calibre3">"Kesinlikle efendim."</p><p class="calibre3">Parmaklarım TJ'inkilerinin üstünde yaraya bastırıyordu. Elimi hissedince parmaklarını biraz gevşetti. Şoktaydı ve bu da en az yarası kadar tehlikeli olabilirdi. Şok kurbanlarına ne yapıldığını hatırlamaya çalıştım. Ayaklarım kaldırmak ve hastayı sıcak tutmak gibi önlemler geldi aklıma. Şu sıra her ikisini de nasıl yapabileceğimi bilmiyordum.</p><p class="calibre3">Şoför haklıydı, bir hastaneye gitmeliydi ve onu götiirmemek gibi bir hakkım olup olmadığını düşündüm. Herhalde Bellevue kurşun yaraları ve şok tedavisinde en iyilerindendi ve köprüye de yaklaşmıştık. Şoförü Birinci Cadde ile Yirmi beşinci'ye yönlendirmek kolay olurdu.</p><p class="calibre3">Ona kalırsa Roosevelt'in acili de en iyilerindendi ve eve daha yakındı. Oraya kadar karar vermeyi erteleyebilirdim.</p><p class="calibre3">Karar vermeyi Pare Vendöme'a kadar ertelemeyi becerdim. Taksi girişe yanaştığında ona bir yüzlük daha verdim. "Bu bizi tamamen unutman için" dedim.</p><p class="calibre3">"Çok cömertsiniz efendim. Sizi temin ederim, hafızam sıfırdır. Arkadaşınızı taşımanıza yardım edebilir miyim?"</p><p class="calibre3">"Ben hallederim. Yalnızca kapıyı tut."</p><p class="calibre3">"Tabii efendim" dedi. Sonra döndü. "Kartım. Beni gece gündüz, herhangi bir saatte çağırabilirsiniz. İstediğiniz zaman efendim!"</p><p class="calibre3">Doktor mükemmel bir duruşu olan zayıf bir centilmendi. Saçı ve bıyıkları kırlaşmış ama kaşları hâlâ siyahtı. Yatak odasından lastik eldivenler ve birtakım kanlı bandajlarla çıktı. Elaine çöp sepetini işaret etti.</p><p class="calibre3">"Bir dakika" dedi. Çöp sepetinde bir şeyler karıştırdı. Baş parmağı ve işaret parmağı arasında bir kurşun parçası tutarak doğruldu. "Genç adam bunu isteyebilir" dedi. "Hatıra olarak."</p><p class="calibre3">Elaine aldı ve elinde tarttı. "Çok büyük değil" dedi.</p><p class="calibre3">"Hayır, değil. Bunun için müteşekkir olmalı. Daha büyük bir kurşun daha fazla zarar verebilirdi. Vurulacaksan daima küçük kalibreyi ve düşük hızı tercih etmelisin. Bir tüfekten çıkan BB en iyisidir ama onlar da daima çocukların gözünü hedefler."</p><p class="calibre3">Tahmin ettiğim gibi Elaine kimi çağırması gerektiğini biliyordu, ihtiyacımız olan TJ'in bir hastaneye götürülmesi için ısrar etmeyecek, gerekli mercilere kurşun yaraları ile ilgili rapor vermesi gerekliliğini gözardı edebilecek bir doktordu. Mick'in böyle bir doktoru olduğunu biliyordum. Tabii birkaç yıl önce Tom Heaney'vi tedavi ettiğinden beri hâlâ yaşıyor ve bunca içkili yıldan sonra elleri hâlâ forsepsi ve bıçağı tutabiliyorsa. Ama Mick'in doktoru eyaletin kuzeyindeydi. Burada, şehirde bir doktora ihtiyacım vardı.</p><p class="calibre3">Elaine, tahminime göre Roe v. Wade günlerinden önce payına düşen yeterli sayıda kürtaj yapmış ve payına düşenden daha fazla sayıda morfin ve Dexedrine reçetesi yazmış olan Dr. Jerome Froelich'i çağırmıştı. Onu aradığında sabahın ikisiydi, biraz homurdanmış ama gelmişti.</p><p class="calibre3">Elaine yaranın ne kadar kötü olduğunu sordu.</p><p class="calibre3">"Şimdi rahat, istirahat ediyor" dedi. "Ona ağrı kesici verdim ve yarayı bandajladım. Aslında hastanede olması gerekir. Ama belki de olmadığı için şanslı. Biraz kan kaybetmiş ve büyük ihtimalle ona bir iki ünite kan verirlerdi. Ben olsam, teşekkür ederim ama bir yabancının kanını damarlarımda asla gezdirmezdim."</p><p class="calibre3">"HIV yüzünden mi?"</p><p class="calibre3">"Bir sürü Allah'ın belası şey yüzünden. Çoğu için test bile yapamıyorlar çünkü ne olduklarını bile bilmiyorlar. Bugünlerde kan bankasına hiç güvenim yok. Bazen başka seçeneğin yoktur tabii ama az bir miktar kaybetmişsen, bırakırım vücudun kendi üretsin. Ne yapmanızı istiyorum, biliyor musunuz?"</p><p class="calibre3">"Ne?"</p><p class="calibre3">"Gidin ve bir sıkacak alın. Sonra..."</p><p class="calibre3">"Bizde var" dedi Elaine.</p><p class="calibre3">"Portakal sıkacağından bahsetmiyorum. Sebze suyu sıkacağı. Ondan da var mı?"</p><p class="calibre3">"Var."</p><p class="calibre3">"Eh, aferin size."</p><p class="calibre3">"Pek sık kullanmıyoruz ama..."</p><p class="calibre3">"Kullanmalısınız. Verdiğiniz bütün paraya değer. Şimdi yapacağınız şu: Pancar ve havuç alacaksınız. Organik olanlar en iyisi ama bir kaynağınız yoksa..."</p><p class="calibre3">"Nerden bulabileceğimi biliyorum."</p><p class="calibre3">"Pancar suyu kan yapar ama sek olarak vermeyin ona. Yarı yarıya havuç suyuyla karıştırın ve her seferinde taze hazırlayın. Kan nakli kadar hızlı değildir ama sarılık bulaştırma riski de yoktur."</p><p class="calibre3">"Pancar suyunun kan yaptığını biliyordum" dedi Elaine. "Ama akıl eder miydim bilmiyorum. Üstelik bir doktorun tavsiye edeceğini de hiç tahmin etmezdim."</p><p class="calibre3">"Çoğu doktor bilmez ya da bilmek istemez. Ama ben çoğu doktora benzemem tatlım."</p><p class="calibre3">"Havır, benzemezsin."</p><p class="calibre3">"Çoğu doktor benim baktığım kadar kendisine bakmaz. Çoğu doktor benim yaşımda bu kadar iyi görünmez ve bu kadar iyi hissetmez. Yetmiş sekiz yaşındayım. Yaşımı hiç göstermediğimi söyle."</p><p class="calibre3">"Göstermediğini biliyorsun."</p><p class="calibre3">"Kesintisiz bir gece uykusundan sonra beni görmelisin. Daha da harika görünürüm o zaman. Ama pahalı yımdır ha, gece ve gündüz. Bu size iki bin papele patlayacak. "</p><p class="calibre3">"Tamam."</p><p class="calibre3">"Şuna bak, gözlerini kırpmadı bile. Rezil bir fiyat ama daha da rezili var. Genç adamı hastaneye götürseydiniz bundan çok daha fazlasına patlardı size."</p><p class="calibre3">Parayı aramam gerekmedi. Purvis'e göstermek için yanıma almıştım. Şimdi de saydım ve Dr. Froelich e verdim.</p><p class="calibre3">"Teşekkür ederim" dedi. "Size bir fatura vermeyeceğim. Maliyeye ya da polise de rapor etmeyeceğim. Bu fiyatın içine sonradan bakım da dahildir. Akşam üstü uğrayıp bandajı değiştireceğim. İki saatte bir ateşini ölçün, ağrısı olursa aspirin verin ve ateşi yükselirse beni arayın. Yükseleceğini sanmıyorum. Pancar suyunu unutma. Yarı yarıya pancar ve havuç suyu karışımı. İçebildiği kadar. Seni gördüğüme sevindim Elaine. Sık sık seni düşün</p><p class="calibre3">düm, ne yaptığını merak ettim. Her zamanki kadar güzelsin."</p><p class="calibre3">"Daha da güzel" dedim.</p><p class="calibre3">Başını yana eğerek tekrar Elaine'e baktı. "Biliyor musun" dedi, "sanırım haklısın."</p><p class="calibre3">"Bilmiyorum" dedim doktor gittikten sonra. "Belki dosdoğru hastaneye götürmeliydim."</p><p class="calibre3">"Jerry'nin dediğini duydun. Burada olması ve kan nakli yerine pancar suyu içmesi daha iyi."</p><p class="calibre3">"Bunu biliyor olmak iyi" dedim. "Ama mesele şu ki o anda bilmiyordum. Kanamasının çok kötü olmadığını gördüm ve tehlikede olmadığını düşündüm. Bir doktor görmüş olasaydı ve hastaneye kaldırılması gerektiğini söyleseydi, acile götürmek için zaman vardı."</p><p class="calibre3">"Mantıklı."</p><p class="calibre3">"Kurşun yaralarının rapor edilmesi gerekir" dedim. "Bunu istemiyordum. Poliste sicili olmayan siyah bir genç. Bu özelliği iyi bir neden olmadan kaybetmek istemezsin."</p><p class="calibre3">"Hastaneye kaldırılmadığına memnun olacağından eminim."</p><p class="calibre3">"Kendimi de düşünüyordum herhalde. Froelich'in çıkardığı kurşun hoş bir hatıra ama eğer onu Bellevue ya da Roosevelt va da Brooklyn Jewish'de çıkarsalardı, saklaması için ona vermezlerdi. Polise yollarlardı, balistik raporu da ilginç bağlantılar kurabilirdi."</p><p class="calibre3">"Jim Faber'i öldüren kurşunlarla bağlantılar mı?"</p><p class="calibre3">"Hayır, çünkü adam tabancayı olay yerinde bıraktı. Brooklyn'de bir apartmanda bulunan bir tabancayla, vücudunda birkaç tane daha kurşun olan bir adamla birlikte. Bu da bana bu tabancadan kurtulmam gerktiğini hatırlattı."</p><p class="calibre3">"Çünkü doğrudan Brooklyn'deki apartmandaki cesetle ilişkili. Onu alıp bir mazgala atmamı ister misin?"</p><p class="calibre3">"Yerine bir silah bulana kadar hayır. Onu olay yerinde bırakmayı ve adamın silahını almayı düşündüm ama o dandik ,22'lik ile ne yapabilirim ki?"</p><p class="calibre3">"Erkeğim, bir erkek silahı istiyor" diye dalga geçti. "Şu anda kurtulman gereken bir şey söyleyebilirim sana. O da üzerindeki gömlek. Kurşun delikleri var. Yani delik değil de kurşun izleri. Ceket ne durumda? Yok bir şeyi, onu ıskalamış ama kan lekeleri var. Pantolonunda da. Ben bunları makineye atayım, sen de bu arada bir duş yap. Lekeleri çıkartabilirim ama testlerde görülebilecek izler olabilir mi?"</p><p class="calibre3">"Olabilir" dedim. "Ama lekeler gözle görülmezse, bu yeterlidir derim. Gardobumdaki her şeyi spektroskoplardan geçirecekleri bir noktaya gelirsek artık ne bulduklarının da önemi kalmamış olur. TJ de Tapscott Sokağı'ndaki dairede biraz kan bıraktı, isterlerse DNA ile onu bulabilirler herhalde. Dolayısıyla kimsenin göremeyeceği birkaç kan lekesini dert etmeyeceğim."</p><p class="calibre3">Duş yaptım, temiz giysiler giydim ve TJ'yi yokladım. Derin bir uykudaydı, yüzünün rengi de hiç bundan daha iyi olmamıştı. Elimi alnına koydum, sıcaktı ama tehlikeli bir biçimde değildi.</p><p class="calibre3">Oturma odasında, Elaine giyinme zahmetine katlanmama gerek olmadığını söyledi. "Uyumalısm" dedi. "Divanda birkaç saat kestir. Ben TJ'in nöbetini tutarım. Sonra dükkânlar açılınca sen nöbeti devr alırsın, ben de çıkar pancar ve havuç alışverişi yaparım. Jerry pancar</p><p class="calibre3">suyundan bahsedince ne kadar şaşırdım." Bir an durdu. "Kürtajlarımdan birini o yapmıştı. Ondan önce de müşterimdi."</p><p class="calibre3">"Sormayacaktım."</p><p class="calibre3">"Biliyorum ama neden merak edesin? Merak etmekten söz açılmışken, adam ölmüş müdür? Brooklyn'deki adam?"</p><p class="calibre3">"Ben oradan ayrılırken ölme yolundaydı. Şimdiye dek ölmüştür derim."</p><p class="calibre3">"Birisi bir ambulans çağırmadıysa."</p><p class="calibre3">"Bu pek ihtimal değil. Çağırdılarsa bile tahminime göre yolda ya da acilde ölmüştür."</p><p class="calibre3">"Seni rahatsız ediyor mu?"</p><p class="calibre3">"Ölmesi mi?"</p><p class="calibre3">"Kurtarmaya çalışmamış olman."</p><p class="calibre3">"Hayır" dedim. "Sanmıyorum. Biliyorsun, Jim'i öldürdü."</p><p class="calibre3">"Biliyorum."</p><p class="calibre3">"Karşımda öyle dururken öfkeyle dolacağımı düşünürdüm ama öyle olmadı, Yalnızca halledilmesi gereken bir sorundu. Öğrenmek istediğim bir bilgiye sahipti ya da o anda sahip olduğunu düşündüm. Sahip olmadığı ordaya çıktı. Bir çizimi tanıdı, ümitlendirdi beni ama sonra Ray'le birlikte alıştırma olarak yaptığımız çizimi gösterdim, tamamen olayın dışında olan biri, onu da tanıdığını söyledi. Dalai Lama'nm resmini gösterebilirdim, onun da beni vurdurtmak isteyen herif olduğuna yemin edebilirdi."</p><p class="calibre3">"Yalnızca hastaneye gitmek istiyordu."</p><p class="calibre3">"Evet. Ama ben de oraya intikam almak için gitmemiştim. Her ne kadar iki bin doları vermeyecektim ama vurmaya da niyetli değildim. O ateş etmeye başlamasaydı tabancam kılıfından hiç çıkmayacaktı."</p><p class="calibre3">"Ama ateş etti."</p><p class="calibre3">"Etti, ben de orospu çocuğunu vurdum. Sonra da onu kurtarmamı bekledi. Cehenneme kadar yolu var. İsteseydim bile yapamazdım ya. Öldürmek istemedim ama bırakayım ölsün istedim."</p><p class="calibre3">"Belasını arıyordu."</p><p class="calibre3">"Bunu herhalde çoğu insan için söyleyebilirsin. Yine de bu herif ölüm cezasına aday biri. Sosyopatm biri. Para karşılığında herkesi öldürebilir. Kimbilir hayatı boyunca kaç kişiyi öldürdü, Jim de sonuncusu olmayacaktı. Eğer yeleği giymiyor olsaydım bu hafta içinde öldürdüğü son adam Jim de olmayacaktı."</p><p class="calibre3">"Bunu ben de düşündüm" dedi. "Ama sonra 'eğer'le başlayan hiçbir düşünceyi aklıma sokmamaya karar verdim. Çok var öyle düşünce ve hepsi de üzücü. Tanrı'ya şükür sen hayattasın, TJ hayatta. Bu bana yeterli."</p><p class="calibre3">Divanda birkaç saat uyudum. Gözlerimi açınca duman gibi dağılan bir sürü rüya gördüm. TJ yatak odasında yalnızdı, yüz hatları uykuda rahatlamıştı. Bir an için on iki yaşında bir çocuk gibi göründü gözüme.</p><p class="calibre3">Elaine mutfakta haberleri izliyordu. "Brownsville'de ölü bir adamla ilgili hiçbir şey yok" dedi.</p><p class="calibre3">"Olmaz. Terk edilmiş bir binada silahla öldürülmüş siyah bir adamla ilgili bir haber mi olacak? Haber yönetmeninin kameramanını koştura koştura yollayacağı bir vaka değil."</p><p class="calibre3">"Soruşturma olacak ama."</p><p class="calibre3">"Polis soruşturması mı? Tabii olacak. Önüne gelen her tür cinayeti çözmeye çalışırsın. Bunun senaryosunu yazmak zor değil. Yerde ölü adam, göğsünden iki kere ,33'lükle vurulmuş. Yakınında kısa zaman önce ateşlenmiş bir .22'lik. Birkaç tane kurşun dairenin çeşitli yerlerinde."</p><p class="calibre3">"Ya?"</p><p class="calibre3">"İkisini Kevlar yelek durdurdu, biri ikimizi de ıskaladı. Zahmet ederlerse duvardan çıkarabilirler. Kan... ölü adamın ve bir başkasının, adamın katilinin olduğu varsayılabilir."</p><p class="calibre3">"Ama biz doğrusunu biliyoruz."</p><p class="calibre3">"Kanlı ayak izleri. Tahminime göre kapıdan çıkıyor, merdivenlerdenaşağı iniyor. Senaryoda, iki adam kavga ediyorlar, büyük ihtimalle uyuşturucu ya da kadınlarla ilgili olarak..."</p><p class="calibre3">"Çünkü yetişkin adamlar başka ne için kavga ederler?"</p><p class="calibre3">"...Birbirlerini de vuruyorlar. Canlı kalan çekip gidiyor. Kesinlikle çözmek isteyeceğin bir vaka ama kendini çok da paralamazsım Beklersin, ta ki birisi sana 'Dinle adamım, beni iki paralık bir esrar için ne hırpalıyorsun, yakamı bırak, karşılığında sana Tapscott Sokağı'ndaki Cayman'lı herifi vuran adamın adını söyleyeyim' diyene kadar. O zaman anlaşmam yapar ve herifi yakalarsın."</p><p class="calibre3">"Cayman'lı? Purvis, Cayman Adaları'ndan mıydı?"</p><p class="calibre3">"Yalnızca bir tahmin. Üzerinde Georgetown Üniversitesi yazan bir süveter giyiyordu."</p><p class="calibre3">"Ne olmuş? O, DC'de,"</p><p class="calibre3">"Devam et."</p><p class="calibre3">"Georgetown, Caymanlar'm başkenti" dedi biraz düşündükten sonra. "Eh, Caymanlar'dansan Georgetown Üniversitesi süveteri giymek hip olabilir."</p><p class="calibre3">"Olabilir."</p><p class="calibre3">"Tabii aynı zamanda Guyana'nın da başkenti."</p><p class="calibre3">"Öyle mi?"</p><p class="calibre3">"Hıhı. Belki Guyanalı'dır."</p><p class="calibre3">"Belki" dedim. "Ama belki de süveteri çalmıştır."</p><p class="calibre3">"Eskiden Caymanlar'ı severdim" dedi. "Yanık ten seksiyken, güneş ışınları kanserojen olmadan önce. TJ derin uyuyor. Ateşini ölçerken bir ara uyandı, biraz su içirdim, sonra hemen daldı yine. Hafif bir ateşi var."</p><p class="calibre3">"Beklenebilir bir şey."</p><p class="calibre3">"Evet, bence de. Birimizin çıkıp pancar ve havuç alması gerekiyor."</p><p class="calibre3">Ben alabileceğimi söyledim. Beni yolladığı yer Kırk Dördüncü'nün yakınlarında Dokuzuncu Cadde'devdi, Kocaman bir sağlıklı gıdalar dükkânıydı. Geniş bir sebze meyve bölümü ve sonsuz sayıda şifalı ot ve vitamin çeşidi vardı. Büyük ihtimalle raflarda TJ'yi bir gecede, iz bile bırakmadan iyileştirecek bir şeyler vardı ama bunuıı ne olduğu ve nasıl bulacağım hakkında en ufak bir ipucum yoktu. İki alışveriş torbasını dolduracak kadar pancar ve havuç aldım, taksiyle eve döndüm.</p><p class="calibre3">Vadığımda Elaine sebze sıkacağını hazırlamış bekliyordu. Pancarları ve havuçları yıkamasını, sonra küçiik parçalara kesmesini ve makineden geçirmesini izledim. Sonuçta içinde yarım ölçü havuç olabirdi ama bütün görünen, damardaki kan gibi koyu morumsu pancardı.</p><p class="calibre3">Elinde kocaman bir bardakla yatak odasına gitti, ben de, TJ'in ne kadar karşı çıkacağını görmek için peşinden gittim. "Bu, havuçla karıştırılmış pancar suyu" dedi. "Doktor kaybettiğin kanı telafi etmek için bunu içmen gerektiğini söyledi."</p><p class="calibre3">Elaine'e baktı. "Kan nakli gibi mi?"</p><p class="calibre3">"Evet ama iğnesiz ve tüpsüz."</p><p class="calibre3">"Doktor dedi, öyle mi? Daha önce burda olan mı?" Elaine evet dedi, TJ bardağı ondan aldı ve iki yudumda içti. "Kötü değilmiş" dedi şaşırarak. "Tatlımsı. Ne demiştin? Pancar ve havuç mu?"</p><p class="calibre3">"Evet. Biraz daha içebilir misin?"</p><p class="calibre3">"İçebilirim sanırım" dedi. "Çok susadım."</p><p class="calibre3">Elaine biraz daha hazırlarken TJ'yi tuvalete götürdüm, sonra tekrar yatağa yatırdım. Ne kadar halsiz olduğuna ve iki adımda ne kadar yorulduğuna inanamadı. "Yalnızca yüzeyde bir yara" dedi. "Böyle demezler mi?" Sonra ayağa kalkıp sanki hiçbir şey olmamış gibi koşuştururlar."</p><p class="calibre3">"O filmlerde olur."</p><p class="calibre3">"Her neyse" dedi. "Şu doktorun verdiği ilacın ne olduğunu biliyor musun? Sokaklarda iyi para verirler ona."</p><p class="calibre3">"Doktora söyleme" dedim. "Kendisi deneyebilir,"</p><p class="calibre3">Bütün gün hemşirelik yaptık. Elaine divanda kestirirken ben başında bekledim ve uyanınca sohbet ettim. Öğleden sonra ateşi yükseldi, 38.8 dereceyi bulunca Elaine Froelich'i aradı. İki saat içinde geleceğini ama bu arada 40 derece olursa tekrar aramalarını söyledi. O zaman zarfında ateşi düştü ve doktor geldiğinde normaldi.</p><p class="calibre3">Froelich sargıyı değiştirdi, yaranın iyileşmekte olduğunu söyledi ve TJ'ye ne kadar şanslı olduğunu hatırlattı. "Damara isabet etseydi kan kaybından ölebilirdin" dedi. "Kemiğe isabet etseydi bir ay yataktan kalkamazdın."</p><p class="calibre3">"Hiç isabet etmeseydi" dedi TJ. "Şimdi dışarıda basketbol oynuyor olurdum."</p><p class="calibre3">"Bunun için boyun kısa" dedi Froelich. "Bugünlerde hepsi dev adam. Kendi işine devam et ve pancar suyunu iç. Bu arada, idrarım da renklendirecektir."</p><p class="calibre3">"Evet, bunun farkındayım. Kanıyorum zannettim.</p><p class="calibre3">Sonra bu rengi daha önce nerede gördüğümü hatırladım Litrelerce içtim."</p><p class="calibre3">Doktor gittikten sonra uykuya daldı. Ben de TV"nin karşısında daldım. Uyandığımda Elaine, TJ'in şikâyetlere başladığını, bunun da iyileşme belirtisi olduğunu söyledi. "Karşıda, evinde olsaymış, epostalarına bakabilip, mesaj tahtalarını, ne demekse, denetlermiş."</p><p class="calibre3">"Bilgisayarla ilgili bir şey" dedim. "Sen anlamazsın."</p><p class="calibre3">Evde sakin bir gece geçirdik. TJ'in iştahı açılmıştı. İki tabak lazanya yedi. Aynı zamanda kendi kendine tuvalete gidebileceğine inandığını söyledi. Elaine'e geçen bahar bileğini incittiğinde kullandığı bastonun hâlâ ortalıkta olup olmadığını sordu. Elaine bastonu buldu, bir iki tereddütlü adım attıktan sonra yapamayacağını anladı. Yarası, ağırlığını kaldıramayacak kadar tazeydi.</p><p class="calibre3">Telefon aralıklı olarak çaldı durdu. Telesekretere bağladık, Arayan mesaj bırakmadan kapatıyordu. Ya bize yeni bir telefon servisi satmaya çalışan bir satıcıydı va da telesekretere ölüm tehdidi bırakmak istemeyen biri. Dert etmekle vakit harcamadım.</p><p class="calibre3">Sonra tam geceyarısı tekrar çaldı. Telesekreterin mesajından ve sinyal sesinden sonra sonsuz gibi gelen bir sessizlik oldu ama herhalde ancak beş altı saniye sürmüştü. Sonra tanıdığım bir ses, "Ah. benim. Orada mısın?" dedi.</p><p class="calibre3">Telefonu kaldırdım, onunla konuştum, sonra ahizeyi kenara koyarak Elaine'i bulmaya gittim. "Arayan Mick" dedim. "Otomobiliyle dolanıyor. Gelip beni almak istiyor."</p><p class="calibre3">"Olur dedin mi?"</p><p class="calibre3">"Hiçbir şey demedim henüz."</p><p class="calibre3">"TJ daha iyi" dedi. "Tek başıma idare edebilirim. Hem daha bitmedi, değil mi? TJ vuruldu, Jim'i öldüren adam öldü ama daha bitmedi. Bitene kadar da bitmeyecek. Böyle derler, değil mi?"</p><p class="calibre3">"Böyle derler. Hayır, bitmedi."</p><p class="calibre3">"Öyleyse gitsen iyi olur" dedi.</p><p class="calibre3">Lobide bekledim ve 128 nöbetindeki apartman bekçisinin global ısınma hakkında görüşlerini dinlerken sokağı izledim, İddiasını pek iyi takip edemedim ama genel olarak dünya komünizminin çöküşünün doğrudan sonucu olarak görüyordu.</p><p class="calibre3">Sonra Andy Buckley'nin döküntü Caprice'i kaldırıma yanaştı ve ben içine girince hemen devam etti. Gece ayrmlık ve serindi, gözümün ucuyla gökyüzündeki ayı gördüm. Kocamandı, aynı mezarı kazdığımız geceki biçimindeydi. O zaman büyümekteydi, şimdiyse küçülüyordu.</p><p class="calibre3">"Andy sana .ulaşmaya çalışıyordu" dedim. "Senin numaranı istedi ama bende olmadığı izlemini verdim."</p><p class="calibre3">"Ne zamandı bu?"</p><p class="calibre3">"Dün akşam, erken saatlerde. Sonra onla konuştun mu?"</p><p class="calibre3">"Dün ve bugün. Cadillac ondaydı, arabaları değiştirmek istiyor."</p><p class="calibre3">"Bana da öyle dedi."</p><p class="calibre3">"Ona daha avantajlı olduğunu söyledim ama arabaya bir zarar gelir diye park etmeye korkuyor. Benim hiç derdim değil dedim ama dinlemedi. Tekrar garaja koydu, şimdi de kuzeninin hurdasını kullanıyor."</p><p class="calibre3">"Bana da böyle yapacağını söylemişti."</p><p class="calibre3">Broadway'e döndük ve şehrin yukarısına doğru yöneldik. "Şimdi nereye gitsek?" diye sesli düşündü. "Yeter ki bir yerlere gidelim ve bir şeyler yapalım. Bu hareketsizlik insanı deli ediyor. Öbür tarafın, her kimse onlar bir şeyler planladığını bilmek ve ne planladığını bilememek ve hiçbir şey yapamamak. Dün bütün gece bir şişeyle sabahladım. İçki içiyor olmak ve yalnız içmek derdim değil ama zevkimden yapmıyordum. Sıkıntıdan içtim ve bu tür içmek de insanın ruhunu öldürüyor."</p><p class="calibre3">"Ne demek istediğini biliyorum."</p><p class="calibre3">"Sen de zamanında yaptın, değil mi? Anlatacak kadar da yaşadın. Araştırmanda bir şeyler buldun mu? Neyle karşı karşıya olduğumuz hakkında bir şeyler biliyor muyuz?"</p><p class="calibre3">"Daha önce bildiğimizden biraz daha fazla biliyoruz" dedim. "TJ barı bombalayan Vietnamlı'yla ilgili bir şeyler buldu ve ortağıyla da ilgili bir ipucumuz var."</p><p class="calibre3">"Bombacı yani."</p><p class="calibre3">"Evet. Bana saldıran iki adamdan birinin çizimini de yaptırdım."</p><p class="calibre3">"Sonunda saldırıya uğrayanlar onlar oldu ya."</p><p class="calibre3">Buna bir şey demedim. "Bir çizim var ama henüz kimse tanımadı adamı. Bugün yapabileceğim bir sürü şey vardı ama evde TJ'ye bakmakla geçirdim."</p><p class="calibre3">"Tanrı aşkına neden? Yıllardır kendi kendine bakmayı beceremiyor muydu?"</p><p class="calibre3">"Ah, tabii. O zamandan beri konuşmadık senle. Nerden bilebilirdin?"</p><p class="calibre3">"Nerden neyi bilebilirdim?"</p><p class="calibre3">"Dün gece vuruldu" dedim.</p><p class="calibre3">"Allah kahretsin" dedi ve frene bastı. Arkamızdaki araba da sıkı bir fren yaptı ve klaksona bastı. "Ahh, siktir git" dedi Mick ve neler olduğunu anlatmamı istedi.</p><p class="calibre3">Bütün hikâyeyi anlattım. McGinley &amp; Caldecott'a gelince ara vedim. Otomobili park ettik, merdivenleri inip dar koridordan ofisine girince anlatmaya devam ettim. Kendisine bir içki koydu, küçük bir buzdolabından bir kutu Perrier çıkardı.</p><p class="calibre3">"Şişe yoktu" dedi. "Yalnızca teneke kutu. Sorun değil, değil mi?"</p><p class="calibre3">"Kesinlikle değil" dedim. "Çok sıkışınca musluktan da içtiğim olmuştur."</p><p class="calibre3">"O kötü işte" dedi. "Nerden geldiğini bilmiyorsun. Her neyse devam et. O kara piçi ölmeye bıraktın, değil mi?"</p><p class="calibre3">"Ölmek üzereydi. Çok sürmüş olamaz. Kara mizah gibi, şimdi düşünüyorum da. Karşılıklı 'siktir git' deyip durduk birbirimize. Yemin edemem ama sanırım bu onun son sözleriydi."</p><p class="calibre3">"Eminim bir çoğumuzun son sözleri olabilir."</p><p class="calibre3">TJ'in nasıl vurulduğunu ve eve nasıl getirdiğimi anlattım. "Taksi şoförünün kafasına tabancayı dayadım" dedim. "İndirirken, kartını verdi ve gece gündüz, istediğim saatte arayabileceğimi söyledi. New York'u seviyorum."</p><p class="calibre3">"İnsanı böyle etkileyen başka bir yer yok."</p><p class="calibre3">Bitirdiğimde arkasına yaslandı ve elindeki içkiye baktı. "Dönüp oğlanın vurulduğunu görünce kötü olmuş olmalısın" dedi.</p><p class="calibre3">"Tuhaftı'' dedim. "İki kere vurulmuştum ve kurşunların geri savrulduğunu gördüm. Ben de ateş ettim ve benim kurşunlar geri sıçramadı ve dünyanın kontrolünü elime geçirmiş gibi hisssettim. Sonra döndüm ve sanki yer açıldı ve içine düşdüm. Kendimi dünyanın hâkimi gibi hissederken TJ'in kam parmaklarının arasından sızıyordu ve ben neler olduğunun farkında bile değildim."</p><p class="calibre3">"Evladın gibi değil mi?"</p><p class="calibre3">"Öyle mi? Bilmiyorum. İki oğlum var. Büyürlerken pek yanlarında değildim, şimdi de çok görmüyorum. Michael California'da, Andy'de her konuştuğumda başka bir yerde. TJ'i onların yerine mi koydum, bilmiyorum ama sanırım bir çeşit evladım. Elaine için kesinlikle öyle. Ona annelik yapıyor, o da red etmiyor."</p><p class="calibre3">"Neden red etsin ki?"</p><p class="calibre3">"Ona baba gibi davranıp davranmadığımı bilmiyorum. Daha çok yaşlı bir amca gibi. İlişkimiz genelde ritiiellere dayanıyor. Bol bol takılıyoruz birbirimize, iyi niyetli hakaretler geçiriyoruz."</p><p class="calibre3">"Seni seviyor."</p><p class="calibre3">"Sanırım seviyor."</p><p class="calibre3">"Sen de onu seviyorsun."</p><p class="calibre3">"Sanırım seviyorum."</p><p class="calibre3">"Benim oğlum olmadı hiç. Bir zamanlar bir kızı hamile bıraktım, kaçtı, doğurdu ve bebeği evlatlık verdi, Kız mıydı erkek miydi, hiç öğrenmedim. Umrumda da olmadı." Biraz viskisinden içti. "Gençtim. Çocukları ne urnursayavım ki? Yalnızca yalnız bırakılmak istiyordum, kız da çekti gitti, doğurdu ve birilerine verdi. Bütün duyduğum bu oldu. Başka bir şey de duymak istemedim zaten."</p><p class="calibre3">"Çocuk içiıı en iyisi oydu büyük ihtimalle."</p><p class="calibre3">"Ah. tabii, en iyisi oydu, kız için de benim için de. Ama arada sırada aklıma takılıyor. Başka türlü nasıl olabilirdi dive değil ama ufaklık nasıl birisi oldu, nasıl bir hayatı var diye. Gece takıntıları, bilirsin. Kimse böyle şeylere gündüz vakti takılmaz."</p><p class="calibre3">"Bunda haklısın."</p><p class="calibre3">"Kesin olarak çocuğun benden olduğunu bile bilmiyorum" dedi. "Kolay bir kızdı."</p><p class="calibre3">"Kolay?"</p><p class="calibre3">"Kolay, hafif, hafifmeşrep. Benim olduğuna yemin etmişti ama nasıl emin olabilir ki? Ben nasıl emin olabilirim?" Benim Perrier kutuma baktı ve bir bardak isteyip istemediğimi sordu. "Su kutudan içilmez" dedi ve dolapta temiz bir bardak bulup su doldurdu ve böylesinin daha iyi olduğunu temin etti.</p><p class="calibre3">"Teşekkürler" dedim.</p><p class="calibre3">"Yıllar sonra" dedi. "Birisini daha hamile bıraktım ama kız bebeği aldırana kadar hiç haberim olmadı. Kürtaj yaptırmış. Tanrım, bu günahtır, dedim kıza. Buna inanmadığını söyledi, hem günahsa da benim günahım dedi. Peki, bana neden söylemedin dedim. Mickey, neden söylemeliydim ki? Benimle evlenmeyecektin ki. Haklıydı. Beni vazgeçirmeye çalışacaktın, oysa kararımı vermiştim dedi. O zaman neden şimdi söylüyorsun dedim. Eh, bilmek istersin dive düşündüm dedi. Sana söylüyorum dostum, kadınlar Tanrı'nm yeryüzüne koyduğu en tuhaf yaratıklar."</p><p class="calibre3">"Buna amin derim."</p><p class="calibre3">"Bir deyiş vardır ya da bir şarkıda geçer: Bir adamın hayatı boyunca yapması gereken üç şey varmış. Bir ağaç dikmek, bir kadınla evlenmek ve bir oğlan babası olmak, gh, ben ağaç diktim. Hem de çok." Gözlerini indirdi. "Evlenmek isteyeceğim bir kadın bulamadım. Vebir erkek evlada babalık yapamadım. O benim bebeğim olmuş olsa bile babalık yapmak bundan daha fazla bir şey. Dolayısıyla ağaçlarımla yetinmek zorundayım."</p><p class="calibre3">"Ama hayatın bitmedi henüz."</p><p class="calibre3">"Hayır" dedi. "Henüz bitmedi."</p><p class="calibre3">Bir müddet sonra, "Dostunu öldüren adamı öldürdün. Aferin sana" dedi.</p><p class="calibre3">"Bilmiyorum benim için iyi mi oldu? Ona olduğundan daha iyi olduğu kesin ama."</p><p class="calibre3">"Ben olsam onu canlı bırakmazdım. Son nefesini veriyor olsa bile. Emin olmak için bir kurşun daha sıkardım. "</p><p class="calibre3">"Bunu hiç düşünmedim. Onu öldürmeyi planlamıyordum."</p><p class="calibre3">"Nasıl planlamazsın? Dostunu öldürdü o."</p><p class="calibre3">"Eh, şimdi onu öldürdüm. Jim de öldü. Ne fark etti?"</p><p class="calibre3">"Fark etti."</p><p class="calibre3">"Bilmiyorum."</p><p class="calibre3">"Ya ne yapacaktın? İki bin dolarını ödeyip kanlı elini mi sıkacaktın?"</p><p class="calibre3">"Elini sıkmayacaktım. Parayı da ödemeyecektim."</p><p class="calibre3">"Sonra da arkanı dönüp çekip gidecek miydin? Onun bunu nasıl karşılamasını bekliyordun?"</p><p class="calibre3">Uzun süre düşündüm. Sonra, "Biliyor musun, belki farkında olmadan planladım. Yani bilinçli olarak onu öldürmeye niyet etmedim. İçeri girip onu gördüğümde ondan nefret bile etmedim. Seni sokan bir akrepten nefret edememek gibi. Yaptıkları bu, yani başka ne beklersin akrepten?"</p><p class="calibre3">"Yine de ayağınla ezersin akrebi."</p><p class="calibre3">"Belki iyi bir benzetme değil. Ya da iyi bir benzetme, bilmiyorum. Şimdi düşünüyorum da en başından beri onu öldüreceğimi biliyor muydum, kendime onu öldürmek için bir mazeret mi ayarladım? O mazereti verince benim de iznim çıkmış oldu. Onu öldürmüyordum, nefsi müdafaydı."</p><p class="calibre3">"Öyleydi de."</p><p class="calibre3">"Onu tuzağa düşürdüysem, değil."</p><p class="calibre3">"Onu tuzağa düşürmedin Tanrı aşkına! Ona para teklif ettin,"</p><p class="calibre3">"Ona paranın yanımda olduğunu ve öldürmesi gereken kişinin ben olduğumu söyledim. Bu tuzak değil mi? Bana ateş etmesini engellemek isteseydim, tek yapacağım şey içeri elimde silahımla girmek olurdu. Onu faka basmak için her türlü şansım vardı ama yapmadım."</p><p class="calibre3">"Ateş edeceğini düşünmedin."</p><p class="calibre3">"Ama düşünmeliydim. Başka ne yapabilirdi ki? Ayrıca düşündüm de. Başka neden, o ateş etmeye başladığında ben çoktan silahımı çekmiş olayım? Şöyle ya da böyle nasıl davranacağını biliyordum yoksa bu kadar hızlı hareket edemezdim. Ateş etti, bu da benim mazeretim oldu ve onu öldürdüm."</p><p class="calibre3">"Anlıyorum."</p><p class="calibre3">"Ve?"</p><p class="calibre3">"Yaptıklarımızı neden yaptığımız kim bilebilir ki? Şu kadarını söyleyeceğim. O piçi öldürdüğün için kendili suçluyorsan aklını kaçırmışsın sen."</p><p class="calibre3">"TJ'in vurulmasına neden olduğum için kendimi suçluyorum."</p><p class="calibre3">"Ah, bak onu düşünmemiştim. Yine de kim diyebilir ki iyi olmadı?" Şaşkın bir ifadeyle baktım. "Askerlerin 'milyon dolarlık vara' dediklerinden" diye açıkladı. "İyileşecek, değil mi? Eh, anlatacak bir hikâyesi de var şimdi."</p><p class="calibre3">Bir müddet sonra "Seni kurtaran yelekti, değil mi?" dedi.</p><p class="calibre3">"Gömleğim paralandı" dedim. "Ama yelek iki kurşunu da engelledi."</p><p class="calibre3">"Bıçak darbesini engelleyemeyeceğini söylüyorlar."</p><p class="calibre3">"Öyle diyorlar, Bir çeşit dokuma ve anlaşılan bıçak yırtabiliyor. Herhalde bir buz kıracağı da yırtabilir. "</p><p class="calibre3">"Ağır mı?"</p><p class="calibre3">"Tüy gibi hafif sayılmaz." Gömleğimin düğmelerini çözdüm ve yeleği incelemesi için gösterdim, sonra tekrar dikledim. "Bir fazla kat" dedim. "Soğuk bir günde iyi bile geliyor ama sıcak günlerde evde bırakmak istiyorsun, "</p><p class="calibre3">"Bilim harika bir şey. Kurşun geçirmez bir yelek yapıyorlar, sonra yelekten geçebilecek bir kurşun yapacaklar. Orduların yaptıklarına benziyor, yalnızca daha kişisel. İyi ki dün gece giyiyordun."</p><p class="calibre3">"Sen de ister misin? Çünkü satın alması kolay ve nasıl kullanacağını öğrenmene gerek yok. Yalnızca giyiyorsun."</p><p class="calibre3">"Nereden satın alıyorsun?"</p><p class="calibre3">"Polis mağazalarında var. Ben şehir menkezinden aldım ama akademinin yakınlarında İkinci Cadde'de de bir dükkân var. Banliyölerde de. Sorun nedir?"</p><p class="calibre3">"Kendimi bir polis mağazasına girerken görebiliy0. rum. Bir daha çıkmama asla izin vermezler."</p><p class="calibre3">"İstersen senin için alabilirim."</p><p class="calibre3">"Benim ölçülerimde var mıdır?"</p><p class="calibre3">"Eminim vardır."</p><p class="calibre3">Bir süre düşündü sonra içini çekti. "İstemem" dedi,</p><p class="calibre3">"Neden?"</p><p class="calibre3">"Çünkü asla giymem. Çünkü ben bir sersemim ama böyleyim işte. Sanki Tanrı'yı aldatmaya çalışırsam, kafamdan vurdurarak ya da bir bıçakla ya da buz kıracağıy. la öldürterek dersimi verdireceğine inanıyorum."</p><p class="calibre3">"Akhilleus gibi."</p><p class="calibre3">"Aynen öyle. Topuğu tek zayıf noktasıydı. Dolayısıyla ordan vuruldu ve öldü."</p><p class="calibre3">"Bu batıl inanç ama."</p><p class="calibre3">"Sersem olduğumu söylememiş miydim? Üstelik batıl inançlı da. Ah, aramızda bir fark var dostum. Sen arabaya bindiğinde daima kemerini bağlıyorsun."</p><p class="calibre3">"İyi de yapıyorum, çünkü bu geceki gibi ani fren yapıyorsun."</p><p class="calibre3">"Çocuğun vurulduğunu söyleyerek sen neden oldun! Ama mesele şu ki sen daima kemer bağlıyorsun, ben bağlamıyorum. O biçimde kısıtlanmaya dayanamam."</p><p class="calibre3">"Yelek seni bir gömlekten daha fazla kısıtlamaz. Yalnızca kurşunları geçirmez."</p><p class="calibre3">"İyi anlatamıyorum. "</p><p class="calibre3">"Hayır, anlıyorum."</p><p class="calibre3">"Yalnızca yapmam gerekeni yapmak istemiyorum" dedi. " Aykırı bir piçim. Hepsi bu."</p><p class="calibre3">"Yalnızca dördümüzüz" dedi. "Tom, Andy, sen ve ben."</p><p class="calibre3">"Başka adamın yok mu?"</p><p class="calibre3">"Benim için çalışan insanlar var ya da arada sırada işimi görenler. Şimdi savaş çıktığı için dağlara kaçacaklar. Neden kaçmasınlar ki? Onlar asker değil, sivil memur diyebileceğim tipler. Dolayısıyla yalnızca dördümüz var. Tanrı bilir onlar kaç kişi?"</p><p class="calibre3">"Eskisinden daha azlar."</p><p class="calibre3">"İkimiz birer hallettik, değil mi? Her ne kadar senin vurduğun kiralık adamdı, Vietnamlı için de aynı şeyi söyleyebiliriz. Hem de ne cani herifti o." Başını salladı. "Acaba kaç kişi kaldılar? Dörtten fazla olduklarını tahmin ederim."</p><p class="calibre3">"Büyük ihtimalle haklısın."</p><p class="calibre3">"Yani bizden daha kalabalıklar ve daha iyi silahlılar, o otomatik tüfeğe bakılacak olursa."</p><p class="calibre3">"Ama sen aldın onu, değil mi. Yani şimdi bizim."</p><p class="calibre3">"Neredeyse boş, işimize fazla yaramayacak. Cebinde yedek olup olmadığına bakmalıydım. Her ne kadar hatırladığım kadarıyla biraz telaş içindeydik."</p><p class="calibre3">"O gece hayatımı kurtardın."</p><p class="calibre3">"Hadi canım sen de."</p><p class="calibre3">"Yalnızca bir gerçeği söylüyorum."</p><p class="calibre3">"Çocukken ne derdik? 'Dün hayatını kurtardım, bok yiyen bir köpeği öldürdüm.' Ivi ki çocukluk, havatm başmda gelip geçiyor, şu yaşımda uğraşmak istemezdim o tür şeylerle. Bana şunu söyle: O film hakkında ne düşündün?"</p><p class="calibre3">"Konuyu değiştirmek gibi olmasın."</p><p class="calibre3">"Konu değiştirilse daha iyi olur. Beğendin mi?"</p><p class="calibre3">"Hangi filmdi?"</p><p class="calibre3">"Michael Collins. Videosunu kiraladığını söylememiş miydin?"</p><p class="calibre3">"İyi olduğunu düşündüm."</p><p class="calibre3">"Öyle mi? Hepsi doğruydu, biliyorsun."</p><p class="calibre3">"Bunu merak ediyordum."</p><p class="calibre3">"Bir iki değişiklik yapmışlardı. Croke Park'taki sahne, İngilizler kalabalığa ateş açtıklarında? Gerçekte makineli tüfek kullandılar, zırhlı arabadaki döner atarı değil. Filmde yaptıkları biçimde imge aklına kazılıyor ama gerçekte olanlar da yeterince feciydi."</p><p class="calibre3">"Bütün olanlara inanmak zor."</p><p class="calibre3">"Ah, aynen oldu bütün o olaylar. Ancak bir değişiklik daha vardı. Collins'in arkadaşı Harry Boland'ı Four Court'da savaşırken öldürdüler. Hani, Liffey'e dalıyor ve bir asker onu vuruyordu?"</p><p class="calibre3">"Hatırlıyorum."</p><p class="calibre3">"Boland, yıllar sonra, Collins gömüldükten çok sonra öldü. Dev'in kabinesinde bakan oldu. Dev sahte sofu bir piçti. Filmde oynayan aktör çok iyi canlandırdı onu. Ona fiziki olarak benziyordu bile." İçkisinden bir yudum aldı. " En iyileri oydu. Collins demek istiyorum. Piç kurusu bir dahiydi."</p><p class="calibre3">"İngiliz ajanlarını ortadan kaldırması" dedim, "o kısım gerçek miydi? Hepsini aynı gün öldürmesi?"</p><p class="calibre3">"Dahiliği oydu! Evet, Dublin Castle'da casusları vardı ama bilgileri aldıktan sonra zamanını beklemesini bildi. Allah'ın cezası heriflerin hepsini bir Pazar sabahı öldürdü. Ne olduğunu anlamadan her şey bitmişti." Başını salladı. "Şu konuşmama bak. Sanki onu tanıyormuşum sanırsın. Ben doğmadan on beş yıl önce mezara girmişti. Biliyor musun, onu araştırdım. Eskilerin anlattıkları hikâyeleri dinledim ve onun hakkında yazılanları okudum. Bazı kahramanlar vardır, onları tanıdıkça kahraman olmaktan çıkarlar. Ama Collins'e hayranlığımı hiç yitirmedim. Keşke... Yok yok, çok tuhaf bulacaksın."</p><p class="calibre3">"Neyi?"</p><p class="calibre3">"Keşke o olsaydım."</p><p class="calibre3">"Elaine buna 'belki de oydun' diye cevap verirdi."</p><p class="calibre3">"Geçmiş hayatta mı demek istiyorsun? Ah, güzel bir hikâye ama şimdilerde inanmak zor, değil mi?"</p><p class="calibre3">"Bunu, ekmek ve şarabı İsa'nın et ve kanma dönüştürmeye inanmakta hiç zorluk çekmeyen bir adam mı söylüyor?"</p><p class="calibre3">"Ama o farklı bir şey" diye karşı çıktı. "Eğer rahibeler beynime reenkarnasyonu kazısalardı ona da inanırdım." Kafasını çevindi. "Bir zamanlar o büyük adam olduğumu bilmek hoş olurdu. Ama onun için de bu siktirici bir düşüş olurdu, değil mi? Bir hayatta Michael Collins olmak ve dünyaya tekrar Mick Ballou olarak gelmek."</p><div class="mbppagebreak" id="calibre_pb_9"></div>
</body></html>
