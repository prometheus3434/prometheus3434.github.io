<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Herkes Ölür</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">
</p><p class="calibre3">Aynada kendime baktım ve gömlek yakamı çekiştirip üst düğmeyi iliklemeden altındaki yeleği gizlemeye çalıştım. Her ne kadar pek de görülebilecek, görüldüğü zaman da ne olduğu anlaşılabilecek bir şey değildi, Bütün bunların önemi de yoktu. Yine de yakamı tuttum ve biraz düzeltmeye çalıştım.</p><p class="calibre3">Silah seslerini duyduğumda bununla uğraşıyordum.</p><p class="calibre3">Duymayabilirdim. Sesleri çok yüksek çıkmamıştı. Ya da başka bir şeye benzetebilirdim. Bir kamyonun patlamış egzostuna ya da bir garsonun düşürdüğü tepsinin sesine.</p><p class="calibre3">Ama ben bir nedenden dolayı anında ne olduklarını ve ne anlama geldiklerini biliyordum. Erkekler tuvaletinden fırladım ve yemek salonuna kadar uzun koridordan koştum. Oradaki sahneyi bir bakışta zihnime kazıdım Jim, ağzı açık garson, geri çekilmeye çalışan bir çift müşteri, isteri krizinin eşiğinde zayıf sarışın bir kadın ve onu sakinleştirmeye çalışan bir başka kadın. Hepsinin yanından koşarak kapıdan dışarı çıktım ama tetikçi görünürde yoktu. Bir köşeyi dönüp kaybolmuş ya da bekleyen bir otomobile atlamıştı. Ya da toz dumana karışmıştı, her ne olmuşsa, ortalıkta yoktu.</p><p class="calibre3">Tekrar içeri girdim. Hiçbir şey değişmemişti. Hiç kimse kımıldamamıştı. Jim, sırtı girişe dönük olarak masamızdaydı. Ben erkekler tuvaletindevken gazeteyi okumaya devam etmişti. Magazin bölümü, çocuklarını okula göndermeyip evde eğitim veren ebeveynlerle ilgili bir makalenin olduğu bir sayfası açık durumda, masanın üzerindeydi. Böyle bir şeyi yapmak isteyen birkaç kişi tanımıştım ama gerçekten yapan hiç kimse bilmiyordum,</p><p class="calibre3">Katil yaklaşırken okuyor olmalıydı ve bir ihtimal gelmekte olanı hiç fark etmemişti. Başının yan tarafından iki kere, daha sonra .22 olduğu alaşılan küçük bir silahla vurulmuştu. Bir zamanlar bu tip silahlar çocukların ya da hanımların oyuncağı olarak küçümsenirdi ama bir süredir profesyonel katillerin tercih ettiği silah olmuştu. Nedenini tam olarak bilmiyorum. Söylenildiğine göre hafif bir kurşunun kafatasının içinde dağılma, dolayısıyla ölümcül olma ihtimali daha yüksekti. Belki nedeni buydu, belki de bir ego meselesivdi. Eğer sanatında gerçekten yetenekliysen işini yapmak için topa ihtiyacın yoktur, incecik bir usturayla da yapabilirsin.</p><p class="calibre3">Söylediğim gibi iki kere vurulmuştu, biri şakağından biri kulağından. İki kurşun deliği birbirinden ancak iki santim uzaklıktaydı. Katil iyice yaklaşmıştı, kurşun yanıklarını görebiliyor, yanmış saç ve etin kokusunu alıyordum. İşini bitirdikten sonra silahı yere atmıştı, boş kovanlarla birlikte arkasında bırakmıştı.</p><p class="calibre3">Silaha ne dokundum ne de incelemek için yerinden ovnattım. O sırada gerçekten ,22'lik olduğunu bilmiyordum, modelini, üreticisini de tam çıkartamadım ama öyleye benziyordu. Yaralar da ,22'likten çıkmışa benziyordu.</p><p class="calibre3">Öne doğru düşmüştü, başının yaralanmamış tarafı masada açık duran magazine dayanmıştı. Kan yanağından aşağı akmış, bir kısmı derginin üstünde havuz olmuştu. Çok fazla kan yoktu ama. Öldüğünüz zaman kanamanız hemen hemen durur. Jim, katil eşikten çıkmadan, belki de silah vere düşmeden ölmüştü bile.</p><p class="calibre3">Kaç yaşındaydı? Altmış bir, altmış iki? Öyle bir şey. Kırmızı polo gömlek, haki pantolon ve fermuarı açık bir rüzgârlık giymiş orta yaşlı bir adam. Hâlâ saçının çoğu başındaydı, azıcık tepede bir açılma vardı. O sabah tıraş olmuştu, çenesinde ufak bir sıyrık vardı. Şimdi sıyrığı</p><p class="calibre3">göremiyordum ama daha önce fark etmiştim, tuvalete gitmeden önce. Çok yapardı bunu, tıraş olurken sık sık keserdi suratını. Çok yapardı.</p><p class="calibre3">Ike ve Mike'nin Ike'ı.</p><p class="calibre3">Orada durdum, insanlar bir şeyler divorlardı. Bir kısmını bana da söylüyor olabilirdi ama hiçbiri kafama girmiyordu. Gözlerim evde eğitimle ilgili makaledeki bir cümleye odaklanmıştı ama o da aklıma girmiyordu. Orada öylece durakaldım. Sonunda bir siren sesi işittim. Sonunda polisler geldi.</p><p class="calibre3">Keşke.</p><p class="calibre3">Keşke randevumuzu iptal etseydim. Son haftalarda zaten sık sık görüşmüştük. Bu haftayı atlayalım diye teklif edebilirdim. Reddetmezdi. Hatta içten içe sevinebilirdi,</p><p class="calibre3">Keşke Chinatown'daki yere gitsevdik. Oradaki vejetaryen lokanta Pell Sokağı'nda, uzun bir merdivenle çıkılan bir kattaydı. Profesyonel bir katil kaçış yolu riskli olan öyle bir yerde kimseyi vurmazdı.</p><p class="calibre3">Keşke başka giysiler giyseydim. Genellikle ne giydiğime hiç dikkat etmem, askıdan ilk elime gelen gömleği giyerim. Bu sefer elime gelen gömlek kırmızıydı, poloydu, onunki de öyle.</p><p class="calibre3">Pare Vendöme'dan Şanslı Panda'ya beni kim takip ettiyse kırmızı polo gömlek, haki pantolon ve bej rengi rüzgârlık giymiş bir adamı takip ediyordu. O ya da kimi çağırdıysa o adam, restorana girdiğinde bir masada aynı kıyafeti giymiş, tek başına oturan bir adam gördü. Etrafta, verilen tanıma en yaklaşan tek insan. Kimlik sormasına gerek yoktu. Yapmaya geldiği işi yaptı, silahı yere attı ve kaçtı.</p><p class="calibre3">Keşke Tim'e daha dikkatli baksaydı.</p><p class="calibre3">Keşke blazerimi giyiniş olsaydım. Askılık biraz şiş</p><p class="calibre3">kinlik yapıyorduysa ne zararı vardı yani? GQ dergisine poz veriyor değildim.</p><p class="calibre3">Keşke evden çıkmadan lanet olası sidik torbamı boşaltmak için bir iki dakika daha kalsaydım. Masadan kalkmak zorunda kalmaz, katil içeri girdiğinde Jim'in karşısında oturuyor olurdum. Allah'ın belası herif çift gördüğünü sanırdı. Belki de işi şansa bırakmayıp ikimizi birden vurmaya karar verir ve bunu yapabilirdi de. Ancak bir an kafası karıştığında ne yapacağını bilemeden bir iki saniye duraklardı. Belki bu bir iki saniye benim onu fark etmem ve silahımı çekmem için yeterli olurdu.</p><p class="calibre3">Keşke yerlerimizi değiştirmek isteyince reddetseydim. Jim herifin içeri girişini fark edebilir ve bir şeyler yapma şansı olabilirdi. Adam da Jim'in kafasının arkası yerine suratını görür yanlış adamı hedeflediğini anlardı.</p><p class="calibre3">Keşke ellerimi yıkamasaydım. Ya da kurutma aletinin altında tutarak zaman kaybedeceğime pantolonuma kurulasaydım. Tam katil Jim'in masasına yanaşırken ben tuvaletin kapısından çıkıyor olurdum. Bir uyarı haykırabilir, piç herif dostumu vurmadan silahımı çeker onu vurabilirdim.</p><p class="calibre3">Keşke...</p><p class="calibre3">Keşke geçen gece adam gibi dayak yesevdim. Ölmezdim ve olay orada kapanırdı. Dersimi almış olurdum ya da öyle görünürdü ve peşimi bırakırlardı. Ama hayır, bir kahraman olmalıydım, kendimi göstermeli ve karşılık vermeliydim.</p><p class="calibre3">Keşke o gece spor ayakkabılarımı giyiyor olsaydım.</p><p class="calibre3">Şimdiki gibi. O gece neden giymemiştim ki? Arkamdaki herifin ayağına bastığımda adam acıyla inler ama bana daha sıkı sarılır ve sıkı bir yumrukla ödüllendirilirdim.</p><p class="calibre3">Keşke sonuna kadar gitseydim. Madem karşılık verdim ve şansım yaver gitti, neden işi bitirmedim? Keşke içgüdülerime uyup solucan herifin kafasını tekmeleseydim sonra bir kere daha tekmeleseydim ve boktan kafasını patlatana kadar durmasaydım. Ötekinin de göğsüne bir kurşun sıkıp silahı da dostunun eline sıkıştırsaydım. Bıraksavdım polisler çözseydi bunu. Böyle pislik herifler için kendilerini öldürmezlerdi.</p><p class="calibre3">Allah belasını versin. Keşke işi en baştan üstlenmeseydim. Mick'e bu işe bulaşmak istemediğimi söyleseydim. Birkaç gün sonra nasılsa aynısını söyleyecektim.</p><p class="calibre3">Hayatımın hikâyesi, daima bir gün geç, bir papel eksik.</p><p class="calibre3">Keşke onu sponsorum olmaktan çıkarsaydım. İçki içmeyeli yıllar oluyordu, besbelli ki gün be gün alkolden uzak kalma sanatını öğrenmiştim, öyleyse sponsora ne ihtiyacım vardı? İlişkiyi neden uzatıyordum ve neden Pazar akşamları Çin yemeği yemek gibi aptal bir geleneği sürdürüyordum?</p><p class="calibre3">Elaine bana evli bir erkek olduğumu ve her Pazar karımla yemek yemem gerektiğini hatırlatabilirdi. Bunu asla yapmazdı, o öyle biri değildi ama keşke yapsaydı.</p><p class="calibre3">Keşke en başta onu sponsorum olarak seçmesevdim. Yapabileceğim en doğru seçimdi: St. Paul'daki toplantılarda bana gerçekten ilgi gösteren tek kişiydi. O sıralar hâlâ arada sırada içiyordum. Orada bulunmak istediğimden hiç emin değildim ve kendimi alkolik olarak tanımlayabilmekten ya da ağzımı açıp herhangi bir şey göyleyebilmekten çok uzaktım. Konuşma sırası kaçınılmaz olarak bana geldiğinde Adım Matt ve sanırım bu gece yalnızca dinleyeceğim derdim. Kimsenin dikkatini çekmediğimi düşünüyordum ve ancak aylar sonra AA'da bir lakabım olduğunu öğrendim, insanlar bana Dinleyici Matt diyordu.</p><p class="calibre3">Ama o benimle ilgilendi, her zaman merhaba dedi, daima söyleyecek bir çift sözü vardı. Toplantılardan sonra aralarından bir grup insanla kahve içmeye çağırdı. İçkiyi bıraktığım ilk zamanlarda söylediğim saçmalıkları saygıyla dinledi. Arada sırada önerilerde bulundu, bunu öyle çaktırmadan yaptı ki genellikle bunların kendi fikrim olduğuna inandım.</p><p class="calibre3">Bir gece, lakayt bir tavırla, bir sponsor bulmam gerektiği söyleniyor, dedim. Bunu bir iki gün çalıştıktan sonra söyleyebildim. Sen ne dersin, dedim.</p><p class="calibre3">Kötü bir fikir değil herhalde, dedi.</p><p class="calibre3">Hayır dedim, bunu sormamıştım. Benim sponsorum olmaya ne dersin demek istemiştim.</p><p class="calibre3">Galiba zaten öyleyim dedi. Ama dedi bunu resmi sponsorluk yapmak istiyorsan, bunun iyi bir fikir olduğunu söylerim.</p><p class="calibre3">Eski bir ordu ceketi giyen sade bir adamdı. Uzun bir zaman ne iş yaptığını ya da AA odalarının dışında nasıl bir hayatı olduğunu bile bilmiyordum. Bir gün bir toplantıyı yönetti ve hikâyesini öğrendim. Sonra birbirimizi yakından tanıdık. Toplantılarda ve toplantılardan sonra kilolarca kahve içtik ve yüzlerce Pazar gecesi masalarda karşılıklı oturduk.</p><p class="calibre3">Keşke başka birini sponsor olarak seçsevdim ya da hiç kimseyi seçmeseydim. Keşke o bodrum katındaki salonda etraftakilere bakıp, teşekkür ederim ben almayayım diyerek oradan çıkıp içki içmeye gitseydim.</p><p class="calibre3">Böyle bir saçmalık yapmama asla izin vermezdi, Birçok kere ne muazzam bir egon var ki demişti bana, bu kadar acımasız olabiliyorsun kendine. Neden bu kadar yüksek standartlar koyuyorsun? Sen kendini ne zannediyorsun? Dünyanın etrafında döndüğü bok mu?</p><p class="calibre3">Yani değil miyim, dedim.</p><p class="calibre3">Sen yalnızca bir insansın, dedi. Yalnızca bir alkolik.</p><p class="calibre3">Bu kadar mı?</p><p class="calibre3">Bu kadarı yeter dedi.</p><p class="calibre3">Keşke geçmiş değiştirilebilir olsaydı.</p><p class="calibre3">TJ bilgisayarında bir yanlış yaptığında belirli tuşlara basar ve yapılanı yapılmamış hale getirebilir. Ama yıllar önce bir pinball bağımlısının bana dediği gibi hayatın YENİDEN BAŞLA tuşu yok.</p><p class="calibre3">Olan olmamış hale getirilemez. Çimentoya dökülmüş, taşa yontulmuştur.</p><p class="calibre3">Asırlar önce Ömer Havyam öyle güzel söylemiş ki ben bile hatırlayabiliyorum dizeleri:</p><p class="calibre3">Hareket eden parmak yazıyor ve yazdıktan sonra</p><p class="calibre3">İlerliyor, ne senin namusun ne zekân Tek satırı bile yok etmeye onu kandıramaz Ne de gözyaşlann tek kelimesini silebilir.</p><p class="calibre3">Keşke böyle olmasaydı. Keşke...</p><p class="calibre3">Cinayet mahallinde, önce 911 çağrısına gelen üniformalılar, sonra da sivil giyinmiş biri tarafından uzun uzadıya sorguya çekildim. Soruları ve cevaplarımı hatırlamam çok zor, çünkü sorgulamanın hayal meyal farkmdaydım. Aklımın bir bölümüyle dikkatimi vermeye, işitme alanımda olanların ne dediklerini anlamaya, sorulan sorulara uygun cevaplar bulmaya çalışıyordum. Geri kalan kısmım başka bir yerdeydi, geçmişin koridorlarında amaçsız dolaşıyor, farklı bir geleceğe bakıyordum. Keşkeli bir geleceğe, değişik bir harekette bulunduğum için Jim'in hâlâ hayatta olduğu bir geleceğe bakıyordum.</p><p class="calibre3">On bir ya da on iki yaşlarımdayken, kafama bir bevzbol sopası yemiş ve bütün bir gün beyin sarsmtısıyla dolaşmıştım. Bu da öyle bir şeydi. Sanki bir pamuk yumağına sarılmış, yoğun bir sisin içinde kalmıştım. Etrafımda olanları sanki bir rüyadaymış gibi yaşıyor, hafızama bulanık, bölük pörçük imgeler halinde yerleştiriyordum.</p><p class="calibre3">Sonunda ona çeyrek kala sis dağıldı. Midtown North'da, üst kattaki ekip odasının duvarındaki saate baktığımı hatırlıyorum. Oraya mavi beyaz bir polis otomobilinin arkasında götürülüşüm ise daha bulanık. Yürüyebilirdik de: Karakol Şanslı Panda'dan neredeyse bir taş atım ötede, Sekizincimin batısında, Elli Dördüncü'nün üstündeydi.</p><p class="calibre3">Herhalde karakoldakilerin tümü restoranı biliyorlardı. Polislerin destansı bir çörek tutkusu vardır ama aynı zamanda inanılmaz miktarda Çin yemeği de tüketirler. Midtown North'un en gurmeleri eminim Şanslı Panda'nm iyi müşterilerindendi. Bu bana "keşke"yle başlayan bir yakınma şansı daha veriyordu. Neden ön masalarda oturan bir iki polis yoktu? Katil onları görür görmez girdiği gibi çıkar giderdi.</p><p class="calibre3">On'a çeyrek var. O ana kadar zamanın farkında bile değildim. Jim'le altı buçuk'da buluşmuştuk. Bir iki dakika konuştuk. Tuvalete gittim, işimi gördüm, tuvaletten koşarak çıktım...</p><p class="calibre3">O zamandan beri üç saat geçmişti, nasıl geçtiğinin farkında olmadığım üç saat. Çoğunu oturarak ya da ayakta durarak, bir şeylerin olmasını, birilerinin bana bir şeyler yapmamı söylemesini bekleyerek geçirmiş olmalıyım. Uysal ve itaatkârdım herhalde. Zamanın geçtiğini fark etmediğim için ne sıkılmış ne sabırsızlanmıştım.</p><p class="calibre3">"Matt? Şuraya otursana. Bir kere daha üstünden geçeceğiz sonra evine gidip dinlenebilirsin."</p><p class="calibre3">"Tabii" dedim.</p><p class="calibre3">Bu detektifin adı George Wister'di. İnce, uzundu, sert bir burnu ve çenesi ve dikkatlice biçim verilmiş küçük bir bıyığı vardı. Sakalı koyu ve gürdü, herhalde bu sabah kalktığında tıraş olmuştu ama onun da farkında olduğu gibi şu an yine tıraş olması gerekiyordu. Sürekli sakalını ovuşturuyor, bıyığını düzeltiyordu.</p><p class="calibre3">Kırk yaşlarmdaydı, koyu kahverengi saçları ve gözleri vardı. Bütün bunları dikkatlice gözlemledim ve neden böyle bir şey yaptığımı merak ettim. Kimse benden sorgulayan memuru tarif etmemi istemeyecekti. Benden istedikleri katilin bir tarifiydi, ben ise onlara bu konuda yardımcı olamazdım.</p><p class="calibre3">"Seni burada bu kadar uzun tuttuğumuz için özür dilerim" diyordu Wister. "Ama bu işler nasıldır bilirsin. Sen de polistin."</p><p class="calibre3">"Yıllar önce."</p><p class="calibre3">"Seni buralarda gördüğümü hatırlıyorum. Joe Durkin'le yakındınız değil mi?"</p><p class="calibre3">"Birbirimizi uzun süredir tanırız."</p><p class="calibre3">"Şimdi özel olarak çalışıyorsun." Cüzdanımı çıkardım ve ruhsatımı göstermek üzere uzandım. "Gerek yok" dedi, "Daha önce gösterdin."</p><p class="calibre3">"Hatırlamak zor. Kime ne gösterdiğimi."</p><p class="calibre3">"Evet, herkes aynı şeylerin üzerinden bir kere daha geçmek ister ve her seferinde olanları yeniden yaşarsın. Yorgunluktan ölüyor olmalısın."</p><p class="calibre3">Öyle miydim? Farkında değildim.</p><p class="calibre3">"Herhalde evine gitmek için can atıyorsun." Çenesine, yanağına dokudu. "Maktul James Martin Faber." Bir dosyadan Jim'in ev adresini, işinin adını ve adresini okumaya devam etti. Her seferinde başını kaldırarak benden tasdik bekledi.</p><p class="calibre3">"Karısı..." diye başladım.</p><p class="calibre3">"Bayan Beverly Faber, aynı adres. Ona haber verilecek, hatta şu sıralar birileri gitmiş olmalı. Resmi bir kimlik onayı yapması gerekecek."</p><p class="calibre3">"Onu görmem gerek."</p><p class="calibre3">"Önce biraz dinlenmen gerek Matt. Büyük ihtimalle şu anda sen de şoktasın."</p><p class="calibre3">Şoktan sıyrılmakta olduğumu söyleyebilirdim. Kendime geliyordum, ne demekse bu. Yalnızca başımı sallamakla yetindim.</p><p class="calibre3">"Faber'le dosttunuz."</p><p class="calibre3">"Sponsorumdu." Bu kelime onu şaşırttı, ben de kullandığıma pişmen oldum çünkü şimdi açıklama yapmak zorundaydım. Her ne kadar açıklama yapmamak için bir ııeden yoktu. Bir AA mensubunun kimliğini açıklamama geleneği vardı ama bu yalnızca yaşayanlara dönük bir nezaket kuralıydı. "AA sponsorum" dedim.</p><p class="calibre3">"Bu Anonim Alkolikler'mi oluyor?"</p><p class="calibre3">"Evet."</p><p class="calibre3">"Ben herkes katılabilir sanıyordum. Bir sponsora gerek olduğunu bilmiyordum."</p><p class="calibre3">"Gerek yok" dedim. "Sponsor, katıldıktan bir süre sonra edindiğin, daha çok bir dost ve danışman. Haham gibi."</p><p class="calibre3">"Daha deneyimli biri, öyle mi? Sana bir takım destekler sağlıyor, başının derde girmemesi için yardımcı oluyor?"</p><p class="calibre3">"Biraz farklı" dedim. "AA'da promosyon gibi şeyler yok ve başının derde girmemesinin tek yolu içkiden uzak durmak. Sponsor, konuşabileceğin, senin ayık kalmana yardım eden biri."</p><p class="calibre3">"Benim böyle bir sorunum yok" dedi, "ama birçok polisin var, biliyorum. Her gün altına girdiğin stresin dozu çok yüksek."</p><p class="calibre3">İçkiye ihtiyacın varsa her iş stresli demektir.</p><p class="calibre3">"Dolayısıyla birlikte akşam yemeği yiyecektiniz. Özel bir durum mu vardı, konuşmak istediğiniz özel bir konu?"</p><p class="calibre3">"Hayır."</p><p class="calibre3">"Sen evlisin, o da evli ama eşlerinizi bir Pazar akşamı evde bırakıp Çin yemeği yemek için buluştunuz."</p><p class="calibre3">"Her Pazar akşamı" dedim.</p><p class="calibre3">"Öyle mi?"</p><p class="calibre3">"Çok ender olarak buluşamadığımz Pazarlar hariç, öyle."</p><p class="calibre3">"Yani düzenli bir şeydi bu. AA'da bu standart mıdır9"</p><p class="calibre3">"AA'da hiçbir şey standart değildir" dedim, "içki içmemek dışında. O bile düşündüğün kadar standart değil. Bizim Pazar yemeklerimiz sponsor ilişkimiz çerçevesinde başladı, birbirimizi tanımanın bir yolu olarak. Yıllar boyunca dostluğumuzun bir parçası oldu."</p><p class="calibre3">" 'Yıllar boyunca.' Uzun yıllar mı sponsorluğunu yaptı?"</p><p class="calibre3">"On altı yıl."</p><p class="calibre3">"Dalga geçiyorsun! On altı yıl? Bütün bu sürede hiç içki içmedin mi?"</p><p class="calibre3">" Şu ana kadar hayır."</p><p class="calibre3">"Hâlâ da toplantılara gidiyorsun?"</p><p class="calibre3">"Gidiyorum."</p><p class="calibre3">"O da gidiyor mu?"</p><p class="calibre3">"Gidiyordu."</p><p class="calibre3">"Yani artık gitmiyor mu?"</p><p class="calibre3">Bunu nasıl cevaplayacağımı düşünürken ne dediğimi anladı ve kıpkırmızı kesildi. "Özür dilerim" dedi,</p><p class="calibre3">"Uzun bir gün oldu." Elindeki dosyaya baktı. "Her Pazar gecesi. Hep aynı restoran mı?"</p><p class="calibre3">"Daima Çin" dedim, "Farklı restoranlar."</p><p class="calibre3">"Neden Çin? Belli bir nedeni var mı?"</p><p class="calibre3">"Yalnızca edindiğimiz bir alışkanlık."</p><p class="calibre3">"Eh, yeni bir Çin restoranı seçebilir ve bıkıncaya kadar bir süre oraya gidebilirsiniz sanırım. Benim varmak istediğim, bu gece oraya gideceğinizi kim biliyordu?"</p><p class="calibre3">"Hiç kimse."</p><p class="calibre3">"Anladığım kadarıyla rezervasyon yapmadınız?"</p><p class="calibre3">"Şanslı Panda'da mı?"</p><p class="calibre3">"Haklısın. Acaba orada rezervasyon yaptırmış hiç kimse var mıdır? Öğle yemekleri için belki çünkü hafta içinde öğleleri tamamen dolu oluyorlar. Ama haftasonları ve akşamları sinek avlıyorlar."</p><p class="calibre3">"Ya da insan" dedim.</p><p class="calibre3">Nasıl karşılık vereceğini bilemeden yüzüme baktı. Derin bir nefes alıp restoranı kimin seçtiğini sordu.</p><p class="calibre3">"Emin değilim" dedim. "Bir düşüneyim. O Elli Sekizinci'de bir yer önermişti ama orası bir süre önce kapanmıştı. Ben Chinatown'u önerdim, o çok uzak dedi ve sanırım Şanslı Panda'vı düşünen o oldu."</p><p class="calibre3">"Ne zaman oldu bu?"</p><p class="calibre3">"Dün olmalı. Telefonda konuştuk."</p><p class="calibre3">"O buluşma yerini ve zamanını tayin etti." Bir şeyler yazdı. "Onu gördüğün son..."</p><p class="calibre3">"Cuma akşamı, toplantıda."</p><p class="calibre3">"Bir AA toplantısı demek istiyorsun değil mi? Ve söylediğin gibi dün telefonda konuştunuz ve kararlaştırdığınız gibi yemek için buluştunuz. "</p><p class="calibre3">"Evet."</p><p class="calibre3">"Nerede yemek yiyeceğinizi hiç kimseye söyledin mi?"</p><p class="calibre3">"Karıma bir şeyler söylemiş olabilirim. Hatırlamıyorum bile."</p><p class="calibre3">"Başka kimseye söylemedin.</p><p class="calibre3">"Hayır."</p><p class="calibre3">"O da karısına söylemiş olabilir mi?"</p><p class="calibre3">"Olabilir. Herhalde karısına benimle yemek yiyeceğini söylemiştir ama nerede yiyeceğimizi söylemeye gerek duymamış olabilir."</p><p class="calibre3">"Karısını tanır miydin?"</p><p class="calibre3">"Merhabamız vardı. On altı senede yirmi kereden fazla görmüş olduğumu sanmıyorum."</p><p class="calibre3">"Anlaşamaz miydin?"</p><p class="calibre3">"Jim'le ben dosttuk, o kadar. Elaine ben, Jim ve Beverly iki üç kere birlikte yemek yemişizdir ama topu topu. dediğim gibi iki üç kere."</p><p class="calibre3">"Elaine dediğin eşin."</p><p class="calibre3">"Evet."</p><p class="calibre3">"Onlar iyi anlaşıyor muydu?"</p><p class="calibre3">"Jim'le karısı mı?"</p><p class="calibre3">"Hıhhı. Hiç bu konuda konuşur muydu?"</p><p class="calibre3">"Son zamanlarda hayır."</p><p class="calibre3">"Yani bildiğin kadarıyla...."</p><p class="calibre3">"Bildiğim kadarıyla iyi anlaşıyorlardı."</p><p class="calibre3">"Anlaşmasalardı anlatır mıydı?"</p><p class="calibre3">"Sanırım."</p><p class="calibre3">"Anlaşmadığı bir kimse biliyor musun?"</p><p class="calibre3">"Jim herkesle iyi geçinirdi" dedim. "Geçinilmesi kolay bir insandı."</p><p class="calibre3">"Dünyada hiç düşmanı yoktu yani."</p><p class="calibre3">Şüpheci bir ses tonu vardı, tipik bir polis gibi. "Vardıysa da" dedim, "ben bilmiyorum."</p><p class="calibre3">"İşleri nasıldı?"</p><p class="calibre3">"İşleri mi?"</p><p class="calibre3">"Matbaacıydı değil mi? Bu civarda bir matbaası vardı?"</p><p class="calibre3">Kartvizitlerimden birini çıkarıp gösterdim. "Bunları o bastı" dedim.</p><p class="calibre3">Başparmağını kabartma harflerin üzerinde gezdirdi. "İyi iş" dedi. "Bu bende kalabilir mi?"</p><p class="calibre3">"Elbette."</p><p class="calibre3">"İşiyle ilgili herhangi bir şey biliyor musun?"</p><p class="calibre3">"Sohbetlerimizde işi çok sık konu olmazdı. Birkaç yıl önce kapamayı düşünmüştü."</p><p class="calibre3">"İşi bırakmayı mı?"</p><p class="calibre3">"Sıkılmıştı ve sanırım işlerin yavaşlaması da pek cesaretlendirici değildi. Bir süre bir kafe zincirinden franchise almayı düşündü. Her köşede bir tane açıldığı zamanlardı."</p><p class="calibre3">"Biraderim bir tane satın aldı" dedi Wister. "Onun için çok iyi oldu ama o da kızkardeşim de çok çalışmak zorunda."</p><p class="calibre3">"Her neyse, vazgeçti ve matbaacılıkta kaldı. Arada sırada emekliliğe ayrılmak isterdi ama ben hiç buna hazır olmadığını düşünmüşümdür hep."</p><p class="calibre3">"Burada altmış üç yaşında olduğu yazıyor."</p><p class="calibre3">"Doğruya benziyor."</p><p class="calibre3">"Emekliliğe ayrılabilecek bir durumda mıydı?"</p><p class="calibre3">"Hiçbir fikrim yok."</p><p class="calibre3">"Hiç yatırımlarından ya da borçlarından bahsettiği olmadı mı?"</p><p class="calibre3">"Hayır."</p><p class="calibre3">Çenesindeki uzamış tıraşını okşadı. "Yasadışı herhangi bir hareketten?"</p><p class="calibre3">"Yasadışı mı?"</p><p class="calibre3">"Örneğin işini zorla devralmak isteyen birileri?"</p><p class="calibre3">"Birileri böyle bir şey isteseydi, anahtarları olduğu gibi teslim eder, iyi şanslar dilerdi, Ekmek parasını çıkarıyordu ama zengin olunacak bir iş değildi, hele bir gangsterin devralmak isteyeceği bir iş kesinlikle değildi."</p><p class="calibre3">"Hiç onlar için bir iş yaptı mı?"</p><p class="calibre3">"Gangsterler için mi?"</p><p class="calibre3">"Organize suç örgütü için."</p><p class="calibre3">"Tanrım!" dedim.</p><p class="calibre3">"Göründüğü kadar uzak bir ihtimal değil, Matt. Suç örgütlerinin de diğer insanlarınkine benzer mal ve hizmet gereksinimleri vardır. Onlar da antetli mektup kâğıtları, zarflar, kartvizitler ve Tanrı bilir daha bir sürü şeyler kullanırlar. Çok sayıda restoran sahibidirler, dolayısıyla sürekli menü bastırtırlar. Arkadaşının da bir ara onlara hizmet vermemiş olması için bir neden yok. Kim olduklarını bilmeyerek bile vermiş olabilir."</p><p class="calibre3">"Herhalde mümkün ama..."</p><p class="calibre3">"Ona pek de koşer olmayan bir şeyler bastırtmak istemiş olmaları da mümkün. Resmi bir form, bir başkasının sipariş listesi ya da bunlara benzer şüpheli bir şey. Dostun belki bunu kabul etti, belki etmedi, belki de bilmemesi gereken bir şeyler öğrendi. "</p><p class="calibre3">"Ne demek istiyorsunuz?"</p><p class="calibre3">"Ne demek mi istiyorum? Demek istediğim şu: Arkadaşın Faber son derece profesyonel görünen bir cinayete kurban gitti. Bu adamlar durup dururken ateş etmezler. Dostun bilerek ya da bilmeyerek mafyaya karışmışsa bunu saklamakla ona iyilik etmiş olmuyorsun."</p><p class="calibre3">"Inanm bana hiçbir sır saklamıyorum."</p><p class="calibre3">"Onun ölmesini isteyebilecek herhangi bir insan tanıyor musun?"</p><p class="calibre3">"Hayır."</p><p class="calibre3">"Para verip onu öldürtmek isteyebilecek herhangi birisi? Ya da yeraltı dünyasından ona kin beslemekte olan biri?"</p><p class="calibre3">"Aynı cevap."</p><p class="calibre3">"Restorana girdin. Masaya oturdun. Haleti ruhiyesi nasıldı?"</p><p class="calibre3">"Her zamanki gibi. Sakin, dingin."</p><p class="calibre3">"Görebildiğin kadar onu rahatsız eden bir şey?"</p><p class="calibre3">"Görünürde bir şey yoktu."</p><p class="calibre3">"Neler konuştunuz?"</p><p class="calibre3">"Herhangi bir şey ve her şey. Ah, bu geceyi mi kastettiniz?"</p><p class="calibre3">"Sen tuvalete gitmeden önce bir iki dakika birlikteydiniz. Ne konuştunuz?"</p><p class="calibre3">Düşünmem gerekti. Ike ve Mike, sonra ne?</p><p class="calibre3">"Soğutucu" dedim,</p><p class="calibre3">"Soğutucu?"</p><p class="calibre3">"Soğutucu. Çok yükseğe ayarlamışlardı, buz gibi soğuktu içersi, bununla ilgili bir iki laf ettik."</p><p class="calibre3">"Yüzeysel konuşmalar yani."</p><p class="calibre3">"Hatırda kalmayacak kadar."</p><p class="calibre3">Başka bir tarafa yöneldi, katili gözucuyla bile olsun görüp görmediğimi sordu. Sürekli tekrarladığım gibi, ben erkekler tuvaletinden dönmeden önce o kapıdan çıkıp gözden kaybolmuştu dedim.</p><p class="calibre3">"Hafıza tuhaftır" dedi. "Farklı etkiler altında olabilir. Eğer beynin bir bilgi parçasını içeri almak istemiyorsa hafızanın bir bölümünü bloke eder ve giriş izni vermez."</p><p class="calibre3">"Bununla ilgili örnekler verebilirim size" dedim, "Ama olan bu değil. Silah sesleri işittiğimde kenefteydim. Koşarak salona döndüm, olanları gördüm ve adamı görebilmeyi umarak sokağa fırladım."</p><p class="calibre3">"Ama görmedin."</p><p class="calibre3">"Hayır."</p><p class="calibre3">"Yani uzun mu kısa mı, şişman mı zayıf mı ya da siyah mı beyaz..."</p><p class="calibre3">"Şahitlerin siyah olduğunu söylediklerini biliyorum. "</p><p class="calibre3">"Ama sen kendin görmedin."</p><p class="calibre3">"Hayır."</p><p class="calibre3">"Restoranda siyah bir adam gördün mü?"</p><p class="calibre3">"Cinayetten önce ya da sonra öteki müşterilere pek dikkat etmedim. Zaten salon neredeyse bomboştu, hayır, siyah birini gördüğümü hiç sanmıyorum."</p><p class="calibre3">"Peki, ya uzaklaşmakta olan bir otomobil? O sırada fark etmemiş olabilirsin."</p><p class="calibre3">"Fark ederdim çünkü yaya bir adam ya da uzaklaşan bir otomobil arandım."</p><p class="calibre3">"Ama ikisini de görmedin."</p><p class="calibre3">"Hayır."</p><p class="calibre3">"Bir taksi ya da..."</p><p class="calibre3">"Hayır."</p><p class="calibre3">"Şu anda James Faber'i öldürmek için bir nedeni olan herhangi bir kişi de bilmiyorsun."</p><p class="calibre3">Başımı salladım. "Böyle bir insan yoktur demiyorum" dedim. "Yalnızca ben tanımıyorum ve var olduğuna inanmam için de bir neden yok."</p><p class="calibre3">"Bu gece olanlar dışında."</p><p class="calibre3">"Evet."</p><p class="calibre3">"Peki va sen, Matt?</p><p class="calibre3">Sertçe baktım. "Bir şeyler kaçırıyor olmalıyım" dedim, ses tonumu denetim altında tutmaya çalışarak. "Onu tuzağa düşürdüğümü, tuvalete saklanıp kiralık bir katilin beynini dağıtmasını planladığımı mı ima ediyorsunuz?"</p><p class="calibre3">"Sakin ol..."</p><p class="calibre3">"Eğer öyleyse bu o kadar uzak bir şey ki nasıl tepki göstermem gerektiğini bile bilmiyorum."</p><p class="calibre3">"Sakin ol" dedi, "Otur, Matt. Söylemek istediğim kesinlikle böyle bir şey değildi."</p><p class="calibre3">"Değil mi?"</p><p class="calibre3">"Kesinlikle hayır."</p><p class="calibre3">"Eh, öyleye benziyordu."</p><p class="calibre3">"Öyleyse benim hatam çünkü niyetim bu değildi. "Ya sen" derken, seni vurmak isteyebilecek birileri olup olmadığını soruyordum."</p><p class="calibre3">"Ah."</p><p class="calibre3">"Sen sandın ki..."</p><p class="calibre3">"Ne sandığımı biliyorum. Öyle parladığım için özür dilerim."</p><p class="calibre3">"Eh, bağırıp çağırmadın ama yüzün öyle karardı ki karşımda kalp krizi geçireceğinden korktum."</p><p class="calibre3">"Sanırım göründüğümden daha bitkinim" dedim. "Katilin yanlış adamı vurmuş olabileceğini mi söylüyorsun?"</p><p class="calibre3">"Tetikçinin kurbanı tanımadığı durumlarda bu herzaman mümkün. Faber bir iki yaş büyük değil miydi senden?"</p><p class="calibre3">"Ben birkaç santim daha uzunum, o biraz daha kilolu ve iriydi. Birbirimize benzediğimizi sanmıyorum. Kimse bana yanlışlıkla Jim diye hitap etmedi, en azından bunu söyleyebilirim."</p><p class="calibre3">"Senin geçmişten düşmanların olabilir mi? Teşkilatta çalıştığın zamanlardan kalma."</p><p class="calibre3">"Yirmi yıl oldu George. Teşkilattan, çalıştığımdan daha uzun bir süredir ayrıyım."</p><p class="calibre3">"Peki, son zamanlarda edindiğin düşmanlar? özel detektifsin, Üzerinde çalıştığın mafyayla ilgili herhangi bir iş var mı?"</p><p class="calibre3">"Hayır."</p><p class="calibre3">"Birilerinin tersine gitmiş olabileceğin herhangi bir iş?"</p><p class="calibre3">"Hayır" diye tekrarladım. "Bugünlerde çoğunlukla avukatlar için çalışıyorum. Kişisel zarar ve ürün şikâyetlerinde şahitleri araştırıyorum. İşin ağır bölümünü bilgisayarında halleden bir delikanlıyı çalıştırıyorum."</p><p class="calibre3">"Yani hiçbir şey gelmiyor aklına,"</p><p class="calibre3">"Hayır."</p><p class="calibre3">"Eh, öyleyse neden evine gitmiyorsun artık? Üzerine uyu, bak bakalım sabah bir şey geliyor mu aklına. Bunun büyük ihtimalle nasıl sonuçlanacağını biliyorsun değil mi?"</p><p class="calibre3">"Nasıl?"</p><p class="calibre3">"Yanlış tanımlama. Ne olduğuyla ilgili bir hissim var, Tanrı biliyor ki ilk defa olan bir şey de değil. Biri arkadaşını gördü, bir uyuşturucu işinde ona kazık atmış ya da karısını ay artmış bir zavallıya benzetti. Ya da, böyle durumları da gördüm, bir herifin başına ödül var, birisi onu bir yerlerde görüyor ve haber veriyor, adam senin dostuna belki de hiç benzemiyor ama tetikçi yanlış restorana gidiyor. Yedinci Cadde'deki Altın Tavşan'a ya da Dokuzuncu'daki Hoo Flung Poo'ya gideceğine Sekizinci'deki Şanslı Panda'ya gidiyor."</p><p class="calibre3">"Belki."</p><p class="calibre3">"Dolunay var, biliyorsun."</p><p class="calibre3">"Fark etmemiştim."</p><p class="calibre3">"Eh, hava bulutlu. Polisler şahit kovalıyor şu sıra. Olay sırasında sokakta olup yağmura yakalananları ya da pencerelerinin önünde yağmurun ne zaman boşalacağım merak ederek bekleyenleri. Nasıl olduğunu bilirsin. Heryeri araştıracağız, muhbirlerimizin söyleyebileceği bir şeyler olup olmadığına bakacağız. Şanslıysak tetiği çeken bok herifi enseleyeceğiz." Çenesini okşadı. "Arkadaşını sana geri getirmeyecek" dedi. "Ama yaptığımız iş bu. Tek yapabildiğimiz bu."</p><p class="calibre3">Dokuzuncu Cadde'den eve yürüdüm. Yolda birkaç barın önünden geçtim ve her seferinde kalbimin biraz daha hızlı attığını hissettim. Bu uygun bir tepkiydi. Kafamda oynayan filme dayanamıyordum ve alkolün geri plandaki müziği bastıracağı ve imgeleri karartacağı kesindi.</p><p class="calibre3">Şerefine, Jim.</p><p class="calibre3">Son on altı yıldır avık kalmama yardımcı olduğun için teşekkürler. Sen olmasaydın da yapabileceğimi kim söyleyebilir? Şimdi bana öğrettiğin her şeyi unutarak hatırana saygılarımı sunacağım.</p><p class="calibre3">Hayır, sanmıyorum.</p><p class="calibre3">Jim, Sipowicz, oğlunun ölümünden sonra içkiye yeniden başlayınca NYPD Blue'yu izlemeyi bırakmıştı. Adi herif, dünyanın en adi herifi, demişti.</p><p class="calibre3">Elinde değil, demiştim. O yalnızca bir karakter, yapabileceği tek şey senaryoda yazılı olan.</p><p class="calibre3">Ben yazardan söz ediyorum demişti.</p><p class="calibre3">Dolayısıyla içki içmeyecektim ama arzulamadığımı söyleyemezdim. Gözlerim hiçbir bar kapısını, hiçbir neon ışıklı bira reklamını kaçırmıyordu. Ağzım biraz sulanmış bile olabilirdi. Ama ayaklarım yürümeye devam etti.</p><p class="calibre3">Gökyüzünde dolunayı arandım ama göremedim.</p><p class="calibre3">Binamızın lobisine girince giderek artan bir tedirginlik duymaya başladım. Asansörde, gözlerimin önüne on dördüncü katta karşılaşacağım manzaralar geldi, Kapı kırılmış, mobilyalar darmadağın, resimler bıçaklanmış.</p><p class="calibre3">Daha kötüsü...</p><p class="calibre3">Kapı kapalı ve kilitliydi. Anahtarımı kullanmadan önce zili çaldım. Kapıyı açtığımda Elaine karşımdaydı. Bir şey söylemek üzere ağzını açtı sonra yüzümdeki ifadeyi görüp durdu.</p><p class="calibre3">"Jim öldü" dedim. "Onun öldürülmesine neden oldum."</p><p class="calibre3">"Sanırım şoktaydım" dedim. "Herhalde bir dereceye kadar hâlâ öyleyim. Ama sis ne kadar kalmlaşırsa kalınlaşsm, adaleti engellediğim gerçeğini hiç gözden kaçırmadım."</p><p class="calibre3">"Onlara her şeyi anlatmadığın için mi?"</p><p class="calibre3">"Onları bilerek yanlış yönlendirdiğim ve önemli olduğunu bildiğim bilgileri sakladığım için. Orada öylece oturdum ve neden öldürüldüğünü çok iyi bildiğim halde Jim'in matbaa işiyle ilgili sorulanları cevapladım. Tetikçi evet, bir hata yapmıştı ve bunun dolunayla hiç ilgisi yoktu. Orta yaşlı, haki pantolon, kırmızı gömlek ve rüzgârlık giymiş bir adamı vurması gerekiyordu. O da bunu yaptı."</p><p class="calibre3">"Bunu neden söyleyemedin onlara?"</p><p class="calibre3">"Çünkü beni Mike Ballou'yla ilişkilendirecek ve ikimizi birden sıcağı sıcağına bir cinayet soruşturmasının ortasına atacaktı. Bütün cesetlerin nereye gömülü olduğunu öğrenmek isteyeceklerdi. Kenny ve McCartney'in öldürülmelerini bildirmemekle, ayrıca özellikle örtbas etmeye çalışmakla suçlanacaktım. Mick'in arka bahçesini kazdığımız gece sayısız kanunlar çiğnedik."</p><p class="calibre3">"Lisansını kaybederdin."</p><p class="calibre3">"Bu en önemsizi. Cinayete karışmakla suçlanabilirdim."</p><p class="calibre3">"Bunu düşünmemiştim."</p><p class="calibre3">"Her şeye rağmen, bir işe yarayacağını bilsem, şansımı dener Wister'le anlaşmaya çalışırdım."</p><p class="calibre3">"Bu Jim'i geri getirmez."</p><p class="calibre3">"Hayır, hiçbir şey geri getiremez. Katilini de yakalatmaz. Jim bir çete savaşının ortasında kalan masum bir izleyiciydi."</p><p class="calibre3">"Bu bir çete savaşı mı?"</p><p class="calibre3">"Öyleye benziyor. Jersey'deki depo da öyleye benziyordu. Ufacık aklım olsaydı o zaman çekilirdim bu işin içinden."</p><p class="calibre3">"Keşke kendini suçlamaktan vazgeçsen."</p><p class="calibre3">Buna bir karşılık vermedim. Bunu daha önce de birkaç kere söylemişti ve ben hâlâ nasıl cevaplayacağımı bilmiyordum. "Polislerin iyi becerdikleri işler var ama çete cinayetleri bunlardan biri değil. Şansları yaver gittiği durumlarda bile, emri kimin verdiğini, tetiği kimin çektiğini bilseler bile mahkemeye çıkartabilecekleri bir dosya toparlamaları çok zor oluyor,"</p><p class="calibre3">"Anlaşılan çete suçlarına karşı çaresiz kalıyorlar."</p><p class="calibre3">"Tam anlamıyla çaresiz değil. RICO kanunları onlara çok geniş yetkiler verdi. Son yıllarda birkaç önemli vakayı sonuçlandırdılar. Bir iki çete üyesini enseleyebildiler. Arada sırada birilerini dinleme cihazı takmaya, başka birilerini patronlarını gammazlamaya ikna ediyorlar, sonuçta da kodese bir cani daha tıkılıyor. Başka bir yöntemleri de, çalıntı mallar satan bir dükkân açıp ellerinde TV ya da kürk mantoyla içeri girenleri enselemek."</p><p class="calibre3">"Bu yöntem onları çok medyatik yapıyor."</p><p class="calibre3">"Eminim bu da çok hoşlarına gidiyordur. Her neyse iyi polis işi bu. Bazı eski meslektaşlarım aynı fikirde olmayabilir ama bence NYPD benim zamanıma göre son yıllarda çok daha iyi durumdu. Çok daha becerikliler. Yine de bu, Jim'i öldüren adamı enseleyecekleri anlamına gelmez."</p><p class="calibre3">"Böyle düşünmene rağmen onlara her şeyi anlatmadığın için rahatsızsın."</p><p class="calibre3">"Anlatsavdım daha rahatsız olurdum gibi geliyor. Bazı şeyleri açıklamakta epey zorlanırdım, örneğin taşıdığım silahı."</p><p class="calibre3">"Bunu merak ediyordum. Kimse fark etmedi mi?"</p><p class="calibre3">"Şüphelilerden biri değildim, dolayısıyla kimse üstümü aramadı. Rüzgârlığımın fermuarı yukarı kadar çekikti. Restoranda ve sokakta hava soğuktu ama Midtown North'un ekip odasında sıcak bunaltıcıydı. Her an, Wister'in ceketimi çıkarıp rahat etmemi söylemesini bekledim ama söylemedi."</p><p class="calibre3">"Onlara asıl hedefin sen olduğunu söyleseydin..."</p><p class="calibre3">"O zaman yüzlerce soru soracaklardı ve silah dahil her şey su yüzüne çıkacaktı. 'Bu mu? Şey, siz cinayet silahını ele geçirdiniz, zaten bu otuz sekizlik, yirmi ikilik değil ve yakın bir zamanda ateşlenmediği belli. Henüz ruhsatını almadım çünkü daha geçen gün midemi yumruklayan birinden almıştım."</p><p class="calibre3">"Bu arada miden nasıl?"</p><p class="calibre3">"İyi."</p><p class="calibre3">"Aç olmalısın. Akşam yemeği yemedin. Öğleden beri hiçbir şey yemedin."</p><p class="calibre3">"Hiçbir şey istemiyorum."</p><p class="calibre3">"Sen bilirsin."</p><p class="calibre3">"Neden öyle bakıyorsun?"</p><p class="calibre3">"Jim, böyle aç kalmana ne derdi diye düşünüyordum."</p><p class="calibre3">"Aç kalmamamı söylerdi" dedim. "Aç değilim. Şu anda yemek fikri midemi bulandırıyor."</p><p class="calibre3">"Fikrini değiştirirsen..."</p><p class="calibre3">"Sana söylerim. Baksana, kahve var mı? Bir fincan kahve çok iyi olurdu."</p><p class="calibre3">"Beni rahatsız eden" dedim, "hiç tereddüt etmeden bilgi saklamam. Sanki dünyanın en doğal hareketiydi."</p><p class="calibre3">Yemek masasmdaydık, benim kahvem, onun da bitki çayı vardı. Rüzgârlığımı, silahı ve askılığı çıkarmıştım. Polo gömleği ve Kevlar yeleği çıkarmış sonra gömleği tekrar giymiştim. Yelek sandalyenin arkasında, silah ve omuzluk da mutfak tezgâhının üstündeydi.</p><p class="calibre3">"Uzun yıllar polistim, sonra uzun yıllar lisanssız olarak özel detektiflik yaptım. Sonunda resmi detektiflik belgesini aldım çünkü gizli gizli beni saygın yapacağına inanıyordum"</p><p class="calibre3">"Bunu daha önce hiç söylememiştin."</p><p class="calibre3">"Hayır."</p><p class="calibre3">"Seninle evlendiğimizde" dedi, "sanabil şey söviemiştim. Hatırlıyor musun?"</p><p class="calibre3">"Geçen gün bunu düşünüyordum. Evliliğimizin hiçbir şeyi değiştirmesi gerekmediğini söylemiştin."</p><p class="calibre3">"Çünkü biz zaten birbirimize bağlılık sözü vermiştik. Dolayısıyla bir kâğıt parçası ııeyi değiştirir ki? Sen zaten saygındın."</p><p class="calibre3">"Belki yanlış kelime kullandım. Belki lisansın beni daha resmi kılmasını, daha kurumsallaştırmasını bekliyordum."</p><p class="calibre3">"Öyle mi oldu?"</p><p class="calibre3">"Mesele de bu" dedim. "Hayır, hiç öyle olmadı. Biliyorsun, polislik yıllarımda sisteme olan bütün havailerim yıkıldı. Et paketleme fabrikasında çalışırsan ete duyduğun bütün arzunu yitirirsin derler. Teşkilatta da buna benzer bir şey oluyor. Basitçe, kuralları kırmayı öğretiyorlar. Mahkemede şahitliğe çıkıp yalan söylemesini öğrendim. Aynı zamanda rüşvet aldım, ölü soydum ama bu daha çok benim ahlaki değerlerimin çöküşüyle ilgili. Yaptığım işle ilgili olabilirdi ama sistemle ilgili düşüncelerimin sonucu değildi.</p><p class="calibre3">Sonra istifamı verip ayrıldım" diye devam ettim. "Bunu da nasıl yaptığımı biliyorsun. Aniden, bir gün önce polistim, bir gün sonra değildim ama bir başka açıdan uzun bir süreçti. Kalben daha uzun zaman polis kaldım. Tek eksiğim rozetim ve maaşımdı. Dünyayı hâlâ aynı biçimde görüyordum. Beş bölgede de tanıdığım eski meslektaşlar vardı, üzerinde çalıştığım davalarda onlardan yardım aldım, bana muhbirlik ettiler."</p><p class="calibre3">"Hatırlıyorum."</p><p class="calibre3">"Eh, böylece yıllar geçti. Tanıdığım herkes öldü ya da emekli oldu. Hâlâ çalışmakta olan tek yakın arkadaşım Joe Durkin, üstelik onu eskiden çok iyi tanımıyordum bile. Yakınlaşmadan önce uzun yıllar özel detektif olarak çalıştım. Son zamanlarda o da emekliye ayrılmaktan bahsediyor, bu günlerden birinde ayrılacak da."</p><p class="calibre3">"Ya bu gece seni sorgulayan Wister yerine o olsaydı?"</p><p class="calibre3">"Ona da aynı yalanları söyler miydim diyorsun? Herhalde. Başka ne yapabilirdim, bilmiyorum. Belki ona yalan söylerken o kadar rahat olmazdım, belki o bir şeyleri sakladığımı hissederdi. Aslında Wister de bir şeyler hissetmiş olabilir."</p><p class="calibre3">"Karmaşık bir durum, değil mi?"</p><p class="calibre3">"Çok. Kim olduğumu bilmek zor. 'Adım Matt ve ben bir alkoliğim.' Bunu o kadar çok kere söyledim ki inanmaya başladım ama bundan ötesi biraz bulanık. Yıllardır. işi punduna getirip kendi kurallarımı uyguluyorum. Bunu teşkilattayken öğrendim ve hiç unutmadım. Zaman zaman kanunu kendime uygun bir biçimde uyguladım. Hâkim ve jüri rollerini oynadım. Bazen Tanrı'yı ovnadım sanırım."</p><p class="calibre3">"Daima bir nedenin vardı."</p><p class="calibre3">"Herkes daima bir neden bulabilir. Mesele şu ki gayri kanuni hareketlerim oldu, suçlular için ve onlarla birlikte çalıştığım oldu ama hiçbir zaman kendimi bir suçlu olarak düşünmedim."</p><p class="calibre3">"Tabii ki düşünmedin. Sen suçlu değilsin ki."</p><p class="calibre3">"Ne olduğumdan emin değilim. Kendi kendime doğru olanı yapmaya çalıştığımı söylüyorum ama doğrunun ne olduğuna nasıl karar vereceğimi bilemiyorum. Aklıma gelen terim 'değerler pusulası' ama bunun ne olduğunu bildiğimden ya da buna sahip olup olmadığımdan emin değilim."</p><p class="calibre3">"Tabii ki sahipsin tatlım. Ama ibre oynayıp duruyor, değil mi?"</p><p class="calibre3">"Hayatımın ibresi olan tek kural" dedim, '"içki içmemek ve toplantılara gitmek.' Jim, bu kadarını yaparsam diğer her şeyin yolunda gideceğini söylüyor."</p><p class="calibre3">"Sen de yapıyorsun ve her şey de yolunda gidiyor."</p><p class="calibre3">"Ah, evet, yolunda gidiyor. Bu da Jim'in söylediği öteki şeydi. Her şey eninde sonunda yoluna girer. Tanrı'nm istediği olur. Tanrı'nm ne istediğini böylelikle öğrenirsin. Bekle ve gör."</p><p class="calibre3">"Bunu daha önce de söylemiştin."</p><p class="calibre3">"Daima hoşuma gitmiştir" dedim. "Sanırım bu gece Jim'in ölmesi ve benim yaşıyor olmam Tanrı'nm isteğiydi. Yoksa öyle olmazdı, değil mi?"</p><p class="calibre3">"Doğru."</p><p class="calibre3">"Bazen" dedim, "Tanrı'nm ne istediğini bilmek zor. Bazen olanları izleyip izlemediğini merak ediyor insan."</p><p class="calibre3">Uzun süre konuştuk. Yıllar önce, başka bir hayatta, o bir fahişe ben de başkasıyla evli bir polisken beni ona çeken şeylerden biri de bu kadar kolay konuşulabilir olmasıydı. Sanırım seçtiği işin tanımının bir parçasıydı bu. Bir telekız her şeyden önce bir erkeği rahatlatmalıydı. Ama bizim için bundan daha fazla bir şeydi. Onun yanında tamamen kendim olabildiğimi hissetmiştim, hoşlandığı adam bendim, rolünü oynadığı adam değil.</p><p class="calibre3">Belki bu da işinin tanımının bir parçasıydı.</p><p class="calibre3">Ben kahvemi içtim, o bitki çayını yudumladı ve Jim'den konuştum. İçkiyi ilk bıraktığım yıllarla ilgili hikâyeler anlattım, onunla ben birbirimizi tekrar bulmadan önceki yıllara ait. "İlk başta yeterince iyi bir insan olduğunu düşünmüştüm" dedim ona. "Ama beni rahat bırakması için Tanrı'ya dua ettim çünkü uzun süre içkiden uzak kalmayacağımı biliyordum ve hayal kırıklığına uğratacağım bir insan daha olsun istemiyordum. Sonra onu toplantılarda görmeyi özlemeye başladım. Benim için o Bay AA'ydı: Ayıklığın sesi. Aslında programa benden ancak iki yıl önce gelmişti. O ikinci yıldönümünde konuştuğunda, ben doksanıncı günümdeydim. Şimdi geri baktığımda iki yıl nedir ki dive düşünüyorum. İki yıl içkiden uzak kalmış bir insan kafasının içindeki örümcek ağlarını ancak temizlemektedir. Dolayısıyla o da volun çok başındaydı ama benim açımdan düşünemeyeceğim kadar ileri bir noktadaydı."</p><p class="calibre3">"Şimdi sana ne söylerdi?"</p><p class="calibre3">"Şimdi bana ne mi söylerdi? Artık hiçbir şey söyleyemez."</p><p class="calibre3">"Söyleyebilseydi?"</p><p class="calibre3">İçimi çektim. "İçki içme. Toplantılara git."</p><p class="calibre3">"Şimdi bir toplantıya gitmek istiyor musun?"</p><p class="calibre3">"Houston Sokağı'ndaki geceyarısı toplantısı için çok geç. Saat ikide bir tane daha var ama o da benim için çok geç. Dolayısıyla şimdi gitmek istemiyorum ama zaten içki de içmek istemiyorum, yani mesele yok."</p><p class="calibre3">"Başka ne söylerdi?"</p><p class="calibre3">"Aklını okuyamam."</p><p class="calibre3">"Hayır ama hayalgücünü kullanabilirsin. Ne söylerdi?"</p><p class="calibre3">İsteksizce, "Hayatına devam et derdi" dedim.</p><p class="calibre3">"Ve?"</p><p class="calibre3">"Ve ne?"</p><p class="calibre3">"Devam edecek misin?"</p><p class="calibre3">"Hayatıma devam etmek mi? Başka bir seçeneğim yok, değil mi? Ama o kadar kolay değil."</p><p class="calibre3">"Neden değil?"</p><p class="calibre3">"Geçen gece o iki serseriye artık Ballou için çalışmadığımı söyledim. Mick'e de aynısını söyledim. Mesele de kapanmıştı."</p><p class="calibre3">"Ama?"</p><p class="calibre3">"Ama bu kadar kolay olmayacağını bilmeliydim" dedim. "Yoksa dosdoğru Jovine'e gidip omuzluk almazdım. Kendi kendime eğer Mick'ten uzak, eve yakın olursam beni unutmalarının daha kolay olacağını söyledim. Ancak besbelli beni öldürmeye çoktan karar vermişlerdi ve bu gece elde ettikleri ilk fırsattı ve bundan da yararlandılar." Kaşlarımı çattım. "Bu hiçbir şeyi değiştirmemeli. Ah, Jim'in ölümüne içim yanıyor. Öfkemin büyük bölümü de kendime yönelik, onun ölümüne neden olduğum için ama..."</p><p class="calibre3">"Onun ölümüne neden olmadın."</p><p class="calibre3">"Onu tehlikeye attım. Biri onu ben sandığı için öldürdü. Bu da benim onunla yemek randevum olduğu için oldu. Birine de, beni öldürmeleri için bir neden verdiğim için oldu."</p><p class="calibre3">"Seninle tartışabilirim ama yapmayacağım."</p><p class="calibre3">"İyi. Dediğim gibi öfkemin çoğu kendime. Ama artanı da tetikçiye ya da onu üstüme kim saldıysa ona."</p><p class="calibre3">"İki farklı insan mı?"</p><p class="calibre3">"En azından iki. Biri kararı verdi. Yapışık saçlı serseri ya da ona emirleri veren adam. Başka biri binamızı gözetledi ve beni buradan Çin lokantasına kadar takip etti. Serseri ya da arkadaşı olabilir, ikisi de beni rahatlıkla tanırlardı. Ya da bir üçüncü olabilir, benim onu tanıyacağımdan endişelenmeyen biri."</p><p class="calibre3">"Öyleyse belki tetikçi de oydu." "Belki. Ama ona oynamazdım. Bence beni lokantaya kadar takip etti, sonra sokağın karşı tarafında sotaya yatıp cep telefonundan aradı..."</p><p class="calibre3">"Sanırım bugünlerde hepsinin cep telefonu var/' "Görünüşe göre sen ve ben hariç herkesin var. Mick'in bile var, inanır mısın? Geçen gece çiftliği aravıp yolda olduğumuzu bildirmek için kullandı."</p><p class="calibre3">" *Açık bir ışık bırakın, merdivenlerde de bir kürek. '"</p><p class="calibre3">"Takipçi tetikçiyi arıyor, o da arabasına atlayıp olay yerine geliyor. Sokakta buluşuyorlar, takipçi Şanslı Panda'yı işaret ediyor. 'Kırmızı gömlek, bej ceket, Gap marka haki pantolon, spor ayakkabılar' diyor. 'Görmemen mümkün değil.' Sonra direksiyona geçiyor, tabii tetikçiden başka bir de şoför yoksa. Otomobili kim kullanıyorsa uygun bir yerde duruyor, motoru çalıştırmaya</p><p class="calibre3">devam ediyor, tetikçi silahıyla içeri giriyor, sonra silahsız dışarı çıkıyor, otomobile atlıyor ve toz oluyorlar." "Ve bir adam ölüyor" dedi Elaine. "Ve bir adam ölüyor" "O sen olabilirdin." "Ben olmam gerekirdi." "Ama Tanrı başka türlü düşündü." Bir bakış açısı da buydu. "Geçen gece Dokuzuncu Cadde'deki iki adam" dedim. "Emri veren bir üçüncü. Beni Şanslı Panda'va kadar takip eden dördüncü ve içeri girip tetiği çeken beşinci. Belki de otomobili kullanan altıncı adam." Elaiııe'ne baktım. "Hesaplaşmak gereken epey adam var."</p><p class="calibre3">"Yapmak istediğin bu mu?"</p><p class="calibre3">"Bunu arzulamamak imkânsız" dedim. "Temel bir dürtü nerdeyse, sanırım içgüdüsel de diyebiliriz. 'Onlar bize yaptı, biz de onlara yapacağız.' İnsanlık tarihini düşün."</p><p class="calibre3">"Bosna'yı düşün" dedi.</p><p class="calibre3">"Ancak dediğim gibi beş ya da altı kişi ve kim olduklarını bile bilmiyorum. Kendimi, Jim'in ruhunun intikam diye haykırdığına inadırmam da zor. Jim'in şimdi bana ne söyleyeceğini mi sormuştun? Eh, bana dışarı çıkıp intikamını almamı söylemeyeceğini biliyorum."</p><p class="calibre3">"Evet, Jim bunu söylemezdi."</p><p class="calibre3">"Arkama yaslanıp heriflerin paçayı sıyırmasına izin vermek içimi kaynatıyor" dedim. "Ancak insanların paçayı gerçekten kurtarabildiklerinden emin değilim artık. Üstelik benim yardımım olmadan dünyanın düzene giremeyeceği inancımı da giderek yitirdim."</p><p class="calibre3">"Bu çok yaygın bir aldanıştır" dedi. "Üstelik insanın imanı ne kadar güçlüyse o kadar sıkı sarılır bu inancına. Yeryüzündeki köktendincilerin ortak tek bir şeyleri varsa o da kendileri el atmadan Tanrı'nın bir şey halledemeyeceğine olan inançlarıdır. Tanrı'ları sonsuz güçlüdür ama nedense onların yardımı olmasa bir şey beceremeyecektir."</p><p class="calibre3">Biraz kahve içtim. "Onları cezalandırmak benim işim değil" dedim. "Kendimi ne hâkim ne de jüri ilan ettim. İdam mangası olmaya da gönüllü değilim. Onlara da Mick'e de bu işi bıraktığımı söylemiştim, Jim'in ölümü bunu değiştirmiyor. Hâlâ bu işten uzaklaşmak istiyorum."</p><p class="calibre3">"Allaha şükürler olsun bunun için."</p><p class="calibre3">"Ancak bir sorun var. Uzaklaşabileceğimi sanmıyorum."</p><p class="calibre3">"Nedenmiş o?"</p><p class="calibre3">"İki gece önce uzaklaştım" dedim. "Bir yararı olmadı. Onların tepkisi beni öldürmek için birini yollamak oldu. Onlara göre ben hâlâ iş üzerindevdim. Ya da işi bırakıp bırakmadığımı umursamadılar. Kıçlarını tekmelemiş Allah'ın belası bir heriftim. Öyle ya da böyle adımı Ölüm Listesi'ne geçirmeyi başardım ve Jim'in ölümü beni listeden çıkarmayacak."</p><p class="calibre3">"Yani hiçbir şey yapmasan da..."</p><p class="calibre3">"Yine de işaretlendim. Yanlış adamı öldürdüklerini büyük ihtimalle fark etmişlerdir ya da hâlâ fark etmemişlerse sabaha anlarlar. Ben Jim'in benim günahlarım için öldüğünü düşünebilirim ama onlar Jim'in ölümünü benimkinin yerine saymayacaklar."</p><p class="calibre3">"Adın listede."</p><p class="calibre3">"Korkarım öyle."</p><p class="calibre3">Yüzüme baktı. "Peki, şimdi ne yapacağız?"</p><p class="calibre3">Sevişmeye çalıştık ama pek olmadı, biz de yalnızca birbirimize sarıldık. Ona Jim'le ilgili birkaç hikâye anlattım, bazılarını daha önce dinlemişti, bazılarını ilk defa duyuyordu. Bir ikisi komikti, birlikte güldük.</p><p class="calibre3">"Belki bunu söylememem gerekir ama sürekli kafamın içinde tekrarlanıyor ve delirtiyor beni" dedi. "Jim'e olanlar için çok üzgünüm. Onun için, Beverly için çok Üzgünüm. Tabii senin için de. Ama bir o kadar da ölenin sen değil de o olduğuna seviniyorum."</p><p class="calibre3">Bir şey söylemedim.</p><p class="calibre3">"Sürekli bunu düşünüyorum" dedi. "Gazetelerdeki ölüm ilanlarım okuduğumda da kafamın içindeki ses bunu söylüyor, hatta bazen ölüm ilanlarını bunun için okuduğumu düşünüyorum. Ne zaman benim yaşlarımda bir İcadın göğüs kanserinden ölse, 'iyi ki ben değil, o' demek içinZavallı bir adam golf sahasında düşüp ölse 'iyi ki Matt değil, o' demek için. Ne zaman bir deprem, bir sel baskını, bir salgın ya da uçak kazası olsa 'iyi ki biz değil, onlar.' Onlar her kimse, onlara her ne olmuşsa, iyi ki bize değil, onlara olmuş."</p><p class="calibre3">"Çok doğal bir tepki" dedim.</p><p class="calibre3">"Ama bu sefer gerçeğe çok yakın, değil mi? Çünkü ya sen ya o olacaktı. Jim tuvalete gitmiş olsa, sen masada oturuyor..."</p><p class="calibre3">"Başka türlü olabilirdi. Adam içeri girdiğinde benim yüzüm kapıya dönük olacaktı. Benim de bir silahım vardı."</p><p class="calibre3">"Ama zamanında çekebilecek miydin?"</p><p class="calibre3">Kapı açıldığında başımı kaldırsaydım, yabancı birini görürdüm, üstüme saldıran iki beyaz adamdan çok farklı siyah bir adamı. Onu da eğer başımı kaldırırsam görürdüm. Aynı ihtimalle menüye bakıyor ya da Jim'in dergisine gömülmüş olabilirdim.</p><p class="calibre3">"Belki" dedim. "Ama büyük olasılıkla hayır."</p><p class="calibre3">"Dolayısıyla iyi ki sen değil de o diyorum. Beverly için kalbim sızlıyor, şu anda yaşadıklarını düşünmek hasta ediyor beni ama iyi ki ben değil, o. Bunlara çok asil duygular denemez, değil mi?"</p><p class="calibre3">"Sanırım denemez."</p><p class="calibre3">"Ama Tanrı biliyor ki içten duygular. Sen de benzer duygular içinde olmalısın sevgilim. Kendi kendine, yerine senin orada kanlar içinde yatıyor olman gerektiğini söyleyebilirsin ama orada yatan sen değilsin ve kalbinin derinliklerinde böyle olduğu için seviniyorsun. Haklıyım, değil mi?"</p><p class="calibre3">Bir an sonra, "Evet" dşdim. "Sanırım haklısın. Haklı olmanı istemezdim ama gerçek bu."</p><p class="calibre3">"Bu yalnızca, yaşadığın için mutlu olduğun anlamına geliyor sevgilim."</p><p class="calibre3">"Sanırım."</p><p class="calibre3">"Bu kötü bir şey değil."</p><p class="calibre3">"Sanırım değil."</p><p class="calibre3">"Biliyor musun?" dedi, "biraz ağlasan sana bir zararı olmaz."</p><p class="calibre3">Bu konuda da haklı olabilirdi ama bunu hiç bilemeyecektik. Soıı ağladığımı hatırladığım olay bir AA toplantısında alkolik olduğumu ilk defa itiraf ettiğim zamandı. Gözlerimden akan yaşlara hiç hazırlıklı değildim. Ara sıra bir iki damla gözyaşı döktüğüm filmleri saymazsak, o zamandan beri gözlerim kuru kalmıştı. Onlar zaten gerçek gözyaşı sayılmaz, korku filmlerinde duyduğunuz korkunun gerçek olmadığı gibi.</p><p class="calibre3">Yani, ne ağlayabildim ne de sevişebildim. Sonunda uyuyamadım da. Kendimden geçer gibi olduvsam da bir türlü dalamadım. Uyuma çabalarından vazgeçip yataktan kalktım ve giyindim. Gömleğimin altına yeleği giydim, üstüne de omuzluğu aldım. Rüzgârlığımın fermu arım, silahı saklayacak kadar yukarı çektim.</p><p class="calibre3">Sonra yan odaya geçip bir telefon görüşmesi yaptim</p><p class="calibre3">"Siyah bir adam" dedi Mick, masanın karşısından bana bakarak.</p><p class="calibre3">"Şahitlere göre öyle."</p><p class="calibre3">"Ama sen adamı görmedin."</p><p class="calibre3">"Hayır, şahitleri sorgulama şansım da olmadı ama anladığıma göre hepsi, katilin siyah bir adam olduğunda hemfikir. Orta boylu, orta kalınlıkta, yirmilerinde otuzlarında ya da kırklarında..."</p><p class="calibre3">"Bu epeyce daraltıyor."</p><p class="calibre3">"Bir bıyığı ya da sakalı varmış."</p><p class="calibre3">"Ya bıyığı ya sakalı mı?"</p><p class="calibre3">"Ya da ikisi" dedim. "Ya da hiçbiri. Bunu anlamak için gereken zamandan çok daha kısa bir sürede içeri girip çıkıyor. Ayrıca silah patlamaya başlamadan önce kimsenin ona bakması için bir neden yok, silah patlamaya başlayınca da insanların tek istediği kendilerini korumak için bir yerlere saklanmak olmuş."</p><p class="calibre3">"Ama siyahtı" dedi Mick. "Bu noktada hepsi avnı fikirde."</p><p class="calibre3">"Evet."</p><p class="calibre3">"Zenciler mi öyleyse? Onlar için neyim ki ya da onlar benim için?" Viski dolu bardağını eline aldı, sonra içmeden masaya bıraktı. "Seııi döven ya da dövmeye çalışan iki herif" dedi. "Onlar zenci miydi?"</p><p class="calibre3">"ikisi de beyazdı. Silahlı olanının New York'lu aksanı vardı. Ötekinin yüzünü pek iyi göremedim, sesini de işitemedim ama beyazdı."</p><p class="calibre3">"Arkadaşını vuran adam ise..."</p><p class="calibre3">"Siyahtı."</p><p class="calibre3">"Beyaz bir adam siyah bir kiralık katil tutabilir" dedi düşünceli bir biçimde. "Ama neden dışarıdan birini getirsin? Kendi renginden birini kullanmaz mı?"</p><p class="calibre3">"Kim bu?"</p><p class="calibre3">"Bilmiyorum."</p><p class="calibre3">"Ama biri..."</p><p class="calibre3">"Her şeyi silip süpürmeye çalışıyor" dedim. "Kim olduğunu bilmiyorum, neden benim peşimde olduğunu da bilmiyorum."</p><p class="calibre3">Pare Vendöme'da birilerinin tuzak kurduğunu gerçekten düşünmüyordum ama kısa bir zaman önce atımı çaldırmıştım, ahırın kapısını açık bırakacak değildim. Bodruma inip arka servis kapısından dışarı çıktım. Grogan'a giderken sık sık dönüp arkama baktım. Kimse peşimde değildi, gölgelerden fırlayıp üstüme atlayan birileri de olmadı.</p><p class="calibre3">Mick taze kahve yapacağını söylemişti. Vardığımda bir masaya oturmuş, önüne bir şişe ve bir kadeh almış benim tarafıma da seramik bir kahve fincanı koymuştu. Kapının eşiğinde durup salonu gözden geçirdim. Kapanma saatine yaklaşıyordu ama hâlâ barda ve masalarda hafta sonunun bitmesini istemeyen çiftler ya da tek başına içenler vardı. Arka tarafta dart oynamakta olan Andy Buckley ve Tom Heaney'yi gördüm, Burke barın arkasında, yaşlı Eamonn Dougherty de öbür tarafındaydı. Mick bir ara onun IRA'nm efsanevi tetikçisi olduğunu söylemişti. Sen doğmadan önce o adam öldürüyordu, demişti,</p><p class="calibre3">Birkaç tanıdık yüz daha vardı.</p><p class="calibre3">Mick'in oturduğu yere doğru yürüdüm, kahvemi alarak duvar kenarında bir masaya gittim. Bu hareketime Mick'in gözleri açıldı ama bana katılmasını işaret edince bir şey demeden şişesini ve kadehini alarak yanıma geldi.</p><p class="calibre3">"Öteki masayı beğenmedin mi?"</p><p class="calibre3">"İnsanlara çok yakın" dedim. "Onların sohbetlerini dinlemek istemedim, onların da bizim sohbetimizi dinlemelerini."</p><p class="calibre3">"Ben onlarınkini yeterince dinledim" dedi gözlerinde muzip bir ifadeyle. "İlişkileriyle ilgili ciddi bir tartışma."</p><p class="calibre3">"Öyle bir şeyler olabileceğini düşünmüştüm" dedim. Sonra Şanslı Panda'da olanları anlattım, yüzü ciddileşti.</p><p class="calibre3">"Seni bu işe karıştırmakla hata ettim" dedi.</p><p class="calibre3">"Seni reddedebilirdim."</p><p class="calibre3">"Neye bulaştığını bilsevdin reddederdin. Seni tehlikeye attığımın hiç farkında değildim. Ama şimdi tam ortasmdasm."</p><p class="calibre3">"Biliyorum."</p><p class="calibre3">"İhtarlarım ciddiye alacağına inanmadılar. Ya da umursamadılar. Onları utandırdın, kötü duruma düşürdün. Benim ikilinin yapamadığını yaptın."</p><p class="calibre3">"Kenny ve McCartney."</p><p class="calibre3">"Zavallı gençler."</p><p class="calibre3">İki masa ötede bir adam ayağa kalktı, bara içkilerini tazelemeye gitti. Kadın, dudaklarında bir gülümsemenin iziyle yan gözle bana baktı. Sonra gözlerini indirdi.</p><p class="calibre3">"Peter Rooney de" dedi Mick.</p><p class="calibre3">"Bu aşina bir isim. Tanıyor muyum?"</p><p class="calibre3">"Burada karşılaşmış olabilirsin. Bir düşüneyim nasıl hatırlarsın? Eh, sol elinin üstünde bir denizci çıpası biçiminde dövme vardı."</p><p class="calibre3">Başımı salladım. "Uzun dar bir yüz, açılmaya başlamış bir alın."</p><p class="calibre3">"Aynen."</p><p class="calibre3">"Kendisinde de bir denizci görünümü vardı."</p><p class="calibre3">"Nasıl bir görünümdür o? Ah, boşver. Yaptığı yapacağı tek denizcilik Staten Adası feribotuna binmek."</p><p class="calibre3">"Neden o?"</p><p class="calibre3">Viski bardağına baktı. Sonra "Biliyorsun, ben daima sokağa biraz para yatırırım. Yahudiler öğretmişti bunu bana. Sokağa koyduğun para sana katlanarak gelir. Peter benim için çalışırdı. Çeşitli iş yerlerinde, sendikalarda dolaşır, borç verir, ödemeleri toplardı. Ağır iş yapmazdı, ona göre değildi. En fazla yaptığı ağır bir uyarı olabilirdi. Bu işe yaramazsa başka birini göndermem gerekirdi. Ya da ben giderdim."</p><p class="calibre3">"Ona ne oldu?"</p><p class="calibre3">"On Birinci Cadde'de bir sahanlıkta, kafası bir çöp tenekesinin içine tıkılmış durumda buldular. Annesinin, hayatta olsaydı, ki Tanrı'ya şükür değil, onu tanıyamayacağı bir biçimde dövülmüştü. Hem ölene kadar dövülmüş hem de bıçaklanmıştı."</p><p class="calibre3">"Ne zaman?"</p><p class="calibre3">"Ne zaman olduğunu kesinlikle söyleyemiyorum, Onu bu sabah geç bir saatte bulmuşlar, ben ise akşamüstü haber aldım." Kadehini aldı ve viskisini su gibi içti, "Şu ölen arkadaşını ben tanır mıydım?"</p><p class="calibre3">"Sanmıyorum."</p><p class="calibre3">"Buraya hiç getirmedin mi?"</p><p class="calibre3">"Bir süre önce barlara gitmeyi bırakmıştı."</p><p class="calibre3">"Ah, o ekipten biri. Geçen akşam Budistler'le dinlenmeye çekildiğini anlattığın o değildi, değil mi?"</p><p class="calibre3">"Oydu."</p><p class="calibre3">"Ah, Tanrı'm. Bu çok tuhaf. Biliyor musun, o konuşmamızı sürekli aklımdan geçirip durdum ve işte tanımak istediğim bir adam diye düşündüm. Adını söyle bir kere daha."</p><p class="calibre3">"Jim Faber."</p><p class="calibre3">"Jim Faber. Anısına bir kadeh kaldırırdım ama belki bundan hoşlanmazdı."</p><p class="calibre3">"Bir sakıncası olacağını sanmam."</p><p class="calibre3">Kadehini azıcık doldurup kaldırdı, "Jim Faber'e" dedi ve içti.</p><p class="calibre3">Kahvemden bir yudum aldım ve karşılaşmış olsalardı birbirleri hakkında ne düşünürlerdi diye merak ettim. Birbirlerine hemen ısınmalarını beklemezdim doğrusu ama kimbilir? Belki ortak bir nokta bulurlardı, belki Jim'in Budist kampında aradığı, Mick'in Kasap Avini'nde aradığıyla aynı şeydi.</p><p class="calibre3">Eh, hiçbir zaman bilemeyeceğiz.</p><p class="calibre3">"Seni öldürmeyi tekrar deneyecekler, biliyorsun değil mi?" dedi Mick.</p><p class="calibre3">"Biliyorum."</p><p class="calibre3">"Hâlâ öğrenmedilerse, şafakta yaptıkları hatayı anlayacaklar. Ne yapacaksın?"</p><p class="calibre3">"Bilmiyorum. Şimdiye kadar yaptığım tek şey polislere yalan söylemek oldu."</p><p class="calibre3">"İrlanda'ya gittiğim zamanı hatırlıyor musun? İfade vermekten kaçıyordum. Kurşundan kaçmak için de iyi bir yerdir. Yarın uçabilirsin ve ortalık temizlenince dönersin."</p><p class="calibre3">"Sanırım böyle yapabilirim."</p><p class="calibre3">"Sen ve Elaine. Senin İrlanda'ya hiç gitmediğini biliyorum. O gitmiş mi?"</p><p class="calibre3">"Hayır."</p><p class="calibre3">"Ah, çok seveceksiniz, ikiniz de."</p><p class="calibre3">"Sen de gelebilirsin" dedim. "Bize etrafı gezdirirsin."</p><p class="calibre3">"İstediklerini alsınlar deyip çekip gitmek" dedi hayal kurar gibi. "Biliyor musun, düşünmedim değil. Benim tarzım değil tabii ama göremediğim bir şeyle savaşmak mı benim tarzım? Bırak alsınlar, hepsini alsınlar."</p><p class="calibre3">"Neden olmasın?"</p><p class="calibre3">Sorumu düşünür gibi sustu. Omzunun üstünden Andy Bucklev'nin öne doğru uzanıp bir dart atmasını izledim. Dengesini kaybetti, Tom Heaney uzanıp tuttu. Belfast'lı Tom gündüzleri bara bakar ve hemen hemen hiç konuşmazdı. Mick'le ben Maspeth'deki işe gittiğimizde o da yanımızda gelmişti. O gece Tom vurulmuş, Andy direksiyona geçmiş, dördümüz Mick'in çiftliğinden ayrılmıştık. Mick, ona bir doktor bulmuş, Tom bütün bu süre içinde tek kelime etmemiş, daha sonra da bu konuyla ilgili suskunluğunu devam ettirmişti.</p><p class="calibre3">Barda birileri gülüyordu, bu, kesinlikle her daim suskun olan Bay Dougherty değildi elbet. Yakınımızdaki masada, adam kadına, bunun kendisi için, kadına olduğundan daha kolay olmadığını söylüyordu.</p><p class="calibre3">"Belki kolay olması gerekmiyor" dedi kadın.</p><p class="calibre3">Kadının dediğini duyup duymadığını anlamak için Mick'e baktım. Benim soruma bir cevap hazırlar gibiydi, sonra benim arkamda bir şeyler gördü ve yüzünün ifadesi değişti. Ben, neye baktığını görmek için arkamı dönemeden, o harekete geçmişti bile. Küçük masayı olduğu gibi, üstündeki şişe, kadeh ve fincanla birlikte kaldırıp kenara fırlattı ve kendini üstüme attı.</p><p class="calibre3">Bir silah patlaması duyuldu. Mick'in üstüme yüklenmesiyle arkaüstü düşmüş, altımdaki sandalyeyi paramparça etmiştim. Ben tahta kırıklarının üstünde, Mick de benim üstümde yatıyordu. Elinde bir silah vardı ve kapı eşiğinden gelen otomatik silah ateşine karşılık olarak ateşleyip duruyordu.</p><p class="calibre3">Kafamın üstünden uçan bir şey görür gibi oldum. Büyük bir gürültü oldu, dalgalar halinde şok titreşimleri hissettim. Sonra her şey bitti.</p><p class="calibre3">Çok uzuıı zaman baygın kalmış olamam. Kendime gelişimi pek hatırlamıyorum, tek fark ettiğim ayaktaydım ve Mick beni sarsıyordu. Bir koluyla beni belimden kavramıştı, öteki elinde yıpranmış deri bir çanta tutuyordu. Bunu arkadaki bürosundan aldığına göre en azından o bunu yapana kadar baygın kalmış olmalıydım. Bundan daha uzun olduğunu sanmıyorum.</p><p class="calibre3">Öteki elinde ordu yapımı, ön tarafı törpülenmiş, bir ,45'lik pistol vardı. Sonunda etrafıma bakmdığımda gördüklerimi zihnim almadı. İskemleler ve masalar başaşağı devrilmiş, bazıları paramparça olmuştu. Bar iskemleleri yerde cesetler gibi yatıyordu. Barın arkasındaki ayna nerdeyse tamamen yok olmuştu, birkaç kırık parça çerçevesinden sarkıyordu. Havada savaş sonrasının ağırlığı vardı, gözlerim barut dumanından ve dökülmüş viski buharından yanıyordu.</p><p class="calibre3">Etrafa, düşüncesiz bir çocuğun fırlattığı bezden bebeklere benzeyen bedenler saçılmıştı. İlişkilerini tartışan kadınla erkek birlikte, ters dönmüş masalarının yanında ölü olarak yatıyorlardı. Adam sırtüstü yatıyordu, yüzünün hemen hepsi yok olmuştu. Kadın, yan dönmüş,</p><p class="calibre3">balık kancası gibi kıvrılmıştı, başının tepesi açılmış, parçalanmış kafatasından beyni dışarı akıyordu.</p><p class="calibre3">"Hadi dostum!"</p><p class="calibre3">Sanırım bağırıyordu ama sesi çok yüksek gelmiyordu bana. Sanırım bomba patlaması yarı yarıya sağır etmişti beni. Her şey biraz boğuktu, uçaktan yeni indiği, nizde, kulaklarınız açılmadan önceki gibi.</p><p class="calibre3">Onu işitiyordum, kelimeleri anlıyordum ama olduğum yerde kök salmış gibi kalakalmıştım ve gözlerimi kadınla erkekten ayıramıyordum. Bunun kendisi için, kadına olduğundan daha kolay olmadığını söylemişti.</p><p class="calibre3">Meşhur son sözler...</p><p class="calibre3">"Nalları dikmişler" dedi Mick. Sesi aynı anda hem sert hem yumuşaktı.</p><p class="calibre3">"Kadını tanıyordum" dedim.</p><p class="calibre3">"Ah" dedi. "Eh, artık onun için yapacağın hiçbir şey vok, yapmaya çalışarak kaybedecek zaman da yok."</p><p class="calibre3">Kulaklarımı açmak için yutkundum. Uçaktan bir savaş alanının ortasına inmek gibi diye düşündüm. Barutu ve ölümü koklamak ve bavulları almak için cesetlerin üzerinden atlayarak yürümek.</p><p class="calibre3">Bir ceset de kapının eşiğindeydi, narin Asyalı yüz hatları olan küçük bir adam. Üzerinde siyah pantolon ve yeşil bir gömlek vardı. İlk önce tropikal çiçekli Hawaii gömleklerinden biri sandım ama yakından bakınca tek renk bir gömlek olduğunu, kırmızı yapraklı çiçeklerin üç kurşun deliği olduğunu gördüm.</p><p class="calibre3">Koltuğunun altında salonu taradığı otomatik tüfek vardı.</p><p class="calibre3">Mick silahı kapacak kadar duraksadı sonra adamın kafasına sıkı bir tekme indirdi. "Cehenneme kadar yolun var, Allah'ın belası herif!" dedi.</p><p class="calibre3">Kaldırımın kenarında bir otomobil duruyordu, kaportası fena halde paslanmış eski Chevy Caprice. Andv Buckley direksiyonda, Tom Heaney de otomobilin açık kapısının yanında, bir elinde tabancayla duruyor, çıkışımızı kolluyordu.</p><p class="calibre3">Otomobile doğru koştuk. Mick, önce beni arka koltuğa ittikten sonra kendini de yanıma attı. Tom öne, Andy'nin yanma geçti. Kapıları kapayamadan otomobil hareket etti.</p><p class="calibre3">Sirenleri işitebiliyordum. Öteki sesler gibi boğuk ve uzaktan ama yine de duyuyordum. Bize doğru gelen sirenler.</p><p class="calibre3">"İyi misin Andy?"</p><p class="calibre3">"İyiyim Mick."</p><p class="calibre3">"Tom?"</p><p class="calibre3">"Bir şeyim yok, efendim."</p><p class="calibre3">"İyi ki ikiniz de arka taraftaydınız. Grogan'ı ne hale getirdiler, ha? Allah'ın belası herifler!"</p><p class="calibre3">North West Drive'da kuzeye doğru gittik sonra bir noktada Deegan'a saptık. Andy birkaç kere beni ve Mick'i nereye gitmek istiyorsak oraya burakmak için teklifte bulundu ama Mick'in istediği bu değildi. Nereye gitmek istediğinden henüz emin olmadığını ve bir otomobile ihtiyacı olacağını söyledi.</p><p class="calibre3">"Eh, bu Caddy'ye göre epey külüstür" dedi Andy. "Ama en yakınımızda bu vardı, seninkini garajdan çıkarmaktan çok daha kolaydı bunu almak."</p><p class="calibre3">"İşimi görür" dedi Mick. "Ona iyi bakarım."</p><p class="calibre3">"Bu külüstüre mi? Buna iyi bakarsan şok geçirir." Direksiyona bir şaplattı. "İyi çalışır ama. Kaportadaki hasarlar da bana sorarsan bir avantajdır. İstediğin yere park edebilirsin, dönünce bıraktığın yerde bulacağın kesin."</p><p class="calibre3">Bronx'un hiç tanımadığım mahallelerinden geçtik. Çocukken kısa bir süre buralarda oturmuştuk, babamın açtığı, kapattığında da Brooklyn'e taşındığımız, küçük ayakkabıcı dükkânının üstünde. Oturduğumuz bina, hatta bütün blok tamamen CrossBronx Otovolu'nun genişletilmesi için buldozerle yok edilmişti. Bu yıkımla birlikte bu mahallelerle ilgili her türlü anım da yok olmuştu.</p><p class="calibre3">Dolayısıyla nerelerde olduğumuzu bilemiyordum, aslında kulaklarımın tıkanıklığı ve içimin hissizliğivle, daha aşina bir yerlerde bile olsak aynı derecede kaybolmuş hissedebilirdim. Otomobilin içinde fazla bir sohbet yoktu. Konuşulan az bir şeyleri de ben kaçırıyordum.</p><p class="calibre3">Tom, Andy'nin evinden sonra kendisinin yürüyerek gidebileceğini, Andv ise aslında Tom'un evinin çok uzak olmadığını, onu kolaylıkla bırakabileceğimizi sövledi. Mick uzak ya da yakın, Tom'u evinin tam önünde bırakacağımızı söyleyerek son verdi tartışmaya.</p><p class="calibre3">Andy, "Aynı yerde oturuyorsun, değil mi Tom? Perry Cadde'sinde?" dedi. Tom başıyla onayladı. Yabancı sokaklardan geçtik ve kutu gibi bir evin önünde Tom'u indirdik. Mick onu arayacağını söyledi, Tom başını salladı ve evin kapısına doğru yürüdü, anahtarını kilide soktu, Andy otomobili ters yöne çevirdi.</p><p class="calibre3">Kırmızı ışıkta durunca "Mick, seni şehre götürmemi istemediğinden emin misin?" dedi. "Ben metroyla dönerim."</p><p class="calibre3">"Saçmalama."</p><p class="calibre3">"Ya da Caddy'i alabilirsin. İstersen Caddy'yi ben alırım."</p><p class="calibre3">"Otomobili evine doğru sür Andy."</p><p class="calibre3">Andy, Mosholu Parkway'in karşı tarafında, Bainbridge Caddesi'nde oturuyordu. Otomobili evinin önüne çekti ve indi. Mick camdan dışarı sarkarak ona yaklaşmasını işaret etti. Andy,</p><p class="calibre3">Mick'in tarafına geçti, ellerini otomobilinin üstüne dayayarak durdu. "Annene saygılarımı ilet" dedi Mick.</p><p class="calibre3">"Şimdi uyuyor olmalı Mick."</p><p class="calibre3">"Umarım öyledir."</p><p class="calibre3">"Ama uyanınca iletirim. Her zaman seni sorar."</p><p class="calibre3">"Ah, o iyi bir kadın" dedi Mick. "Sen idare edebilecek misin? Bir araba bulabilecek misin? "</p><p class="calibre3">"Kuzenim Danny bana kendisininkini verir. Ya da bir başkası. Belki de sokaktan bir tane araklarım."</p><p class="calibre3">"Dikkatli ol, Andy."</p><p class="calibre3">"Daima Mick."</p><p class="calibre3">"Lağımdaki fareler gibi öldürmeye çalışıyorlar bizi orospu çocukları. Üstelik kim bunlar. Zenciler ve Çinliler."</p><p class="calibre3">"Bana daha çok Vietnamlılar gibi geliyor, Mick. Ya da Taylandlılar olabilir."</p><p class="calibre3">"Benim için hepsi aynı" dedi Mick. "Ya ben onlar için neyim? Benimle dertleri ne? Ya zavallı Burke'den ve öteki çocuklardan ne alıp veremedikleri vardı?"</p><p class="calibre3">"Yalnızca herkesi öldürmek istediler."</p><p class="calibre3">"Herkesi. Müşterileri bile. İçkilerini içmekte olan yaşlı adamları. Yatmadan önce son bir tek atmak isteyen mahallelileri. Ah, bazıları için gerçekten de son kadehleri oldu."</p><p class="calibre3">Andy geri çekildi. Mick otomobilden çıktı, etrafına bakındı, üstündeki suları silkeleyen bir köpek gibi silkelendi. Otomobilin önünden dolaşıp direksiyona geçti. Ben de ön tarafa onun yanma geçtim. Andy kaldırımda durup uzaklaşmamızı izledi.</p><p class="calibre3">Dönüş yolunda ikimiz de konuşmadık, ben arada dalmış da olabilirim. Kendime geldiğimde Manhattan'da, Chelsea'nin oralarda bir yerlerdeydik. Tanıdık bir KübaÇin restoranını fark ettim. Birden koyu ve sert kahvelerinin tadını duydum damağımda. Ayaklarını, sanki yıllardır rahatsızmış gibi sürüyerek yürüyen yaşlı garsonu hatırladım.</p><p class="calibre3">İnsanın hatırladıkları ne kadar garip. Hatırlamadıkları da. Mike, Altıncı Cadde'de, Yirmi dördüncü Sokak'ta, Flower District'in hemen kenarında, sekiz katlı dar bir binanın önünde durdu. EZ Depo'dakine benzer yukarı katlanan çelik bir kepenk vardı. Bu biraz daha dar, bir otomobilden az daha genişti, iki yanında peııceresiz kapılar vardı. Sağ kapının üstünde, yukarıdaki daire ve ofislere çıkışı gösteren bir dizi zil düğmesi vardı. Soldaki kırmızı kapının üstünde ise siyah ve gümüş harflerle yazılmış iki satır yazı vardı: McGINLEY ve CALDECOTT / MİMARÎ KURTARIM.</p><p class="calibre3">Mike kepengin kilidini açıp yukarı kaldırınca sokak seviyesinde küçük bir garaj ortaya çıktı. Bir iki karton kutuyu kenara tekmeleyince büyük bir otomobili ya da küçük bir minibüsü sığdırabilecek kadar yer açıldı. Bana işaret edince, direksiyona geçtim ve Chevy'yi içeri soktum</p><p class="calibre3">Otomobilden çıkıp dışarıda bekleyen Mike'm yanına gittim. Kepengi indirip kilitledikten sonra kırmızı kapıyı açtıİçeri girdik, kapıyı kapayınca ışığın düğmesini buluncaya kadar bir an karanlıkta kaldık. Bir merdiven başında duruyorduk. O önde, ben arkada bodrum katına indik.</p><p class="calibre3">Kendimizi, dizi dizi yazıhane masaları, çekmeceler, dolaplar ve üstüste konmuş kutularla tıklım tıklım dolu kocaman bir odada bulduk. Kapıda belirtildiği gibi bir mimari kurtarım şirketiydi ve bütün bodrum katı hem showroom hem de depo vazifesini görüyordu.</p><p class="calibre3">Hollandalılar aldığından beri Manhattan, yıkıp yeniden yapmak için sürekli binalar dikip durdukları bir şehir olmuştur. Yıkım başlı başına bir endüstri durumunda ve inşaatın ikiz kardeşi. Amaç boş bir alansa, ben şu an onun van ürünlerine bakmaktaydım. Buldozeri vurmadan önce bir binadan çıkarabileceğiniz her türlü ıvır zıvır, bir sürü çekmece ve kutudan taşıyordu. Yalnızca cam, pirinç ve nikel kaplı kapı kollarıyla dolu karton kutular vardı. Menteşe, kilit ve tanıdığım ama adını bilmediğim ya da ne olduğunu anlamadığım bir yığın öteberiyle dolu kutular da vardı.</p><p class="calibre3">Tahta oymalı kolonlar sanki destekleyecek bir tavan arıyormuş gibi sağda solda duruyorlardı. Bir bölümde, binaların dış cephelerinde kullanılan süslü taş ve beton detaylar yığılmıştı: Dişleri dışarı fırlamış gargovllar, gerçek ya da hayali hayvanlar, keskin hatlı detaylar, zaman</p><p class="calibre3">ve asit yağmuruyla yıpranmış eski mezar taşlarmdaki ya. zılar kadar zor anlaşılan parçalar.</p><p class="calibre3">Bir iki sene önce Elaine'le Washington'da bir hafta sonu geçirmiştik. Bir ara da ayaklarımızı sürüyerek Soy. kırımı Müzesi'ni gezmiştik. İç parçalayıcı bir yer tabii öy. le de olması gerekiyorama bizi en kötü biçimde vuran bir oda dolusu ayakkabı olmuştu. Yalnızca ayakkabı, tepeleme bir ayakkabı yığını. Odanın çarpıcı etkisini ikimiz de açıklayamamıştık ama anladığım kadarıyla bizimkisi çok değişik bir tepki değildi.</p><p class="calibre3">Kapı kollarıyla dolu plastik sepetlerin benzer duy. gular uyandırdığım söyleyemem. Bu kapı kollarının bir zamanlar ait oldukları kapılara ya da bu kapıların ardındaki odalara ne olduğunu düşündüğümde midem kasılmadı. Ancak yine de bütün bu dikkatlice tasnif ve istif edilmiş sonsuz gibi görünen malzemeler o ayakkabılarla dolu odayı hatırlattı.</p><p class="calibre3">"Binalar ölmek için nereye gider?" dedi Mick.</p><p class="calibre3">"Ben de aynen bunu düşünüyordum."</p><p class="calibre3">"Eskiden beri sürüp giden iyi bir iş. Bir binayı vıkmadan önce neler söküp alabileceğini kim tahmin edebilir? Tabii su tesisatını ve ısıtıcıları ilk etapta çıkarıyorsun ve parçalayıp satıyorsun. Ama bir de bütün bu mimari elemanları ve süslemeleri kullanmasını bilen insanlar var. Mesela eski bir evi onarıyorsun diyelim, bütün ayrıntıların otantik olmasını istiyorsun. Buraya geliyorsun ve elinde, kırık avizeyi tamamlayabilecek kristallerle hatta daha da iyisi bütün bir</p><p class="calibre3">kristal avizeyle dönüyorsun. Ya da evinin stiline uygun kapı kolları, menteşeler ve şöminen için mermer bir raf. Burada isteyebileceğin her şey var."</p><p class="calibre3">"Görüyorum."</p><p class="calibre3">"Biliyor musun, bir de süsleme malzemeleri koleksiyonu yapanlar var? Caldecott'un gargoyllara tutkun bir müşterisi vardı. Taşıyamayacak kadar ağır bir tane satın alınca, ben evine teslim ettim ve koleksiyonunu gördüm. Christopher Sokağı'nda iki odalı bir dairesi vardı. İki odanın da bütün duvarları raflarla, rafların da üstü irili ufaklı her biri birbirinden daha çirkin. Allah'ın belası gargoyllarla doluydu. Burası kadar tıklım tıklım bir yerdi ama işte koleksiyoncu olmak böyle bir şey. Neye takıhysan o şeyden sürekli daha fazlasına sahip olmak istersin."</p><p class="calibre3">"Burası senin mi Mick?"</p><p class="calibre3">"Bir parça hissem var. Sessiz ortak da diyebilirsin." Paslanmış pirinç bir menteşe aldı, elinde evirip çevirdi sonra aldığı yere koydu. "İyi bir iş bu. Nakit paraya satıyorsun, alım faturan yok çünkü stokunu satın almıyorsun, kurtarıyorsun. Yani nakit giriyor, nakit çıkıyor, bu da bu devirde epeyce yararlı bir iş,"</p><p class="calibre3">"Evet öyle görünüyor."</p><p class="calibre3">"Ben de yararlı bir ortağım. İnşaat ve yıkım sektöründe, çeşitli bağlantılarım var, yıkılacak olan bir binadan kurtarma izni almayı kolaylaştırabiliyorum. Anlayacağın ilgili herkes memnun kalıyor."</p><p class="calibre3">"Kâğıt üstünde senin adını görebileceğimi sanmıyorum."</p><p class="calibre3">"Bu konuda ne düşündüğümü bilirsin. Sahip olmadıklarını senden alamazlar. Bir çift anahtarım, istediğim zaman kullanabileceğim bir bürom ve otomobilimi görülemeyecek biçimde park edebileceğim bir yer var. Taşıma için kullandıkları araçları orada tutuyorlar ama Brian McGinley günün sonunda evine götürüyor. Bu da bana hatırlattı ki..."</p><p class="calibre3">Cebinden telefonunu çıkardı ama fikrini değiştirip yine cebine koydu. Arkadaki büroya yürüdük, gri metal bir masaya oturdu, bir telefon numarası baktı ve çevirdi. Eski tip, çevirmeli telefon, kurtarılan mallardan biriydi herhalde.</p><p class="calibre3">"McGinley lütfen... Biliyorum geç, ancak çok gerekli olmasaydı bu saatte aramazdım zaten... Korkarım uyandırmak zorunda kalacaksınız. Büyük adam arıyor devin."</p><p class="calibre3">Telefonun ağızlığını kapadı ve gözlerini yuvarladı. "Ah, Brian. İyi adamım. Biliyor musun, bence sen ve Caldecott bir haftalığına kapalısınız. Ben araymcaya kadar hiç kimse gelmemeli... Evet, demek istediğim aynen öyle. Lütfen bu geç saatte aradığım için karından benim namıma özür dile. Hatta gönlünü almak için neden birkaç günlüğüne onu Porto Rico'ya götürmüyorsun?,. Eh, Cancun olsun öyleyse... Caldecott'u da arayacaksın, değil mi? Başka kime söylemen gerekiyorsa. İyi adamım."</p><p class="calibre3">Telefonu kapadı. "Büyük adam" dedi. "İnsanın kendine böyle demesi biraz böbürlenme oluyor. Collins'e büyük adam derlerdi."</p><p class="calibre3">"De Valera da hiç hoşlanmazdı."</p><p class="calibre3">"Günahkâr piç kurusunun tekiydi, değil mi? Söylesene bana Cancun hangi cehennemde?"</p><p class="calibre3">"Yucatan Yarımadası'nda"</p><p class="calibre3">"Orası Meksika, değil mi? Bayan McGinley orayı seviyor, geceyarısı gelen telefonlardan daha çok seviyor. 'Onu uyandıramaın, uyuyor.' Eh, uyuyor olmasaydı zaten uyandırmana gerek olmazdı sersem tavuk." Derin bir jıefes aldı ve oturduğu ahşap koltuğunda arkasına yaslandı. "Dev'in hoşlanmadığını nerden biliyorsun? Filmi görmedin ki."</p><p class="calibre3">"Elaine videosunu kiralamıştı" dedim. "VCR'da seyrettik. Tanrım!"</p><p class="calibre3">"Ne oldu?"</p><p class="calibre3">"Daha dün gece görmüştük. İmkânsız gibi görünüyor. Sanki bir hafta önceydi."</p><p class="calibre3">"Dolu bir gün geçirdin, değil mi?"</p><p class="calibre3">"Ölümlerle dolu. "</p><p class="calibre3">"İkisini çiftlikte gömdük. Ne kadar oldu, dört gece önce mi? Sonra Peter Rooney ama sen onu yalnızca benim anlattıklarımdan tanıyorsun. Sonra Budist arkadaşın. Onun anısına tam bir kadeh kaldırmıştım ki Grogan'm Barı'nı cehenneme çevirdiler, her taraftan kurşunlar uçuştu. Burke'un öldüğünü biliyor musun?"</p><p class="calibre3">"Bilmiyordum."</p><p class="calibre3">"Onu barın arkasında yerde, kırık ayna parçalarıyla tamamen örtülmüş bir halde buldum, göğsünde kocaman bir delik vardı. Gemisiyle batan bir kaptan gibi o da görevinin başında öldü. O bardan hayır gelmez artık. Bir daha gördüğünde Koreli biri meyve ve sebze satıyor olacak orada."</p><p class="calibre3">Sustu. Bir an sonra, "O kızı tanıyordum, Mick" dedim.</p><p class="calibre3">"Tahmin etmiştim."</p><p class="calibre3">"Kimden bahsettiğimi anladın mı?"</p><p class="calibre3">"Tabii anladım. Yakınımızda oturuyorlardı, konuşmalarını duymamaya çalışıyordun. O an hissetmiştim."</p><p class="calibre3">"Hissettin mi?"</p><p class="calibre3">"Evet. Biliyor musun, ötedeki masaya geçmemiz belki de hayatımızı kurtardı. Kenarda kaldık, bu da bize kurşunlar uçmaya başladığında kendimizi yere atmaya yetecek o ekstra saniyeleri verdi." Başını yana eğip duvarda bir noktaya baktı. "Belki de her şey önceden planlanıyor ve insan ancak vakti gelince ölüyor, daha önce değil."</p><p class="calibre3">"Kimbilir."</p><p class="calibre3">"İnsanın kaderi bu, değil mi? Bilememek." Jameson şişesini bulana kadar çekmeceleri açıp kapadı. Mührü kırıp şişeden içti. "Kız o muydu?"</p><p class="calibre3">"O?"</p><p class="calibre3">"Arada otladığm."</p><p class="calibre3">"Uygun bir tanım herhalde. Bir müddet önce görüşmeyi kesmiştik."</p><p class="calibre3">"Ona âşık olmuş muydun?"</p><p class="calibre3">"Hayır."</p><p class="calibre3">"Ah."</p><p class="calibre3">"Severdim ama."</p><p class="calibre3">"Bu da çok sık olan bir şey değil" dedi ve içkisinden bir yudum daha aldı. "Ben hiç kimseyi sevmedim. Annemden ve ağabeylerimden başka. Ama onlar farklı, değil mi?"</p><p class="calibre3">"Evet."</p><p class="calibre3">"Kadınlardan sevdiğim hiç olmadı, yakınlık duyduğum ise çok az."</p><p class="calibre3">"Elaine'i seviyorum" dedim. "Daha önce başka hiç kimseyi sevdiğimi düşünmüyorum."</p><p class="calibre3">"Eskiden evliydin."</p><p class="calibre3">"Çok zaman önce."</p><p class="calibre3">"Onu sevmiş miydin?"</p><p class="calibre3">"Sevdiğimi düşündüğüm bir zaman olmuştu."</p><p class="calibre3">"Ah. Adı neydi?"</p><p class="calibre3">"Lisa."</p><p class="calibre3">"Güzel bir kadındı."</p><p class="calibre3">Kafamda onu son gördüğüm hali canlandı, kafatası paramparça olmuş. Gözlerimi kırpıştırarak uzaklaştırdım bu resmi ve onu apartmanında gördüm. Blucin ve bir süveter giymişti, pencerenin önünde duruyor, batmakta olan güneşi seyrediyordu. Bu daha iyiydi.</p><p class="calibre3">"Evet" dedim. "Öyleydi."</p><p class="calibre3">"Bir anda oldu, biliyorsun. Ne olduğunu farkına vardığını hiç sanmıyorum."</p><p class="calibre3">"Ama gitti."</p><p class="calibre3">"Orası doğru."</p><p class="calibre3">Masasının üstünde eski deri çantası vardı ve içini karıştırıyordu. "Kasadan çıkma nakit para" dedi. "Bazı kâğıtlar. Elime geçirebildiğim kadar silah. Polis mahkemeden bir izinle ya da izinsiz</p><p class="calibre3">kasayı açabilir. Benim aleyhime kullanacak bir şey bulamasalar da nakit parayı ceplerine indirirler. Ben de onlara fazla bir şey bırakmak istemedim."</p><p class="calibre3">"Doğru."</p><p class="calibre3">"Geriye bıraktıklarını da dönüp alamayacağıma göre benim işime yaramaz. Fotoğraf çekimleri, ölçümler, bütün bilimsel işler bittiğinde her şeyi mühürleyecekler. Nasıl yaptıklarını benden daha iyi bilirsin sen."</p><p class="calibre3">"Cinayet mahalli rutini benim zamanımdan beri değişti" dedim. "Şimdilerde videoya çekiyorlar sanırım. Her gün daha bilimsel oluyorlar."</p><p class="calibre3">"Böyle bir durumda bilimsel olmaya ne gerek varsa? Adamın biri salona kurşunlar boşaltıyor, diğeri bir bomba fırlatıyor. Ölülerin hepsini çıkarmayı bitirdiler mi merak ediyorum. Kaç ölü var acaba, yaralılardan kaçı daha ölecek?"</p><p class="calibre3">"Haberlerde öğreniriz."</p><p class="calibre3">"Sayı ne olursa olsun, çok fazla. Barda bütün bir sıra içkilerini içiyordu. Bir dizi kurşun yere serdi hepsini. Eamonn Dougherty'yi değil ama. Bir çizik bile yok. Hepimizi gömecek bu herif dememiş miydim sana?"</p><p class="calibre3">"Galiba söylemiştin bunu."</p><p class="calibre3">"Cani oruspu çocuğu. Kaç yaşında olduğunu düşünüyorum da doksan hatta doksan beş bile olabilir. Ellerinde onca kanla yaşanacak çok uzun bir hayat. Sence bunca yıl sonra kanı tamamen yıkayabiliyor musun?"</p><p class="calibre3">"Bilmiyorum."</p><p class="calibre3">"Kimbilir" dedi kendi ellerine bakarak. "Silahlı herifi gördün. Vietnamlı olduğunu düşünüyor Andy. Ya da Taylandlı, ya da Tanrı bilir nereli. Bombayı fırlatanın suratını görebildin mi?"</p><p class="calibre3">"Hayır."</p><p class="calibre3">"O kaçtı, ben de çok az görebildim. Ötekinin omzunun üstünden kocaman suratı göründü bir an, sonra bombayı attı ve bir daha görmedim. Çok soluk yüzlü, âdeta soluk beyaz tenliydi."</p><p class="calibre3">"Bir Asyalı'yla da eşleşmişti."</p><p class="calibre3">"Allah'ın cezası Birleşmiş Milletler gibi karşıma çı</p><p class="calibre3">İçiyorlar" dedi. "Beni öldürmeye çalışmamış olmaları yalnızca şans."</p><p class="calibre3">"Yani yalnızca dikkatini mi çekmek istiyorlardı?"</p><p class="calibre3">"Ah, tabii, öldürmeye gelmişlerdi, öldürdüler de. Ama bence onları yollayan adam ne benim ne de senin orada olacağımızı beklemiyordu. O ikiliyi ortalığı darmadağan etmeleri ve öldürebildikleri kadar insan öldürmeleri için yolladı." Ölü Asyalı'dan aldığı silahı elinde tarttı. "Allah'ın cezasını vurmasaydım oradaki herkesi öldürene kadar ateş edecekti."</p><p class="calibre3">Bir kedi kadar çevik davranıp, silahı çekerken beni de yere yatırmasaydı...</p><p class="calibre3">"Ölüm kadar soluk bir ay yüzlü. Tanıdığın birine benziyor mu?"</p><p class="calibre3">"Bir polis bu gece dolunay olduğunu söyledi."</p><p class="calibre3">"Belki bu ta kendisiydi. Aydaki adam yeryüzüne saygılarını sunmaya gelmiş. Geçen gece senin yolunu kesen o ikili nasıl birileriydi?"</p><p class="calibre3">Elimden geldiğince tarif ettim, başını olumsuzca salladı. Herkes olabilir dedi. Hemen herkes.</p><p class="calibre3">"Çin lokantasmdaki silahları patlatan adam siyahtı. İnsan eski günleri özler oluyor, tek derdim İtalyanlar'dı. Onlar da kötü çocuklardı ama hiç olmazsa bir noktada uzlaşabilirdin. Şimdi ise karşımda bir Gökkuşağı Koalisyonu var. Bundan sonra ne gelecek dersin, kedilerle köpekler mi?"</p><p class="calibre3">"Burada güvende misin Mick?"</p><p class="calibre3">"Burada olduğum sürece yeter derecede güvendeyim. Dairelerimden hiçbirine gitmek istemedim. Onlardan haberdar olanlar var. Yalnızca birkaç kişi, hem de güvendiğim kimseler ama kim gerçekten güvenilir, nasıl bileceğim? Andy Buckley benim oğlum gibidir ama piçin biri kafasına silah dayasa onun da ne yapacağını kim söyleyebilir?"</p><p class="calibre3">"Bu yüzden mi onun bizi bırakmasını istemedin?"</p><p class="calibre3">"Hayır, elimizin altında bir araba olsun istedim, hem de Cadillac'tan daha az gösterişli bir araba. Ayrıca Andy'nin bizim nerede olduğumuzu bilmesine gerek yok. Bilmediği bir şeyi açık edemez."</p><p class="calibre3">"Çiftliğe gidemez misin?"</p><p class="calibre3">Başını olumsuzca salladı. "Hayır, çiftliği bilen çok fazla insan var. Üstelik her şeyden uzak." İçkisinden bir yudum aldı. "Her şeyden uzaklaşmak isteseydim" dedi, "Biraderler'de kalırdım."</p><p class="calibre3">Bir an anlamadım, sonra, "Ah, manastır" dedim.</p><p class="calibre3">"Selanikliler, elbette. Sen ne düşünmüştün ki?"</p><p class="calibre3">"Sen 'biraderler' dedin ya, eh, az önce ateş eden adamın siyah olduğundan ve Gökkuşağı Koalisyonu'ndan söz ediyorduk..."</p><p class="calibre3">"Ah, bu harika işte!" dedi. "Hayır, bunlar Staten Adası'ndaki Biraderler, Lenox Avenue'dakiler değil." Ellerine baktı tekrar. "Ben berbat bir Katolik'im" dedi. "Son günah çıkartmam asırlar önceydi, ruhum ise günahlarla simsiyah. Ama Biraderlere gidebilirim, onlar da tek bir soru sormadan içeri alır beni. Peşimdeki her kimse, beni orada bulmasına imkân yok. Siyah ya da kahverengi katillerini ya da pembe beyaz bombacılarını da gönderemez oraya."</p><p class="calibre3">"Belki, bu hiç de kötü bir fikir değil, Mick."</p><p class="calibre3">"Bu fikir bile değil" dedi, "çünkü bunu yapamam."</p><p class="calibre3">"Neden yapamayasm? Neden her şeyden uzaklaşauıayasm?"</p><p class="calibre3">Başını salladı. "Uzaklaşılacak bir şey yok. Bütün bu olanların gerisindeki adamın kim olduğunu ya da ne istediğini bilmiyorum ama bende olan bir şeyi istiyor olamaz. Ben büyük bir bölgeye sahip bir suç patronu muyum? Hiç değilBirkaç parça mülküm var, birkaç yatırımım var ama onun istediği bunlar değil. Görmüyor musun? Bu şahsi bir mesele onun için. Beni yıkmak istiyor." Şişenin tıpasını çıkardı ve bir yudum aldı. "Tek yapabileceğim" dedi, "ondan önce da\'ranmak."</p><p class="calibre3">"Seni yakalamadan önce onu yakalamak."</p><p class="calibre3">"Başka bir yolu var mı? Polis olan sensin."</p><p class="calibre3">"Yıllar önce."</p><p class="calibre3">"Ama hâlâ bir polis gibi düşünebilirsin. Bana bir polis nasihati ver. Karakola gidip bir şikâyet formu mu doldurayım? Bilinmeyen kişi ve kişiler hakkında?"</p><p class="calibre3">"Hayır."</p><p class="calibre3">"Ya da polis koruması mı talep edeyim? İsteseler bile beni koruyamazlar. Hem neden istesinler ki? Hayatımın tamamını adaletin öte kıyısında yaşamadım mı? Şimdi ise, öl ya da öldür. Nasıl beyaz bayrak açıp kuralları değiştirmelerini isteyebilirim?"</p><p class="calibre3">Bodrumun arka sol köşesinde bir kapı hava boşluğuna uzanan merdivenlere açılıyordu. Mick kapının kilidini açtı ve bana eve gitmeden önce bir iki saat uyumak isteyip istemediğimi tekrar sordu. Benim divanda yatabileceğimi söyledi. İçiyordu ve sızmcaya kadar koltukta viskisini yudumlamaya devam edecekti.</p><p class="calibre3">Eve gitmeden Elaine'in uyanmasını istemediğimi söyledim. Haberleri açar, Grogan'da olanları öğrenirdi.</p><p class="calibre3">"Her yerde başlık olacak" dedi. "Ölü sayısını öğrenmek için radyoyu açabilirim ama vakmda öğreneceğim zaten." Omzumdan tuttu. "Eve git. Tetikte ol, tamam mı?"</p><p class="calibre3">"Tamam."</p><p class="calibre3">"Sonra bavullarını topla ve onu İrlanda'ya, İtalya'ya ya da her nereye isterse götür. Yeter ki buradan uzaklaş, Bunu yapacak mısın?"</p><p class="calibre3">"Sana haber veririm."</p><p class="calibre3">"Senden havaalanında olduğunuzu ve bineceğiniz uçağı beklediğinizi duymak istiyorum."</p><p class="calibre3">"Seni nasıl arayacağım? Buranın numarası kaç?"</p><p class="calibre3">"Bir dakika" dedi ve bir kâğıt parçasına bir şeyler karalayıp bana uzattı. "Cep telefonu. Kimseye numarayı vermiyorum çünkü Allah'ın cezası şeyin cebimde çalmasını istemiyorum. Bu yaratığı satın aldım çünkü bir türlü çalışan bir telefon bulamıyorsun etrafta, bulsan da gerekli yirmibeşliklerin olmuyor. Burada ne kadar zaman kalacağım bilmiyorum ve dükkândaki telefona da cevap vermek istemiyorum. Kapı tokmakları ya da menteşe arayan insanlarla mı uğraşacağım. Beni havaalanından ara, tamam mı? Yapacak mısın bunu?"</p><p class="calibre3">Cevabımı beklemedi, yalnızca sırtıma hafifçe vurdu ve kapıdan dışarı doğru itekledi. Karanlık merdivenlere yöneldim, arkamda kapının kapandığını, kilidin döndüğünü duydum.</p><p class="calibre3">"Hayatımı kurtardı" dedim. "Hiç şüphe yok. Herif salonu tarıyor, nabzı atan her şeyi öldürmeye çalışıyordu. İki masa ötede, hafiften tartışan iki sevgili vardı. Öldüler, ikisi de. Sandalyemde oturmaya devam etseydim benim de sonum aynı olacaktı."</p><p class="calibre3">"Ama yatağında kalsaydm olmayacaktı."</p><p class="calibre3">"Hiçbir şeycik olmayacaktı" dedim. "Ta ki bir daha sokağa çıkıncaya kadar."</p><p class="calibre3">Ben geldiğimde uyuyordu ama çok derinden değil. Anahtarımın kilitteki sesi onu uyandırmaya yetti. Kalktı, mahmur gözlerini ovuşturarak sabahlığını giydi, peşimden mutfağa geldi. Kahveyi bu sefer ben yaptım, bu arada bütün olanları anlattım.</p><p class="calibre3">"Bombalar ve mermiler" dedi. "Baba filminin dördüncü bölümü gibi geliyor kulağa. Ama aslında öyle değil, daha çok bir savaş bu."</p><p class="calibre3">"Evet, savaşmış gibi hissediyorum."</p><p class="calibre3">"Saraybosna'ya hoşgeldin. East Village'da Downtown Beyrut adında bir bar yok muydu?"</p><p class="calibre3">"Hâlâ işliyorsa İkinci Cadde'de."</p><p class="calibre3">"İki kişi ilişkilerini konuşmak için bira içmeye çıkıyorlar ve kendilerini morgda buluyorlar. Çapraz ateşte gümbürtüye gidiyorlar. Çapraz ateş var mıydı?"</p><p class="calibre3">"Benim tarafımdan yoktu. Mick tabancasını adama boşalttı. Tetikçiyi öldüren oydu. Benim tabancam kılıfmdan bile çıkamadı, Tom'la Andy ise en arkadaydı, dolayısıyla bizim taraftan başka hiç kimse ateş etmiyordu."</p><p class="calibre3">"Bizim taraf." Elaine kahvesinden bir yudum aldı ve suratını ekşitti. Çok sert olmuştu. Kahveyi ben yaptığımda hep fazla sert olurdu.</p><p class="calibre3">"Kendi hayatını kurtarıyordu."</p><p class="calibre3">"Vücuduyla beni korudu. Üstüme atladı ve özellikle siper oldu."</p><p class="calibre3">"İçgüdüsel olduğunu düşünmüyor musun? Bir şey oldu ve o da yalnızca tepki gösterdi."</p><p class="calibre3">"Yani?"</p><p class="calibre3">"Yani bilinçli bir biçimde Matt tehlikede, onu yere düşürmeli ve kurşunlardan korumalıyım diye düşünmedi. Yalnızca harekete geçti."</p><p class="calibre3">"Önce düşünseydi, yaptığı hareketin asalet derecesi daha mı yüksek olacaktı? Düşünmek için dursaydı şimdi ikimiz de ölmüş olacaktık."</p><p class="calibre3">"Haklısın" dedi. "Ne yapmaya çalıştığımı anlıyorsun değil mi? Senin için yaptığını asgariye indirmeye çalışıyorum ki ona karşı borçlu hissetmeyesin. Bu gece neredeyse iki kere öldürülecektin. Şansın seni bırakmadan bu oyunu bırakmanı istiyorum."</p><p class="calibre3">"Yapabileceğimi sanmıyorum."</p><p class="calibre3">"Neden? Olanlar neyi nasıl değiştiriyor ki? Mick hayatını kurtarmışsa bunu yaşamanı istediği için yaptı, onunla omuz omuza verip savaş meydanına çıkman için değil. Sana beni İrlanda'ya götürmeni söylemedi mi?"</p><p class="calibre3">"Söylediği buydu."</p><p class="calibre3">"Oraya hiç gitmedim. Gidecekmişiz gibi bir his var içimde."</p><p class="calibre3">"Hemen değil."</p><p class="calibre3">"Nedenini söylemek ister misin?"</p><p class="calibre3">"Çünkü bu gerçekten bir savaş" dedim. "Hiç kimse benim İsviçre'de olmama izin vermeyecek. Daha önce ne diyorduk? Adım listede. Şu anda tarafsız kalmamın tek yolu, pilimi pırtımı toplayıp memleketi terk etmek,"</p><p class="calibre3">"Öyleyse? Pasaportun hazır."</p><p class="calibre3">Başımı olumsuzca salladım. "County Kerry'de taş bir duvarın üstüne oturup sorunlarımın çözülmesini bekleyemem."</p><p class="calibre3">"Yani bu işe bulaşacaksın."</p><p class="calibre3">"Bu, elim kolum bağlı oturup bir şeylerin olmasını beklemekten çok daha iyi olmalı."</p><p class="calibre3">"Hem, adam da hayatını kurtardı."</p><p class="calibre3">"Bu da bir faktör."</p><p class="calibre3">"Erkek adam yapması gerekeni yapmalı. Bu da mı bir faktör?"</p><p class="calibre3">"Bu da denklemin bir parçası herhalde" diye itiraf ettim. "Bu erkek adam meselelerinin çoğunun saçmalık olduğunu düşünebilirim ama bu etkilenmiyorum demek değildir. Hem hepsi de safsata değil. Bu şehirde yaşayacaksan birilerinin beni korkutup kaçırmasına izin veremem. Bu şehirde de yaşamak istiyorum."</p><p class="calibre3">"Neden? İstediğimiz yerde yaşayabiliriz."</p><p class="calibre3">"Yaşayabiliriz ama yapmıyoruz. Burada yaşıyoruz."</p><p class="calibre3">"Biliyorum" dedi Elaine. "Burası evimiz." Kahvesini bir kere daha denedi, pes etti ve fincanını eviyeye boşalttı. "Çok yazık" dedi. "Taş duvarların üstünde oturmayı bilmem ama İrlanda'ya gitmek eğlenceli olurdu."</p><p class="calibre3">"Sen hâlâ gidebilirsin."</p><p class="calibre3">"Ne zaman? Ah, şimdi mi demek istiyorsun? Hayır, teşekkürler."</p><p class="calibre3">"Ya da Paris'e ya da istediğin herhangi bir yere."</p><p class="calibre3">"Tehlikeden uzak olabileceğim bir yere."</p><p class="calibre3">"Evet."</p><p class="calibre3">"Sen de beni merak etmek durumunda olmayacaksın."</p><p class="calibre3">"Ne dersin?"</p><p class="calibre3">"Unut bunu. Eğer oturup telefonun çalmasını bekleveceksem bari şehiriçi tarife olsun. Kararımdan vazgeçirmeye çalışma, tamam mı? Çünkü işe yaramayacak. Bir boğa olmayabilirim ama en az senin kadar inatçıyım. Sen gitmeyeceksen ben de gitmeyeceğim.</p><p class="calibre3">"Senin kararın. Galeriyi kapayacak mısın?"</p><p class="calibre3">"Bunu yaparım. Hatta kapısına, Ekim başına kadar bir satın alma seyahatinde olduğumu bildirir bir levha da asarım. Bu işler avın sonuna kadar biter mi?"</p><p class="calibre3">"Öyle ya da böyle."</p><p class="calibre3">"Keşke bu biçimde konuşmasan."</p><p class="calibre3">"Demin sözünü ettiğim çift var ya, Grogan'daki?" dedim.</p><p class="calibre3">"Hani hafiften tartışan sevgililer mi?"</p><p class="calibre3">"Kadın bizim tanıdığımız biriydi."</p><p class="calibre3">"Ya!"</p><p class="calibre3">"Lisa Holtzmann."</p><p class="calibre3">İki kadın Hunter'da bir sanat tarihi dersinde tanışmışlardı. Ben kocasını bu vesileyle tanımıştım, o da kocası öldürülünce beni aramıştı.</p><p class="calibre3">"Aman Tanrım!" dedi. "Öldürüldü, öyle mi?"</p><p class="calibre3">"Görünüşe göre anında."</p><p class="calibre3">"Zavallı kız. Ne biçim hayat ve ne biçim bir ölüm. Onu en son nerede görmüştük?"</p><p class="calibre3">"Armstrong'un Yeri'nde. Uzun bir zaman önceydi."</p><p class="calibre3">"Merhaba bile dememiştik. Onu bir daha göremeyeceğimizi kim bilebilirdi?" Kaşlarım çattı. "Grogan'da ne arıyordu? Ne iş yaptığını biliyorum ama onun tipinde bir yer olmadığını düşünürdüm, değil mi?"</p><p class="calibre3">"Bildiğim kadarıyla oraya ilk kez gidiyordu. Hayır, bu doğru değil çünkü öteki gece de oradaydılar. "</p><p class="calibre3">"Önceki gece mi?"</p><p class="calibre3">"Hayır, her şeyin başladığı gece. Çarşamba olmalı. Jersey'deki depoya gitmemizden önce. Aynı adamla oradaydı, hatta aynı masa bile olabilir. Adamın da tipine uygun bir yer gibi değildi."</p><p class="calibre3">"Adam kimdi?"</p><p class="calibre3">"Adı Florian'dı."</p><p class="calibre3">"Florian mı? Adı mı soyadı mı?"</p><p class="calibre3">"Adı sanırım. 'Matt, bu Florian. Florian, bu Matt.'"</p><p class="calibre3">"Çarpıcı bir diyalog. Florian. Uzun saçlı, çingene kemanı çalan biri miydi?"</p><p class="calibre3">"Parmağında alyans vardı."</p><p class="calibre3">"Adamın alyansı vardı, kızın yoktu."</p><p class="calibre3">"Evet."</p><p class="calibre3">"Yani adam evli, kadın bekârdı ve belki de daha seçkin bir lokal yerine sefil bir meyhanede buluşmalarının nedeni buydu." Elini elimin üstüne koydu. "Önce Jim sonra Lisa. Bu senin için berbat bir gece oldu, değil mi?"</p><p class="calibre3">"Grogan'da öldürülen başka çok insan vardı."</p><p class="calibre3">"Barmenden söz etmiştin. Burke müydü adı?"</p><p class="calibre3">"Göz aşinalığım olan insanlar ve daha bir sürü hiç tanımadıklarım. Ne kadar çok ölü. Gerçek değil gibi,"</p><p class="calibre3">"Evet, davanılamayacak kadar ağır. Bitkin olmalısın. Kurşunlanmak için dışarı çıkmadan önce biraz uyu. yabilmiş miydin?"</p><p class="calibre3">"Dışarı çıkmamın nedeni o değildi. Hayır, gözlerimi bile kapavamamıştım."</p><p class="calibre3">"Eminim şimdi kapayabilirsin."</p><p class="calibre3">"Haklısın" dedim ve ayağa kalktım. "Biliyor musun eskiden bir iki gece uyumadan devam edebilirdim. Tabii o zamanlar benzin yerine alkol yakan bir motorum vardı."</p><p class="calibre3">"Motorunun üzerinde bu kadar çok kilometre de yoktu."</p><p class="calibre3">"Sence bunun bir etkisi var mı?"</p><p class="calibre3">"Kesinlikle hayır, tatlım" dedi. "Eski bıçkınlığından hiçbir şey kaybetmedin. Haydi uyu artık."</p><p class="calibre3">Başımı yastığa koyar koymaz kendimden geçtim ve öğleyi biraz geçe, gözlerimi pat diye açana kadar sanırım pozisyonumu bile değiştirmeden uyudum. Yıllardır böyle ansızın uyanmamıştım. Uyanmak gibi değildi, daha çok komadan çıkmak gibiydi.</p><p class="calibre3">Duşumu yaptıktan ve tıraş olduktan sonra Elaine, elinde bir fincan kahveyle karşıladı beni ve telefonun sabahtan beri çalmakta olduğunu söyledi. "Telesekretere bağladım" dedi. "Jim'i soran ya da Jim'le ilgili bilgiler vermek isteyen bir sürü insan. Başkaları da aradı. Bazı adlar hiç tanıdık gelmedi. Bazılarım biliyorum, Joe Durkin ve öteki polis, dün geceki."</p><p class="calibre3">"George Wister mi?"</p><p class="calibre3">"Evet, o. İki kere aradı. İkinci kere aradığında sanki beni görebiliyormuş gibi hissettim. 'Bunu dinliyorsan lütfen ahizeyi kaldır.' Çok sert, sanki bir babanın çocuğunu azarlaması gibi. Tam da</p><p class="calibre3">benim 'cehenneme kadar yolun var ahbap' cevabını vereceğim bir tarz. Ahizeyi kaldırmadığımı söylememe gerek yok,"</p><p class="calibre3">"Şüphesiz."</p><p class="calibre3">"Beni arayan olduğunda bile kaldırmadım. Monica aradı, onun son evli sevgilisiyle ilgili sorunlarını dinleyecek havamda hiç değilim. Cevapladığım tek telefon TJ'iııkiydi. Haberleri görmüş ve senin iyi olup olmadığım bilmek istiyordu. İyi olduğunu ve bugün galeriyi açmamasını söyledim. Hatta cama bir tabela astırttım."</p><p class="calibre3">" 'Bir aylığına kapalıyız.' "</p><p class="calibre3">"Beverly Faber'i de aradım. Ne kadar isteksiz olduğumu tahmin edebilirsin ama aramak zorunda olduğumu düşündüm. Sakinleştirici almış gibiydi, ya da şoktan ve uykusuzluktan bitkin halde. Polisler geç saatlere kadar sorgulamışlar. Ona verdikleri izlenim ya da onun inanmak istediği, Jim'in cinayetinin yanlış bir kimlik sonucu oluşu,"</p><p class="calibre3">"Eh, öyleydi."</p><p class="calibre3">"Şu anda kaderin bir oyunu olarak görüyor gibi. 0 aktristin pencereden bir şey düşürdüğü zamanı hatırlıyor musun? Bir saksıydı galiba."</p><p class="calibre3">"Tanrım, asırlar önceydi. O olay olduğunda polistim. Hatta, daha Altıncı Bölge'ye geçmemiş, hâlâ Brooklyn'deydim. O kadar zaman önceydi yani."</p><p class="calibre3">"Saksı on altı kat aşağıya, yemekten evine dönmekte olan bir adamın kafasına düşmüştü. Böyle değil miydi?"</p><p class="calibre3">"Bunun gibi bir şeydi. O zaman sorun saksının pencereden nasıl düştüğüydü. Kadın o zavallıyı hedeflememişti ama saksı kendiliğinden mi düşmüştü yoksa kadın başka birine mi fırlatmıştı?"</p><p class="calibre3">"Fırlattığı adam da eğilince, saksı onu ıskalayıp pencereden aşağıya mı düştü?"</p><p class="calibre3">"Belki. Her ne olmuşsa, çok zaman önce oldu."</p><p class="calibre3">"Eh, Beverly daha dün olmuş gibi hatırlıyor. Jim'in</p><p class="calibre3">kaderini başına saksı düşen adammkine benzetiyor. Yani kendi halinde yaşarken Tanrı nın başparmağı geliyor ve 0nu bir böcek ezer gibi eziyor." Elaine suratım buruşturdu. "Biliyor musun "dedi. "Ben Beverly'i hiç sevemedimTabii onun için üzüldüm ve bütün telefon konuşması süresince onu sevmek istedim ama..."</p><p class="calibre3">"Ne demek istediğini anlıyorum,"</p><p class="calibre3">"Kolay sevilebilecek bir kadın değil. Sanırım sesinden dolayı, sızlanmasa bile sürekli sızlanır gibi konuşuyor. Bu arada, karnın aç mı?"</p><p class="calibre3">"Açlıktan ölüyorum."</p><p class="calibre3">"Eh, Tanrı'ya şükürler olsun, çünkü artık seni bağlayıp zorla beslemek zorunda kalacağımdan korkuyordum. Sen mesajlarını dinlerken ben bir şeyler hazırlayayım."</p><p class="calibre3">Mesajları dinledim, adları ve numaraları not ettim, her ne kadar hiç kimseyi, hele o iki polisi geri aramak istemiyordum. Wister'in ikinci mesajı Elaine'in anlattığı gibiydi ve benden de onunkine benzer bir tepki aldı. Gözlerimi açmadan yarım saat önce gelen Joe Durkin'in mesajı ise acil ve gergindi ama onu aramam için hiç isteklendirmiyordu beni.</p><p class="calibre3">Mesajları sildim, aslında gerçekten silemivordunuz, sayısal olduğu için silinebilecek bir kaset yoktu. Mutfağa gittim ve Elaine'in önüme koyduğu her şeyi yedim. Telefon tekrar çaldığında telesekreterin almasını bekledim. Arayan konuşmadan kapadı telefonu.</p><p class="calibre3">"Bunlardan çok vardı" dedi Elaine. "Konuşmadan kapayanlar."</p><p class="calibre3">"Daima vardır. Çoğu zaman da telefonla satıcılardır."</p><p class="calibre3">"Tanrım, çok kısa süren telefonla satıcılık kariyerimi hatırlıyor musun? Berbattım."</p><p class="calibre3">"O telefonla satıcılık değildi."</p><p class="calibre3">"Tabii ki öyleydi."</p><p class="calibre3">"O telefonda seksti."</p><p class="calibre3">"Eh, aynı şey. Her ikisinde de insanları telefonda beceriyorsun. Tanrım çok komikti değil mi?"</p><p class="calibre3">"O zamanlar öyle düşünmüyordun."</p><p class="calibre3">"Yapabileceğim bir şey olduğunu düşünmüştüm, Yanılmışım."</p><p class="calibre3">"Evet."</p><p class="calibre3">"Birlikte oturmaya başlamadan ve ben galeriyi açmadan önceydi. Müşterileri görmeyi kesmiştim ve hayatımın geri kalanında ne yapacağımı bilmiyordum."</p><p class="calibre3">"Hatırlıyorum."</p><p class="calibre3">"Matt?"</p><p class="calibre3">"Efendim?"</p><p class="calibre3">"Ah. Yok bir şey."</p><p class="calibre3">Tabağımı eviyede yıkadım ve kuruması için kenara koydum.</p><p class="calibre3">"TJ'yi aramalısın."</p><p class="calibre3">"Birazdan."</p><p class="calibre3">"Televizyona bakmak ister misin? New York One cinayetlerle ilgili haberleri ayrıntılı veriyor."</p><p class="calibre3">"Belki daha sonra."</p><p class="calibre3">Bir an sessizce durdu, düşüncelerini toparladı, sonra "Lisa'yla yakındın değil mi?" dedi.</p><p class="calibre3">"Yakın mı?"</p><p class="calibre3">"Bak, bana bir iyilik yap, tamam mı? Çenemi kapamamı ve kendi işime bakmamı söyle."</p><p class="calibre3">"Böyle bir şey söylemeyeceğim sana."</p><p class="calibre3">"Söylemeni isterdim."</p><p class="calibre3">"Sormak istediğini sor."</p><p class="calibre3">"Seviştiğin o muydu? Tanrım, bunu söylediğime inanamıyorum."</p><p class="calibre3">"Cevabım, evet."</p><p class="calibre3">"Cevabın evet olduğunu biliyorum. Bir süre önce bitmişti, değil mi?"</p><p class="calibre3">"Epey zaman önce. Onu, birlikte Armstrong'da rastlaştığımızdan da evvel görmüyordum."</p><p class="calibre3">"Ben de böyle düşünmüştüm. Birisini gördüğünü biliyordum. Hatırlıyor musun, sana..."</p><p class="calibre3">"Hatırlıyorum."</p><p class="calibre3">"Evliliğin hiçbir şeyi değiştirmek zorunda olmadığını söylemiştim. Bunda samimiydim de. Yalnızca asil davrandığımı mı düşünmüştün yoksa? Öyle düşünmüşsen yanılmışın, hiç asillik falan yapmıyordum."</p><p class="calibre3">"Samimi olduğuna inanmıştım."</p><p class="calibre3">"Öyleydim. Gerçekçiydim de. Erkekler ve kadınlar farklıdır. Farklı oldukları konulardan biri de seks. Beni Kızkardeşlik'ten atabilirler, umurumda değil. Bu doğriı. Eh, ben de bu konularda uzman sayılarım herhalde, değil mi?"</p><p class="calibre3">"Doğru."</p><p class="calibre3">"Erkekler çok kadınla yatar ve yıllar boyunca hayatımı, o yattıkları kadınlardan biri olarak çok da iyi kazandım. Çoğu da evliydi ve kaçamaklarının evlilikleriyle hiç ilgisi yoktu. Bir sürü nedenden dolayı başka kadınlarla yatıyorlardı ve bütün nedenler tek bir şeyde toplanıyordu: Erkeklerin doğası buydu."</p><p class="calibre3">Elinıi tuttu ve alyansımı çevirip durdu.</p><p class="calibre3">"Belki de biyolojik. Öteki hayvanlar da böyle, onların da nevrotik olduklarını ve başkalarının tesiri altında kaldıklarını söyleme. Dolayısıyla neden senin farklı olmanı bekleyeyim, ya da doğrusu farklı olmanı isteyeyim? Tek dert edeceğim şey benden daha çok sevebileceğin birisine rastlaman, bunun da olabileceğini pek sanmıyorum."</p><p class="calibre3">"Asla olmayacak."</p><p class="calibre3">"Bizim sahip olduğumuz şeyi bildiğim için ben de olmayacağına karar verdim. Ona âşık oldun mu?"</p><p class="calibre3">"Hayır."</p><p class="calibre3">"Hiçbir zaman bir tehdit oluşturmadı değil mi? Bizim için yani?"</p><p class="calibre3">"Bir an için bile oluşturmadı."</p><p class="calibre3">"Halime bak" dedi. "Gözlerimde yaş var. İnanabiliyor musun?"</p><p class="calibre3">"İnanırım."</p><p class="calibre3">"Adamın karısı adamın metresi için ağlıyor. Sevinç gözyaşları olmasını beklersin, değil mi?"</p><p class="calibre3">"Senden beklemem."</p><p class="calibre3">" 'Metres' kelimesi de yanlış onun için. Onun kirasını ödüyor ve her öğleden sonra beşle yedi arası onu görüyor olman gerekirdi. Fransızlar böyle idare etmiyorlar mı?"</p><p class="calibre3">"Yanlış insana soruyorsun bunu."</p><p class="calibre3">"Cinq â sept, böyle diyorlar. Biz ona ne diyeceğiz? Atanmış Kızarkadaşı mı?"</p><p class="calibre3">"Çok kötü değil bu."</p><p class="calibre3">"Yalnızca çok hüzün duyuyorum. Evet, sarıl bana,</p><p class="calibre3">Böyle daha iyi hissediyorum. Nasıl geliyor biliyor musun? Sanki aileden birini kaybetmişiz gibi. Ne saçmalık değil mi? Ne delilik!"</p><p class="calibre3">Cevap verdiğim ilk mesajlardan biri Ray Gruliow'unkiydi. "Senin profesyonel hizmetlerine ihtiyacım var" dedi. "Bu sefer neyse ki cüzdanı kabarık bir müşterim var, yani saatlik ücretinin tamamını faturalayabilirsin."</p><p class="calibre3">"Bir iki hafta bekleme ihtimali yok herhalde, değil mi?"</p><p class="calibre3">"Bu iş üzerinde bir iki gün bile beklemek istemem. Tamamen dolu olduğunu söyleme sakın."</p><p class="calibre3">"Bir meslektaşına aynen bunu söyledim. Sana biraz daha dürüst olacağım."</p><p class="calibre3">"Yakın kişisel ve profesyonel ilişkimiz adına mı?" "Onun gibi bir şey. Halletmem gereken kişisel bir işim var Ray ve başka bir işle ilgili olarak düşünmeye bile vaktim yok."</p><p class="calibre3">"Kişisel bir iş." "Evet."</p><p class="calibre3">"Biraz tuhaf değil mi? Kişiselse nasıl iş olabilir?" "Evet, nasıl olabilir?"</p><p class="calibre3">"Bir dakika. Bunun, dün akşam senin o taraflardaki olaylarla bir ilgisi olmasın?"</p><p class="calibre3">"Ne gibi?"</p><p class="calibre3">"Post'daki başlığı görmedin mi? 'Onuncu Cadde'de Katliam' diye atmışlar. Çok yaratıcıdırlar, biliyorsun." "Gazeteleri görmedim henüz." "Ya televizyonu?"</p><p class="calibre3">"Hayır."</p><p class="calibre3">"O zaman neden söz ettiğimden haberin yok?"</p><p class="calibre3">"Böyle bir şey söylemedim."</p><p class="calibre3">"Anlıyorum. Çok ilginç."</p><p class="calibre3">Bir an için sessiz kaldım. Sonra, "Sanırım hukuki danışmanlığa ihtiyacım olacak" dedim.</p><p class="calibre3">"Eh, genç adam, bugün senin şanslı günün. Karşında bir avukat var."</p><p class="calibre3">"Dün gece oradaydım."</p><p class="calibre3">"Onuncu Cadde'den mi bahsediyoruz?"</p><p class="calibre3">"Evet."</p><p class="calibre3">"Etraf boka bulaştığında oradaydın?"</p><p class="calibre3">"Evet."</p><p class="calibre3">"Tamım. Ölü sayısını biliyor musun? Son duyduğumda on iki ölü, yedi yaralıydı. Sabah haberlerinden biri barın içini gösterdi, hava bonbardımanmdan sonraki Rotterdam'a benziyordu."</p><p class="calibre3">"Ben de son gördüğümde oldukça kötüydü."</p><p class="calibre3">"Bir şeyin yok ya?"</p><p class="calibre3">"İyiyim ben."</p><p class="calibre3">"Polisler gelmeden çıktın, öyle mi?"</p><p class="calibre3">"Evet" dedim. "Dün gece, daha erken saatlerde bir arkadaşla bir Çin lokantasında yemekteydim."</p><p class="calibre3">"Anladığım kadarıyla Beijing'de de herkesin en sevdiği yer McDonald's'mış. Anlaşılır gibi değil."</p><p class="calibre3">"Sanırım haberlerde çıkmadı."</p><p class="calibre3">"Haberlerde çıkmayan ne? Ötekiyle aynı mahalledeki bir restoran mı bu?"</p><p class="calibre3">"Hemen hemen. Sekizinci Cadde'de."</p><p class="calibre3">"Haberlerde çıktı tabii, hem de özellikle yakın ma</p><p class="calibre3">hallerde olduğu için. Yalnız bir tetikçi yalnız bir adamı görünürde bir neden olmadan vuruyor. Adamın mahallede bir fotokopi dükkânı varmış, yanlış hatırlamıyorsam."</p><p class="calibre3">"Matbaası."</p><p class="calibre3">"Eh, çok uzak değil birbirlerine. Peki, mesele ne?"</p><p class="calibre3">"Sen tanıdın adamı."</p><p class="calibre3">"Tanıdım mı?"</p><p class="calibre3">"Altı ay önce St. Luke'da konuşmasını dinledin" dedim. "On yedi yıldır içki içmiyordu. Jim F."</p><p class="calibre3">"Sponsorun."</p><p class="calibre3">"Evet."</p><p class="calibre3">"Her Pazar akşamı birlikte yemeğe çıktığın adam. Yalnız olduğunu söylüyorlardı ama sanırım değildi."</p><p class="calibre3">"Olay olduğunda yalnızdı. Ben ellerimi yıkıyordum. Ray, iki olay birbiriyle ilişkili, aradaki halka da benim. Dün gece polislere gerçeği anlatmadım, sonra da Grogan'dan onlar gelmeden tüydüm. Telesekreterime mesajlar bırakıp duruyorlar, bense hiç konuşmak istemiyorum. "</p><p class="calibre3">"Konuşma öyleyse. Böyle bir mecburiyetin yok."</p><p class="calibre3">"Lisanslı özel bir detektifim."</p><p class="calibre3">"Ah, sorun burada. Bu seni belli biçimlerde mecbur kılıyor, değil mi? Öte yandan, eğer bir avukat için çalışıyorsan, avukat müvekkil mahremiyeti bir dereceye kadar seni korur."</p><p class="calibre3">"Bana iş vermek mi istiyorsun?"</p><p class="calibre3">"Hayır, bu sefer senin avukatın olacağım. Arkadaşın hâlâ becerikli Mark Rosenstein tarafından mı temsil ediliyor?"</p><p class="calibre3">"Sanırım öyle."</p><p class="calibre3">"Mark'ı arasın" dedi. "Mark'a, çeşitli soruşturmalarla ilgili olarak seni işe almasını söylesin. Bütün bunları aklında tutabilir misin?"</p><p class="calibre3">"Yazıyorum. Tek sorun şu ki adamıma erişmek kolay olmayabilir."</p><p class="calibre3">"Mark'ı ben ararım. Aslında herhangi bir şey yapmasını istiyor değiliz. Bu arada sen de gazeteleri oku ve televizyonu izle."</p><p class="calibre3">"Evet, sanırım mecburum."</p><p class="calibre3">"New York One kanalı dostunun profilini çıkardı, âdeta bir Al Capone. Kana susamış ama bir o kadar ilginç."</p><p class="calibre3">"Çok yanlış sayılmaz."</p><p class="calibre3">"Şu bowling topuyla ilgili olay, peki, o gerçek mi?"</p><p class="calibre3">"Ben orada değildim" dedim. "Bu konuda ondan asla doğru dürüst bir cevap alamazsın."</p><p class="calibre3">"Gerçek değilse çok yazık" dedi. "Her neyse, unutma, onlara niçbir şey söylemek yok. Bana ihtiyacın olursa da, hemen arıyorsun."</p><p class="calibre3">TJ'yi aradım. Gazeteleri toplayıp geldi. Televizyonun karşısına oturduk, o kanallarda gezerken ben de başlıklara göz gezdirdim. İkisi ön sayfadan vermişti: News büyük puntolarla "Cehennem Mutfağı" demiş ama bütün ayrıntıları alamadan önce baskıya verilmiş. Yarın sabah bütün köşe yazarları didik didik edecekti olayı ama şimdilik yalnızca en çıplak veriler vardı. Ölü sayısı değişiyordu, Post'da Afeıvs'takinden bir fazla vardı, ölülerin kimlikleri yakınlarına haber verilene kadar saklı tutuluyordu.</p><p class="calibre3">Televizyon haberlerinde de daha fazla bilgi yoktu ama ölülerden bazılarının adlarını veriyor, fotoğraflarını gösteriyorlardı. Fotoğraflardan bazıları aşina geldi ama aslında hiçbirini tanımıyordum. Anlaşılan Lisa ve arkadaşının kimlik tesbitini yapamamışlardı ya da henüz ailelerine haber verilmemişti.</p><p class="calibre3">Grogan'm içinin görüntüleri aynen Mick'in beni dışarı sürüklerken hatırladığım gibiydi. Dış görünüm ise tahmin edebileceğiniz gibiydi: Camları şimdi çapraz tahtalarla kapatılmış, önündeki kaldırım yıkık dökük parçalarla kaplı olan eski sempatik barın önünde gazeteciler sırayla poz vermişlerdi.</p><p class="calibre3">Geri planda kurtulanlarla ve mahallelilerle röportaj yapıyorlar, Grogan'm efsanevi gayri resmi sahibi ve vahşi Cehennem Mutfağı barlarının tarihi geleneğinin veliahtı Michael "Kasap" Ballou'nun profilini çiziyorlardı. Bazıları gerçek, bazıları uydurma eski hikâyeler anlatılıyordu. Tabii bowling topuyla ilgili olanını da dahil etmeyi ihmal etmediler.</p><p class="calibre3">"O olay gerçekten oldu mu?" diye sordu TJ.</p><p class="calibre3">Hikâyenin bütün versiyonlarına göre Mick Ballou'nun bir gün ansızın ortadan kaybolan ve bir daha görülmeyen Paddy Farrelly adında bir mahalleliyle ciddi bir fikir ayrılığı olmuştu. Farrelly'nin son kez ortalarda göründüğü günün ertesinde rivayete göre Mick, elinde bir bowling topu çantasıyla, o sıralar henüz eline geçir memiş olduğu Grogan'm Barı dahil mahalledeki bütün barları dolaşmıştı.</p><p class="calibre3">Ziyaret ettiği çeşitli barlarda bir kadeh viski içmenin dışında ne yaptığı hikâyenin dinlediğiniz versiyonuna göre değişiyordu. Bazılarında yalnızca elindeki çantayı belirgin bir biçimde barın üstüne koymuş, ortalıkta görünmeyen Farrelly'yi sormuş ve "her neredeyse onun şerefine" kadehini kaldırmıştı.</p><p class="calibre3">Bir başka versiyona göre çantayı açmış ve içindekini isteyenlere göstermişti. En abartılı versiyonda ise kapı kapı dolaşmış, her defasında Paddy Farrelly'nin kesik başını saçlarından yakalayarak etrafa göstermişti. "Muhteşem görünmüyor mu?" demişti. "Bundan daha iyi göründüğü bir zaman oldu mu?" Sonra insanları Paddy'e bir içki ısmarlamaya davet etmişti.</p><p class="calibre3">"Ne olduğunu bilmiyorum" dedim TJ'ye. "O zamanlar hâlâ Brooklyn'de üniformalı bir polistim ve ne Paddv Farrelly'nin ne de Mick'in adını işitmiştim. Bir tahminde bulunmam gerekirse, evet, barları elinde bir bowling çantasıyla dolaşmış olabilir ama onu açtığına inanmıyorum. Yeterince sarhoş ve çılgın bir durumdaysa açmış olabilir ama sanmıyorum."</p><p class="calibre3">"Ya açtıysa? Yani demek istediğim sence içinde ne vardı çantanın?"</p><p class="calibre3">"Kesik baş olabilirdi" dedim, "Farrelly'yi öldürdüğünden bir an bile şüphe etmiyorum. Birbirlerinden nefret ettiklerini sonradan öğrendim ve bir fırsatı olduğuysa muhtemelen onu bir satırla öldürdü ve bunu yaparken de babasının önlüğünü giydi. Ceseti ortadan kaldırmak için parçalamış olabilir ve bu arada kelleyi de ayırmıştır. Yani evet, çantada rahatlıkla kesik baş olabilirdi."</p><p class="calibre3">"Cesedi bulamadılar, öyle mi?"</p><p class="calibre3">"Hayır."</p><p class="calibre3">"Kelleyi de?"</p><p class="calibre3">"Evet."</p><p class="calibre3">Bir an bunu düşündü. "Hiç bowling oynadm mı?"</p><p class="calibre3">"Bowling mi? Yıllar önce. Syosset'te oturduğun zamanlar Suffolk County'de bir polis ligi vardı. Birkaç ay takımdaydım."</p><p class="calibre3">"Ya? Hani cebinin üstünde adın yazılı gömleğin var mıydı?"</p><p class="calibre3">"Hatırlamıyorum."</p><p class="calibre3">" 'Hatırlamıyorum.' Bu vardı demek Sid. İtiraf etmek istemiyorsun."</p><p class="calibre3">"Hayır, öyle bir gömleğim olduğunu hatırlamıyorum demek. Herkes için gömlek ısmarlamıştık ama altın rozetimi alınca ve çalışma saatlerim değişince takımdan çıkmak zorunda kaldım."</p><p class="calibre3">"Ondan sonra da hiç bowling oynamadın mı?"</p><p class="calibre3">"Hatırladığım kadarıyla bir kere. Teşkilattan ayrılmıştım ve bir otelde yaşıyordum. Skip Devoe adında bir arkadaşım sürekli bir şeyler organize ederdi." Elaine'e döndüm. "Skip'le hiç tanışmış miydin?"</p><p class="calibre3">"Hayır ama senden duymuştum."</p><p class="calibre3">"Dokuzuncu Cadde'de bir yeri vardı, kıyak bir adamdı. Aklını bir şeye takar, bir bakarsın Belmont'a yarışlara gitmişiz ya da bir açıkhava caz konseri için Randall's Island'a. Sekizinci Cadde'nin batısında, Elli Yedinci'nin köşesinden birkaç kapı yukarda bir bowling salonu vardı. Bir gün tutturdu bowling oynayacağız diye, altı yedi sarhoş adam üşüştük salona."</p><p class="calibre3">"Bir tek o zaman mı gittin?"</p><p class="calibre3">"Bir tek o zaman. Ama sonra haftalarca konuştuk."</p><p class="calibre3">"Ona ne oldu?"</p><p class="calibre3">"Skip'e mi? Birkaç sene sonra öldü. Pankreastan. Ama zaten hiçbir zaman kırık kalpten öldü diye yazmazlar ölüm sertifikasında. Şimdi anlatılamayacak kadar uzun bir hikâye. Hem Elaine daha önce dinledi bunu."</p><p class="calibre3">"Artık o bowling salonu yok mu?"</p><p class="calibre3">"Çoktan yok oldu, içinde bulunduğu binayla birlikte."</p><p class="calibre3">"Bir kere bowling oynadım" dedi TJ. "Kendimi aptal gibi hissettim. O kadar kolay görünüyordu ve ben beceremedim."</p><p class="calibre3">"Bir zaman sonra alışıyorsun."</p><p class="calibre3">"Anlıyorum, sonra da aynı şeyi tekrarlayıp duruyorsun. Bazen televizyonda izliyorum ve adamların hep oyunun ortasında uyuklamalarını bekliyorum ama o herifler bayağı iyi. Nereden açıldı bu konu?"</p><p class="calibre3">"Sen açtın."</p><p class="calibre3">"Çanta. Kelleyi bulamamışlar, çantayı bulup bulmadıklarını merak ettim. Bulup bulmamaları da önemli değil. Önemli olan iyi bir dostun varmış."</p><p class="calibre3">"Onu tanıdın."</p><p class="calibre3">"Evet."</p><p class="calibre3">"O neyse odur" dedim. "Çok çekici olabilir ama ömür boyu bir canidir ve elleri çok kanlıdır."</p><p class="calibre3">"Onunla karşılaştığım zamanlar" dedi, "hep senle birlikteydim ve şimdi darmadağın olan yerine gitmiştik."</p><p class="calibre3">"Grogan'm Barı'na."</p><p class="calibre3">"Orada çok siyah olmazdı."</p><p class="calibre3">"Hayır."</p><p class="calibre3">"Çalışanlardan da olmazdı, içki içenlerden de."</p><p class="calibre3">"Hayır."</p><p class="calibre3">"Herif bana kibar ve iyi davranırdı ama daima derimin renginin farkında olurdum."</p><p class="calibre3">"Anlıyorum" dedim. "Mick kötü bir mahalleden çıkma İrlandalı bir çocuktu. Bunlar İç Savaş ayaklanmalarında siyahları sokak lambalarının direklerine asan adamlardı. Martin Luther King gününde vitrinini süsleyecek adamlardan değildi."</p><p class="calibre3">"Herhalde sık sık Z kelimesini kullanır."</p><p class="calibre3">"Kullanır."</p><p class="calibre3">"Zenci, zenci, zenci" dedi.</p><p class="calibre3">"Tekrarlayınca aptalca oluyor."</p><p class="calibre3">"Her kelime aptalca olur. O neyse odur diyorsun. Hepimiz neysek oyuz."</p><p class="calibre3">"Ama onun için çalışmak istemezsin, öyle mi?"</p><p class="calibre3">"Barında değil, Lamar. Zaten uzun bir süre açılmayacağa benzer. Ama sen bunu demek istememiştin."</p><p class="calibre3">"Hayır."</p><p class="calibre3">"Bir iki gün önce onun için çalışıyorduk değil mi? O zaman şimdikinden daha mı çok ırkçıydı?"</p><p class="calibre3">"Muhtemelen hayır."</p><p class="calibre3">"O zaman neden birdenbire onun için çalışmak istemeyeyim?"</p><p class="calibre3">"Çünkü tehlikeli ve yasadışı" dedi Elaine. "Polisle başın belaya girebilir, hatta öldürülebilirsin."</p><p class="calibre3">TJ sırıttı. "Bu cool" dedi. "Ama kesinlikle bir terslik olduğunu biliyorum."</p><p class="calibre3">"Bunun komik olduğunu düşünüyorsun, değil mi?"</p><p class="calibre3">"Sen de öyle olduğunu düşünüyorsun yoksa gülmemek için kendini bu kadar zor tutmazdın." Bana dönerek, "Tam olarak ne yapacağız? Silahları kapıp OK Corral'e mi gideceğiz?" dedi.</p><p class="calibre3">Başımı salladım. "İkimizin de böyle bir şey yapabileceğimizi düşünmüyorum" dedim. "Büyük ihtimalle bunun zamanı gelecek ama bunu yapmak başkalarına düşecek. Ancak şimdi OK Corral'in nerede olduğunu ve orada kimin saklandığını hiç kimse bilmiyor."</p><p class="calibre3">"Clantonlar'dı hatırladığım kadarıyla."</p><p class="calibre3">"Bu sefer Clantonlar'm ne adları ne yüzleri var. Biraz detektiflik yapmak gerekiyor."</p><p class="calibre3">"Biz de detektifiz" dedi. Başını kaşıdı. "EZ Depo'da çok ilerlemedik. Gidebileceğimiz kadar gittik sonra bıraktık."</p><p class="calibre3">"Şimdi elimizde o zamankinden daha fazla bir şey yok ama bir iki ufak şey var."</p><p class="calibre3">"Arkadaşını vuran herif."</p><p class="calibre3">"O var. Onun hakkında bildiğimiz tek şey siyah olduğu."</p><p class="calibre3">"Bu hayli daraltıyor araştırmayı."</p><p class="calibre3">"Gerçekten de daraltıyor çünkü aynı zamanda profesyonel olduğunu biliyoruz. Ve işi bok etti, yanlış insanı vurdu."</p><p class="calibre3">"Bu çevrede duyulur."</p><p class="calibre3">"Duyulabilir" dedim. "İkinci olarak Grogan'daki silahlı adam var."</p><p class="calibre3">"Asyalı herif."</p><p class="calibre3">"Görünüşüne göre Güneydoğu Asyalı."</p><p class="calibre3">"Tamam, adamı görmüştün. Televizyonda yüzünü</p><p class="calibre3">göstermediklerini düşünüyordum ama sen onu yakından gördün."</p><p class="calibre3">"Hoşlanmadığım kadar yakından. Adını ya da onunla ilgili herhangi bir bilgi vermediler ama bu bilmiyorlar demek değil."</p><p class="calibre3">"Adını öğreneceğiz, ilişkilerine bakacağız, kimlerle yatıp kalktığını öğreneceğiz."</p><p class="calibre3">"Evet. Üçüncü kapımız buradan iki blok ötede üzerime atlayan iki adam."</p><p class="calibre3">"Sen onların tepesine binmeden önce üzerine atlayanlar."</p><p class="calibre3">"İçlerinden birine iyice baktım" dedim. "Görsem tanırım. "</p><p class="calibre3">"New York'ta mı oturduğunu düşünüyorsun?"</p><p class="calibre3">"Büyük ihtimalle. Neden?"</p><p class="calibre3">"Çünkü böyle arayacağız Hewit. Otomobille dolanacağız ve sekiz milyon surat arasından onu bulacağız."</p><p class="calibre3">"Eh, bir yol bu."</p><p class="calibre3">"Ama başka bir yol düşünebiliyorsun."</p><p class="calibre3">"Düşünebiliyorum" dedim. "Sorun şu ki senin yolundan daha iyi değil."</p><p class="calibre3">"Eh, biz esneğiz dedi. "Senin yolu deneriz, baktık olmadı benimkini."</p><p class="calibre3">''George Wister kötü bir adam değildir" dedi Joe Durkin. "İyi bir polis, uyanık bir adam. Senin hakkında ne düşüneceğini bilmiyor. Ona kalırsa ben de ne düşüneceğimi bilmiyorum."</p><p class="calibre3">"Ne demek istiyorsun?"</p><p class="calibre3">"Geçen akşam dostunla yemek yiyordun. Tuvalete gittin ve adam vuruldu. Jim gibi zararsız bir adamı neden öldürmek isteyecekleri hakkında bir fikrin de yok."</p><p class="calibre3">"Yok."</p><p class="calibre3">"Palavra!" dedi. "Üstündeki dün akşam giydiğin ceket mi?"</p><p class="calibre3">"Ne olmuş?"</p><p class="calibre3">"Arkadaşmınkinin aynısı. Benimle dalga geçme, tamam mı? Hedeflenen kurban sendin. Şimdi karşımda kanlı canlı oturuyorsan, bunun tek nedeni işemeye gitmek için tam zamanını bulmuş olman."</p><p class="calibre3">Sekizinci Cadde'de Şanslı Panda'dan bir blok aşağıda bir Rum kafesinde oturuyorduk. Buluşmak için başka bir yer tercih ederdim ama ilk olarak önerdiği Midtown North Karakolu'ndaki odasında buluşmayı reddetmiştim, o da Chelsea ya da Village gibi mahalleden uzak yerlere gitmek istemedi.</p><p class="calibre3">Kafeve geldiğimde, gerilerde bir masada oturmuş kahvesini içiyor ve kirazlı cheesecake yiyordu. Lezzetli olduğunu, bir tane de benim almamı önerdi ama garsona yalnızca kahve istediğimi söyledim. Joe yağmur yağacağım, iyi ki mahallede kaldığımızı söyledi. Sürekli yağmur tahmin ettiklerini ve sürekli de yağmadığını söyledim. Er ya da geç haklı olmalarını umduğunu söyledi. Bu arada garson kahvemi getirdi ve konuya girdik.</p><p class="calibre3">"Söylediğin herhalde doğru" dedim. "Nişancının gerçek hedefi bendim."</p><p class="calibre3">"Ancak bugün mü bunu akıl ettin?"</p><p class="calibre3">"Wister de dün gece öylemesine söylemişti. Jim'in mafya için yeşil kartlar ve senetler bastığından bahsettikten sonra. Ben de o zaman ciddiye almamıştım."</p><p class="calibre3">"Ne zaman fikrini değiştirdin?"</p><p class="calibre3">"Mick Ballou'yla konuşunca."</p><p class="calibre3">"Dostun."</p><p class="calibre3">"Evet, dostumdur. Bunu biliyorsun."</p><p class="calibre3">"Bu konuda ne düşündüğümü de biliyorsun. Teşkilattaki bir sürü adam böyle ilişkiler sonucunda başlarına dert açtılar. Eski mahalleden, başka yollar seçmiş bu tip adamlarla ilişkilerde."</p><p class="calibre3">"Artık teşkilatta değilim, Joe."</p><p class="calibre3">"Değilsin."</p><p class="calibre3">"Hem Ballou'yla geçmişimiz o kadar eskiye dayanmıyor. Onunla tanışmadan çok yıllar önce istifamı vermiştim."</p><p class="calibre3">"Tanışır tanışmaz da hemen kaynaştınız, öyle mi?"</p><p class="calibre3">"Ne zamandan beri dostluklarımı sana açıklamak zorundayım? Sen de dostumsun ve bu konuda Ballou beni hiç deşmiyor."</p><p class="calibre3">"Sahi mi? Anlaşılan o benden daha açık fikirli. Nerde kalmıştık? Eski dostun katille konuştuğunda fikrini değiştirdiğini söylüyordun. Ne zamandı bu?"</p><p class="calibre3">"Wister'le işim bittiğinde. Eve dönmeden ona uğradım,"</p><p class="calibre3">"Tam olarak yolunun üstünde değil. Dokuzuncu'ya yürüdün ve sağa sapmak yerine sola saptın. Bir içki içmek için uğramadm herhalde."</p><p class="calibre3">"Bir dostumu kaybetmiştim, bir diğerine merhaba demek istedim" dedim. "Oraya gittiğimde bana sorunları olduğunu anlattı."</p><p class="calibre3">"Öyle mi?"</p><p class="calibre3">"Onun ayak işlerine koşan bir adam vardı, On Birinci Cadde'de bir çöp tenekesinin içinde ölü bulunmuş."</p><p class="calibre3">"Peter Rooney, yaptığı ayak işleri de Ballou'nun haraççısı, Ne olmuş? Bir iki papel cebe atınca Ballou da onu çöpe mi atmış?"</p><p class="calibre3">"Rooney'yi kimin öldürdüğünü bilmiyordu ama anladığım kadarıyla benzer başka olaylar da olmuştu, yani biri üzerine geliyor. Jim'in vuruluşuyla ilgili düşüncesi de onun arkadaşı olduğum için hedefin ben olduğu yönünde."</p><p class="calibre3">"Sana böyle mi dedi?"</p><p class="calibre3">"Evet."</p><p class="calibre3">"Herhalde kimin üzerine geldiğini söylemedi."</p><div class="mbppagebreak" id="calibre_pb_8"></div>
</body></html>
