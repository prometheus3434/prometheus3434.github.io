<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title>2</title>
</head>

<body>
  <h1>2</h1>

  <h2 id="sigil_toc_id_2"><a id="ncx493"></a>TOPLANMA YERİ</h2>

  <p>Yağmur, kurşuni gökyüzünden aşağı, dumanın çıplak dallı ağaçların arasından süzülmesi gibi, hafif hafif çiseliyordu. Çitleri yumuşatıyor, binaların dış hatlarını sis içinde bırakıyor ve görüş açısını sınırlıyordu. Sessiz robotların metalik derileri üzerinde parlıyor ve elleri arasında tuttuğu kitaptan yüksek sesle birşeyler okumakta olan siyah elbiseli adamın konuşmasını dinleyen üç kişinin omuzlarını gümüşsü bir renge buluyordu.</p>

  <p class="p10"><span class="t14">&ldquo;Çünkü ben hem Dirili</span><span class="t14">ş</span> <span class="t14">hem de Ya</span><span class="t14">ş</span><span class="t14">am</span><span class="t14">ı</span><span class="t14">m..."</span></p>

  <p>Mezar kapısının üstünde dikilmekte olan yosun tutmuş mezarlık figürü, kederli vücudunun her bir kristali başka kimsenin göremediği bir şeye ilişir halde, yukarı uzanmaya çalışıyor gibiydi. İnsanların, ilk John J. Webster'ı hayatının son yıllarında memnun edecek bir sembolle aile mezarlığını süslemek için onu granitten yonttuğu, şimdi çok gerilerde kalan o günden beri devamlı uzandığı gibi.</p>

  <p>&ldquo; <span class="t12">Ya</span><span class="t12">ş</span><span class="t12">ayan ve Bana inanan her kim olursa olsun..."</span></p>

  <p>Jerome A. Webster, oğlunun parmaklarının kolunu sıkıca kavradığını hissetti, annesinin boğuk hıçkırıklarını duydu, hizmet etmiş oldukları efendilerine duydukları saygı gereği başları öne eğilmiş şekilde sıra sıra dizilmiş olan dimdik robotları gördü. O efendi ki, şu an evine gidiyordu... hepsinin sonuncusu olan eve.</p>

  <p>Uyuşmuşçasına, Jerome A. Webster onların anlayıp anlamadıklarını; yaşam ve ölüm kavramlarının, Nelson F. Webster'ın orada tabutun içinde uzanışının, başucundaki birinin ahenkli bir sesle elindeki kitaptan birşeyler okuyuşunun ne anlama geldiğini anlayıp anlamadıklarını merak etti.</p>

  <p>Bu arazide yaşayagelmiş olan Webster&rsquo;ların dördüncü kuşağı olan Nelson F. Webster, hemen hemen hiç ayrılmadığı bu yerde yaşamış ve ölmüştü; şimdi ise, ilklerin sonuncular için... burada yaşayacak ve ilk John J. Webster&rsquo;in kurmuş olduğu şeyleri, âdetleri ve yaşam biçimini ayakta tutacak olan o uzun nesil zinciri için hazırladığı yerde son istirahatine çekiliyordu.</p>

  <p>Jerome A. Webster çenesinin kasıldığını, hafif bir titremenin vücudunu sardığını hissetti. Bir an için gözleri yandı, tabutun görüntüsü bulanıklaştı ve siyah elbiseli adamın sözleri, ölülerin başını bekleyen çamların arasında esen rüzgarın fısıltısına dönüştü. Anılar zihninde geziniyordu... tepeler ve kırlar üzerinde dolaşan, sabah melteminin kokusunu içine çeken, elinde bir bardak brendiyle bacaklarını germiş halde çıtırdayan şöminenin önünde dikilen kır saçlı bir adamın anıları.</p>

  <p>Gurur... toprağın ve yaşamın, kişinin içinde yetişen alçakgönüllülüğün ve büyüklüğün gururu. Özgür ve kararlı olmanın verdiği rahatlık. Tabii güven duygusunun, aile çevresinin konforunun, geniş alanlardan kaynaklanan serbestliğinde.</p>

  <p>Thomas Webster dirseğini sarsıyordu hafifçe. &ldquo;Baba,&rdquo; diye fısıldıyordu. &ldquo;Baba.&rdquo;</p>

  <p>Tören sona ermişti. Siyah elbiseli adam kitabını kapattı. Altı robot öne çıkarak tabutu kaldırdı.</p>

  <p>Üçü, tabutu mezara dek ağır ağır izlediler; robotlar onu haznesine yerleştirip küçük kapıyı kapatarak üzerinde &ldquo;NELSON F. WEBSTER 20342117&rdquo; yazan tabelayı koyarken sessizce durdular.</p>

  <p>Hepsi bu kadardı. Sadece isim ve tarihler. Jerome A. Webster, bunu yeterli bulduğunu fark etti. Daha fazlasına ihtiyaç yoktu. Diğerleri de bu kadarına sahipti zaten. Aile sicili denen şeyde adı geçenler... William Stevens, 1920-1999 ile başlıyordu sicil. Webster, ona Gramp Stevens dendiğini hatırladı. Kendisi de 1951-2020 yazıları altında burada yatmakta olan şu ilk John J. Webster&rsquo;in kayınpederi. Ardından onun oğlu geliyordu, Charles F. Webster, 1980-2060. Sonra onun oğlu, John J. II, 2004-2086. Webster, John J. II'yi hatırlayabiliyordu... piposu ağzının kenarında, her zaman olduğu gibi sakalını yanma tehlikesiyle karşı karşıya bırakarak şöminenin yanında uyuklayan bir dede.</p>

  <p class="p9"><span class="t11">&nbsp;</span></p>

  <p>Webster&rsquo;ın gözleri bir diğer tabelaya kaydı. Mary Webster, hemen yanı başında duran oğlanın -ki artık genç bir adam olmuştu- annesi. Thomas&rsquo;ın artık yirmi yaşına geldiğini, gençliğinde kendisinin de yapmış olduğu gibi, bir hafta içinde Mars&rsquo;a gitmek üzere onlardan ayrılacağını hep unutuyordu.</p>

  <p>Hepsi burada bir arada, dedi kendi kendine. Webster&rsquo;lar, eşleri ve çocukları. Dışarıdaki çam ağaçları ve üzerinde o sembolik figürle zamanın eskittiği kapının refakatinde, bronz ve mermerin gurur ve güveni içinde uyuyarak, hayattayken olduğu gibi ölüyken de bir arada.</p>

  <p>Görevini tamamlamış olan robotlar, sessizce bekliyordu.</p>

  <p>Annesi ona baktı.</p>

  <p>&ldquo;Ailenin reisi artık sensin, oğlum,&rdquo; dedi ona.</p>

  <p>Webster uzandı ve onu bağrına bastı. Aile reisi... yalnız bu kalmıştı geriye. Artık sadece üç kişiydiler. Annesi ve oğluyla. Oğlu da yakında ayrılacak, Mars'a gidecekti. Ama geri dönecekti. Belki de bir eşle dönecekti, bu sayede aile varlığını sürdürebilecekti. Aile üç kişiyle sınırlı kalmayacaktı ya. Büyük evin şu an kapanmış olan odalarının çoğu ilelebet öyle kalmayacaktı. Ayrı odalarda ancak tek bir çatı altında yaşayan bir düzine aile biriminin hayat dolu cıvıltılarıyla dolu günler görmüştü o ev. Biliyordu ki, o günler tekrar gelecekti.</p>

  <p class="p9"><span class="t11">&nbsp;</span></p>

  <p>Üçü, geri dönüp mezardan çıktılar, alanın ortasında dev bir gri gölge gibi belli belirsiz seçilen eve giden yola koyuldular.</p>

  <p>Ocakta ateş yanıyor ve masanın üstünde bir kitap duruyordu. Jerome A. Webster uzandı ve onu aldı, başlığı bir kez daha okudu:</p>

  <p>&ldquo;Mars Fizyolojisi, Özel Beyin İncelemesiyle,&rdquo; yazan: Jerome A. Webster, M.D.</p>

  <p>Katı ve otoriter... hayatta bir kere söylenecek, kendi alanında neredeyse rakipsiz bir söz. Mars&rsquo;ta veba salgınının yaşandığı o beş yıl... Dünya Komitesi&rsquo;nin tıbbi komisyonundaki meslektaşlarıyla, yardım amaçlı bir görevle gönderildikleri komşu gezegende gece gündüz çalıştıkları o yıllar sırasında yaptıkları çalışmalarda toplanan bilgilere dayanan bir başlık.</p>

  <p>Kapıya hafifçe vuruldu.</p>

  <p>&ldquo;Girin,&rdquo; diye seslendi.</p>

  <p>Kapı açıldı ve bir robot kayarak girdi içeri. &ldquo;Viskiniz, efendim.&rdquo;</p>

  <p>&ldquo;Teşekkürler, Jenkins,&rdquo; dedi Webster.</p>

  <p>&ldquo;Bakan ayrıldı, efendim,&rdquo; dedi Jenkins.</p>

  <p>&ldquo;Ah, evet. Umarım onunla ilgilenmişsindir.&rdquo; &ldquo;İlgilendim, efendim. Her zamanki bahşişi verdim ve içki teklif ettim. Ama içmeyi reddetti.&rdquo; &ldquo;Sosyal bir hata yapmışsın,&rdquo; dedi Webster ona. &ldquo;Bakanlar içki içmez.&rdquo;</p>

  <p>&ldquo;Üzgünüm, efendim. Bilmiyordum. Bir ara kiliseye gelmenizi istememi rica etti benden.&rdquo;</p>

  <p>&ldquo;Eee?&rdquo;</p>

  <p>&ldquo;Ona sizin hiçbir yere gitmediğinizi söyledim, efendim.&rdquo;</p>

  <p>&ldquo;İşte bu doğru, Jenkins,&rdquo; dedi Webster. &ldquo;Hiçbirimiz bir yere gitmeyiz.&rdquo;</p>

  <p>Jenkins kapıya yöneldi, oraya ulaşmadan durdu ve geri döndü. &ldquo;Müsaadenizle belirteyim, efendim, mezardaki çok dokunaklı bir törendi. Babanız iyi bir insandı, gelmiş geçmişlerin en iyisi. Robotlar, ona yakışır bir tören yapıldığını söylüyor. Oldukça vakur bir törendi, efendim. Bilseydi o da çok beğenirdi.&rdquo;</p>

  <p>&ldquo;Babam,&rdquo; dedi Webster, &ldquo;bunu söylediğini duymaktan daha büyük zevk alırdı, Jenkins.&rdquo;</p>

  <p>&ldquo;Teşekkür ederim, efendim,&rdquo; dedi Jenkins ve dışarı çıktı.</p>

  <p>Webster elinde viski ve kitapla, ateşin başında oturdu... odanın o bildik konforunun kendisini sardığını, onun koruyuculuğunu hissederek.</p>

  <p>Burası onun yuvasıydı. İlk John J. buraya gelip bu koca evin ilk bölmelerini inşa ettiği günden beri burası Webster&rsquo;lara yuvalık etmişti. John J. burayı seçmişti, çünkü yakınında içinde alabalıkların yüzdüğü bir dere vardı ya da o böyle bilinmesini istiyordu. Ama bundan daha fazlası vardı muhakkak. Daha fazlası olmalı, dedi Webster kendi kendine.</p>

  <p>Veya belki de, sadece alabalıktı dere vardı başlangıçta. Dere, ağaçlar ve çayırlar, sisin her sabah nehirden ona doğru süzüldüğü kayalık sırt. Belki de geri kalanı gelişmiş, geçen yıllar boyunca, toprağın kendisi geleneğe yakın bir şeyle bütünleşene dek aile birliğinin hüküm sürdüğü yıllar boyunca, aşama aşama çoğalmıştı. Her bir ağacı, kayayı ve toprak parçasını birer Webster ağacı, kayası ve toprağı yapan bir şeyle. Hepsi bu bütünün birer parçasıydı.</p>

  <p>John J, ilk John J, kentlerin dağılmasından, insanların yirminci yüzyılın bu toplanma yerlerini ilk ve son kez olmak üzere terk etmesinden, ortak bir düşman veya ortak bir tehdit karşısında tek bir mağarada veya tek bir açıklıkta toplanma üzerine kurulu kabile içgüdüsünden kurtulmasından sonra buraya gelmişti. Modası geçmiş bir içgüdüydü bu; çünkü ne tehdit kalmıştı ne de düşman. Ekonomik ve toplumsal koşulların çağlar boyunca ona zorla benimsettiği sürü içgüdüsüne isyan ediyordu artık İnsan. Yeni bir güvenlik anlayışı ve yeni bir kendi kendine yeterlik duygusu, bu içgüdüden kopuşu mümkün kılmıştı.</p>

  <p>Bu süreç, iki yüzyıldan daha uzun bir süre önce, insanların temiz havaya, geniş alanlara ve toplu halde yaşamın onlara asla sunmadığı bir cana yakınlığa kavuşmak için taşra evlerine göçtüğü 20. yüzyılda başlamıştı.</p>

  <p>Bu göçün sonucu ise işte buradaydı. Sakin bir yaşam. Ancak iyi şeylerle beraber gelebilecek bir huzur. İnsanların yıllar boyunca hasretini çektiği bir yaşam tarzı. Eski aile evlerine ve ağır ağır işlenen dönümlerce toprağa dayalı, hizmetçilerin yerini robotların aldığı ve atom gücünden yararlanılan bir malikane hayatı.</p>

  <p>Webster, içinde odunların çıtırdadığı şömineye bakarak gülümsedi. Bu, pek de fena olmayan bir anakronizmdi... İnsanoğlu&rsquo;nun ta mağara dönemlerinden bu yana getirdiği bir şey. Atomik ısıtma sistemiyle kıyaslandığında kullanışsızdı tabii; ama daha hoş olduğu da bir gerçekti. Ne de olsa öylece oturup atomikleri seyrederek alevlerin içinde hayali kaleler inşa edilemezdi.</p>

  <p>O öğleden sonra babasını defnettikleri şu dışarıdaki mezar bile öyleydi. O bile ailedendi. Diğerleri gibi o da bütünün bir parçasıydı. O kasvetli gururun, serbestçe yaşamanın ve huzurun bir parçası. Eskiden ölüler geniş arazi parçalarına beraberce gömülürdü, tanımadıkları kişilerle yanak yanağa...</p>

  <p><span class="t12">O asla bir yere gitmez.</span></p>

  <p>Jenkins bakana böyle demişti.</p>

  <p>Bu doğruydu da. Bir yere gitmeye ne gerek vardı ki? Her şey buradaydı. Tek bir numara çevirerek istediğin kişiyle yüz yüze konuşabilir, fiziksel olmasa da ruhen istediğin yere gidebilirdin. Tiyatro izleyebilir veya konser dinleyebilir veya dünyanın öbür yanındaki bir kütüphaneyi ulaştırabilirdin. İstediğin her işi koltuğundan kalkmadan görebilirdin.</p>

  <p>Webster viskisini içti, sonra masasının yanında üzerinde düğmeler bulunan makineye doğru sallana sallana yürüdü.</p>

  <p>Numaraları ajandaya bakmadan, ezberinden çevirdi. Nereye gittiğini biliyordu.</p>

  <p>Parmağıyla bir manivelayı kaldırdı ve oda eridi... daha doğrusu erir gibi oldu. Geriye sadece oturduğu koltuk, masanın bir kısmı ve makinenin bir bölümü kalmıştı.</p>

  <p>Koltuk, altın renginde bir çim ve çarpık çurpuk, rüzgarın etkisiyle eğilmiş ağaçlarla kaplı bir tepenin, mor renkli dağ dizileri arasında sıkışıp kalmış bir göle doğru dağınık şekilde inen yamacındaydı. Uzaktan mavi-yeşil renkli karanlık çizgilere benzeyen çam ormanlarıyla bezenmiş olan dağ dizileri, dağınık basamaklar halinde yükseliyor; gerilerinde ve üstlerinde testere biçiminde bir hat boyunca yükselen mavi renkli, karla kaplı dorukların içinde kayboluyordu.</p>

  <p>Rüzgar, eğilmiş ağaçların arasında sertçe esiyor ve ani hareketlerle çimi dalgalandırıyordu. Güneşin son ışınları uzaktaki tepeleri alev alev parlatıyordu.</p>

  <p>Yalnızlık ve ihtişam, göz alabildiğine uzayıp giden bu dağınık topraklar, dağların arasında sıkışmış bu göl, uzaktaki sıradağların keskin gölgeleri...</p>

  <p class="p9"><span class="t11">&nbsp;</span></p>

  <p>Webster, gözleri dağların doruklarında, rahatça oturdu koltuğuna.</p>

  <p>Neredeyse omuz başında bir ses duyuldu: &ldquo;Girebilir miyim?&rdquo;</p>

  <p>İnsana tamamen yabancı, yumuşak, ıslık gibi bir ses. Ama Webster&rsquo;ın tanıdığı bir ses.</p>

  <p>Başını salladı. &ldquo;Tabii, Juwain.&rdquo;</p>

  <p>Hafifçe döndü ve üzerinde tüylü, yumuşak bakışlı bir Marslı&rsquo;nın oturduğu, incelikle işlenmiş, alçak aracı gördü. Aracın arkasında, Mars&rsquo;ta kaldığı süre içinde öğrendikleri sayesinde ne olduklarını bir nebze tahmin edebildiği başka birtakım yabancı mobilyalar belli belirsiz seçiliyordu.</p>

  <p>Marslı tüylü elini kaldırıp dağ dizisini işaret etti.</p>

  <p>&ldquo;Bunu seviyorsunuz,&rdquo; dedi. &ldquo;Bunu anlayabiliyorsunuz. Ben de sizin onu nasıl anladığınızı anlayabiliyorum; fakat benim için orada güzellikten çok dehşet var. Mars&rsquo;ta asla sahip olamayacağımız bir şey bu.&rdquo;</p>

  <p>Webster elini uzattı ama Marslı onu durdurdu. &ldquo;Bırakın,&rdquo; dedi. &ldquo;Buraya neden geldiğinizi biliyorum. Ben böyle bir zamanda gelmezdim... Eski bir dostun bana ihtiyacı olduğunu düşünmesem.&rdquo; &ldquo;Sağol, çok iyisin,&rdquo; dedi Webster. &ldquo;Gelmene sevindim.&rdquo;</p>

  <p>&ldquo;Babanız," dedi Juwain, &ldquo;büyük bir adamdı. Mars&rsquo;ta geçirdiğiniz günlerde, bana ondan nasıl bahsettiğinizi hatırlıyorum. O zamanlar, bir gün geri geleceğinizi söylemiştiniz. Neden hiç dönmediniz?&rdquo;</p>

  <p>&ldquo;Çünkü," dedi Webster, &ldquo;ben hiç...&rdquo; &ldquo;Söylemenize gerek yok,&rdquo; dedi Marslı. &ldquo;Ben zaten biliyorum."</p>

  <p>&ldquo;Oğlum,&rdquo; dedi Webster, &ldquo;birkaç gün içinde Mars&rsquo;a gidecek. Seni aramasını tembihleyeceğim.&rdquo;</p>

  <p>&ldquo;Bu benim için büyük zevk,&rdquo; dedi Juwain. &ldquo;Onu bekliyor olacağım.&rdquo;</p>

  <p>Oturduğu yerde huzursuzca kıpırdandı. &ldquo;Belki de o, geleneği sürdürür.&rdquo;</p>

  <p>&ldquo;Hayır,&rdquo; dedi Webster. &ldquo;O mühendislik okuyor. Cerrahlığa hiç merakı olmadı.&rdquo;</p>

  <p>&ldquo;Kendi seçtiği yolda gitmeye hakkı var,&rdquo; diye belirtti Marslı. &ldquo;Yine de, bunun için izin isteyebilirdi.&rdquo;</p>

  <p>&ldquo;Olabilir,&rdquo; diye katıldı Webster. &ldquo;Ama bizim mesele çoktan halloldu. Büyük ihtimalle esaslı bir mühendis olacak. Uzay mühendisi. Yıldızları keşfe çıkacak gemilerden söz ediyor."</p>

  <p>&ldquo;Belki de,&rdquo; dedi Juwain, &ldquo;aileniz tıp bilimine yeterince hizmet vermiştir. Siz ve babanız...&rdquo; &ldquo;Ondan önce de,&rdquo; diye ekledi Webster, &ldquo;onun babası.&rdquo;</p>

  <p>&ldquo;Kitabınız,&rdquo; dedi Juwain, &ldquo;Mars'ı size borçlu hale getirdi. Dikkatleri Marslıların uzmanlığı üzerine biraz daha çekebilir. Benim halkımdan iyi doktor çıkmaz. Bunun için gerekli altyapımız yok. Irkların beyinlerinin işleyişi ne kadar da garip! Mars&rsquo;ın tıp üzerine hiç düşünmemiş olması çok garip... edebi yönden hiç düşünmemiş olması. Bu ihtiyacı bir çeşit kadercilik kültüyle gidermişiz hep. Oysa sizin tarihinizin ilk dönemlerinde, insanlar henüz mağaralarda yaşarken bile...&rdquo;</p>

  <p>&ldquo;Sizin üzerinde düşündüğünüz,&rdquo; dedi Webster, &ldquo;ve bizim düşünmediğimiz pek çok şey var. Bugün, nasıl olup da kaçırmışız, dediğimiz, şeyler. Sizin geliştirdiğiniz, bizimse sahip olmadığımız yetenekler. Mesela senin kendi uzmanlık alanını, felsefeyi ele alalım. Bizimkinden farklı. Seninki bir bilim; bizimki ise tepeden inme bir çabanın ötesine geçemedi hiç. Seninki, gelişimini düzenli ve mantıklı bir şekilde sürdüregelmiş bir felsefe; kullanışlı, pratik, uygulanabilir ve gerçek bir araç.&rdquo;</p>

  <p>Juwain konuşmaya yeltendi, duraksadı, sonra devam etti. &ldquo;Yeni bir şey keşfetmek üzereyim, yeni ve şaşırtıcı bir şey. Biz Marslılar için olduğu kadar siz. insanlar için de yararlı olacak bir şey. Yıllardır bunun üstünde çalışıyorum. Dünyalıların gelişiyle aklıma takılan belli zihinsel kavramlardan yola çıkarak başladım bu çalışmaya. Şu âna dek bu konuda kimseye bir şey söylemedim; çünkü bu incelemenin sonucundan emin olamazdım."</p>

  <p>&ldquo;Şimdi ise,&rdquo; diye sürdürdü Webster, &ldquo;eminsin.&rdquo;</p>

  <p class="p9"><span class="t11">&nbsp;</span></p>

  <p>&ldquo;Tam olarak değil,&rdquo; dedi Juwain. &ldquo;Tamamen olmasa da büyük ölçüde eminim.&rdquo;</p>

  <p>Dağları ve gölü seyrederek sessizce oturdular. Bir kuş gelip şekilsiz ağaçlardan birinin üzerine kondu ve ötmeye başladı. Sıradağların ardında karanlık bulutlar kümelenmiş ve karla kaplı doruklar mezar taşları gibi belirmişti. Parlaklığını kaybederek hafif hafif yanan bir ateşin kırmızılığına bürünmüş olan güneş, gölü kızıla bulayarak battı.</p>

  <p>Bir kapı tıkırtısı Webster&rsquo;ın irkilmesine, aniden, çalışma odasındaki koltuğunda oturuyor olduğu gerçeğine dönmesine neden oldu.</p>

  <p>Juwain gitmişti. Yaşlı filozof gelmiş, dostuyla görüş alışverişiyle dolu bir saat geçirmiş ve sonra sessizce çekilip gitmişti.</p>

  <p>Kapı tekrar çalındı.</p>

  <p>Webster öne uzanarak manivelayı çekti ve dağlar kayboldu; oda tekrar bildiğimiz anlamda bir odaya dönüştü. Batan günün son ışıkları yüksek pencerelerden içeri süzülüyordu, şöminenin ateşi ise küller içindeki pembe bir kıvılcıma dönüşmüştü.</p>

  <p>&ldquo;Girin,&rdquo; dedi Webster.</p>

  <p>Jenkins kapıyı araladı. &ldquo;Akşam yemeği hazır, efendim,&rdquo; dedi.</p>

  <p>&ldquo;Teşekkür ederim,&rdquo; dedi Webster. Koltuğundan yavaşça kalktı.</p>

  <p>&ldquo;Sofrada,&rdquo; dedi Jenkins, &ldquo;baş köşe size ayrıldı, efendim.&rdquo;</p>

  <p>&ldquo;Ah, evet,&rdquo; dedi Webster. &ldquo;Sağol, Jenkins. Bana hatırlattığın için çok teşekkür ederim.&rdquo;</p>

  <p>Webster, uzay alanının geniş rampasında durmuş, güneşin solgun ışıklarını yararken belli belirsiz parıldayan kırmızı noktalarıyla, gökyüzünde giderek küçülen şekli izliyordu.</p>

  <p>Şekil gözden kaybolduktan sonra uzun dakikalar boyunca, elleri önündeki parmaklığı sıkıca kavramış ve gözleri hâlâ yukarıdaki göğe dönük şekilde, orada durmayı sürdürdü.</p>

  <p>Dudakları kıpırdadı ve &ldquo;Güle güle oğlum,&rdquo; dedi; ancak hiç ses duyulmamıştı.</p>

  <p>Yavaşça kendine geldi. İnsanların rampanın çevresinde dolaştığını fark etti; kamburu çıkmış yaratıklara benzeyen park etmiş uzaygemilerinin benek benek göze çarptığı, ufka doğru alabildiğine yayılan iniş pistini gördü. Kayıp duran traktörler, hangarlardan birinin yakınında çalışıyor, önceki gece yağan karın son kalıntılarını temizliyordu.</p>

  <p>Webster titredi ve bunun tuhaf olduğunu düşündü; çünkü öğlen güneşi sıcaktı. Ardından yine titredi.</p>

  <p>Parmaklıklardan ağır ağır uzaklaştı ve yönetim binasına yöneldi. Sonra, insanın beynini sarsan tek bir an için, ani bir korku kapladı içini... rampayı oluşturan o alabildiğine uzayıp giden betondan kaynaklanan can sıkıcı, mantıksız korku. Kapıya doğru giderken onu ruhi bir titreyiş içinde bırakan bir korku.</p>

  <p>Elinde çantası olan biri ona doğru yürüdü ve bunu fark eden Webster, büyük bir hararetle, adamın kendisiyle konuşmamasını diledi içinden.</p>

  <p>Adam konuşmamış, zoraki bir bakışla yanından geçip gitmişti; bu durum Webster&rsquo;ı rahatlattı.</p>

  <p>O an evde olsa, öğle yemeğini bitirmiş, öğlen uykusuna dalmaya hazırlanmış olacağını geçirdi içinden Webster. Şömine yanıyor ve alevlerin titrek ışığı şöminenin demir ayaklarında yansıyor olurdu. Jenkins ona likör getirir ve biraz sohbet ederdi... öylesine, önemsiz bir sohbet.</p>

  <p>Adımlarını sıklaştırdı, koca rampanın o soğuk genişliğinden bir an önce uzaklaşmak için kapıya doğru atıldı.</p>

  <p>Thomas&rsquo;a karşı böyle hissetmiş olması amma da komikti. Onun gittiğini görmekten nefret etmesi doğal bir şeydi tabii. Ama o son dakikalar süresince içinde beliren korku, tamamen olağandışıydı. Uzay yolculuğundan, Mars&rsquo;ın yabancılığından kaynaklanan korku... her ne kadar Mars artık yabancı bir yer olmaktan çıkmışsa da. Çünkü, Dünyalıların Mars&rsquo;ı keşfetmesinden, onunla savaşmasından, onunla beraber yaşamayı öğrenmesinden ve hatta bazılarının onu severek büyümesinden bu yana bir asırdan fazla zaman geçmişti.</p>

  <p class="p9"><span class="t11">&nbsp;</span></p>

  <p>Ama gemi kalkmadan önceki o son birkaç saniyede, piste fırlamaktan, geri dönmesi, gitmemesi için Thomas&rsquo;a seslenmekten onu alıkoyan şey, sahip olduğu müthiş irade gücüydü.</p>

  <p>Bu, düşünülemeyecek bir şeydi tabii. Böylesi bir hareket; teşhircilik, rezillik ve utanmazlık demek olurdu ki, bunlar da bir Webster&rsquo;ın asla yapamayacağı şeylerdi.</p>

  <p>Sonuçta, Mars&rsquo;a yapılan bir gezi artık büyük bir macera sayılmıyor, dedi kendi kendine. Öyle sayıldığı bir dönem olmuştu pekala, ama o günler geride kalmıştı. O kendisi, gençliğinde Mars&rsquo;a bir gezi yapmış, beş uzun yıl boyunca orada kalmıştı. Aradan -bunun düşüncesi bile nefesini kesmeye yetmişti- neredeyse otuz yıl geçmişti.</p>

  <p>Robot hizmetçi kapıyı açınca, lobiyi kaplamış olan mırıltı ve vızıltı çarptı yüzüne; o mırıltı içinde korku sayılabilecek bir hava seziliyordu. Bir an için durakladı, sonra içeri girdi. Kapı arkasından yavaşça kapandı.</p>

  <p>İnsanların yoluna çıkmamak için duvara yakın durmaya özen göstererek, gözden uzak bir köşedeki bir sandalyeye doğru ilerledi. Oturdu ve vücudunu perdelerin içine gömercesine arkasına yaslanıp odaya tıkışmış olan insanlığı seyretmeye koyuldu.</p>

  <p>Bağrışan insanlar, koşuşturan insanlar, garip, tanımadığı yüzler. Ona yabancıydılar... her biri. Tanıdık tek bir yüz yoktu içlerinde. Seyahat eden, gezegenler arasında gidip gelen, yola çıkmaktan dolayı üzüntü duyan, son ayrıntılar yüzünden endişelenen, oraya buraya koşuşturan insanlar.</p>

  <p>Kalabalığın içinde tanıdık bir yüz belirmiş, bunu gören Webster ise öne doğru eğilmişti.</p>

  <p>&ldquo;Jenkins!" diye bağırdı ve hemen sonra, kimse bağırdığını fark etmiş gibi görünmese de, böyle yaptığına pişman oldu.</p>

  <p>Robot ona doğru hareket etti, sonra gelip önünde durdu.</p>

  <p>&ldquo;Raymond&rsquo;a söyle,&rdquo; dedi Webster, &ldquo;hemen dönmem gerek. Helikopteri bir an önce ön tarafa getirmesini söyle.&rdquo;</p>

  <p>&ldquo;Üzgünüm, efendim,&rdquo; dedi Jenkins, &ldquo;ama şu an yola çıkamayız. Teknisyenler atom bölmesinde bir çatlak tespit etti. Yenisini yüklüyorlar. Bu iş birkaç saat süreceğe benzer.&rdquo;</p>

  <p>&ldquo;Eminim ki,&rdquo; dedi Webster sabırla, &ldquo;bu işi başka zaman da yapabilirler.&rdquo;</p>

  <p>&ldquo;Ustabaşı pek öyle demedi, efendim,&rdquo; dedi Jenkins ona. &ldquo;Her an patlayabilirmiş. Bütün o güç yüküyle...&rdquo;</p>

  <p>&ldquo;Evet, evet,&rdquo; diye onayladı Webster, &ldquo;eminim öyledir.&rdquo;</p>

  <p>Sinirli sinirli şapkasıyla oynamaya başlamıştı. &ldquo;Şimdi hatırladım,&rdquo; dedi, &ldquo;yapmam gereken bir şey vardı. Bir an önce yapılması gereken bir şey.</p>

  <p class="p9"><span class="t11">&nbsp;</span></p>

  <p>Eve dönmeliyim. Birkaç saat bekleyemem.&rdquo;</p>

  <p>Gözleri kalabalığa dönük, koltuğun öbür ucuna doğru aksayarak yürüdü.</p>

  <p>Yüzler... yüzler..</p>

  <p>&ldquo;Işınlanabilirsiniz belki,&rdquo; diye önerdi Jenkins. &ldquo;Robotlardan biri bu işi becerebilir. Uygun bir kabin...&rdquo;</p>

  <p>&ldquo;Bekle, Jenkins,&rdquo; dedi Webster. Bir an için tereddüt etti. &ldquo;Evde yapılacak bir şey yok. Hem de hiç. Ama oraya ulaşmalıyım. Burada kalamam. Eğer burada kalmam gerekirse, çıldırırım. Dışarıda, rampada içime bir korku düştü. Burada ise sersemlemiş ve aklı karışmış haldeyim. İçimde bir his var... garip, korkunç bir his. Jenkins, ben...&rdquo;</p>

  <p>&ldquo;Anlıyorum, efendim,&rdquo; dedi Jenkins. &ldquo;Babanıza da aynısı olmuştu.&rdquo;</p>

  <p>Webster tıkandı. &ldquo;Babam mı?&rdquo;</p>

  <p>&ldquo;Evet, efendim, işte bu yüzden hiçbir yere gitmez, evden ayrılmazdı. Bunu fark ettiğinde sizin yaşınızdaydı, efendim. Avrupa&rsquo;ya gezmeye gitmek istemiş, ama yapamamıştı. Yarı yoldan geri dönmüştü. Hatta bu duruma bir isim bile takmıştı.&rdquo;</p>

  <p>Webster, vurulmuş gibi sessizce oturuyordu.</p>

  <p>&ldquo;Bir isim,&rdquo; diyebildi sonunda. &ldquo;Tabii ki bir isim takmıştı. Babam bu hissi tanıyordu. Dedem... onda da var mıydı acaba?&rdquo;</p>

  <p>&ldquo;Bunu bilemiyorum, efendim,&rdquo; dedi Jenkins.</p>

  <p class="p9"><span class="t11">&nbsp;</span></p>

  <p>&ldquo;Dedeniz gençken ben henüz üretilmemiştim. Ama bu mümkün. O da hiçbir yere gitmezdi.&rdquo;</p>

  <p>&ldquo;Halimi anlayabilirsin, öyleyse.&rdquo; dedi Webster. "Nasıl olduğunu biliyorsun. Kendimi kötü... fiziksel olarak rahatsız hissediyorum. Bak bakalım, bir helikopter veya başka bir şey... bizi eve götürecek bir şey bulabilecek misin!&rdquo;</p>

  <p>&ldquo;Peki, efendim,&rdquo; dedi Jenkins.</p>

  <p>Tam harekete geçmişti ki Webster onu geri çağırdı.</p>

  <p>&ldquo;Jenkins, bunu başkası biliyor mu? Başkası...&rdquo;</p>

  <p>&ldquo;Hayır, efendim,&rdquo; dedi Jenkins. &ldquo;Babanız bundan hiç bahsetmezdi ve ben de, bundan bahsetmemden hoşlanmayacağını hissederdim bir şekilde.&rdquo;</p>

  <p>&ldquo;Teşekkürler, Jenkins,&rdquo; dedi Webster.</p>

  <p>Webster, kendini terk edilmiş, yalnız ve oraya ait olmayan biri gibi hissederek, koltuğuna gömüldü tekrar. İnsan sesleriyle çınlayan hayat dolu bir lobide yapayalnız kalmış biri gibi... onu kedere boğan, güçsüz bırakan bir yalnızlıktı bu.</p>

  <p>Ev hasreti. Mutlak, ulaşılacak bir ev hasreti, dedi kendi kendine. Delikanlıların, evlerini ilk terk ettiklerinde, dış dünyayla tanışmak üzere ilk kez yola çıktıklarında hissettiği bir şey.</p>

  <p>Süslü bir isim veriliyordu buna... agorafobi; açık alanlarda &mdash;Yunancadaki anlamına bakılırsa, pazar yerinde- bulunmaktan kaynaklanan korku hastalığı.</p>

  <p class="p9"><span class="t11">&nbsp;</span></p>

  <p>Bulunduğu salonu boydan boya geçip televizyon odasına ulaşabilirse, telefon edebilir, annesiyle veya robotlardan biriyle konuşabilir; ya da daha iyisi, öylece oturup etrafı seyrederek Jenkins'in gelmesini bekleyebilirdi.</p>

  <p>Kalkmaya çalıştı, sonra yeniden koltuğa yığıldı, Bu iş sandığından daha zordu. Birisiyle konuşmak veya etrafı seyretmek, orada olmak demek değildi. Kışın soğuğunda çam ağaçlarının kokusunu içine çekemiyor, ayağının altında ezilen karın o tanıdık sesini duyamıyor, elini uzatıp da yol boyunca dizilmiş olan kocaman meşelerden birine dokunamıyordu. Şöminenin sıcaklığını hissedemiyor, ait olma duygusunun, bir toprak parçasıyla ve onun üstündekilerle bütünleşmiş olmanın verdiği güvenlik ve rahatlığı duyamıyordu.</p>

  <p>Yine de... belki biraz yardımı olabilirdi. Çok olmasa da, biraz. Koltuktan kalkmaya bir kez daha yeltendi ve sonra birden kaskatı kesildi. Televizyon salonuna giden birkaç adımlık mesafe, dehşetle doluydu, korkunç ve son derece güçlü bir dehşetle. Eğer orayı geçecekse, bunu koşarak yapmalıydı. İzleyen gözlerden, yabancı seslerden, tuhaf yüzlere olan yakınlığın getirdiği acıdan kaçabilmek için koşmak.</p>

  <p>Alelacele oturdu yerine.</p>

  <p>Lobide bir kadının tiz sesi çınlamış ve o, bundan çekinmişti. Korkunç bir his vardı içinde. Cehennemdeymiş gibi hissediyordu kendini. Keşke Jenkins elini çabuk tutabilseydi.</p>

  <p>Eriyen karların, yaprakların ve çiçeklerin, göğün maviliklerinde ok şekli almış halde kuzeye doğru uçan ördeklerin, göletlerde sinek avlayan kurbağaların habercisi olan ilkbaharın ilk esintisi, çalışma odasının penceresinden içeri dolmuştu.</p>

  <p>Webster gözünü masasındaki kağıt yığınından kaldırıp meltemin kokusunu içine çekti, rüzgarın soğuk fısıltısını yanağında hissetti. Elini brendi bardağına uzattı, bardağı boş bulunca geri çekti.</p>

  <p>Bir kez daha kağıtlara eğildi, bir kalem aldı ve kağıttaki kelimelerden birini karaladı.</p>

  <p>Dikkatlice, son paragrafları okudu:</p>

  <p>Beni ziyaret etmek üzere davet edilen iki yüz elli kişiden, ancak, tahminen olağanüstü önemdeki görevlere çıkmış olan üçünün gelebilmiş olması, bu üçü haricindekilerin tümünün agorafobi kurbanı olduğunu göstermez. Bazılarının davetimi kabul etmemek için geçerli nedenleri olabilir. Ancak bu, kentlerin dağılmasını ve tanıdık yerlerden göçmeyi izleyen dönemde Dünya üzerinde ortaya çıkan hayat tarzını benimsemek durumunda kalan insanlardaki giderek büyüyen isteksizliği, insanların zihninde hayatın hoşluğu ve sıcaklığıyla ilişkili hale getirdikleri manzaralar ve mülkler arasında kalma yönündeki sürekli derinleşen içgüdüyü işaret etmektedir.</p>

  <p>Bu durum Dünya nüfusunun yalnızca küçük bir kısmı için geçerli olduğundan, Böylesi bir sürecin sonucunu kimse tam olarak tarif edemez. Daha büyük ailelerde, ekonomik baskı, erkek çocuklardan bazılarını, şanslarını Dünya&rsquo;nın başka bölgelerinde veya başka gezegenlerde aramaya zorlamaktadır. Pek çokları, uzayda macera ve fırsat aramak üzere planlar kurmakta; diğer bazıları ise, yerleşik düzeni mümkün kılan meslek ya da işlerle ilgilenmektedir.</p>

  <p>O kağıdı destenin arkasına iterek son sayfaya geldi.</p>

  <p>Elindekinin iyi bir çalışma olduğunu biliyordu; kaldı ki, yayımlanamazdı, en azından şimdilik. O öldükten sonra belki. Şimdiye dek bu süreci kendisi kadar eksiksiz, anlayabilen, insanların evlerini seyrek terk ettiği gerçeğini onun gibi ustalıkla ele alabilen başka birini tanımamıştı. Hem insanlar neden evlerini terk etsin ki?</p>

  <p><span class="t12">Belli tehlikeler gözard</span><span class="t12">ı</span> <span class="t12">edilmemeli…</span>. Diye dirseğinin dibinde homurdanmakta olan televizörü kapattı.</p>

  <p>Loş bir odada, bir masanın başında, kendi oturduğu masanın hemen hemen tam karşısındaki bir masada oturan bir adamla başbaşaydı. Ağır bir gözlüğün ardından hüzünlü gözlerle ona bakan kır saçlı bir adamdı bu.</p>

  <p>Webster bir an için adamı süzdü, anılar hafızasını zorluyordu.</p>

  <p>&ldquo;Acaba...&rdquo; diye sordu ve adam yavaşça gülümsedi.</p>

  <p>&ldquo;Değiştim,&rdquo; dedi. &ldquo;Sen de öyle. Adım Clayborne. Hatırladın mı? Mars&rsquo;taki tıbbi komisyondan...&rdquo; &ldquo;Clayborne! Geçen yıllar boyunca çok düşündüm seni. Mars&rsquo;ta kalmıştın.&rdquo;</p>

  <p>Clayborne başıyla onayladı. &ldquo;Kitabını okudum, doktor. Müthiş bir yazı. Böyle bir yazının yazılması gerektiğini, hatta bu işi de benim yapmam gerektiğini hep düşünmüşümdür, ama vaktim olmadı. İyi ki de olmamış. Sen olabileceklerin en iyisini yazmışsın. Özellikle de beyinle ilgili olan kısımlar.&rdquo;</p>

  <p>&ldquo;Marslı beyni,&rdquo; dedi Webster, &ldquo;beni daima şaşırtmıştır. Belli özellikleriyle. Bu konu hakkında notlar yazmak için o beş yıldan çok daha fazlasını harcadım sanırım. Yapılacak başka işler olduğu halde.&rdquo;</p>

  <p>&ldquo;Böylesi daha iyi,&rdquo; dedi Clayborne. &ldquo;İşte bu yüzden seni çağırıyorum şimdi. Bir hastam var... beyin ameliyatı geçirecek. Sadece sen bu ameliyatın üstesinden gelebilirsin.&rdquo;</p>

  <p>Webster yutkundu, elleri titriyordu. &ldquo;Onu buraya mı getireceksin?&rdquo;</p>

  <p>Clayborne başını salladı. &ldquo;O hareket edemez. Sanırım onu tanıyorsun. Filozof Juwain.&rdquo;</p>

  <p class="p9"><span class="t11">&nbsp;</span></p>

  <p>&ldquo;Juwain!&rdquo; dedi Webster. &ldquo;O benim en iyi dostlarımdan biridir. Daha birkaç gün önce konuşmuştuk onunla.&rdquo;</p>

  <p>&ldquo;Kriz çok ani oldu," dedi Clayborne. &ldquo;Seni isteyip duruyor.&rdquo;</p>

  <p>Webster sessizleşmiş ve donmuştu... meçhul bir yerden esip onu saran soğuk bir rüzgar yüzünden donmuştu sanki. Alnını terleten ve yumruklarını sıktıran bir soğuk.</p>

  <p>&ldquo;Hemen yola çıkarsan,&rdquo; dedi Clayborne, &ldquo;vaktinde yetişebilirsin. Hemen emrine bir gemi vermeleri hususunda Dünya Komitesi&rsquo;yle anlaştım. Ne kadar hızlı hareket edersek o kadar iyi.&rdquo; &ldquo;Ama,&rdquo; dedi Webster, &ldquo;ama... ben gelemem.&rdquo; &ldquo;Gelemez misin?&rdquo;</p>

  <p>&ldquo;Bu imkansız,&rdquo; dedi Webster. &ldquo;Hem bana gerek var mı ki? Eminim ki, sen kendin de..."</p>

  <p>&ldquo;Ben yapamam,&rdquo; dedi Clayborne. &ldquo;Senden başka kimse yapamaz. Bu bilgiye sahip olan başka biri yok. Juwain&rsquo;in hayatı senin ellerinde. Eğer gelirsen, o yaşar. Gelmezsen, ölür.&rdquo;</p>

  <p>&ldquo;Uzaya gidemem,&rdquo; dedi Webster.</p>

  <p>&ldquo;Herkes gidebilir uzaya,&rdquo; diye tersledi Clayborne. &ldquo;Artık eskisi gibi değil. İstenen her tür konfor sağlanıyor."</p>

  <p>&ldquo;Ama anlamıyorsun,&rdquo; diye yalvardı Webster. &ldquo;Sen...&rdquo;</p>

  <p>"Hayır, beni unut," dedi Clayborne. &ldquo;Açıkçası, ben yapamam. Dostunun hayatını kurtarmayı reddeden biri...&rdquo;</p>

  <p>İki adam, tek söz etmeden uzun süre birbirlerine baktılar.</p>

  <p>&ldquo;Komiteye gemiyi doğrudan senin evine yollamasını söyleyeceğim,&rdquo; dedi Clayborne sonunda. &ldquo;Umarım <span class="t4">o</span> zamana kadar aklını başına toplarsın."</p>

  <p>Clayborne kayboldu ve duvar yeniden gözüktü... duvar ve kitaplar, şömine ve tablolar, o çok sevdiği mobilyalar, açık duran pencereden içeri dolan ilkbaharın ilk habercisi.</p>

  <p>Webster, koltuğunda hareketsiz halde oturmuş, karşısındaki duvara bakıyordu.</p>

  <p>O tüylü, buruş buruş suratı, ıslığı andıran fısıltısı, cana yakınlığı ve anlayışlılığıyla Juwain. Hayalleri oluşturan malzemeyi yakalayıp mantığa, yaşam kurallarına ve yol gösterici kurallara dönüştüren Juwain. Felsefeyi bir araç, bir bilim, daha iyi bir yaşama uzanan bir köprü olarak kullanan Juwain.</p>

  <p>Webster yüzünü ellerinin arasına aldı ve içinde kabarmakta olan acıyla mücadele etmeye çalıştı.</p>

  <p>Clayborne anlamamıştı. Bilmediği için anlaması da beklenemezdi zaten. Bilse bile, anlar mıydı ki? Webster kendisi bile, bunu... kendi ateşini, kendi toprağını, kendi malını mülkünü, meydana getirmiş olduğu küçük sembolleri... bizzat içinde fark edene dek bir başkasında olup olmadığını anlayamazdı. Kaldı ki. sadece o değil, diğer Webster'lar için de geçerliydi bu. İlk John J. den başlayarak. Bir yaşam kültü, bir davranış geleneği oluşturmuş erkek ve kadınlar.</p>

  <p>O, Jerome A. Webster, gençken Mars'a gitmiş, ancak damarlarında akan psikolojik zehri ne hissetmiş ne de bundan şüphelenmişti. Thomas birkaç ay önce Mars&rsquo;a giderken bile. Webster&rsquo;ların ev olarak nitelediği bu istirahathanede geçen otuz sakin yıl, içindekini açığa çıkarmış, o farkına varmadan bu zehri geliştirmişti. Esasen, bunun farkına varma fırsatı da bulamamıştı hiç.</p>

  <p>Bu hale nasıl gelindiği apaçık, kristal gibi berraktı. Huy ve düşünce modeli ve belli şeylerle... kendi başlarına değersiz olan, ama bir tek ailenin elinde beş nesil boyunca sabit, kesin bir değer kazanan şeylerle... içiçe geçmiş bir mutluluk.</p>

  <p>Başka yerlerin yabancı görünmesine, başka ufukların korku öğesi taşımasına şaşmamalı.</p>

  <p>Bu durumla ilgili yapılabilecek bir şey de yoktu... birisi tüm ağaçları kesmedikçe, evi yakıp yıkmadıkça ve su yollarının akış yönünü değiştirmedikçe. Bu bile bir çözüm getiremeyebilirdi... bu bile...</p>

  <p>Televizör öttü ve Webster başını ellerinin arasından kaldırdı, uzanıp aletin düğmesine bastı.</p>

  <p>Odada beyaz bir ışık parladı, ama hiçbir şekil belirmemişti. Bir ses duyuldu: &lsquo;Gizli arama. Gizli arama.&rsquo;&rsquo;</p>

  <p>Webster makinenin içindeki bir bölmeyi itti, birtakım tuşlara bastı, odayı kaplayan bir ekrana yayılan gücün vızıltısını duydu.</p>

  <p>&ldquo;Gizlilik sağlandı,&rdquo; dedi.</p>

  <p>Beyaz ışık kırıldı ve oturmakta olduğu masanın karşısında bir adam belirdi. Daha önceleri televize edilmiş birçok konuşmada, günlük gazetesinde defalarca gördüğü bir adam.</p>

  <p>Henderson, Dünya Komitesi&rsquo;nin başkanı. &ldquo;Clayborne beni aradı,&rdquo; dedi Henderson. Webster hiç konuşmadan başıyla onayladı. &ldquo;Mars&rsquo;a gitmeyi reddettiğini söyledi bana.&rdquo; &ldquo;Reddetmedim,&rdquo; dedi Webster. &ldquo;Clayborne görüşmeyi kestiğinde bu soruya henüz açıklık kazandırmamıştık. Ona gitmemin imkansız olduğunu söyledim, ama o bunu kabullenmedi, anlayışlı davranmadı.&rdquo;</p>

  <p>&ldquo;Gitmelisin, Webster," dedi Henderson. &ldquo;Sen, Marslı beyni üzerinde bu ameliyatı gerçekleştirmeye yetecek kadar bilgiye sahip tek kişisin. Basit bir ameliyat olsaydı, pek tabii bir başkası da bu işi görebilirdi. Ama böyle bir ameliyatta bu mümkün değil.&rdquo;</p>

  <p>&ldquo;Bu doğru olabilir,&rdquo; dedi Webster, &ldquo;ama...&rdquo; &ldquo;Söz konusu olan sadece bir hayat kurtarmak değil,&rdquo; dedi Henderson. &ldquo;Bu, Juwain gibi son derece özel birinin hayatı olsa bile. Bundan fazlası söz konusu. Juwain senin arkadaşın. Belki de sana, bulduğu bir şeyle ilgili bir iki kelime çıtlatmışlar.&rdquo;</p>

  <p>&ldquo;Evet,&rdquo; dedi Webster. &ldquo;Evet, bahsetti. Yeni bir felsefi kavram sanırım.&rdquo;</p>

  <p>&ldquo;Onsuz yapamayacağımız,&rdquo; diye açıkladı Henderson, &ldquo;bir kavram. Güneş sistemini tekrardan inşa edecek, önümüzdeki iki nesil boyunca insanlığı yüz bin yıl ileriye götürecek bir kavram. Şimdiye dek Hiç aklımıza gelmeyen, varlığından bile habersiz olduğumuz bir hedefe yönlendirecek bir rehber. Yepyeni bir gerçek, anlarsın ya. Daha önce kimsenin farkına varmadığı bir gerçek."</p>

  <p>Webster&rsquo;ın eli, eklemleri beyazlaşıncaya dek masanın köşesini sıktı.</p>

  <p>&ldquo;Juwain ölürse,&rdquo; dedi Henderson, &ldquo;bu kavram da onunla birlikte ölür. Belki de sonsuza dek kaybederiz onu.&rdquo;</p>

  <p>&ldquo;Deneyeceğim,&rdquo; dedi Webster. &ldquo;deneyeceğim...&rdquo;</p>

  <p>Henderson'ın gözlerinde en ufak yumuşama yoktu. &ldquo;Yapabileceğinin en iyisi bu mu?&rdquo;</p>

  <p>&ldquo;Öyle, en iyisi bu,&rdquo; dedi Webster.</p>

  <p>&ldquo;Ama, be adam, bir gerekçen olmalı! Bir açıklama.&rdquo;</p>

  <p>&ldquo;Yapacak bir açıklamam olduğunu sanmıyorum," dedi Webster.</p>

  <p>Yavaşça uzanarak televizörü kapattı.</p>

  <p class="p9"><span class="t11">&nbsp;</span></p>

  <p>Webster masada oturmuş, önüne uzattığı ellerine bakıyordu. Yeteneği, bilgisi olan ellerdi bunlar. Onları Mars&rsquo;a ulaştırabildiği takdirde bir hayat kurtarabilecek olan eller. Güneş sistemi, insanlık ve Marslılar adına bir fikri... takip eden iki nesil süresince onları yüz bin yıl ileriye götürecek olan yeni bir fikri... kurtarabilecek olan eller.</p>

  <p>Ancak bunlar, bu sakin yaşamdan türeyen bir fobiyle zincirlenmiş ellerdi de. Düşkünlükle, insana her nasılsa güzel ve aynı zamanda da ölümcül gelen bir düşkünlükle zincirlenmiş eller.</p>

  <p>İnsanoğlu, dopdolu kentleri, o toplanma yerlerini iki yüzyıl önce terk etmişti. Kendisini kamp ateşlerinin etrafında kalmaya zorlayan eski düşmanların ve köklü korkuların üstesinden gelmiş, mağara devrinden beri zihninden atamadığı cinlerden, hortlaklardan kurtulmuştu.</p>

  <p>Yine de... yine de.</p>

  <p>Burası da bir sıkışma yeriydi sonuçta. Beden için olmasa bile, ruh için. İnsanı hâlâ ışığının oluşturduğu çemberde tutmayı başaran psikolojik bir kamp ateşi.</p>

  <p>Ancak, Webster bu ateşten uzaklaşması gerektiğini biliyordu. İki yüzyıl önce insanların kentlerden kopması gibi, şimdi de onun bu ateşi bırakıp gitmesi şarttı. Geriye de dönüp bakmamalıydı.</p>

  <p>Mars&rsquo;a gitmeliydi... en azından yola çıkmalıydı. Başka seçeneği yoktu. Gitmeliydi.</p>

  <p class="p9"><span class="t11">&nbsp;</span></p>

  <p>Yolculuğa katlanabilir miydi, oraya ulaşırsa bile ameliyatı başarabilir miydi, bilmiyordu. Agorafobinin öldürücü olup olmadığını düşündü şüpheyle. En ileri derecesinde bile, öldürücü olamayacağına inandırdı kendini.</p>

  <p>Zili çalmak üzere elini uzattı, sonra tereddüt etti. Eşyaları Jenkins&rsquo;e toparlatmanın gereği yoktu. Bunu kendisi yapabilirdi... gemi gelene kadar oyalanmış olurdu böylece.</p>

  <p>Yatak odasındaki dolabın en üst rafından bir çanta indirdi ve bunun tozlanmış olduğunu gördü. Tozu üfledi, ancak bu fayda etmemişti. Toz çok uzun yıllardır oradaydı.</p>

  <p>O, bavulunu hazırlarken, oda onunla tartıştı, cansız ama tanıdık nesnelerin bir insanla sohbet ettiği o sessiz dilde.</p>

  <p>&ldquo;Yapamazsın,&rdquo; dedi oda. &ldquo;Beni bırakıp gidemezsin.&rdquo;</p>

  <p>Webster ise, yalvarmayla açıklama karışımı bir tonda karşılık verdi. &ldquo;Gitmeliyim. Anlamıyor musun? O benim dostum, eski bir dostum. Hem geri döneceğim.&rdquo;</p>

  <p>Webster, bavulunu hazırladıktan sonra çalışma odasına döndü ve koltuğuna yığıldı.</p>

  <p>Gitmesi gerekiyor, o ise bunu bir türlü yapamıyordu. Gemi geldiğinde, vakit geldiğinde, beklemekte olan gemiye binmek üzere evden çıkacağını biliyordu.</p>

  <p>Aklını bu fikirde sabitlemeye, onu katı bir kalıba sokmaya, oradan ayrılıyor olduğu gerçeği dışındaki her şeyi silmeye çalıştı.</p>

  <p>Odadaki eşyalar, onu orada tutma amaçlı bir komplonun parçasıymışçasına beynini zorluyordu. Onları ilk kez görüyormuş izlenimi veren eşyalar. Birden yenileniveren eski, alışılagelmiş eşyalar. Hem Dünya, hem de Mars saatlerini, günlerini, ayın evrelerini gösteren kronometre. Ölen karısının masanın üstünde duran resmi. Lisede kazanmış olduğu ödül. Mars'a yaptığı gezide kendisine on kağıda mâl olan çerçevelenmiş kısa horultu kuşu gagası.</p>

  <p>Başlangıçta isteksizce, sonra ise dağarcığında her birinin anılarını tazeleyerek şevkle baktı onlara. Geride kalan yıllar boyunca tamamlanmış bir bütün olarak benimsediği bu odanın ayrı ayrı unsurları olarak görüyordu onları, bu odayı nasıl bir çokluğun meydana getirdiğini asla fark edemeden.</p>

  <p>Gün batıyordu, ilkbaharın ilk günbatımlarından biriydi bu, içine söğütlerin kokusu sinmiş olan bir günbatımı.</p>

  <p>Gemi çoktan gelmiş olmalıydı. Duyamayacağını bildiği halde, gemiye kulak kabartmaktan alamadı kendini. Atom motorlarıyla çalışan, hızlanma aşaması haricinde sessiz hareket eden bir gemi. İnişte ve kalkışta, en ufak uğultu çıkarmaksızın, diken pamuğu gibi süzülen bir gemi.</p>

  <p>Yakında burada olurdu. Gemi bir an önce gelse iyi olurdu, aksi halde Webster kendinde gidecek güç bulamayabilirdi. Biraz daha beklerse, biliyordu ki, azmi, yağmurun dağıttığı bir toz yığını gibi parçalanacaktı. Odanın çekimine, şöminedeki ateşin titrek alevine, Webster&rsquo;ların beş nesildir üzerinde yaşayıp öldüğü bu toprağın çağrısına daha fazla dayanamazdı.</p>

  <p>Gözlerini kapadı ve vücudunu saran ürpermeyi yenmeye çalıştı. Bu duyguya teslim olmaması gerektiğini söyledi kendi kendine. Onu içinden atmalıydı. Gemi geldiğinde, hâlâ odadan çıkıp gidebilecek durumda olması gerekecekti.</p>

  <p>Kapı çalındı.</p>

  <p>&ldquo;Girin,&rdquo; diye seslendi Webster.</p>

  <p>Gelen Jenkins&rsquo;ti, şöminenin ışığı parlak metal derisinde parlıyordu.</p>

  <p>&ldquo;Beni daha önce çağırmış mıydınız, efendim?&rdquo; diye sordu.</p>

  <p>Webster başını hayır anlamında salladı.</p>

  <p>&ldquo;Çağırmış olabileceğinizden,&rdquo; diye açıkladı Jenkins, &ldquo;ve niye gelmediğimi merak edeceğinizden korktum da. Alışılmadık bir şey oldu, efendim. Bir gemiyle gelen iki kişi, Mars&rsquo;a gitmek üzere sizi istediklerini söylediler.&rdquo;</p>

  <p>&ldquo;Demek geldiler,&rdquo; dedi Webster. &ldquo;Neden bana haber vermedin?&rdquo;</p>

  <p>Telaşla ayağa kalktı.</p>

  <p>&ldquo;Rahatsız edilmek istemeyeceğinizi düşünmüştüm,&rdquo; dedi Jenkins. &ldquo;Adamların söyledikleri bana çok mantıksız geldi. Uğraştım ve sizin Mars&rsquo;a gitmek istemeyeceğinize inandırdım onları sonunda.&rdquo;</p>

  <p>Webster'ın vücudu kasıldı, iradesini kıran bir korkunun kalbini sıkıştırdığını hissetti. Elleriyle masanın kenarını arayarak koltuğuna oturdu, odanın duvarlarının, asla kurtulamayacağı bir tuzak gibi, kendisini çevrelediğini hissetti.</p>

  <p>&nbsp;</p>
</body>
</html>
