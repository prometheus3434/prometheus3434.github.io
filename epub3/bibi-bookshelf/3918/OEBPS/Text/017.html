<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title>ALTINCI ÖYKÜ ÜZERİNE NOTLAR</title>
</head>

<body>
  <h2>ALTINCI ÖYKÜ ÜZERİNE NOTLAR</h2>

  <p>Efsanedeki diğer öykülerin kaynağına ilişkin herhangi bir şüphe ortaya çıkmışsa bile, burada olmadığı kesin. Burada, altıncı öyküde, Köpek tarzının anlatıma damgasını vurmuş olduğunu görüyoruz. Bu anlatım tarzında, tüm diğer Köpek efsanelerinde olduğu gibi, etik değerlere hassasiyetle yaklaşılıp büyük önem veriliyor.</p>

  <p>Diğer yandan, Tige&rsquo;nin, insan ırkının gerçek yüzüne ilişkin en sağlam kanıtını bu öyküde bulmuş olması da dikkate değer. Bu bölümde, birbirinin aynısı olan bu öyküleri anlatanın, toplu halde bir ateşin başına oturarak, Cenova&rsquo;da gömülmüş veya Jüpiter&rsquo;e göçmüş olan İnsan&rsquo;dan bahseden Köpekler olduğuna dair kanıt edindiğimizi belirtiyor Tige. Dediğine göre, bu öyküde, Köpekler&rsquo;in devasa dünyalar üzerindeki ilk incelemelerine, bir hayvan kardeşliği yolunda ilk adımı atmalarına tanık oluyoruz.</p>

  <p>Yine burada, İnsan&rsquo;ın, kültür yolunda Köpeklerle birlikte ilerlerken yarı yolda onlardan kopan bir diğer ırk olduğuna dair kanıtlara rastladığımızı söylüyor Tige. İnsan&rsquo;ı etkisi altına almış olan felaketin, bu öyküde tanımlananla aynı olup olmadığından emin olamayacağımızı iddia ediyor. Şu an elimizde bulunan öykünün, geride kalan yüzyıllar boyunca değiştirilmiş ve süslenmiş olan versiyon olduğunu da kabul ediyor. Ancak, bu öykünün, insan ırkının başına bir felaket geldiğinin sağlam ve önemli bir kanıtı olduğunu iddia etmekten de geri kalmıyor.</p>

  <p>Tige&rsquo;nin işaret ettiği kanıtı kabullenmeyen Rover ise, hikayecinin bu öyküde, İnsan'ın oluşturmuş olduğuna benzer bir kültüre mantıklı bir açıklama getirdiğine inanıyor. En azından açık bir amaç ve belli bir denge olmaksızın, hiçbir kültürün varlığını sürdüremeyeceğine; bu öyküde anlatılmak istenen şeyin de bu olduğuna inanıyor Rover.</p>

  <p>Bu öyküde İnsan&rsquo;a, diğer öykülerde gözlemlenmeyen bir şefkatle yaklaşılıyor. Burada İnsan, yalnız ve acınası olduğu kadar muhteşem de olan bir yaratığa dönüşüyor her nasılsa. Eninde sonunda yüce bir harekette bulunması ve kendi kendini feda etmesi sonucu tanrılık mertebesine yükselmesi, tamamen ona özgü davranışlar.</p>

  <p>Kaldı ki, Ebenezer tarafından ona bahşedilen bu tanrılık, bu efsane üzerinde çalışma yürüten öğrenciler arasında şiddetli anlaşmazlıklara yol açan rahatsız edici çağrışımlar doğuruyor.</p>

  <p>Bounce, &ldquo;İnsan&rsquo;ın Yarattığı Efsane&rdquo; adlı kitabında şu soruyu soruyor: Eğer İnsan farklı bir yol izlemiş olsaydı, o da günün birinde, Köpek kadar büyük olamaz mıydı?</p>

  <p class="p9"><span class="t11">&nbsp;</span></p>

  <p>Bu, efsanenin pek çok okurunun artık kendi kendine sormayı bıraktığı bir sorudur muhtemelen.</p>

  <p>&nbsp;</p>
</body>
</html>
