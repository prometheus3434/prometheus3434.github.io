<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title>DÖRDÜNCÜ ÖYKÜ ÜZERİNE NOTLAR</title>
</head>

<body>
  <h2>DÖRDÜNCÜ ÖYKÜ ÜZERİNE NOTLAR</h2>

  <p>Tüm öyküler içinde, efsanede bir parça açıklama ve anlam arayanları en çok üzen bu olmuştur.</p>

  <p>Bunun sebebi, tamamen hayali olması olsa gerek; kaldı ki, Tige bile daha başka bir sebep gösteremiyor. Ama eğer gerçekten hayaliyse, ne anlatmak istiyor acaba? Bu öykü hayalden ibaretse, diğer tüm öyküler de hayal değil mi peki?</p>

  <p>Öykünün geçtiği yer olan Jüpiter, uzayı arşınlarken karşılaşılabilecek diğer dünyalardan yalnızca biridir. Bu tür dünyaların varlığının bilimsel açıdan olanaksızlığı, başka bir yerde belirtilmiştir. Bounce&rsquo;un, efsanede adı geçen diğer dünyaların bizim çok yönlü dünyalarımızdan başka bir şey olmadığı yönündeki teorisini kabul edecek olursak, burada tarif edilene benzeyen bir dünyanın şimdiye dek çoktan tespit edilmiş olması gerektiğini farzetmek oldukça akla yakındır. Bu büyük dünyaların bazısının kapandığı bilinen bir gerçektir, ama kapanmalarının nedeni iyi bilinmekte ve bunların hiçbiri dördüncü öyküde anlatılan koşullardan ötürü kapanmamaktadır.</p>

  <p>Öğrencilerin bazısı dördüncü öykünün efsanenin bütünlüğünü bozduğuna, efsanede yeri olmadığına, bulunduğu yere sonradan monte edildiğine inanmaktadır. Bu öykünün, efsaneye yön veren başlıca unsurları sağlamasından dolayı efsaneyi bağlayıcı bir etkisi olduğundan, söz konusu sonuca katılmak zordur.</p>

  <p>Bu öyküdeki Towser karakterine, ırkımızın o eşsiz itibarına ters düşmesi bakımından defalarca yer verilmiştir.</p>

  <p>Diğer yandan Towser, belli titizlikteki bazı okuyucuların hoşuna gitmese de, öyküde anlatılmakta olan insanoğlunun tam aksini çok iyi temsil etmektedir. Ortaya çıkan yeni durumu ilk benimseyen insan değil, Towser&rsquo;dır; insan değil, Towser&rsquo;dır, bu yeni koşulların anlamını ilk kavrayan. Towser&rsquo;ın aklının, insan hâkimiyetinden bir kere kurtulunca, insanın aklına en azından eşit olduğu görülmüştür.</p>

  <p>Her ne kadar bitli olsa da Towser utanılacak bir karakter değildir.</p>

  <p>Kısa olmasına rağmen bu dördüncü öykü, sekiz öykünün belki de en çok beğenileni olup okuyucuyu düşünceli ve dikkatli bir okumaya davet etmektedir.</p>

  <p>&nbsp;</p>
</body>
</html>
