<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title>YEDİNCİ ÖYKÜ ÜZERİNE NOTLAR</title>
</head>

<body>
  <h2>YEDİNCİ ÖYKÜ ÜZERİNE NOTLAR</h2>

  <p>Bir süre önce oldukça eski bir edebi metin parçası gün ışığına çıkarıldı. Bunun, son derece geniş bir yazının sadece ufak bir kesiti olduğu açıktı ve buna rağmen, içindeki birkaç öykü, ana metnin hayvan kardeşliğinin çeşitli üyelerini konu alan bir grup fabldan oluştuğunu göstermeye yetmişti. Öyküler çok eskiydi ve bu öykülerde yansıtılan bakış açıları ve anlatım tarzları, bize bugün çok garip geliyor. Bu yazılar üzerinde çalışan bir dizi öğrenci, bunların pekala Köpek-dışı kaynaklı olabileceği konusunda Tige&rsquo;yle fikir birliğine vardı.</p>

  <p>Bu öykülerin başlığı Ezop&rsquo;tu. Sıradaki öykünün başlığı da aynı şekilde Ezop ve bu başlık, artık çoktan unutulmuş olan dönemlerden beri öykünün kendisiyle tekvücut halde, değişikliğe uğramadan günümüze kadar gelmiş.</p>

  <p>Bu ne anlama geliyor, diye soruyor öğrenciler. Tige, bunun, efsanenin insan kaynaklı olduğu yönündeki kuramının bir diğer bağı olduğuna inanıyor doğal olarak. Diğer öğrencilerin çoğu buna katılmıyor, ama tersi bir açıklama da getiremediler henüz.</p>

  <p>Tige, bu yedinci öykünün, İnsan&rsquo;ın var olduğuna dair tarihi bir kanıtın yokluğunun, onun kasıtlı olarak unutulmuş olmasına ve köpek kültürünün en saf haliyle devam edebilmesini sağlamak için belleğinin silinmiş olmasına delil teşkil ettiğini belirtiyor.</p>

  <p>Bu öyküde, Köpekler artık İnsan&rsquo;ı unutmuştur. İnsan ırkının Köpekler arasında yaşamını sürdürebilmiş birkaç üyesini İnsan olarak kabul etmiyor, bu garip yaratıkları eski Webster ailesinin ismiyle çağırıyorlar. Ancak, Webster sözcüğü, kendine özgü olma özelliğini yitirmiş ve yaygın, ortak bir isim haline gelmiştir. Köpekler insanları websterlar olarak tanırken, Jenkins onları hâlâ isimlerinin başındaki büyük W harfi ile niteliyor.</p>

  <p>&ldquo;İnsan neyin nesi?&rdquo; diye soruyor Lupus ve onu yanıtlamaya yeltenen Bruin, bunu başaramıyor.</p>

  <p>Bu öyküde Jenkins, Köpekler&rsquo;in İnsan&rsquo;ı asla tanımaması, onun hakkında hiçbir şey bilmemesi gerektiğini söylüyor. Böylelikle, İnsanın anılarını silmek için öykü boyunca atmış olduğu adımları bize ana hatlarıyla göstermiş oluyor.</p>

  <p>'Şömine başında anlatılan öyküler geride kaldı, diyor Jenkins. Tige, bu cümlede, aslında Jenkins&rsquo;in yansıttığı ölçüde fedakarlık içermese de, Köpekliğin şerefini korumak için özellikle tasarlanmış bir unutturma seziyor. Öyküler unutuldu ve öyle de kalmalı, diyor Jenkins. Ama öyle görünüyor ki onlar unutulmamış. Bir yerlerde, Dünya&rsquo;nın uzak bir köşesinde, bu öyküler anlatılmayı sürdürmüş olmalı ki, biz onları bugün hâlâ biliyoruz.</p>

  <p>Ancak öyküler hayatta kalmayı başardıysa bile, İnsan yok olmuştu, yani hemen hemen. Vahşi robotlar da varlıklarını bir yere kadar sürdürmüştü, ama onlar bile -tabii tümüyle hayali değil idiyseler- yok olup gitmişti. Dönüşkenler de öyle, kaldı ki onlar İnsan&rsquo;ın bir parçası gibiydi. İnsanoğlu varlığını koruyabildiyse, Dönüşkenler de bunu pekala başarabilirdi.</p>

  <p>Efsaneyi çevreleyen tartışmanın tümü, tek bir soruya indirgenebilir: İnsan hiç var oldu mu? Bu öyküleri okuyan okurun aklı karışıyorsa, yalnız değil demektir. Efsanenin incelenmesi uğrunda yıllarını harcamış olan uzmanların ve öğrencilerin bile, biraz daha fazla bilgiye sahip olsalar da, en az sizin kadar karışmıştır akılları.</p>

  <p>&nbsp;</p>
</body>
</html>
