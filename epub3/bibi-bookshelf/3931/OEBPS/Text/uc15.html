<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h1>ON BEŞİNCİ BÖLÜM</h1>

  <div style="text-align: center;"><img alt="image001" src="../Images/image001.jpg" /></div>

  <p>&nbsp;</p>

  <p>&nbsp;</p>

  <p>İki kadın ve bir erkeğin oluşturduğu saray delegasyon, Mala’nın kapısına çok sessizce ve beklenmedik bir şekilde varmıştı. Kadının Mark'ın, Prenses için yapacağı bir görev yüzünden Tasavalta'dan ayrıldığını duyduğu günün öğlenden sonrasıydı. Kapısında yabancıları görmesiyle birlikte ilk aklına gelen, oğlunun veya kocasının ya da her ikisinin başına çok korkunç bir şey geldiğiydi; ama daha soracağı soruyu kafasında şekillendirmeden kadınlardan birisi bildikleri kadarıyla ikisinin de iyi olduğunu temin eden şeyler söyleyecekti. Üçü Mala’yı saraya götürmek için gelmişti, Prenses onu görmek istiyordu.</p>

  <p>Saray, kentin çok yukarısında değildi ve bir saatten kısa bir süre sonra Mala oraya varmıştı bile; yüksek surların içerisinde üstü açık ve özenle hazırlanmış bir çiçek bahçesinde yürüyordu. Bahçede, çiçeklenen ağaçlar ve yükseklerdeki dalların arasında tırmanan, uçan, hayretten insanın ağzını açık bırakacak hayvanlar, asillerin hoşlarına giden tipte melez yaratıklar vardı.</p>

  <p>Mala bahçede yalnız başına bırakılmıştı, ama bu yalnızca birkaç dakika içindi. Daha sonra sert, şişman ve iyi giyimli bir adam, etrafında bir büyü katmanıyla ortaya çıktı. Kendisini, Mala’ya hiçbir şey ifade etmeyen bir isimle, Karel olarak tanıttı; ve açıkça önemli bir kişiydi ve bunun böyle olmasından oldukça memnun gibiydi. Bahçe boyunca Mala ile birlikte yürüdü ve ona ailesi hakkında sorular sorarak kadının kendisini rahat hissetmesini sağlamaya çalıştı. Yapmaya çalıştığı şeyi, övgü duyulacak bir beceri kullandığı için başaracaktı.</p>

  <p>Ardından dolgun ve yumuşak sesiyle kadına sordu: "Merhamet Kılıcı'nı biliyor musunuz? Ya da bazen denildiği gibi, Sevgi Kılıcını?"</p>

  <p>"Elbette biliyorum, efendim. Kocamın kim olduğunu biliyor olmalısınız. Ama eğer gördün mü diye soruyorsanız, hayır."</p>

  <p>"O zaman, şu anda nerede olduğu hakkında herhangi bir bilginiz var mı? Haydi bayan?" Hala kibar görünmeye çalışsa da, Karel’in kadına bakışı bir anda keskinleşmişti.</p>

  <p>"Oğlum buradayken - onun ve Prenses’in - o Kılıç’ı kendileriyle beraber Tasavalta’ya getirdikleri hakkında bir hikaye dolaşıyordu ortalıkta. Ama kendisi bana bununla ilgili hiçbir şey söylemedi ve ben de sormadım. Devlet sırlarını merak etmek yerine yapacak daha iyi işlerim var. Şimdi nerede olduğunu da tahmin edemiyorum."</p>

  <p>Karel, kadına kararlı bir keskinlikte bakmayı sürdürdü. "Kılıç’ı o getirdi, dün ayrıldıktan sonra o buradaydı. Bu bir devlet sırrı değil." Büyücü, aniden ona bakmayı bıraktı. Başını sallayarak başka bir tarafa baktı. "Ama şimdi yok ve nerede olduğunu dahi bilmiyorum. Ve bunun bir sır olması gerekip gerekmediğini de... Kelimelerin ardını getirmeden iç çekti.</p>

  <p>Mala belli belirsiz bir şekilde korktuğunu hissetti. "Ben de bilmiyorum, efendim."</p>

  <p>"Evet, elbette bilmiyorsun. Size inanıyorum, sevgili bayan, şimdi size yakından baktığım için... ve size sormak istediğim başka bir mesele daha var."</p>

  <p>Kadının korkmuş görüntüsü adamı durduramayacağını söylüyordu.</p>

  <p>Adam yeniden iç çekti. "Oturun buraya." Onu yakındaki mermer bir sıraya yöneltti ve ferahlamayla soluyarak sıranın üzerine, kadının yanına oturdu. "Vereceğiniz samimi bir yanıt yüzünden ne size ne de Mark’a hiçbir zarar gelmeyecek, yanıtınız her ne olursa olsun. Şimdiden bildiğimi sanıyorum, ama emin olmalıyım... Mark’ın gerçek babası kim?"</p>

  <p>Bu şartlar altında, yirmi seneden de geriye uzanan hikaye ortaya çıkıyordu. Mala, zamanında adamın Dük Fraktin olabileceğini düşünmüştü. Daha sonra olmadığı konusunda ikna olmuştu. Ve ondan sonra da gerçek, yavaşça ve azar azar, gün ışığına çıkmıştı.</p>

  <p>"Ama efendim, yalvarırım, kocam... Jord... o bilmemeli. O asla bilmedi. Mark onun yaşayan tek çocuğu. O..."</p>

  <p>"Hımm," dedi Karel. Ve ardından ekledi: "Jord bize iyi hizmet etti. Onun için yapabileceğimiz her şeyi yaparız. Prenses sizi görmek için bekliyor. Ona sizinle ilk olarak konuşmayı arzuladığımı belirttim."</p>

  <p>Büyücü, oturdukları bankın üzerinden ağır ağır ayağa kalktı, Mala’yı süslü bir kapının içinden, sonra bir tanesinden daha geçirerek, bankların mermer yerine kristal ve yolların da çakıldan, ama taş olabilmesi için çok yumuşak görünen çakıllardan yapıldığı daha küçük bir bahçeye doğru yöneltti; Prenses, burada onların gelmelerini bekliyordu.</p>

  <p><i>İyi bir kıza benziyor,</i> Mala’nın karmaşık düşüncelerinin arasında açıkça göze çarpan tek düşünce buydu.</p>

  <p>&nbsp;</p>

  <p>Kristin, sevdiği adamın annesinin neye benzediği konusunda oldukça meraklanmıştı; bu, onu tanımak için az zamanı olması ve aslında daha çok Mark'ın kendisinin de nasıl olduğunu hala merak etmesi yüzündendi. Kendisine onu unutması için Kraliyet emirleriyle telkinde bulunması çok iyi gidiyordu. Artık Mark’ın onun sevgilisi olduğu konusunda ısrar etmesi pek uzun sürmeyecekti, onu bir daha görecek olursa, bu sadece geçit törenlerinde, uzaktan ve resmi bir temas sınırları içinde olacaktı, ama görev sınırları içerisinde; Kılıçlar konusunda Mark’ın annesiyle konuşma şansı doğunca, kraliyet telkinleri bir şekilde kıza hiçbir şey ifade etmiyordu.</p>

  <p>Formalitelerin en az gereksinim duyulduğu düzeyde sağlanmasının ardından iki kadın kristal bankların üzerinde yalnız başlarına bırakılmış durumda oturuyorlardı ve Karel incelik göstererek çekilmişti; Kristin, Karel’in onları dinlemediğine emindi. Karel’i eskiden beri tanırdı ve şişman büyücünün aklında, bu konular da önemli olmasına rağmen, şimdi Kılıçlar veya kayıp bir Kılıç'tan daha ivedi sorunlar vardı.</p>

  <p>Mala ona diyordu ki: “Bir gün sizinle konuşma şansını yakalamayı ümit ediyordum, ekselansları. Ama oğlu için fırsat yaratıp planlar yapan bir anne olarak görünmek istemedim."</p>

  <p>"Öyle değilsinizdir, buna eminim... yalnızca Mark’ın güvenliği için planlar yapıyorsunuz. Bunu her anne yapar."</p>

  <p>Kristin’in Mala, Jord ve ailesiyle ilgili soracağı sorular vardı; Mark’ın babasıyla ilgili soruyu sorduğunda, Mala’nın kendisine tuhaf bir şekilde baktığını düşündü; ama, buraya bu kadar ani bir şekilde ve kraliyet ailesiyle konuşmak için getirilen bir kadın başka nasıl bakabilirdi ki?</p>

  <p>Ve sorular, Mark’ın şahsına doğru yönelmeyi sürdürdü.</p>

  <p>Farkında olmadan Kristin’in düşündüğünden çok daha fazla zaman geçmişti, ama tepelerindeki bir dalın üstünde duran ufak, itaatkar bir hayvanın cıvıldamasıyla konuşmaları bölündüğünden beri yine de çok fazla bir zaman geçmemişti.</p>

  <p>Kristin tatlılıkla ve bıkkın bir şekilde küfür etti. "Bu anlaşılmaz parolalarını doğru öğrenebildiysem, beni görmekte ısrar eden bir general var. Yapmam gereken çok şey var ve hepsi üst üste geldi." Mala’nın ellerini sıktı. "Sizinle çok geçmeden tekrar konuşmak istiyorum."</p>

  <p>Bir dakika sonra Mala gitmişti ve Kristin, General Rostov'u kabul ediyordu.</p>

  <p>General ciddi sesiyle, Jord adındaki adamın istihbarat biriminde iyi bir isim yapmış olduğunu bildirerek raporunu sunmaya başladı. Şimdiye dek çocukla ilgili gerçek bir Tasavalta dosyası ortada yoktu - aksine, dosyanın düzenlenmesine yeni başlanılmıştı - ama Sör Andrew'un adamları arasında iyi bir üne kavuşmuş gibi gözüküyordu. Ve tabii ki Jord'un da olduğu gibi, Kılıçlarla eski, garip ve yakın bir ilişkisi vardı.</p>

  <p>"Yarakapatan'ın kayboluşunda, yine de ikisini birbirine bağlayacak bir şey yok ekselansları."</p>

  <p>"Hayır, olmadığını düşünmeliyim, General... şimdi askeri planlarınız nelerdir?"</p>

  <p>Rostov ciddileşti. "Şöyle, ekselansları. Evinizi savunmanın en iyi yolu ön avludan değil, idare edebildiğiniz sürece yolun aşağısından geçmektedir. <i>Eğer</i> bu şekilde idare edebilirseniz."</p>

  <p>"Eğer bu son demekse... ne oldu, Karel?"</p>

  <p>Büyücü, süslü kapıda yeniden belirdi. "Bir devlet meselesi, ekselansları. Planınızı tamamlamadan bunu duysanız iyi olur, askeri veya başka bir planı."</p>

  <p>"Bir dakika," dedi Prenses ve ardından Rostov’a döndü. "Size inanıyorum, General. Ve sizinle gitmeye karar verdim. Halkımızın kaderinin belirlendiği yer orası olduğuna göre, ordunun Tashigang’a yürümesi gerektiğini söylüyorsanız, o zaman benim de olmam gereken yer orasıdır."</p>

  <p>General Rostov, sövmemek için ciddi bir gayret sarf ederek nefesini tuttu ve bu fikri yapabildiğince sert bir şekilde reddetti.</p>

  <p>"İkiniz de," dedi Karel, "önce beni dinleseniz iyi edersiniz. Söylemem gerekenler biraz önce burada olan kadınla ilgili."<br /></p>
</body>
</html>
