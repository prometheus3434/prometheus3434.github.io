<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h1>ON İKİNCİ BÖLÜM</h1>

  <div style="text-align: center;"><img alt="image001" src="../Images/image001.jpg" /></div>

  <p>&nbsp;</p>

  <p>&nbsp;</p>

  <p>Konuyu düşünmek için durduğunda, Karanlık Kral elbette ki daha iyisini biliyordu. Ama iblis tarafından sağlanan görüntülerin arasında Kalkankıran’ı bir Kılıç'tan daha çok bir çekiç olarak uzaktaki Sör Andrew'un ellerinin arasında, ilerilerdeki o çarpışma sırasında Vilkata’nın kulaklarına erişen sesle eşleşen bir görüntü olarak görebilmişti. Ruhkesen'iyse henüz hiç görmemişti, ama şimdi onun da, orada, arkasında bir yerlerde, Gümüş Kraliçe’nin elleri arasında olduğunu biliyordu. Büyüsel olarak desteklenen boşluk algısıyla, gerçekten de kör olduğunu biliyordu. Sahip olmadığı herhangi bir Kılıç onu korkutabilirdi ve On İki'den sadece birine sahipti. Ve şimdi kendisini, ona özellikle güçlü görünen iki Kılıç ile donanmış düşmanın ortasında buluvermişti.</p>

  <p>Karanlık Kral, Akıl Kılıcı'nı elinde tutarak süvarilerinin ve piyadelerinin ardında yerini almışken, Sör Andrew'un küçük ordusu kesinlikle mahvedilmişti. Bu kadarının üstesinden gelinebilmişti. Normal şartlar altında bu büyüklükteki bir zafer Kral'ın kendisini gerçekten iyimser hissetmesi için yeterli olurdu. Ama şimdiki şartlar normal değildi. Ortada iki Kılıç vardı: Kalkankıran, Ruhkesen ve onların arasında da kendisi.</p>

  <p>Gümüş Kraliçe’nin, kendisine arka tarafından yaklaşmakta olduğu haberleri geldiğinde, Vilkata, ilerilerdeki süvarilerin büyük bölümünü geriye çağırması için uçan bir haberci yolladı ve ordusunu Kraliçe'yi karşılamak üzere döndürmeye başladı.</p>

  <p>Bu, birazcık isteksizlikle verilmiş bir karardı, çünkü savaş meydanında Kalkankıran’ı bizzat aramaya gitmeyi arzulardı. Uçan bir gözcü, savaş nihayet bittiğinde Sör Andrew'un Kalkankıran’ı hızla kendisinden uzağa fırlattığını gördüğünü bildirmişti. Ve Karanlık Kral, yapılacak böylesi bir araştırmada hangi astına güvenmeye cesaret edebilirdi ki? - ve aynı zamanda Akıl Kılıcı'nı kendi yanındayken, Gümüş Kraliçe’nin ilerleyişinin karşılanması işini başkasına bırakmaya cesaret edemiyordu. Aynı anda iki yerde birden bulunamazdı.</p>

  <p>Üstelik Vilkata, Sör Andrew'un Kılıç’ı fırlatıp attığı yönündeki haberlere inanmamıştı. Ona göre, bir Kudret Kılıcı’nın yaşayan herhangi bir kişi tarafından herhangi bir savaş meydanınında bırakılıp bırakılmayacağı ya da terk edilip terk edilmeyeceği, dile getirmek için bile çok şüpheliydi. Kendisi, Yambu'nun ilerlemekte olan saflarını bizzat karşılamak için geriye dönerken, en sonunda belirli keşif kollarına, Kılıç’ı aramaları ya da yapabilecekleri diğer değerli keşifler için Sör Andrew'un en son görüldüğü yere gidip araştırmalarını emrediyordu.</p>

  <p>Son bilgilere göre, Yambu'nun asıl ordusu rapor edildiği kadar yakın bir mesafede değildi. Yarı akıllı uçan gözcüler yatay mesafeleri tahmin ederlerken her zaman sıkıntı yaşarlardı; ama Kral, işini şansa bırakamazdı. Telaşlandırın ek haberler geldiğinde, ordusunu o yönde harekete geçirmekten daha fazla bir şey yapmamıştı. Yeni gelen haberler, Tashigang civarında görülen Tanrı ve Tanrıçaların, Karanlık Kral adına abartılı şeyler yapmakta olduğundan ve Karanlık Kral’ı kendilerinin tanrısı ve efendileri, dünyanın yeni hükümdarı olarak ilan ettiklerinden bahsediyordu. Bu da yetmiyormuş gibi, haberler aynı zamanda Tanrıların kendisine insan kurbanlar sunduklarından, hububat ve sığırların yakıldığı facialardan söz ediyordu. Değerli kaynakların böylesine israf edilmesinin yanı sıra, kendisine sadakat sözü veren Tanrıların gerçekten de onun kontrolü altında olmaması Vilkata’yı huzursuz etmekteydi. Hoşnutsuzluğu konusunda onlara bir haber göndermeli miydi? Ama şu anda nerede olduklarını bile bilmiyordu. Veya bir sonraki anda nerede olacaklarını ya da neyi yapmaya niyetlendiklerini.</p>

  <p>Sorun, diye düşündü, ben bir Tanrı değilim ama Tanrılar bana tapıyor. Bu düşünceye ulaştığına, sanki belirsiz ve çok büyük korku veren bir şeyi keşfetmiş gibi hissetmişti kendisini.</p>

  <p>&nbsp;</p>

  <p>Mark ve muhafızları, Karanlık Kral'ın ordusuna ait güçlü bir devriyeyle çarpışmaya girmek zorunda kaldıklarında, Tasavalta topraklarının dışına çıkmış olduklarından bu yana çok fazla gün geçmemişti. Bu çatışma bazı kayıplar vermelerine yol açmıştı. Ama Zaratan Mark’ın ellerindeyken, sıranın ona her gelişinde şansın tüm olasılığını Mark'ın lehine çevirerek, çatışma sırasında emniyetli bir şekilde kendisinin ve küçük birliğinin güvende olmasını sağlamıştı. Şans Kılıcı'nın yaptıklarına daha önce şahit olmuştu ve ona güvenmekteydi - bir dereceye kadar; o gerçekten de On İki arasında en az güvenilir olanıydı - ve Mark kendisini ona aşina hissediyordu. Eşlik birliğini oluşturan askerler, şu ana kadar bu duygulardan hiçbirini ona hissettirmemişlerdi.</p>

  <p>Çarpışma bittiğinde, hayatta kalan düşmanlar kaçmaya koyulmuşlardı. Mark ve askerleri kısa bir süre dinlenmelerinin ardından ilerleyişlerine devam ettiler. Mark, kendinden emindi ve daha öncesinde yalnızca vahşi bir şekilde emirlere uyan askerler, şimdi ondan bu tavrı öğrenmeye başlamışlardı. Madem ki istediği şey gerçekten İmparator'un yerini saptamaktı, o zaman Zaratan’ın şansı öyle ya da böyle kendisini İmparatora götürecekti.</p>

  <p>Mark ilerledikçe, bir yandan da ufku periyodik olarak Şans Kılıcı’nın çıplak ucuyla dikkatle gözden geçirmeyi de sürdürüyordu. Kılıç, kendisinin belirli bir yönde ilerlemesine yardım ediyor, Kılıç’ı uzatarak çevresinde döndüğünde Kılıç sadece ilerlemesi gereken yönde hafifçe titreşiyor ve Mark, kabzanın içinden avucuna doğru zayıf bir güç dalgalanmasının geçişini hissediyordu. Bu yöntem, sonunda İmparator’a ulaşabilmesini sağlayacaktı.</p>

  <p>Mark ve hayatta kalan Tasavalta'lı eşlikçileri birkaç gün boyunca güven içinde yolculuk yapmayı sürdürdüler. Daha sonra yakınlarda bir yerlerde bir ordu olduğunun belirtilerini açıkça fark etmeye başlamışlardı. Ve ardından, en sonunda çok yakınlarda bir yerden savaş gürültüleri duyulmaya başlandı.</p>

  <p>Mark, biraz uzak bir mesafeden, Karanlık Kral’ın ordusunun ana bölümü olması gerektiğini düşündüğü ezici büyüklükteki bir düşman gücünün önce belirli bir yönde ilerlediğini, ardından - mağlup görünmedikleri halde diye düşünmüştü - geriye dönerek düzenli bir şekilde ve yorgunluk içinde diğer yöne doğru yürüyüşe geçişlerini izledi. Asıl savaş onların ötesinde, göremediği bir yerde olmuştu.</p>

  <p>Düşman, yolun ve neredeyse görüş mesafelerinin dışına çıktığında bile Zaratan, savaşın yapılmış olduğu yönü işaret etmeyi sürdürüyordu.</p>

  <p>Mark, küçük eşlikçi birliğiyle beraber savaş meydanına ulaştığında, uçarak veya yürüyerek bir araya toplanmakta olan birkaç leş yiyici dışında bölgeyi canlılardan neredeyse tamamen yoksun olarak bulmuştu. Belirli bir yerde yoğunlaşmış, yüz ya da daha fazla sayıda insan ölüsü vardı. Mark, yerdekilerin arasında Vilkata’nın renklerini giymiş tek bir kişi göremedi. Görünen tek üniforma Sör Andrew'un portakal ve siyah renkleriydi.</p>

  <p>Savaş meydanında tek bir insan figürü hala ayakta durmaktaydı. Biraz yapılı, bir zamanlar beyaz olması gereken bir elbise giymişti ve zorlu bir yolculukta olan ya da bir iki savaştan sağ çıkmış Ardneh’in hizmetkarlarından biri gibi görünüyordu. Mark, ilk gördüğünde, bu adam diğerlerinden biraz ötede yatmakta olan bir ölünün üzerine eğilmekteydi. Sonra, beyazlar içindeki figür uzun bir bıçağı kullanarak acemi tavırlarla toprağı kazmak için - bir mezar, diye düşündü Mark - uğraşmaya başladı.</p>

  <p>Tasavalta renklerindeki giysiler içinde olan Mark ve eşlikçileri ona doğru yaklaşırlarken beyazlar içindeki figür onları fark etti ve yaklaşmalarını beklemek için yaptığı işe ara verdi. Ama kaçmaya çalışmadı.</p>

  <p>Mark yaklaştığında, başka bir tarafa çekilmiş olan ölüyü ve Sör Andrew'u tanıdı. Savaşta, özellikle de bunun gibi bir katliamda, bir arkadaşı ve de bir lideri ölü olarak bulmak çok büyük bir sürpriz değildi. Ama yine de bu keşif Mark için bir şok olmuştu.</p>

  <p>Mark bineğinden aşağıya atladı ve ellerini, sıçrayan kanlarla lekelenmiş İyi Kalpli Şövalye’nin başına koydu ve adamın yüzünün huzur dolu oluşuna dikkat etti. "Ardneh karşılasın seni," diye hafifçe mırıldandı ve en azından bir an için bunun böyle olmuş olabileceğine dair içinde gerçek bir umut hissetti.</p>

  <p>Sonra Mark ayağa kalktı. Denis’i, muhtemelen oraya yeni gelmiş gerçek bir Ardneh hacısı olarak gören Mark, sordu: "Ama kendi halkı nerede, hepsi mi katledildi?" Adamın etrafındaki birkaç ölüye baktı. "Bu onun tüm ordusu olamaz!"</p>

  <p>Denis yanıtladı. "Korkarım ki çoğu katledilmiş. Aynı zamanda ileriden, o tepelerin ardından Karanlık Kral’ın süvarileri de saldırdı. Hayatta kalan subaylar, geriye kalan ne kadar asker varsa onları bir düzene sokmaya çalışıyorlar. Sör Andrew'un yakın arkadaşları benim şu anda yapmaya çalıştığımı - onu gömmeyi istediler, ama Sör Andrew ilk olarak hayatta kalanlara yardım edilmesini isterdi, diye karar verdiler. Benim de emin olduğum kadarıyla, bunu isterdi."</p>

  <p>"Onu tanıyorsun, o zaman?"</p>

  <p>Eski püskü beyaz giysiler içindeki delikanlı onaylama tavrı içinde başını salladı. "Birkaç gün boyunca onunla beraber olmuştum. Sanırım onu tanımaya da başlamıştım. Bana Tashigang'lı Hızlı Denis derler." Ve Denis’in hızlı gözleri Mark’a eşlik eden muhafızlara ilişti. "Yakınlarda Tasavaltalı birlikler olduğunu bilmiyordum."</p>

  <p>"Fazla yok. Benim adım Mark."</p>

  <p>Denis, Mark’ın yan tarafındaki siyah kabzayı da fark etmekten geri kalmadı. "Bu isimde, daha çok On İki Kılıç ile ilgili olan - ve bildiklerime göre hala da var olan - bir adam varmış. Veya bütün hikayeler böyle anlatıyor. Ama onun Tasavaltalı olduğunu bilmiyordum."</p>

  <p>"Ben Tasavaltalı değilim, aslında... ve evet, onlarla bayağı bir ilgim var. İsteyebileceğimden çok daha fazla." Mark derin bir iç çekti.</p>

  <p>Ama konuşurken bile, görevinin bilincinde olan Mark yorgun bir şekilde, Zaratan’ı bir kez daha kınından sıyırmaktaydı. Denis ile Tasavaltalı askerler onu tetikte ve sessizce izlerlerken Zaratan ile bir kez daha ufku tamamen taradı. "O taraftan," diye mırıldandı Mark, Kılıç’ı yeniden kınına sokarken. "Ve artık yakınlarda olduğunu düşünüyorum. Kabzada hissettiğim şey güçlendi."</p>

  <p>Kılıç, toprağın üzerindeki en yakın yükseltinin ardından zar zor görünebilen terk edilmiş panayırın yönünü işaret etmişti.</p>

  <p>Mark, bineğinin önüne geçti ve diğerlerine yol göstererek, panayıra doğru yürümeye başladı. Muhafızları sessizce, herhangi bir sorun için profesyonelce tetikte durarak onu takip ettiler. Denis bir an için tereddüt etti, sonra mezar kazma işlemini geçici olarak bırakarak onlarla yürüdü. Harab olmuş gösteri alanı yaklaşık olarak yüz metre kadar ilerideydi.</p>

  <p>Mark, harap edilmiş çadırlar ve kolayca yırtılabilen barınaklar bölgesinin önünde durdu, kaşlarını çatarak etrafına bakındı. "Burası şeye çok benziyor...</p>

  <p>"Neye?"</p>

  <p>"Hiç." Ve ardından Mark duraksadı. Yeniden yanıt verdiğinde sesi oldukça gergindi. "Özellikle bir zamanlar gördüğümü hatırladığım bir panayıra... çok eskiden."</p>

  <p>Bundan emin olması elbette ki imkansızdı, ama içinde bunun gerçekten da onun aynısı olduğuna dair bir his vardı. Çadırlarla veya görünür olan aşınmış, rengi atmış tabelaların üstündeki göstericilerin isimleriyle - bilinçli olarak hiçbirini hatırlayamamasına rağmen - ilgili bir şeydi.</p>

  <p>Evet. Yaklaşık dokuz yıl önce, bu panayırın ta kendisi - diye düşündü - buradan çok uzak bir yerde, o zamanlar Sör Andrew'un şatosu olan bir yerin önünde kurulmuştu. O gece, Mark'ın bir Kılıç'la ikinci kez karşılaştığı geceydi, birisinin Gözbulandıran’ı onun ellerine tutuşturduğu geceydi...</p>

  <p>Binekli Tasavaltalı askerlerden biri, yakınlarda bir düşman görüldüğü anlamına gelen kısık bir ıslık çaldı. Mark geçmişini unuttu ve tetikte olarak eyerinin üstüne fırladı.</p>

  <p>Karanlık Kral’ın süvarilerinin oluşturduğu bir devriye birliği üzerlerine saldırıya geçmeden önce ancak silahlarına sarılabilecek kadar zamanları vardı. Vilkata’nın askerleri görüldüklerini anlayınca, çadırların ve kolaylıkla devrilebilen derme çatma kulübelerin arasından haykırarak saldırıya geçmek için saklanmaktan vazgeçmişlerdi.</p>

  <p>Mark havaya kaldırdığı Zaratan'la beraber, binekli bir saldırganı, rakibinin bir Kılıç’ı sallamakta olduğunu görünce gözleri faltaşı gibi açılarak geriye düşen kır saçlı kıdemli bir askeri karşıladı; siyah kabzası onu tanımlayan sembolüyle birlikte bir yumruğun içerisinde kaybolduğunda bile muhteşem bıçak kısımları Tanrı dövümü bu silahları görüp de tanımamayı imkansız kılıyordu. Çatışmanın diğer bölümü etraflarında bir girdap gibi dönüyordu. Mark'ın bineği hafifçe yaralanmıştı. Kendisini neredeyse tek başına bulunduğu bir yere doğru sürüklerken, bineğini kontrol edebilmesi için uğraşması gerekmişti. Şans Kılıcı, bir lider için belirli zorluklar yaratabilirdi, hatta belki de o sırada hayatını kurtarmaktayken bile. Görebildiği Tasavaltalı eşlikçilerine elini sallayarak bir işaret yolladı ve ardından panayırın geriye kalan parçalarından biraz daha büyük olan tahta bir yapının etrafından yapacağı karşı bir saldırı için onları yönlendirmek üzere bineğini sürdü.</p>

  <p>Bir anda fark etti ki askerleri açıkça onu bulamamış veya işareti yanlış anlamışlardı ve şu an için tamamen tek başına kalmıştı. Çeşitli Tanrı ve Tanrıçaların anatomilerini kullanarak küfürler savururken, gözleri, dayanıksız yapının girişinin üzerine asılmış soluk bir yazıya iliştiğinde, askerlerinin yanına geri dönmek için bineğini yeniden çevirmekteydi.</p>

  <p>Şöyle yazıyordu:</p>

  <p>&nbsp;</p>

  <p style="text-align: center;"><b>ŞENLİK EV</b>İ</p>

  <p>&nbsp;</p>

  <p>Ve Şenlik Evi’nin hemen önünde, Mark’ı bekleyen bir adam oturmaktaydı. Mat renkler giyinmiş olan adam, küçük bir bankın üzerinde o kadar sessizce oturuyordu ki Mark onun yanından adamın farkında bile olmaksızın bir kez geçip gitmişti. Mark adamın kendisi için beklemekte olduğuna hemen emin oldu, çünkü, sanki başkasını değil de sadece onu bekliyormuşçasına Mark’a doğru bakıyordu.</p>

  <p>Bankın üzerindeki yaşı belirsiz adam kısa boyluydu, gösterişsiz, ama biraz tozlu bir zerafete sahip olan bir pelerine sarınmıştı. Yüzü, diye düşündü Mark, oldukça sakin ve sıradan görünüyordu, orada, silahsız ama kemerindeki boş bir kınla neredeyse uysal bir tavırla oturmaktaydı.</p>

  <p>Zaratan doğrudan doğruya adamı işaret etti. Ardından Kılıç, aniden Mark'ın avucunun içinde zıplayıp kıvranmaya başladı ve onu tutamadı. Bankın üzerindeki adam Mark'ın gördüğü kadarıyla hiçbir şey yapmamıştı ama Şans Kılıcı artık Mark'ın elinde değildi, İmparatorun belindeki kın da artık boş değildi.</p>

  <p>Zaratan'ın varlığından uzaktayken bile, Mark, kiminle yüz yüze geldiği hakkında en ufak bir şüphe bile duymadı. Tarifler duymuştu. Bu an geldiğinde, ona rağmen, dehşete düşüp düşemeyeceğini merak edebileceği kadarını duymuştu. Ama doğrusu Mark'ın ilk duyduğu his kızgınlıktı ve ilk sözleri de bunu ifade ediyordu. Kızgınlığı yüzünden sesi biraz titreşerek çıkmıştı üstelik onu kızdıran şey, Kılıç’ın elinden alınması bile değildi.</p>

  <p>"Sen benim babamsın. Annem böyle söylemişti."</p>

  <p>İmparator, Mark'ın söylediklerine bir yanıt olarak kızgınlık hissetme belirtisi göstermedi. Aslında onu gördüğüne memnun olmuşçasına biraz gülümsedi ve Mark’ı yalnızca baştan aşağıya süzdü. Ardından konuştu: "Sana doğruyu söylemiş, Mark. Sen benim oğlumsun."</p>

  <p>"Kılıç'ımı geri ver. Benim ona ve askerlerimin de bana ihtiyacı var."</p>

  <p>"Birazdan. Onlar şu anda başlarının çaresine sensiz de bakabiliyorlar."</p>

  <p>Mark, karşısındakiyle daha yakından yüz yüze gelmeye niyetlenerek binek hayvanından aşağıya inmeye başladı. Ama son anda bineğinin üstünde kalmasının kendisine sağlayabileceği avantajları kullanmaya karar verdi, bir yandan da bu durumun bir avantaj sağlayacağından şüpheliydi.</p>

  <p>Oturmakta olan adamı yeniden suçladı. "Annemin senin gerçekte kim olduğunu öğrenene kadar, annem söylediğine göre, çok uzun zaman geçmiş. Ben doğana kadar bilmemiş. Sen maskeliymişsin, onu kandırdığında. Bir süre senin o piç, Dük Fraktin, olduğunu düşünmüş. Oyunlar oynayan, bir şey gibi. . . Bunu ona neden yaptın? Ve babama?"</p>

  <p>Mark son sözleri çıkarken kendi sesinin hafifçe titrediğini duydu. Her nasılsa suçlaması başladığından daha kuvvetsiz bir şekilde bitmişti.</p>

  <p>İmparator onu hemen yanıtladı. "Bunu yaptım, senin de dediğin gibi onu kandırdım, çünkü sana bir beden vermek istiyordum."</p>

  <p>"Ben..." Tam anlamıyla kızgın ve öfke belirtecek doğru sözcükleri bulmak güçtü.</p>

  <p>Bankın üzerinde oturan adam ekledi: "Sen benim bir sürü çocuğumdan birisin, Mark. Damarlarında İmparatorluk kanı dolaşıyor."</p>

  <p>Mark'ın yaralanmış bineği, inatçı bir şekilde bir o yana bir bu yana dönerek, sorun çıkarmayı sürdürüyordu. Bineğini kontrol etmek için uğraşıp duruyordu; Kılıç’ı kendisinde olsaydı bu adama sırtını döner ve savaşa katılmak için bineğini sürerek geri dönerdi. Ama Kılıç’ı yoktu. Ve şimdi hayvan, İmparatorla göz göze gelir gelmez sakinleşti. Bankın üzerindeki adamla yüz yüze gelerek ve hafifçe titreyerek hareket etmeksizin durdu.</p>

  <p>Benim için de aynısı mı olacak? Böylesine kolayca mı sakinleşeceğim? diye merak etti Mark. Bu adama karşı duymaya niyetlendiği öfke daha şimdiden zayıflamaktaydı.</p>

  <p>Mark konuştu: "Bu konu hakkında da düşündüm. İmparatorluk kanı. Eğer buna sahipsem, bu ne anlama geliyor?"</p>

  <p>İmparator yavaşça ayağa kalktı. Onunla ilgili fiziksel olarak etkileyici ve hatta ayırt edici bir özellik hala yoktu. Ne dikkat çekecek kadar uzun boylu ne de kısa görünüyordu ve en azından Mark’ın kör duyularına göre etrafına bir büyü tabakası yaymamaktaydı. Mark’ın titreyen bineğinin yanında durmak için birkaç adım yürürken, Zaratan’ı sıyırdı ve dikkat bile etmeksizin, kabza tarafı önde olmak üzere, Kılıç’ı Mark’a doğru uzattı. "Senin de dediğin gibi, buna ihtiyacın olacak," diye konuştu, sanki bir yandaşmış gibi davranıyordu.</p>

  <p>Ve ardından, Mark uzatılan Kılıç’ı neredeyse şaşkınlaşmış bir şekilde kabul ederken, İmparator, onun sorusunu yanıtladı. "Bu, iblislere emretme hakkına sahip olduğun anlamına gelir. Daha kesin bir şekilde söylenirse, onların gitmesini emretme hakkına sahipsin, onları defetmeye. Hangi sözcükleri ve hangi özel büyüleri kullandığın çok az fark eder."</p>

  <p>Mark, Zaratan’ı belindeki kınına geri soktu. Şimdi dönmek ve buradan çekip gitmek için serbestti. Ama yapmadı. "İblisler, evet... söyle bana. Ariane adında bir kız vardı, bir zamanlar Mavi Tapınak zindanında benimle birlikte olan. Orada beni bir iblisten kurtarmıştı. O da...?"</p>

  <p>"Başka bir çocuğumdu. Evet. Bir defa da olsa seni ağabey olarak tanımadı mı?"</p>

  <p>"Tanıdı. Evet." Şimdi geriye kalan kızgınlığı da hızla zayıflamaktaydı, ki artık buna bir kızgınlık denemezdi. Artık geçip gitmişti. Terk ediyordu... neyi?</p>

  <p>İmparator, ona yine bir gururla hafifçe gülümsüyordu. "Sen Yeryüzü'ndeki herhangi bir Kraliçe - ya da bir Prenses için uygun bir kocasın, Mark. Sanırım çoğu için fazla iyisin - ama böyle derken önyargılı davranmış olabilirim. Babalar önyargılı olmaya oldukça meyillidir." Griler içindeki adam şimdi Mark'ın üzengisini tutarak dikilmeyi sürdürürken gözlerini kısarak ona doğru bakıyordu. "Başka bir şey daha var değil mi? Bana başka ne sormaya çalışıyorsun?"</p>

  <p>Mark, Prenses Kristin’in ittifak için yaptığı resmi teklifinin ezberlenmiş uyarlamasıyla çok az ilgili olan bir sözcük karmaşasını hiç düşünmeden söyledi.</p>

  <p>"Evet, yapman için seni benim ardıma gönderdiği şey bu, değil mi? Pekala, bir soytarı olarak büyük bir ünüm var ama ciddi olabilirim. Onu gördüğü zaman, Prenses’e kendisi istediği sürece benimle bir ittifakı olacağını söyle."</p>

  <p>Mark'ın sormaya niyetlendiği başka bir ittifak daha vardı. Ama bunun için artık çok geç kalmıştı. "Sör Andrew az önce öldürüldü."</p>

  <p>"Bunu biliyorum."</p>

  <p>İmparatorun sesinden yansıyan sakinlik insanlıkdışı gibi gözüküyordu. Her şeye rağmen dinmemiş olan Mark'ın öfkesi aniden canlanıvermişti. "Buradan yarım kilometre kadar bile olmayan bir uzaklıkta öldü. Eğer bizim müttefiğimiz olacaksan, neden bizim tarafımızda daha şiddetli bir şekilde savaşmıyorsun? Neden daha fazlasını yapmıyorsun?"</p>

  <p>Babası, - bu adamı aynı zamanda bu isimle de düşünmek artık onun için aniden mümkün olmuştu - bu azarlama yüzünden şaşırmamış, hatta rahatsız bile olmamıştı. Üzengiyi bırakarak binek hayvanının yaralı boynunu okşadı. Mark az sonra emin olamamasına rağmen, oradaki küçük yaralardan bir tanesinin sanki derinin üstüne düşmüş kuru bir yapraktan başka bir şey değilmişçesine süpürülüp atıldığını gördüğünü düşündü. "Benim yaşıma geldiğinde çocuğum, ve benim kadar anlayabilecek olduğunda, ancak işte o zaman nasıl davranmakta olduğumu eleştirebilirsin," diye konuştu Mark’ın yeni kabul ettiği babası.</p>

  <p>İmparator yorgun bir hareketle gerindi, sonra bir adım geriye giderek etrafına bakındı. "Bir gün senin ve benim konuşmamız için oldukça uzun bir zamanımız olacak. Ama şu anda buna hiç zamanımız yok. Şimdi, Prenses için olan görevini tamamladın, halkından geri kalanları Tashigang’a götürmeni ve hızlı bir şekilde onları surların ardına yerleştirmeni tavsiye ediyorum. Ve eğer farkına varmamışlarsa şehirdeki insanları da uyar, ki yakında bir saldırı olacak."</p>

  <p>"Uyaracağım." Mark, kendini bu adamdan emirler alıyorken bulmuştu, günlerdir aramış olduğu adamdan, karşısına suçlamalarla çıkmaya niyetlendiği adamdan. Ama bu değişiklik, Akıl Kılıcı’nın sağladığı şekilde yoldan çıkarıcı iğrenç bir baskı gibi değildi. Bu iç değişim, onu böylesine şaşırtmasına rağmen tamamen kendisine ait bir karar gibi görünüyordu.</p>

  <p>Yeniden canlamış olan bineği onu çoktan oradan uzaklaştırmaktadı. Babası arkasından el sallayarak seslendi: "Ve bu arada onlara şu yüreklendirici haberi verebilirsin - Rostov, Tasavalta ordusunu onların yardımına getiriyor."<br /></p>
</body>
</html>
