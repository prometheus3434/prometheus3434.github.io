<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h1>ON DÖRDÜNCÜ BÖLÜM</h1>

  <div style="text-align: center;"><img alt="image001" src="../Images/image001.jpg" /></div>

  <p>&nbsp;</p>

  <p>&nbsp;</p>

  <p>Mark ve Denis, Tashigang'ın surları ardındaki, Yüksek Yol denen büyük anayola çıkan en büyük sınır kapısı olan Hermes Kapısı'na vardıklarında, telaşlı şehirlilerden oluşan küçük bir grup şehirden çıkmaya çalışırken, başka bir ülkenin mültecilerinden oluşan diğer bir grup da içeri girmek için uğraşıp yalvarıyordu. Yakında çıkması beklenen savaş boyunca en emniyetli yerin neresi olacağı üzerine açıkçası ortada genel bir fikir yoktu. Hermes Kapısı'nda görevli olan nöbetçiler gıda maddeleriyle askeri veya tıbbi olarak kullanılabilecek herhangi bir malzemenin dışarı çıkarılmasını amansızca yasaklarken aynı zamanda dışarıdan gelen insanların çoğunun içeri girmesini de engelliyorlardı. Şehre girmeye hak kazanabilmek için iyi bir meslek sahibi olduğunu göstermek - birilerinin hayatta kalması nöbetçileri ister istemez hiç ilgilendirmiyordu - veya şehrin bir kuşatmaya dayanma yeteneğine yardımcı olabilecek değerli gereçler getirmek gerekiyordu. Kendisini Courtenay Malikanesi’nin temsilcisi olarak tanıtan Denis, bir tartışma olmadan içeri kabul edilmişti. Ve muhafızlarıyla beraber Mark da, askerlerinin mavi yeşil renklerinin kanıtladığı gibi Tasavalta temsilcisi olarak geçmişti.</p>

  <p>Mark, kapıda görevli olan bazı nöbetçilerin, belindeki Zaratan’ı tanıdıklarını düşündü - bu belli edilmemişti ama Kılıç’ın varlığının Belediye Reisi'ne iletildiğinden şüpheleniyordu. Mark onunla konuşan subayı, kendisinin de Courtenay Malikanesi'ne gideceği konusunda bilgilendirdi ve ‘kapıdaki muhafızları Sör Andrew'un ordusundan hayatta kalanları beklemeleri için uyardı. Bu iki üç yüz kişilik grup Denis ve Mark’ın bir iki saat gerisinden gelmekteydiler; Denis’e söyledikleri kadarıyla, bu durum müzmin bir şekilde yeteri kadar askeri olmadığı söylenen şehir garnizonuna hoş bir ilave olacaktı.</p>

  <p>Mark ilk defa bunun kadar büyük bir şehre giriş yapıyordu - kimilerinin dediği gibi daha büyüğünün olmadığını duymuştu - ve Denis, bir avuç Tasavalta'lı askeri ve onu, geniş caddelerde yönlendirirken, Mark şaşılacak daha fazla şey gördü. Bu, tabii ki, Mark’ın da Courtenay Malikanesi'ni ilk görüşüydü, eski dostları Barbara ile Ben’in içinde yaşadığı lüks ve bolluktan yeteri kadar etkilenecekti. Ama bugün bundan etkilenmek için ona pek zaman tanınmamıştı. Ev halkı, etrafındaki koca şehrin geri kalan kısmı gibi, bir telaş ve gerginlik içerisindeydi. Mark, içeri girdikten kısa bir süre sonra, ev halkından hiçbir üyenin şu ana kadar hangi nedenle telaş içinde çalıştıklarını bilmediklerini sezdi. Sanki olası bir ev boşaltma durumu içinmişçesine, değerli eşyaların toplanması işi, en azından bir düzine hizmetçi ve diğer çalışanlar grubu tarafından üstlenilmişti; bu sırada başka bir grup da, sanki ev kesin kuşatılacakmış gibi kapı ve pencerelere barikatlar kuruyordu.</p>

  <p>Binanın zemin katına girip atölye olması gereken bir yerin gürültülü karmaşasına doğru ilerlerken, Denis, Mark’a evin kahyası Tarim olarak tanıtılan adamla konuşmaya başladı.</p>

  <p>Denis, Tarim’in anlattığı bazı şeylerden çok korkmuştu.</p>

  <p>"Boşaltmak mı? Tashigang’ı mı? Böyle bir şeyi ciddi olarak düşündüklerini söyleme bana."</p>

  <p>"Akıl Kılıcı’nın gücü hakkında bir şeyler duymuştuk," dedi Tarim, endişeli bir şekilde. Yaşlı ve rahatsız gözlerini Mark’a doğru çevirdi. "Belki siz de bayım, dışardaki büyük dünyada yolculuk ederken onun hakkında bir şeyler duymuşsunuzdur."</p>

  <p>Denis sabırsızlanıyordu. "Onun hakkında bazı fikirlerimiz var, evet. Ama umutsuz değiliz, diğer silahlar var, başka Kılıçlar. Beraberimizde bir tane getirdik bile... ve bu şehri boşaltırlarsa, yarım milyon insan veya her ne kadarsa, nereye gidecek?"</p>

  <p>Tarim, kaderci bir şekilde omuz silkti. "Yukarıdaki tepelere kaçacaklar sanırım veya Büyük Bataklık’a. Şehri boşaltmanın mantıklı olduğunu söylemedim."</p>

  <p>Başka birisi daha zemin katındaki odaya girmişti. Mark ona dönerken, tüm yaşamı boyunca babası olarak bildiği adamı gördü. Gerçek ne olursa olsun, onun tam anlamıyla babası olduğunu hissediyordu.</p>

  <p>Ve ilk görüşte ona öyle seslendi. İmparator şimdilik unutulmuştu.</p>

  <p>Mark, Jord'u köyünün sokağında ölü gibi yatarken gördüğünde sadece on iki yaşındaydı. Ama yaşlı adam, daha önce hiç giymediği kadar iyi elbiseler giyiyor olması dışında, çok az değişmiş olduğu için ortada bir yanılma yoktu. Ve şeyin dışında...</p>

  <p>Gerçekten de var olan tek değişim çok büyüktü ve aynı zamanda o kadar sıradan görünüyordu ki, Mark ilk bakışta bunu neredeyse doğal ve değişim değilmiş gibi kabullenerek fark etmemişti bile. Sonra, ilk sarılmanın ardından, şaşkınlık içinde babasının kollarını tuttu.</p>

  <p>Jord'un şimdi iki kolu vardı.</p>

  <p>"Kılıçlar benden aldıklarını bana geri verdi. Burada yaralı ve bilinçsiz olarak yatarken Yarakapatan’ın beni iyileştirdiğini söylediler. Onu kullananların ümit ettiğinden bile daha iyi bir iş yaptı," dedi babası.</p>

  <p>"Merhamet Kılıcı bana da dokundu," diye fısıldadı Mark. Ve bundan sonra kısa bir süre için babasının yeni sağ koluna hayret ederek dikildi. Jord, Mark’a kolun nasıl önemsiz bir şişlik gibi büyümeye başladığını sonra olgunlaşmamış bir organa dönüştüğünü, birkaç ayın sonunda bir bebek kolu boyutunda olduğunu ve ardından bir çocuğunkinin boyutuna uygun bir kola dönüşerek insan gelişiminin normal evrelerinden geçişini anlattı. Şimdi sol kolu kadar büyük ve güçlüydü, ama yeni kolun derisi hala pembeydi ve hatta eli, yeni gömleğinin kolunun altından görünen kolu gibi yara izlerinden yoksundu, yaşlılık yüzünden kırışmamıştı, neredeyse genç bir adamın kolu gibiydi.</p>

  <p>"Marian ve annemi ziyaretten yeni geliyorum. Yeni bir kolunun olduğunu duyduklarında..." dedi birden bire Mark.</p>

  <p>Baba ve oğulun konuşacakları çok şeyi vardı. Belki yeni bir koldan çok daha önemli olan bazı şeyler - ve Mark’ın hala ona asla bahsetmeyeceğini düşündüğü bir sorunu daha vardı. Ama o anda konuşmak için onlara çok az zaman tanınmıştı. Ben ve Barbara, Mark’a neşe dolu bir hoş geldin demek için evin yukarı kısımlarındaki odalarından gelmekteydiler.</p>

  <p>Barbara ona doğru zıpladığı için kadını yakalayıp kucaklaması gerekmişti. Sırım gibi kollarını Mark’ın boynuna doladı ve onu kuvvetli bir şekilde öptü. Mark böylece Jord'u ilk gördüğünde olduğu gibi, onun durumunda da büyük bir değişiklik olmuş ve ilk bakışta görünmüyor mu, diye düşünerek kadını bir süre kollarından tuttu. Ama sonra, duygularını nadiren açığa vuran Ben’in neredeyse Mark’ı ezerek sarılmaya gelişi yüzünden, Barbara’yı bırakması gerekti.</p>

  <p>Mark’a Kuan-yin olarak tanıtılan ve Barbara ile Ben’in ufak çocuklarını taşıyan tombul bir dadı tarafından takip edilmekteydiler. Yürümeye yeni başlayan çocuğun hemen gidip yeni kolunun nasıl olduğunu soruşuna bakılırsa, şimdiden Jord'la çok iyi dost olmuşlardı.</p>

  <p>Bir an için görevinden serbest kalan Kuan-yin, Denis ile bir köşeye çekildiler. Mark, eşyaları toparlayan ve barikat kurmaya çalışanların karmaşasının ortasında birbirlerine karşı yüz yüze durarak, ikisinin de birbirlerine verecek özel haberleri olduğunu görebiliyordu.</p>

  <p>"Senin için hemen bir hoş geldin partisi vermek istedik," diyordu Ben, "ama yapamayız. En azından yarını beklemesi gerekiyor. Belediye Reisi şehrin önde gelen sakinlerinden oluşan bir meclisi topluyor, Barbara ile ben de davetliyim. Şimdi değerli insanlarız, biliyorsun. Courtenay Efendi ve Courtenay Hanım. Ve Reis, bizim savunmaya yardımcı olacak silah stoğumuzun olduğunu biliyor... belindeki ne?"</p>

  <p>Ben kını tuttu ve Kılıç’ın kabzasına baktı. "Ardneh’e şükürler olsun, Zaratan! O toplantıya gitmemiz gerekiyor, sen de gelmeli ve teslim olmak gibi bir aptallığa karar vermemeleri için yanında bu aleti de getirmelisin. Dışarıdan haberler getirdiğin için de hoş karşılanacaksın. Ve aynı zamanda bir Tasavalta temsilcisi olarak. Ve başka bir Kılıç’ı getirmekle... ki bu onları heyecandan ayağa kaldıracak. Köykurtaran daha şimdiden burada."</p>

  <p>Mark ona sırıttı. "Hükümverici de yolda."</p>

  <p>"Tüm Tanrılara şükürler olsun!" Ben, Mark’ı kolundan tutarak, bir an için sesini alçalttı. "Teslim olamayız ve kesinlikle şehri boşaltamayız. Düşünsene bir, üç yaşında bir kız çocuğunu o yola... sen ve ben bunun nasıl bir şey olacağını biliriz. Ama şehrin geri kalanı giderse, denemek zorunda kalacağız."</p>

  <p>&nbsp;</p>

  <p>Belediye Reisi’nin sarayı, Mark'ın şu ana kadar görmüş olduğu şehrin diğer kısımları gibi çalışkan, şaşkın ve verimliliği şüpheli olan bir hareketlilik içindeydi. Şehir sakinleri, diğer yerlerde olduğu gibi burada da, henüz karar veremedikleri bir ellerinden geleni yapma çabası içinde görünüyorlardı.</p>

  <p>Mark, Ben ve Barbara sarayın ana kapısından içeri kolayca kabul edilmişlerdi. Bu, daha da büyük, muhteşem, zemin katında atölye boşluğunun yerine bekleme odaları ve yazıhaneler olmasına rağmen Courtenay Malikanesi'ne biraz benzeyen bir binaydı. Çok geçmeden kıvrılarak yükselen geniş bir mermer merdivende, ellerinde bir şeyler taşıyarak aşağıya inen işçilerin yanından geçerek, eşlikçileriyle birlikte yukarıya doğru çıkıyorlardı.</p>

  <p>Mark'ın arkadaşları yolda, onu karşılaşmak üzere oldukları duruma alıştırmaya çalışıyorlardı.</p>

  <p>"Bu toplantıda," diye uyardı Ben, "galiba eski dostumuz Hyrcanus ile de karşılaşacağız."</p>

  <p>Mark neredeyse basamağı kaçırıyordu. "Hyrcanus? O hala Mavi Tapınak’da Başrahip mi? Ama o -"</p>

  <p>"Hala öyle," diye ikna etti, Barbara. "Ve burada, Tashigang’da Mavi Tapınak önemli bir gruptur."</p>

  <p>"Sanırım öyledir. Ama şimdiye kadar bunu hiç düşünmedim," diye mırıldandı Mark. "Hyrcanus. Kesinlikle görevden alınacağını duyduğumu hatırlıyorum. Şimdiye kadar gitmiştir, diye düşünüyordum, onu soyduğumuzdan bu yana dört yıl geçti. En derin sıçan deliğini şu ana kadar kimsenin başaramadığı kadar talan ettik."</p>

  <p>"O sıçan deliği için Tüm Tanrılara şükürler olsun," diye mırıldandı Barbara. "Ve onun gibi bir başkasını göndersinler. Oradan aldıklarımızın bir avuç dolusu bile Ben ve benim için çok iyi iş gördü. Tapınak'ın ana hazinesini Tashigang’a taşımayı düşündüklerini duydum. Seni sadece uyarmak istedik, Hyrcanus büyük ihtimalle burada olacak ve bizi görmekten hiç memnun olmayacak."</p>

  <p>"Benim öldüğümü düşünüyor," diye mırıldandı Mark. Ama şimdi ilişkilerin o neşeli halini korumak için çok geçti.</p>

  <p>Şimdi üst katlardan birindeki büyük toplantı odasının kapısına ulaşmışlardı ve hiç bekletilmeden içeri alınıp yerleri gösterildi. Uyarıldıktan sonra da olsa, kendi gözleriyle Hyrcanus'u görmek Mark için şoktu; adamı ilk defa görüyordu, ama Mark'ın kafasında onun kim olduğu konusunda bir şüphe yoktu. Mavi Tapınak’ın Başkanı ve Başrahibi, dört sene önce Tapınak’ın ana hazinesine ve kutsal şeylere karşı yapılan yağmadan sonra kendisini görevinden almak için gösterilen çabalardan sıyrılmıştı, hala görevinin başındaydı ve bugün buraya gerçekten Belediye Reisi’nin toplantısı için gelmişti.</p>

  <p>Ufak tefek, kel ve çabuk kızaran Başrahip Hyrcanus, her zaman olduğu gibi neşeli suratıyla içeri girerlerken onlara baktı. Neşe dolu gülümseyişi tamamen kaybolmadı ama donup kaldı. En azından, ilk bakışta Ben’i tanımış olmalıydı.</p>

  <p>Hyrcanus, Mark’ı da inceledi ve özellikle muhafızlar diğerleriyle birlikte onun adını da anons ettiğinde yanılma ihtimali pek kalmamıştı. Çoğu Tashigang’ın devamlı sakinleri olan yaklaşık bir düzine kadar erkek ve kadın, masanın etrafında toplanmıştı ve yeni gelenleri selamlayıp hoş geldiniz, demek için ayağa kalktılar. Hala üzerinde taşımakta olduğu Tasavalta’nın yeşil ve gri renkleri karşısında yüzlerine neşe geldi, diye düşündü Mark. Ve yüz ifadeleri, Mark'ın belindeki siyah kabzanın görüntüsü karşısında, yeni umut ve hesaplarla birlikte bir çok şeyi de değiştiriyordu. Mark, sol elini gevşekçe ve özen göstermeksizin kabzanın üzerine koydu; en azından Hyrcanus'un, onun üzerinde hangi beyaz sembolün olduğunu görmesini istemiyordu.</p>

  <p>Tasavalta renklerini taşıması, diye düşündü Mark, neşeli görünen ihtiyar piçin duraksamasına ve belki de bir sonraki suikast girişimini en azından ertelemesine sebep olabilirdi.</p>

  <p>Okada adlı Belediye Reisi, yüce görevinin cüppesi üstünde azıcık abes duran tezgahtar kılıklı bir adamdı. Yine de başkanlık görevini ustaca yerine getirmekteydi. Mark, Ben ve Barbara’nın gelişi Hyrcanus'u, şimdi Reis’in teklifiyle devam ettiği bir konuşmanın ortasında bırakmıştı.</p>

  <p>Hyrcanus konuştuğunda, Mavi Tapınak'ın Başkanı’nın endişelerinin artık eski hırsızlardan intikam almak ve onları cezalandırmak olmadığı, alışıldığı kadarıyla Mavi Tapınak hazinesinin büyük kısmını nasıl en iyi şekilde güvene alabileceği üzerine yoğunlaştığı ortaya çıkıyordu. Şehrin kuşatılması, surlara hücum edilmesi ne pahasına olursa olsun - Mavi Tapınak’ın dışındakilere neye patlarsa patlasın - önlenecekti. Mark dinlerken, Hyrcanus'un Karanlık Kral ile, Tashigang'daki Mavi Tapınak binalarının güvende olmasını sağlayacak bazı düzenlemeler için şimdiden ortaklık anlaşmaları yaptığını veya düşündüğünü varsayıyordu.</p>

  <p>Mark, anıların yarattığı bir karmaşa içinde olmasına rağmen toplantı odasındaki başka bir yüzü de tanıyabilmişti. Baron Amintor, Gümüş Kraliçe’nin özel temsilcisi olarak buradaydı. O da Mark’ı tanıdı ve Mark, Sör Andrew'un bu eski düşmanına karşı dik dik bakarken, adamın bakışları dostça bir havadaydı. Mark, Baronun Barbara ve Ben’i de tanıdığına emindi.</p>

  <p>Hyrcanus, konuşmasına, iki yoldan birisinin: ya Karanlık Kral’a karşılıksız bir şekilde teslim olmanın, ya da Tashigang’ın bir açık şehir olarak deklarasyonunun kabul edilmesini öne sürerek devam etti.</p>

  <p>Bu sonuncusu, diye düşündü Mark, başka bir deyişle teslim olmakla aynı kapıya çıkıyor olmalıydı.</p>

  <p>Başrahip’in konuşması, dinleyenlerin çoğunluğunu oluşturan Tashigang sakinlerinde dikkate değer bir onay havası uyandırmadı. Ama yüksek sesle itiraz etmediler; bunun yerine daha fazlasını duymayı bekliyor gibiydiler. Kent sakinlerinin gözleri ara sıra Mark’ın belindeki siyah kabzaya kayıyordu.</p>

  <p>Hyrcanus ara vermeden devam ettikçe edebilirdi, ama Reis Okada en sonunda söz söyleme hakkını talep etti. Bundan sonra, diye sordu, kim konuşmak ister?</p>

  <p>Baron Amintor bu fırsat için sabırsızca beklemekteydi. Şimdi ayağa kalktı ve Gümüş Kraliçe’nin temsilcisi olarak, şehrin son asker kalıncaya dek savunulması konusunda dokunaklı bir konuşma yaptı. Mark, onun yine de o sözleri kesin olarak kullanmamaya dikkat ettiğini gözlemledi. Baron, kesin olarak söylemekten yerine, şehrin tarihi ve dışardan gelen saldırılara başarılı bir karşı koyma geleneği olan surlar ve Gümüş Kraliçe’nin savunmalarına yardım sözüyle ilgili yoğun bir şekilde güven tazeliyordu.</p>

  <p>Hyrcanus ona itiraz etmek için bir noktada sözünü kesti. "Ya, Akıl Kılıcı? Ona karşı durabilecek hangi duvar var?"</p>

  <p>Amintor bu itirazı telaşa kapılmadan değerlendirdi ve Yambu'nun da üstün bir silahtan yoksun olmadığı konusunda diğerlerinin güvenlerini tekrar temin etti. "Kendi aklı ve zarar vermek istemediği için onu henüz kullanmaya başlamadı. Ama, Akıl Kılıcı'yla yüz yüze gelince... eminim ki, Tashigang'ın güvenliğini sağlamak için ne gerekiyorsa yapacaktır."</p>

  <p>Kasaba sakinlerinden birisi ayağa kalktı. "Kraliçenin sahip olduğu bu silahı belirtirken, Ruhkesen veya Tiranların Kılıcı da denen Kılıç'tan bahsediyorsunuz, değil mi?"</p>

  <p>"Evet." Amintor, o ikinci ismin kullanımından incinmişse bile bunu göstermedi.</p>

  <p>"Onun hakkında çok az şey biliyorum." Soruyu soran kişi, masanın etrafına baktı. "Sanırım, buradakiler de öyle. Tashigang’ı korumak için ne yapabilir?"</p>

  <p>Amintor bir an için Hyrcanus’e baktı. "Herhangi bir Kılıç’ı düşünmeksizin, şimdilik taktiksel ayrıntılara girmemeyi tercih ediyorum," diye basitçe yanıtladı Baron. Zaratan’ı taşıyan Mark’a, sanki düşman değil de eski dostlarmışçasına göz kırptı. "Daha sonra, daha iyi güvenlik koşulları altında, eğer isterseniz konuşabiliriz. Şimdilik Kraliçe’nin yalnızca akıllı ve merhametli olduğunu söyleyeceğim" - odadaki kimse buna gülmedi - "ve Ruhkesen gibi bir silahı dikkatsizce kullanmayacak, ama sevdiği bu şehrin onun düşmanları tarafından alınmasına da izin vermeyecektir."</p>

  <p>Mark’ın, Ruhkesen’in ne yapabileceği konusunda çok az şey bildiğini, hatta hiçbir şey bilmediğini kabul etmesi gerekiyordu. On İki Kılıç arasından hiç görmediği ve hiç sahip olmadığı bir Kılıç'tı. Onunla ilgili bildiklerinin tümü, herkesin duymuş olduğu mısralardı:</p>

  <p>&nbsp;</p>

  <div class="quote">
    <p><i>Tiranların Kılıcı kan dökmemiştir</i></p>

    <p><i>Ama ruhları oyar o,</i></p>

    <p><i>Ruhkesen öldürmemiştir kimseyi</i></p>

    <p><i>Ama terk etmiştir çoğunu açlıktan ölmeye.</i></p>
  </div>

  <p>&nbsp;</p>

  <p>Ben ve Barbara’ya baktığında onların yüzünde de aynı bilgiyi okudu.</p>

  <p>Belediye Reisi ümitle Mark’a baktı. Toplantıda, artık Tasavalta temsilcinin dinlenmesinin vakti gelmişti.</p>

  <p>Mark sandalyesinden kalktı ve ellerini önündeki masanın üstüne dayadı. İmparator'un ona söylediklerine güvenerek, General Rostov'un emriyle, Tasavalta ordusunun şehrin yardımına gelmekte olduğunun haberini verdi. Rostov'un ismi, Tashigang’ın surlarının şöhretine uyacak, etkileyici bir isimdi ve masanın etrafındaki yüzler bir kez daha aydınlanmıştı. Tasavalta ordusu, dile getirilmediği halde herkesin bildiği gibi Karanlık Kral'ınkiyle karşılaştırıldığında küçüktü. Aynı anda Gümüş Kraliçe dahi kendi ordusuyla gelse Vilkata sayı olarak yine üstün olurdu.</p>

  <p>“Başka birisinin söyleyecek bir şeyi var mı?" diye sordu Belediye Reisi. "Şimdiye kadar konuşmayan var mı?"</p>

  <p>Ben kısaca konuştu, onun ardından da Barbara. Tartışmaya yeni bir şey eklemediler, ama herkese şehrin geleneğini yeniden hatırlatarak savunmaya kendi silah stoklarından yardım sağlayacaklarına dair söz verdiler. O konuşmadan önce, Barbara, Mark'la bir an için yüz yüze geldi ve dudakları tek bir sözcüğü şekillendirdi: <i>Hükümverici</i>?</p>

  <p>Mark çok hafif bir şekilde kafasını sallayarak karşı çıktı. Bu haberi, her şeye rağmen teslim olmaya doğru meylederlerse, meclisin kararından dönmesi için saklamak istiyordu. Tam şu anda bunun açıklanmasının doğru olmadığına karar vermişti.</p>

  <p>Barbara konuşmasının hemen ardından Reis, onaylayanların ellerini kaldırmasını istedi. "Kaç kişi şehrimiz için savaşmaya hazır?"</p>

  <p>Sadece tek bir el kalkmamıştı. Hyrcanus, Ben, Mark ve Amintor'a kızgın bakışlar atıyordu.</p>

  <p>Mavi Tapınak Başkanı son sözlerini söyleyip etkileyici bir ayrılışta bulunmadan önce, Reis’in yardımcılarından biri, uçan bir kuryenin Belediye Reisi için bir mesajla geldiğini bildirmek üzere içeri girdi. Kurye ve mesaj, Gümüş Kraliçe’nin kendi işaretleri olan siyah ve gümüş rengiyle işaretlenmişti.</p>

  <p>Hayvan-kurye - Mark, onun gizlilik yüzünden konuşması engellenmiş melez türlerden biri olduğunu anlamıştı - odaya getirildi. Hafif metalden yapılmış mesaj kapsülü açıldı ve içindeki kağıt ortaya çıkarıldı.</p>

  <p>Okada, endişeli bir sessizlik içerisinde, tek sayfadan oluşan mesajı tek başına okuyup başını kaldırdı.</p>

  <p>"Bu gerçekten de, kapsülün üzerindeki işaretin belirttiği gibi, kudretli haşmetmeap Gümüş Kraliçe’nin kendisinden, şahsıma yollanmış. Mesajın tümünü yüksek sesle okumayacağım, Meclisin önünde açığa vurma ihtiyacını duymadığım belirli meseleleri içeriyor." Bu sözleri, önemli askeri sırları, biraz önce almış olduğu tavır yüzünden onun karşısında açıklamayacağını sözsüz bir şekilde ifade etmek için Hyrcanus’e attığı bir bakış izledi. "Ama, sanırım derhal duymanız gereken bölümler var."</p>

  <p>Reisin okuduğu Gümüş Kraliçe’nin sözcükleri oldukça sertti ve korku bakımından ilham verici denebilirdi: onun şiddetli öfkesine hedef olmayı göze alamıyorlarsa, şehrin teslim edilmesi konusunda tek bir kelime bile edilmeyecekti.</p>

  <p>Mesaj aynı zamanda, ordusuyla birlikte çoktan harekete geçtiğini, en mükemmel şehrinin - onun da öne sürdüğü gibi, gerçekten de dünyanın en mükemmel ve görkemli şehriydi - yardımına gelmekte olduğunu ve ne şekilde olursa olsun zafer kazanmaya niyetli olduğunu belirtiyordu.</p>

  <p>Hyrcanus dışarı çıktı. Mark’ın kabul etmesi gerekiyordu ki, bunu acele etmeden, nazik ve oldukça saygın bir şekilde yaptı. Başrahip tehditler savurmak için zaman harcamadı, böyle davranmak açıkça faydasız ve tehlikeli olurdu; bu durumda, diye düşündü Mark, yapılabilecek herhangi bir tehdit çok sert tepki alırdı.</p>

  <p>Başrahip’in arkasından düşünceli bir şekilde bakan Belediye Reisi, açıkça aynı görüşteydi. Okada derhal, toplantı odasının dışındaki nöbetçi subayını çağırdı ve Başrahip’in saraydan çıkmadan önce tutuklanması emrini sakin bir şekilde verdi; bir defa dışarı çıkarsa, askerlerine kolaylıka bazı talimatlar verebilirdi. Şehirdeki Mavi Tapınak muhafızları, demişti Ben, surların içindeki eğitilmiş en büyük savaş kuvvetlerinden biriydi.</p>

  <p>Şimdi, şehrin savunma şekillerini, potensiyel bir düşmanın dinlemekte ve tartışmaya katılmakta olduğu gerçeği olmaksızın daha ayrıntılı tartışmak meclis için en azından olasıydı.</p>

  <p>Amintor, Mavi Tapınak askerlerinin Hyrcanus'u kurtarmak için harekete geçmelerini önlemek amacıyla, yerel Tapınak ve mahzenlerine yapılacak bir saldırıyla meşgul edilmelerini, eğer düzenli kuvvetler bu işe verilemiyorsa bir sokak çetesini kullanma planını öne sürdü. Barbara, Mark’a, böyle bir kuvvetin örgütlendirilmesi için Denis’in bu işe çok uygun olacağını fısıldadı.</p>

  <p>Tartışma ilerledikçe, nöbetçilerin, Belediye Reisi'ne sadık olan küçük ama iyi eğitilmiş düzenli bir askeri bölüğünün, şehrin surlarına dış dünyadan gelecek bir saldırıya karşı etkili bir savunma için en uygun yol olduğu çabucak açıklığa kavuştu. Vilkata’nın binlerce askerine karşı ortada sadece birkaç yüz güçlü asker vardı ama şehrin milislerinin göreve çağırılmasıyla sayıları arttırılabilirdi. Ben, Mark’a, milislerin niteliklerinin maalesef düşünüldüğü kadar yüksek olamayabileceğini fısıldadı. Ama şehrin kendini savunma geleneği kesinlikle işe yarardı.</p>

  <p>Ayrıca Mark’ın hayatta kalan on ya da on iki Tasavaltalı eşlikçisinin yanında hesaba katılması gereken, Denis ve Mark’ı Tashigang’a kadar takip etmiş olan Sör Andrew'un ordusunun parçaları vardı. Mark, Belediye Reisi'ne, şimdilik asil liderlerinin ölümü yüzünden biraz moralleri bozulmuş olsa da, Sör Andrew'un adamlarının iyi ve deneyimli savaşçılar olduğuna dair garanti verebilirdi. Eğer şans tanınırsa, gerçek bir intikam için can atarlardı.</p>

  <p>Mark, belinde taşımakta olduğu Kılıç’ın Zaratan olduğunu açıkladı ve şehrin başarılı bir şekilde savunulmasının sağlamasında en iyi yönteme karar vermeye çalışması için derhal Şans Kılıcına danışılmasını önerdi. Herkes kabul etti; ve hepsi, özellikle daha önce Kılıçlardan birini görmemiş olanlar, Mark Kılıç’ı sıyırdığında ortaya çıkan manzaradan etkilenmişti.</p>

  <p>"Bu... orayı işaret ediyor. Orada ne var?"</p>

  <p>Çok geçmeden odanın dışında bir şeyin işaret ediliyor olduğuna karar verdiler. Toplantı odasından ayrılmaları gerekiyordu, emin olabilmek için sarayın çatısına çıkmalıydılar.</p>

  <p>Şans Kılıcı, şehir surlarının dışındaki birisi veya bir şeyi, doğrusu Vilkata’nın yaklaşan ordusunun tam merkezini işaret ediyordu. Karanlık Kral'ın kuvvetleri, uzaktaki yaz sisinin içinden ağır ağır açığa çıkmışlardı. Burası hala, diye düşündü Mark, Akıl Kılıcı’nın menzilinin yeterince dışındaydı.</p>

  <p>Ve Zaratan sanki Karanlık Kral’ın ta kendisini işaret ediyordu. Mark, Ben’e baktı ve karşılığında ondan korku dolu, şaşkın bir bakış aldı.</p>
</body>
</html>
