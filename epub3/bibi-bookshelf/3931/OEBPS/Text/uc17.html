<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h1>ON YEDİNCİ BÖLÜM</h1>

  <div style="text-align: center;"><img alt="image001" src="../Images/image001.jpg" /></div>

  <p>&nbsp;</p>

  <p>&nbsp;</p>

  <p>Gün doğumundan önce, Tashigang’ın iki yüz kadar vefalı savunucusu surların dışında savaşırken Belediye Reisi’nin sarayında ihanet vardı. Para el değiştirdi ve önemli bir tutsağın tutulması için bir hücreye dönüştürülen odanın bulunduğu üst kattaki bir koridorda silahlar parıldadı. Mavi Tapınak Başkanı ve Başrahip’i rüşvet ve vahşet aşamalarının ardından serbest kalmıştı.</p>

  <p>Hyrcanus'u kurtarmak için harekete geçmek, Başrahip’in önceden verdiği emirlere göre, genel bir ayaklanmanın bir kısmı olarak, Mavi Tapınak'taki astları tarafından planlanıp yürütülmüştü. Amaç, şehrin kontrolüne ele geçirmek, Karanlık Kral ve ordusunu karşılayıp şehre sokmaktı.</p>

  <p>Mavi Tapınak muhafızlarının surları ve kapıları içerden ele geçirme teşebbüsleri başarısızdı. Ayrıca Belediye Reisi'ne karşı girişilen suikast denemesi de başarısızlıkla sonuçlanmış ve Mavi Tapınak baskıncıları sarayı ele geçirememişlerdi - oradaki nöbetçilerden hepsi kolayca teslim olmamıştı. Hyrcanus kaçarken yaralanmıştı, bu yüzden nefes nefese ve solgun suratıyla, Mavi Tapınak’ın çok uzakta olmayan bir yerel kışlasına taşınması gerekiyordu.</p>

  <p>Başrahip hemen bir cerrahın onunla ilgilendiği bir divanın üstüne yatırılmıştı, şehrin içi ve dışında olayların ne durumda olduğu konusunda son bilgilerin verilmesini emretti. Yaverlerinin onu bilgilendirmelerinin ardından Hyrcanus'un ilk emri, Courtenay Malikanesi'ne otuz kişilik bir Mavi Tapınak muhafız grubunun gönderilmesiydi. Aldıkları emir, binayı ele geçirmek veya yok etmek ve bulabildikleri herhangi bir Kılıç’ı veya diğer değerli eşyaları ele geçirmekti - tabii ki, evde bulunan altın ve diğer mücevherler de dahil olmak üzere. Aynı zamanda mümkünse evin önemli sakinleri de esir alınacak, ancak ikinci seçenek olarak öldüreceklerdi; genel olarak, olası bir direnç merkezi olabileceği için ev mahvedileceklerdi.</p>

  <p>Daha sonra Hyrcanus, sur ve kapılara saldırı planlarını bir kez daha kurmaya başladı.</p>

  <p>&nbsp;</p>

  <p>İlk Mavi Tapınak saldırısı gün doğmadan önce saraya yöneltildiğinde, Baron Amintor, Reis’i özel olarak görmek için fırsat kollayarak zemin katta bir odada bekliyordu. Baron, mavi ve sarı renkli pelerini salınarak saldıran muhafızı gördüğünde, bu çarpışmanın sonucu ne olursa olsun, şehirde sağ ve etkin bir şekilde kalarak Kraliçe’nin ve kendisinin menfaatlerine en uygun şekilde hizmet edebileceğine karar verdi. Amintor sağgörülü bir şekilde çekilip Courtenay Malikanesi'ne gitmek için sokakların içinden yola koyulduğunda, Sarayın ve Reis’in kaderi hala belirsizdi. Tabii ki gittiği yerin, çapulcuların Mavi Tapınak’a bir karşı saldırı düzenlemesini sağlayacak olan Denis isimli gencin yaşadığı yer olduğunu hatırlıyordu.</p>

  <p>Baron, hedefine - yol boyunca hiçbir sorun yaşamaksızın - ulaştığında, evin şimdiden hazırlanmaya başlamış, kapı ve pencerelerinin sürgülenmiş olduğunu gördü. Yetkili birisi ile konuşmak için tartışıp kandırarak, kendini içeri kabul ettirmesi ona biraz zaman ve çabaya mal oldu.</p>

  <p>İçeri girer girmez, kendisine Sophie Hanım olarak tanıtılan kadınla yüz yüze geldi. Şimdi, metin bakışlı hizmetçileri tarafından çevrelenmişken Baron'un ihtarını, sonradan onun da bilgece olarak kabul edeceği bir şekilde açıkça şüpheyle karşıladı.</p>

  <p>"Sadece, Madam, bekleyip haklı olup olmadığımı görmenizi önerebilirim. Tabii ki boş durarak beklemenizi değil; ilişkilerinizi, Mavi Tapınak sanki gerçekten bir ayaklanmanın başındaymış gibi düzenleyin. Sonucu emin bir şekilde bekleyeceğim."</p>

  <p>"Sonucu bir odanın içinde kendi başına bekleyeceksiniz. Jord, Tamir, silahlarını alın ve onu küçük odaya kilitleyin."</p>

  <p>Baron'un bilgece kabullenme yeteneği biraz gergin bir hal almaya başlıyordu; ama şu anda gerçekten hiçbir şansı yoktu.</p>

  <p>&nbsp;</p>

  <p>Mavi Tapınak’ın eve saldırısı, Baron'un tahmin ettiği gibi, ateş, kılıç ve baltalarla evin kapı, pencere ve duvarlarına doğru derhal başladı. Ama eve saldıranlar, anında şiddetli bir direnişle karşılaştılar. Tuğla parçaları ve kaynar su, düz çatının üstünden tepelerine boşaltıldı, kırarak açmayı başardıkları pencere karşılarına, bir savaş hayvanının ağzındaki dişler gibi silahlar çıkardı.</p>

  <p>Denis savunmaya yardım etmek için orada değildi. Barbara, Baron'un uyarılarını, genç adamı ayarlayabileceği kadar yağmacıyı karşı saldırıyı hayata geçirmek üzere organize etmesi için gönderecek kadar ciddiye almıştı. Önceki hayatında kurduğu sokak bağları ona bu girişimde oldukça yardımcı olacaktı.</p>

  <p>Hatta bir aldatmaca veya bir saldırı ihtarı bile yeteri kadar işe yarayabilirdi. Bu kadar büyük bir şehirde, Mavi Tapınak mahzenleri engin bir hazineyi barındırıyor olmalıydılar; ve Denis şimdiden, şehirde sokakta yaşayan insanların arasında, Mavi Tapınak’ın ana hazinesinin, çoğu insanın anlama yeteneğinin fazlasıyla ötesinde olan servet yığının, güvende tutulması için çoktan Tashigang’a taşınmış olduğunu anlatmaya başlamıştı. Büyük bir çetenin bile Tapınak’ı burada yağmalayı başarabileceği tahmin edilemezdi ama bu tehdit, zengin cimrilerin içini kıpır kıpır yapıp onları kükretmeye, canlarından ve vücutlarından daha çok değer verdikleri şeyi pençelerinin altına çekmeye yeterdi.</p>

  <p>Kendi evine yönelik ilk saldırı başladığında, Barbara’nın ilk hareketi kızının, bakıcı olarak Kuan-yin ve şahsi muhafız olarak Jord ile birlikte hazırda olan en emniyetli ve dayanıklı odaya konulmasının icabına bakmaktı.</p>

  <p>Barbara daha sonra Köykurtaran’ı almak için yukarıya koştu. Eğer bu ihtar ve saldırı, onun nerede saklanıldığını keşfetmek için incelikle hazırlanmış bir oyunsa, Baron artık yukarıda güvenli bir şekilde kilitliydi, bunu asla göremeyecekti. Birkaç gün önce Belediye Reisi, buranın güvenliğine en az kendi sarayınınki kadar, belki ondan da fazla güvenerek, Courtenay Efendi ve Hanım’a onu burada tutup tutamayacaklarını sormuştu.</p>

  <p>Aşağıdan gelen büyük bir gürültü, bir kapının çoktan kırılıp açıldığını anlattığında hala merdivenlerden yukarı çıkıyordu. Barbara, Kılıç’ı yatak odasının döşemesinin altındaki gizli yerinden dışarı çıkarırken, aşağıdan duman, bağrışmalar ve çarpışma sesleri yükseliyordu.</p>

  <p>Yakınında savaşılması, evlerindeki masum sivillerin tehdit edilmesi, Öfke Kılıcı'nı çoktan uyandırmıştı. Kılıç, bir değirmenin çarkı gibi ilk boğuk sızlama sesini çoktan çıkarmaktayken, ağır çelik, Barbara’nın elinde kolaylıkla ve hafifçe doğruldu. Onu tutarken, bir an için Barbara’nın aklından Mark’ın elleri, ardından küçük bir çocuğun elleri geçti, bu Kılıç’ı ilk tutmuş olduğunda, o zaman, işte tam bu kabzayı tuttuğu sırada belki şimdi kendisinin olduğundan daha kuvvetli olmadığı düşüncesi... şimdiden merdivenlere doğru koşturuyordu.</p>

  <p>Yeni bir gümbürtü ve saldırganların zafer çığlığı duyuldu.</p>

  <p>Eğlence kısa sürecekti. Barbara’nın elindeki Köykurtaran, sevinçli bir şekilde çığlık attı ve kadını koşturarak merdivenlerden aşağıya çekti.</p>
</body>
</html>
