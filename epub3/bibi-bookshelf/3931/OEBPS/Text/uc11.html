<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h1>ON BİRİNCİ BÖLÜM</h1>

  <div style="text-align: center;"><img alt="image001" src="../Images/image001.jpg" /></div>

  <p>&nbsp;</p>

  <p>&nbsp;</p>

  <p>Bez karyola, iki kişi için - en azından çok yakın dost olan iki kişi için - yeterli genişlikteydi, ama bu gece, daha önceki gecelerin çoğunda olduğu gibi, karyolada sadece bir kişi uyumuştu.</p>

  <p>Veya uyumaya çalışmıştı.</p>

  <p>Gümüş Kraliçe’nin kır çadırı, bazen bir ikametgah olarak bazen de kraliyet toplantı salonu olarak kullanılması gereken bir sığınak için çok büyük sayılmazdı. Duyduğu birtakım hikayelere göre, Karanlık Kral’a ordusuyla birlikte yolculuk ederken eşlik eden büyük çadırın bir odası bile olamazdı.</p>

  <p>Karanlık Kral’ın birçok yöntemine karşı büyük bir küçümseme duyuyordu. Ama onun hakkında, onu saygı duymaya mecbur eden şeyler de vardı ve bunlar - kadının kendi kendisine, geceleyin yalnızken kabul edebildiği - aynı zamanda korkuya da sebep oluyordu.</p>

  <p>Yambu Kraliçesi, çökmekte olan geceyarısı karanlığının içinde, tek başına kır bez karyolasının kenarında, ordusuyla beraber kırlarda olduğunda uyurken giydiği ince çamaşırları ve gömleğiyle oturuyordu. Yağmurun düzensiz aralıklarla çadırının üstüne damladığını ve çok uzakta olmayan nöbetçilerden birinin ara sıra söylediği bir sözcüğü duyabiliyordu.</p>

  <p>Bakışları loş ve belirsiz bir şekle, karyolanın yanında bir kol uzaklıkta durmakta olan bir şekle sabitlenmişti. Gece karanlığının içinde baktığı şeyi görmesi neredeyse imkansızdı ama onun ne olduğunu kendi avucunun içi kadar iyi bildiği için, bu aslında bir sorun değildi. Uyuduğunda - veya uyumaya çalıştığında - her zaman olduğu gibi onun yanında, orada, bir sehpanın üzerinde duruyordu. Bu, kocaman tahta kabzasının üzerine, sivri dişlerini birbirlerine geçirmeye niyetlenmişçesine uzun boyunlarını aşağıya doğru eğmiş ejderlerin oyulduğu bir Kılıç için yapılmış ahşap bir muhafazaydı. Yambu Kraliçesi, muhafazanın tam olarak nereden geldiğini veya ne zaman bulunduğuna emin değildi, ama güzel olduğunu düşünüyordu; ve hizmetindeki en iyi, uzman büyücülerin, kendisine bir zarar vermeyeceğini söylemelerinin ardından, hazinesini saklamak için kullandığı bu Kılıç muhafazasını - Kılıç’ı zafer için son karanlık ümidi olarak görüyordu - neredeyse her zaman yanında bulundurmuştu, bataklıktaki Sör Andrew’a yaptığı ziyaret bunun tek istisnasıydı.</p>

  <p>Binlerce defa tahta muhafazayı açmış, ama şu ana kadar hiçbir zaman içindeki Ruhkesen’i kınından sıyırmamıştı. Şimdiye kadar, o Kılıç’ın görkemi olduğuna inandığı çıplak çeliğini asla görmemişti. Bunu yapmaktan korkuyordu. Ama ona sahip olmadan, Akıl Kılıcı ve onun güçlü sahibi Karanlık Kral ile bir çarpışma riskine girererek ordusunu şimdiki gibi savaş meydanına çıkarmaya kalkışamazdı.</p>

  <p>Birkaç saat önce, günbatımına doğru, yarı akıllı kanatlı bir haberci ona Vilkata’nın en son zaferinin haberlerini getirmişti. Görünüşe göre Sör Andrew'un bütün ordusu olabilecek bir topluluğu dağıtmıştı. Ardından da, Kraliçe’nin gayet iyi tahmin ettiği gibi, gelip kendisine saldırmak yerine, Vilkata kendi engin güçlerini Tashigang’a doğru harekete geçirmişti.</p>

  <p>Belki de Karanlık Kral’ın gözcüleri onun kuvvetlerinin nerede olduğu hakkındaki izleri kaybetmişlerdi. Ama her ne sebep yüzünden olursa olsun, Vilkata tarafından ilkin kendisine saldırılacağı düşüncesinin yanlış olduğu ispatlanmıştı ve bu durum korkakça davranmaya, kadının kulağına Kral ile bir ittifak gerçekleştirme fırsatı için çok geç kalınmamış olunabileceğinin fısıldaması için bir şans tanımıştı. Tabii ki bu korkaklık, her zaman olduğu gibi bir aptallıktı. Aklı, ona tek gerçek ümidinin, şimdi birtakım yardımlar geleceğini hala ümit edebilirken Karanlık Kral’a saldırmakta yattığını söylüyordu Sör Andrew zaten ölmüştü. Tashigang düştüğündeyse, o zaman kesinlikle çok geç olacaktı.</p>

  <p>Vilkata’nın en son zaferinin haberleri onlara geldiğinde, Yambu ilk olarak kumandanlarıyla kısaca konuştu, ardından bölüklerin bu gece biraz dinlenmesine izin vermelerini söyleyerek subaylarının gitmelerine izin verdi. Ama kendisi o andan itibaren uyuyamamıştı. Nasıl hareket etmesi gerektiği giderek açıklığa kavuşuyor olmasına rağmen kampı toparlatma ve yürüyüş emirlerini verecek kararlılığı içinde toplayamamıştı.</p>

  <p>Kim veya ne, Akıl Kılıcı’nın karşısında durabilirdi? Yalnızca onun kadar korkunç olan bir şeyin durabileceği, aslında açıkça belliydi.</p>

  <p>Ve Sör Andrew, yanında daima Kalkankıran’ı taşımıştı. Bataklığa yaptığı ziyaretinde Kılıç'ın siyah kabzadaki ufak beyaz çekici, kadın kendi gözleriyle görmüştü. Her nasılsa bu silaha bile karşı koyarak, Vilkata’nın Akıl Kılıcı ile kazandığı açıktı. İki Kılıç'ın sahibi şimdi Vilkata mıydı? Ama öyle olsa bile, adamın gücünün korkunç boyutlardaki her artışı, kadının Kral’ın üzerine gecikmeden yürümesini çok daha önemli kılmaktan başka bir anlam taşımıyordu.</p>

  <p>Gümüş Kraliçe ayağa kalktı ve geceyarısının zifiri karanlığı altında, çadırın örtüsünün her zamanki gibi yerinde olduğuna ve bir suikastçi bıçağının ortalıkta olmadığına güvenerek, kısa adımlar atarak ileriye doğru yürüdü. Elini öne uzatarak ahşap muhafazaya dokundu ve ardından açtı.</p>

  <p>Bir parmağıyla Kılıç'ının siyah kabzasını okşadı. Bu Kılıç, On İki’nin arasında, kabzasında beyaz bir sembol taşımayan tek Kılıç'tı. Ona dokunduğunda bir güç hissi duyumsamadı. Kabzanın ağır malzemesinin ötesinde herhangi bir şeyin hissi yoktu. On İki Kılıç'ın içinde bu, kendisi hakkında dünyaya söyleyecek bir şeyi olmayan tek Kılıç'tı.</p>

  <p>Çadırın perdeli penceresinden içeriye yansıyan gökyüzünün donuk parlaklığının altında zar zor görünebilen bez karyolasına doğru, geriye baktı. Ara sıra sanki orada belirirmiş gibi görünen Amintor'un yara izli omuzlarının, gösterişsiz buruşuk battaniyenin üstünde kabardığını hayalinde canlandırdı. Amintor akıllıydı, bazen. Ya da en azından becerikliydi. Kadın şu anda bilgeliğin ne olduğunu kendisinin de bildiğinden şüpheleniyordu, bilgelik kanatlı bir sürüngen saldırısı gibi geceleyin uçarak kendisine gelse dahi onu tanıyacağından şüpheliydi.</p>

  <p>Kadının bilgeliği hiçbir zaman tanıyamamış olması oldukça mümkündü, bu durumun son zamanlarda farkına varmıştı.</p>

  <p>Sözüne gerçekten değer verdiği tek danışmanı, onun yanından gideli yıllar oluyordu ve geri dönmeyecekti. Belki bir gün bir savaş meydanı dışında adamı bir daha asla göremeyecekti. Ama belki de savaşta karşılaştıkları zaman adam yine bir maske takıyor olacaktı (onun bunu neden böylesine sık yaptığını hiçbir zaman anlamamıştı) ve tanınmadan yanından geçip gidecekti.</p>

  <p>Ve şimdi, alışıldık bir düşünme döngüsü halini alan bu noktaya geldiğinde, kadın için sırada, Ariane’i düşünme zamanı gelmişti. Ariane, kızı, tek çocuğu ve elbette ki adamın da çocuğuydu.</p>

  <p>Gümüş Kraliçe’nin istihbarat kaynakları onun için, Ariane’nin dört yıldan bu yana ölü olduğunu, bir hırsız grubuyla birlikte Mavi Tapınak’ın ana hazinesini yağmalama girişimi sırasında öldürüldüğünü anlatan dört yıllık hikayeleri doğrulaşmışlardı. Aslında, Kırmızı Tapınak’ın esareti altında olmaktansa, büyük olasılıkla ölmüş olması şüphesiz çok daha iyiydi.</p>

  <p>Ariane’i Yambu tahtına çıkarma entrikası gerçek miydi? Veya gerçek entrika kendisini, Gümüş Kraliçe'yi, kızından, olası bir güvenilir müttefiğinden uzaklaştırmaya mı zorlamaktı? Tehlikeye karşın ikna edildiğinde bile, Kraliçe Yambu, kızının ölümü için gereken emirleri verememişti. Ve ayrıca, öyle yapması gerekmişse bile, tüm kehanetler onun kraliyet kimliğini en korkunç sonuçlarla tehdit ediyordu. En sonunda, birtakım kehanetlerin önerdiği gibi Ariane’i Kırmızı Tapınak’a köle olarak satmıştı.</p>

  <p>Kendi kızı ve tek çocuğuydu. O, Kraliçe Yambu, kendi nefreti ve dehşetinin içinde kaybolup gitmişti...</p>

  <p>Amintor, diye düşündü, o zamanlar yanında olsaydı, kendi kızını mahvetmesine şiddetle karşı çıkan tavsiyelerini vermeye cesaret edebilir miydi? Kadının bir kez kararını vermiş olduğunu bildikten sonra, edemezdi diye düşündü.</p>

  <p>... ve şimdi, elbette ki, bu önemsiz düşünme döngüsünün içinde anısı ve kendi kendisini suçlamasıyla birlikte, muzaffer bir şekilde tahta çıkışının öncesinde İmparator ile yaşadığı aşk günlerini hatırlamanın vakti gelmişti. O devam edip duran umutsuz çabalar ve tehlikeli süre zarfında, o zamanki zaferinden bu yana kendisini nadiren o günkü kadar bütünüyle canlı hissedebilmişti. O andan sonraki hayatı sürekli tehlike içinde geçmişti. Ülkede çılgınca onu arayarak dolaşan ve tahtı gasp etmek isteyenlerin araştırma birliklerinden kaçmak için her zaman tetikte ve aynı yerde asla iki defa uyumaksızın günden güne devam edip giden bir kaçış içerisindeydi.</p>

  <p>O günler, adamla tanıştığı, aralarındaki aşkın başladığı ve olayların olacağına vardığı bir dönemdi. İmparatorun gerçek gücünü tahmin ettiği o zamanlar cahil bir kızdı; o zamanlar, şimdi de olduğu gibi İmparatorun savaş meydanlarına sürebileceği kendisine ait bir ordusu yoktu. Ama, kadının yanında bir iblis gibi savaşarak, yaptığı zafer tahminleriyle kadına ilhamlar vererek ve düşmanın araştırma birliklerinin seçeceği bir sonraki yönün hangisi olduğunu önceden tahmin edip onları yenerek, defalarca kendisini kurtarmayı başarmıştı.</p>

  <p>Aşkın o ilk günlerinde, diye düşündü, adamın istedikleriyle ilgili bazı imaları olmuştu. Eğer onları görmek ve duymak istemiş olsaydı, aslında bunlar imadan daha açıktı. Yine de, o zamanlar olduğu gibi saf bir kız olarak, adamı cömert ve kendini düşünmeyen biri olarak düşünmüştü. Ve sonra da - topraksız, ordusuz, arsız ve her şeyin ötesinde bir fırsatçı! - olarak kadına evlenme teklif etmişti. Teklifini tam da o, insanın aklını başından alan zafer gününde, Yambu'nun güçlü halkının işleri yoluna sokması için kendisini seçtikleri o günde. Tam da tahta çıkabileceği ve baş entrikacılar ile onların ailelerini korkunç bir ölümle gönderebileceği o günde.</p>

  <p>Kendisine imparator diyen o adam, kadının yüzündeki ani geri çevirme ifadesini okumuş olmalıydı. Çünkü acil bir emri vermeyi kesip açık bir şekilde yanıtını vermek için döndüğünde, adam çoktan gitmişti. Belki yine o lanet olası maskelerinden birini takmıştı; ama her neyse yeni muhafızlar ve yeni saray adamları, galibin elini sıkmak için hazır bekleyen yabancı temsilciler ve o günün alışılmamış figürlerinin oluşturduğu büyük karmaşa içerisinde ortadan yok olmuştu.</p>

  <p>Bir arama yapılmasını emretmeyi, hatta izin vermeyi bile reddetmişti. Bırakalım gitsindi. Ondan güzel bir şekilde kurtulmuştu. Bir sonraki gün içinde Kraliçe olacaktı ve sıra evliliği düşünmeye geldiğinde evliliği, bir ordunun yürüyüşü kadar dikkat ve sertlik içinde planlanması gereken bir şey olmalıydı.</p>

  <p>Yirmi sene öncesinden bugüne kadar, doğal olarak yeterli sayıda aşıkları da olmuştu. Amintor, diye düşündü, bu grubun arasında en uzun süreni olmuştu. <i>Aşıklar,</i> yine de onlar için doğru bir sözcük değildi; kullanışlı bedenler, bazen eğlendiren, hatta işe yarayan zekalar.</p>

  <p>Ama İmparator evet, o kadının aşığı olmuştu. Bu durum, kadına bazen, yılların uzayıp giden yolundan aşağıya doğru daha da ilerledikçe, uzaklarda daha da büyük bir hayal olarak görünmekteydi.</p>

  <p>Ama, diye düşündü şimdi (düşünme döngüsü bu noktaya ulaştığında her zaman yaptığı gibi), bir yaşamı ve bir kariyeri düzenlemek için bir kadın, bir Kraliçe olarak tek başına bırakıldığında, böyle bir adamla birlikte yaşaması ondan nasıl beklenilebilirdi ki... ?</p>

  <p>Gümüş Kraliçe’nin düşünce ve duyguları, her zaman olduğu gibi bu noktaya gelindiğinde karışmaya başlamıştı. Şimdi tamamen sona ermişti. Çok uzun zaman önce bitip sona ermişti. İmparator, kadını da kendisi gibi ölümsüz ya da en azından yaşlanmaz kılabilirdi. Elbette, bu durum önem kazanmaya başladığında, güçlü bir Kraliçe olarak en azından diğer güçlü büyücüleri, kendilerine de yaptıkları gibi onun ömrünü de uzatmaları için kiralayabilir veya onları bunu yapmaya ikna edebilirdi.</p>

  <p>Böyle düşünerek İmparatorun evlilik teklifini geri çevirmiş, tahttan pay isteyen bu çekilmez adamı, bu soytarı ve ayartıcı adamı düşüncelerine yasaklamıştı (yasaklama bir süre için oldukça başarılı olmuştu) - bu durum hamile olduğunu öğrenene kadar sürmüştü.</p>

  <p>İlk düşüncesi çocuk doğmadan ondan kurtulmak olmuştu. Ama ikinci düşüncesi - İmparator un gizli gücü hakkında daha fazla ipucu toplamaya çoktan başlamıştı - çocuğun ileride belki de bir mal varlığını temsil edebileceğiydi. Bir Kraliçe olarak yeni hayatında, daima olduğu gibi, ileriye dönük tedbirler etkili olmuştu. Hamileliğe ve doğuma tahammül etmişti.</p>

  <p>Ebeveynlerinden her ikisinin aksine, açık teni ve kızılımsı saçlarına rağmen, bebeğin babasının kim olduğuna şüphe yoktu. O zamanlar kadının tek sevgilisi İmparatordu. Ayrıca Kraliçe, soyunun her iki bölümünde de kızıl saçlılar olduğunu kayıtlardan bulabilirdi. İmparatorun ailesindeyse... kim bilebilirdi ki? Bu konuyu hiçbir büyücüye danışamamıştı.</p>

  <p>Adamın hakkında kesin olan bir şey varsa, onun, şimdi de olduğu gibi, mükemmel bir büyücü olduğuydu. Gümüş Kraliçe, bu durumu şimdi daha fazlasıyla takdir ediyordu. Zamanında, genç bir kızken, sadece durumun farkına varmaya başlamıştı.</p>

  <p>Ve şimdi dahi, - aslında saltanatının o ilk yıllarında olduğundan daha da sık olarak - şu düşünce umutlandırıcı bir şekilde aklına geri gelmeyi sürdürüyordu: Eğer onunla gerçekten evlenmiş olsaydı ne olurdu?</p>

  <p>Bu imkansız olurdu, elbette. Bir Kraliçe’nin, dünyanın delirmiş bir palyaço olarak tanıdığı birisiyle evlenmesi, toplumsal ve politik bakımdan kesinlikle imkansızdı. İmparatorun akıllı ve iyi eğitim görmüş olduğuna inananların ya da en azından böyle olduğundan şüphe edenlerin sayısının oldukça fazla olması hiç önemli değildi. Ama ya bunu yapmış olsaydı ve işe yaraması için kendinin yeni kraliyet gücünü kullansaydı? Elbette ki, kocasının kadim ünvanını, bir anlamda en yüksek güce çok yakın olan, önemsiz Kral ve Kraliçelerin gücünün ötesindeki ünvanını, eski anlamında tekrar kuvvetlendirmek için aynı anda kuvvetli bir çaba göstermesi gerekirdi.</p>

  <p>Onunla evlenmekle veya bunu denemekle, dahi bir devlet idarecisi olarak mı ilan edilirdi? Ama elbette ki, yalnızca işe yaramış olsaydı. Çok daha büyük bir olasılıkla, gülünecek bir kişi konumuna düşerdi.</p>

  <p>Ne olursa olsun şu anda bunu düşünmek anlamsızdı. O zaman sadece, akılsız davranmış bir kızdı ve o günkü aklıyla böyle bir teşebbüsün başarılı olmasını nasıl sağlayabilirdi?</p>

  <p>Ama <i>adam,</i> bunun işe yaramasını sağlayabilirdi. Kraliçe, onun kendi yanında hükümdarlık yapmasına izin verseydi, kimbilir neler olurdu...</p>

  <p>Belki de, diye düşündü, bu gece onun canını gerçekten sıkan şey, İmparatorun vahşi erkekliğinin anısıydı. Diğer her şeyden fazla olarak. Fiziksel olarak özellikle büyük olmamasına rağmen, yatağına davet ettiği her adamdan farklı olarak onda cinsel açıdan çok güçlü olan bir şeyler vardı.</p>

  <p>Yeter. Burada, çadırının karanlık mahremiyetinin içinde kendine düşünmek için daha fazla zaman tanımayarak, sağ elini sıkıca Ruhkesen’in kabzasına kenetledi ve kınından yarıya kadar sıyırdı. Hala bir parıltı yoktu ve hala Kılıç'tan kadına bir güç akmıyordu. Hatta aksine bir şeyler vardı. Durum, kadının korktuğu ve olmasını beklediğinden daha kötüydü; düşündüğünden ve korktuğundan daha beteriydi. Ama yine de eğer gerekliyse, buna da dayanabilirdi.</p>

  <p>Kraliçe Yambu, Kılıçlar'ın tümünün içinde bu en korkuncu sayılanı hızla kınına geri soktu ve etrafındaki gece aniden aydınlamaya başlarken rahatlayarak iç çekti. Sonra oymalı ahşap muhafazayı Ruhkesen’in üstüne kapattı, ayağa kalktı ve kampın toparlanıp yürüyüşe geçilmesini emretmek üzere çadırın kapısına gitti.<br /></p>
</body>
</html>
