<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h1>ALTINCI BÖLÜM</h1>

  <div style="text-align: center;"><img alt="image001" src="../Images/image001.jpg" /></div>

  <p>&nbsp;</p>

  <p>&nbsp;</p>

  <p>Tashigang’ın bir iki kilometre ötesinde, Corgo ırmağının, şehrin bir bölümünü oluşturan birkaç adanın etrafında kollara ayrılmadan önce oldukça yavaş akması yüzünden Hızlı Denis, hafif kanosuyla akıntıya karşı kürek çekerek iyi bir hızla rahatça ilerliyordu. Yüzey akıntısının hâlâ yavaş olduğu ırmağın bu geniş kesimlerinde, kürekçinin işini kolaylaştıracak anaforları arayıp bulmak mümkündü. Bu durum, sabahın erken saatlerinde çoğunlukla ırmağın aşağı kısmından gelen, gıda maddeleri ve diğer ticari malları taşıyan mavnalardan oluşan ırmak trafiğinden Denis’in uzakta durmasını kolaylaştıracaktı. Irmağın üzerinde ayrıca bazı ufak balıkçı tekneleri ve sadece keyif için dışarıda olan bir iki hafif yelkenli gemi de olurdu. Şehrin bu yukarı kesimlerinde Tashigang’ın aşağısıyla deniz arasında gidip gelenler gibi okyanus geçebilecek boyutta büyük gemiler bulunmazdı.</p>

  <p>Surların akıntıya göre iki kilometre yukarısında Denis, Corgo'nun akıntıya ters yöndeki ilk şiddetli kıvrımına ulaştı ve yüksek kulelerin son görüntüsünü yakalamak için kürek çekmeyi kesip geriye doğru baktı. Hâlâ nehirden yükselmekte olan sabah sisinin üstünden görünen yüksek surlar ve kale burçlarının mazgallı siperleri, sabah güneşinin ışınlarını tutuyorlardı. Kahverengi veya gri renkteki huşu uyandıran taş yığınlarının üstünde parlayıp sönen camlar veya parlak metaller, pencereler, ziynet eşyaları ya da devriyelerin silahlarından gelen pırıltılar görülüyordu. Birçok yüksek yerde, şehrin kendi renkleri olan gri ve yeşilin tonları, görülebiliyordu. Belediye Reisi’nin sarayının üzerindeki bayrak direğine çekilmiş olan siyah ve gümüş renkli tek bir flama, Yambu'nun sonsuz egemenliğini onaylamaktaydı.</p>

  <p>Akıntıya karşı kürek çekerek ilerlededikçe, Denis’in kanosu, uzun barış sürecinin rahatlığıyla şehir surlarının dışında yaşamayı seçmenin yeterince emniyetli olduğunu düşünen varlıklı şehirlilerin villalarının sıralandığı kıyıların arasından geçiyordu. Bunlar, herbiri kendi ufak savunma hatlarıyla oldukça iyi korunan ve kendilerini fırsat buldukça yapılacak bir eşkıya yağmasından uzak tutabilecek durumdaki etkileyici evlerdi.</p>

  <p>Bağımsız villalar yerlerini çok geçmeden, daha az etkileyici olan, mütevazi duvarların ardında sırtsırta inşa edilmiş evlerden oluşan varoşlara bıraktılar; ve onlar da sırasıyla çiftliklere ve üzüm bağlarına. Bu topraklar, bağımsızlığın tadını fazlasıyla çıkarıyor olsalar da, Tashigang’ın kendisi gibi Gümüş Kraliçe'ye bağlıydılar. Yambu, yıllardır süren egemenliğiyle burada genel barış ve düzeni sağlamış,pek fazla olmayan ılımlı vergiler toplayarak ve insanların kendi ilişkilerini düzenlemelerine izin vererek akıllıca bir memnuniyet yaratmıştı. Böyle bir rejimde vergi sürekli olarak akmış ve Kraliçe kendisi için bir iyi niyet fonu kurmuştu. Bu sırada kendisi saldırgan enerjisini başka yerlerde dışarı vurmakla meşgul olmuştu.</p>

  <p>Yemek ve dinlenmek için mola veren Denis’in, nehrin yukarısına doğru olan yolculuğunun ilk günü olaysız geçmişti. Akşam olduğunda kamp yapması için ona iyi bir mekân sağlayan küçük bir adayı keşfettiğinde şehrin kalabalık merkezinden hiçbir sorun yaşamayacak kadar uzağa ulaşmıştı. Akşam yemeği için balık yakalamayı bile başarmış ve dışarıdaki yeteneklerinden oldukça memnun kalmıştı.</p>

  <p>İkinci gününe yine erken bir başlangıç yaptı. Bir işçinin nasırlı ellerine sahipti ve sürekli kürek çekmeyi fazla umursamıyordu; kolundaki iyileşmiş yara onu hiç rahatsız etmiyordu. Bugün, Ben’in ona söylediği gibi bir gözünü belirli kerteriz noktaları için açık tutuyordu. Öğleye doğru, kıvrımlı bir rotayla kuzeydoğudan katılarak Corgo’ya karışan ırmağı, sorun yaşamaksızın teşhis edebildi. Bu küçük akıntı, burada ona Spode deniliyordu, köklerini Büyük Bataklık’ın bir kısmından alıyordu - ama yazık ki Sör Andrew'un ve ordusunun muhtemelen bulunabileceği bir yere doğrudan gitmiyordu. Onlara ulaşmak için Denis’in daha sonra bir aktarma yapması gerekecekti.</p>

  <p>Yolcu, üç veya dört gününü daha, aynı rahatlıkta yolculuk yaparak geçirdi. Her gün daha az insan gördü ve gördüğü insanlar da bir Ardneh hacısını dostça el sallayışlarla selamladılar. Kimisi ona, bir bölümünü sevecenlikle kabul ettiği yiyecekler sundu.</p>

  <p>Denis, düşündüğü zamanların çoğunu gizlenmiş yükünü merak ederek geçirmişti. Merhamet Kılıcı hakkında ilk elden bir şeyler biliyordu. Ama Adalet Kılıcı tam olarak ne yapabilirdi? Denis, onun Kılıç'la beraber bir kaçma planı yaptığına inanabilecekleri korkusu yüzünden böyle bir şey sormak istememişti. (Bu haince düşünce, yine başka bir tatlı gündüz düşü sırasına aklından geçmişti. Şu ana kadar daha baskın olan diğer düşünceleri, onu bu düşünce tarafından ayartılmaktan uzak tutmuştu.)</p>

  <p>Ve Ben, Denis ile Adalet Kılıcı’nın özelliklerini hiçbir boyutta tartışmanın gerektiğini düşünmemişti. Courtenay Malikânesinin efendisi bu konu üzerine sadece tek bir şey söylemişti.</p>

  <p>"Denis, eğer yolda birisiyle kavga etmek zorunda kalırsan sana, fırsata olursa Hükümverici'yi kullanmanı öneriyorum. Yarakapatan ile kavga etmeye çalışma. Eğer düşüncen, onun iyileşmesi yerine onu oymak değilse."</p>

  <p>Ama şimdiye dek en küçük bir kavga tehlikesi bile olmamıştı. Şu ana kadar yolculuğun fiziksel heyecanını sadece ara sıra meydana gelen, yolcuyu şimşeklerle ve su geçirmez olmadığı için sırılsıklam ıslanan beyaz elbiselerle tehdit eden fırtınalar sağlamıştı.</p>

  <p>Denis, dışarıdaki beşinci gününde, hoş bir havada sakin bir çiftlik bölgesinin içinden geçti. O gece yine küçük bir adaya kamp kurdu.</p>

  <p>Ve rüyalar gördü, her zaman yaptığı gibi kadın rüyalarıydı. Kuan-yin, gerçek hayatta utandığı ve evlenmeyi düşündüğü mürebbiye, bir el işaretiyle çağırıyordu onu. Ve bu gece rüyasında, gerçek hayatta ona, yaralı kolunu sarmasının dışında hiçbir zaman dokunmamış olan Courtenay Malikânesinin hanımını da görmekteydi. Denis, onu, Sophie Hanım olarak bilenen bayanı, kendisini atölyenin yanındaki odasında ziyarete gelmiş olarak düşlüyordu. Adamın oradaki bez karyolasına oturup gülümsedi, elini tuttu ve yapmış olduğu veya yapmak üzere olduğu bir şey yüzünden teşekkür etti. Beyaz kaftanı dağınıktı, önü açılmıştı ve sarkmaktaydı, ama kadın inanılmaz bir şekilde bu durumu umursamaz görünüyordu.</p>

  <p>Denis uyandığında rüya tam da en yüksek gerilim anına yaklaşmaktaydı. Ilık ay ışığı altında, uyandığı dünyanın sadece mükemmelleştirilmiş bir rüya olduğu duygusuyla uzandı. Havada - ırmak kıyısı çiçeklerinin mi? - inanılmaz bir şekilde hoş ve güzel, parfüm demenin çok zor olacağı bir koku vardı.</p>

  <p>Ve havanın içinde bir şey daha vardı - başka bir şey. Korkusuz bir heyecan duygusu. Denis’in nabzı, bilmediği bir şeyin düşsel sezinlemesiyle atıyordu. Ama fazlasıyla uyanık olduğunu biliyordu.</p>

  <p>Irmak boyunca bakındı ve gözleri suyun üzerine yansıyan bir ay ışığı çizgisine takıldı. Sürüklenmekte olan bir kayığa ait olan ve ay ışığı çizgisine girmekte olan gölge benzeri bir şey gördü. Bu, küçük ışıkları ile benek benek ve kusursuz bir sessizlik içerisinde ilerlemekte olan bir tür tekneydi - bir mavna, diye düşündü. Neredeyse kusursuz bir sessizlik içerisinde. Bir saniye daha geçti, Denis, suyun yumuşak şıpırdayışlarını ve küreklerin suya inişini duyabiliyordu.</p>

  <p>Mavna yaklaştıkça, ilk düşündüğünden de daha büyük olduğunu görebiliyordu, o kadar büyüktü ki, bu küçük ırmağın dar bölgelerinde gezinmeyi nasıl başardığını merak etti. Alçak tarafı boyunca sızan ışıklar, Denis’in aşina olduklarından çok daha ustaca yapılmış olan Eski Dünya meşaleleri gibi sürekli olarak yumuşakça kızaran kehribar lambalardı.</p>

  <p>Denis şimdi ayaktaydı. Uyanık olduğundan hâlâ bir şüphesi yoktu ve sıradan kişiliğinin içinde olduğunun - aşağı yukarı - bilincindeydi. Şu anda kendisine her ne oluyorsa gerçekti, ama bir tehlike sezisi değil sadece heyecan verici bir şey hissediyordu. Kıyıya doğru bir adım daha yaklaştı, su, sevgililerinin gülüşmesi gibi adamın ayaklarının etrafında mırıldandı. Kıyıya çekilmeden önce sudan ihtiyatla dışarı çıkarılmış olan kanosunun dikine çevrilmiş kısmının altına eğilerek orada durdu.</p>

  <p>Mavna yaklaşmayı sürdürürken Denis, teknenin içinde ufak bir ev veya zarif bir tenteyle kaplanmış büyük bir çadır taşıdığını görebiliyordu. Bunun hemen ötesinde, tuhaf bir şekilde sessiz ve pek giyinik olmayan iki sıra genç kadın kürekçinin tam ortasına yerleştirilmiş, taht benzeri bir iskemle veya divan vardı.</p>

  <p>Bir kadın, divanın üzerindeki bir yastık yığınının içinde boylu boyunca uzanmış yatıyordu. Sadece arkasındaki ay ve kayığının loş lambaları ile, Denis, onu sadece dış hatlarıyla görebildi. İlkin, şehvetli hayal gücü adamı, onun hiçbir şey giymemiş olduğuna inandırdı. Ama şimdi gözleri, donuk bir şekilde titreşen sisin içinde, yıldızların ışığıyla görülebilir hale gelen bir tür kumaştan yapılmış giysisi olduğu gerçeğini itiraf etmeye zorlanıyordu. Kadının vücudunun büyük bölümü bu tül tarafından kapatılmışsa da bir bölümü güçlükle gizlenebilmişti.</p>

  <p>Denis’in kalbi hızla çarpıyordu ve anladı. Aklına bir isim geldi, onu yüksek sesle söyleyebilirdi ama tam o anda herhangi bir şeyi söyleyecek soluktan yoksundu. Daha önce hayatında hiç Tanrı veya Tanrıça görmemişti ve ölmeden önce de görebilmeyi ummamıştı.</p>

  <p>Denis’in duymadığı veya görmediği bir emre yanıt vererek, insanlık dışı bir sessizliğe bürünmüş olan kürekçiler ahenkle durdu. Onlara bir an için doğrudan bakmamış olmasına rağmen hepsinin neden ve nasıl bu kadar kışkırtıcı giyindiklerinin belli belirsiz farkındaydı. Aşk Tanrıçası’nın ta kendisi gözlerinin önündeyken, denemiş olsaydı bile bir başkasına bakamazdı.</p>

  <p>Mavna, doğal olamayacak bir kontrolün altında, çok yavaşça ve kesinlikle adanın üzerindeki Denis’e doğru sürüklenerek geldi. Kabinin içinden - öyle düşündü - parfüm kadar hoş ve tuhaf bir müziğin nağmeleri, geriye kalan dar su şerifinin üzerinden uçuşarak adamın kulağına ulaşıyordu. Her nota kusursuz bir sessizlikle çerçevelenmişti ve şimdi küreklerdeki berrak damlayışlar da durmuştu.</p>

  <p>Afrodit, yapmacık olmayan bir zerafetle ayakta durmak için dalgalanan bir hareketle divanından kalktı.</p>

  <p>"Genç adam?" diye yumuşakça Denis’e seslendi. Tanrıça’nın sesi, görünüşünden beklenebilecek sesin aynısıydı. "Seninle konuşmalıyım."</p>

  <p>Denis ona doğru harekete geçti ve sendeledi. Büyük ve yabancı olan bir nesnenin - oh, evet, bu, tam yolunun üstünde yatan kanosuydu - etrafından dolaşması gerektiğini fark etti.</p>

  <p>"Hanımım," diye geveledi, "Emrinize amadeyim. Benden ne isterseniz?" Bu noktada, tam nehrin kenarındaki çamurun içinde biraz önce dizlerinin üstüne çökmüş olduğunu anlamaya başladı. Bu, Tanrıça’yı, onun hantal biri olduğunu düşünmeye yönelme ihtimalinin dışında onun için önemsizdi; ve ayağa kalktığında, beyaz elbiselerinin ne kadar çamurlanmış olduğunu, ne kadar korktuğunu elbette görür ve gülebilirdi.</p>

  <p>Şimdiye dek, tüm Tanrı ve Tanrıçalara şükürler olsun ki, ona gülmüyordu.</p>

  <p>"Genç adam," dedi Afrodit, "Beraberinde iki Kılıç taşıdığını biliyorum. Bir tanesinin iyileştiren olduğunu biliyorum. Ve diğeri... neyse, öbürü hakkında bana ne anlattıklarını şimdi unuttum. Ama şu anda bu önemli değil, ikisini de bir kere de bana teslim etmeni istiyorum. Eğer yeteri kadar çabuk olursan beni öpmene belki izin veririm." Tanrıça sadece bir an için duraksadı ve Denis’e küçücük bir tebessüm verdi. "Kimbilir başka nelere izin verebilirim, böyle romantik bir gecede?"</p>

  <p>"Öp beni," diye tekrarladı Denis, ifadesiz bir şekilde. Sonra çılgın bir sıçrama yaptı, çamurun dışında ve ayaklarının üzerinde dikiliyordu, aniden sendelemişti ve etrafa çamur sıçratıyordu. Kadının bahsettiği iki Kılıç’ı bulması - bu arada, neredeydiler? - ve ona vermesi gerekiyordu. Zaten, onlarla başka ne yapacaktı ki?</p>

  <p>Kanonun içindeydiler... ama kano neredeydi?</p>

  <p>Üzerinden dolandı ve kanoyu fark etmeden önce az daha yeniden çamurun içine devriliyordu. Sonra, kanonun düz tarafını yukarı çevirirken bir tırnağını kırdı.</p>

  <p>Afrodit, dostane bir şekilde adamı yüreklendirdi. "İşte bu. Onlar, senin küçük kayığının tam altında gizlenmişler ama senin bunu zaten bildiğini düşünüyorum." Tanrıça, Denis’in beceriksizliğine kibarca sabırsızlanmış görünüyordu. Nasıl olmasını ki? Ama henüz sinirlenmiş görünmüyordu; Denis, sessizce teşekkürlerini sundu.</p>

  <p>Gizlenmiş bölmenin kapağını yukarıya kaldırmaya çalışırken başka bir tırnağını daha kaybedeceğini düşündü. Sonra fark etti ki, bir bıçakla kaldırmaya çalışsa çok daha kolay olurdu.</p>

  <p>Afrodit, lüks mavnasının küpeştesine doğru yaklaştı. İnsanüstü güzellikteki iki sıra kürekçinin arasındaki ipekli minder yığınının üstüne zerafetle diz çöktü. Kürekçiler dikkatlerini kadına doğru yöneltmemişlerdi.</p>

  <p>"Çabuk ol, genç adam! Bana vereceğin şeye ihtiyacım var." Tanrıça eliyle bir işaret yaparak seslenirken, sesi, kahkahasıyla karışarak, taşıdığı çift anlamın içinde eriyordu. Kahkahası, Denis kendini çaresizce buna inandırmıştı, gerçekten zalim olma niyetinde değildi. Yine de adamı bir şekilde yaralamıştı.</p>

  <p>Bıçağını boşluğa sokarak kaldırdı ve tahtayı tutan ufak çiviler gıcırdayarak yerlerinden çıktılar. Gizlenmiş bölme, içindekileri ay ışığına maruz bırakarak açılmıştı.</p>

  <p>Afrodit, daha iyi bakabilmek için, dizlerinin üstünde küçük şımarık bir zıplayış, vücudunun yumuşak yerlerini zıplatan ve mümkün olmayan zerafette bir hareket gerçekleştirdi. Saçının rengi neydi? Denis kendisine deli gibi bunu soruyordu. Peki, ya teni? Ay ışığında anlayamıyordu ve ne olursa olsun hiç fark etmezdi. Ve gerçekten de kadın uzun veya kısa boylu muydu, zevke düşkün veya ince yapılı mıydı? Dakikalar geçtikçe sadece cinsiyetinin özü sabit kalıyor ve diğer her şey değişiyor gibi görünüyordu.</p>

  <p>Şimdi kadın teknesinin küpeştesini tutarak ayakta duruyordu. Mavna, küreklerin kaldırılmış ve boşta olmalarına rağmen akıntıyı yoksayarak, dakikalarca kıyıya doğru sürüklenmeyi sürdürdü.</p>

  <p>"Çabuk ol, genç adam, çabuk ol." Sesinde sabırsızlık imaları vardı.</p>

  <p>Denis, teslim etmek için el yordamıyla neredeyse görmeden hâzinesini ararken, elinin ilk önce Yarakapatan’a değdiğini hissetti. Her nasılsa Kılıç’ı, onunla ilk temasında teşhis edemedi. Onu, olduğu gibi kınında mütevazice dışarı çıkardı ve dizlerinin üzerine çökerek, önce kabzasından olmak üzere Tanrıça’ya teslim etti. Tanrıça, yumuşak ve çocuksu görünen kolunun ne kadar kuvvetli olduğunu gösteren canlı bir hareketle Kılıç’ı aldı.</p>

  <p>Merhamet Kılıcı'nı kınında tutarak konuştu: "Şimdi de diğeri. Ve işte o zaman bir öpücüğü - belki de - hak ettiğine inanacağım."</p>

  <p>Kanonun dibini yine beceriksizce aradı ve Hükümverici'yi dışarı çıkardı.</p>

  <p>Bu Kılıç’ı, bir eliyle kınındaki kılıç kısmını destekleyerek, diğeriyle kabzasını tutarak taşımaktaydı ve kabzanın içinden garip ve alışılmamış bir güç akışı hissetti. Bu adama şaşmaz bir kesinlik duygusu veriyordu. Kın, kendiliğinden düşmüş gibiydi; ve Kılıç sıyrılmıştı.</p>

  <p>Denis, Kılıç’ı olduğu gibi Tanrıça’ya teslim etmek için ayağa kalktı. Ama gözlerini kadına doğru çevrildiğinde, onun değişmiş olduğunu görmek adamı şaşırttı.</p>

  <p>Yoksa, değişim kendi içinde miydi - Tanrıça’da değil miydi?</p>

  <p>Afrodit, ikinci Kılıç’ı almak için uzanmış kolunun aşağıya düşmesine izin verdi. Diğer eliyle kınındaki Merhamet Kılıcı'nı hâlâ tutarak, bir adım geriledi.</p>

  <p>Denis tekrar düşünmeye başlamıştı: Kadın gerçekten neye benziyordu? Ama ay ışığı (bunun ay ışığı olduğunu düşünüyordu)</p>

  <p>bu durumu anlamayı oldukça imkânsız hale getiriyordu.</p>

  <p>Olabilecek en güzel ölümlü kadından kesinlikle daha güzeldi. Yine de şimdi, İkinci Kılıç’ı çekmiş olduğundan beri, ölümlü insanların en önemsizine bile bir şekilde aşağılık gelirdi, diye düşünüyordu. Kadın bir şekilde - gerçek değildi.</p>

  <p>Artık kadını istemediğini fark etti.</p>

  <p>Güç, Kılıç’ın kabzasından hâlâ adamın avucuna akmaktaydı. Ani bir merakla, parmak uçlarının neyi tuttuğuna baktı. Ay ışığı altında, siyahla işaretlenmiş içi boş beyaz bir daireye, anlamaksızın baktı.</p>

  <p>Mucizelerin mucizesi, Tanrıça, kendisiyle bir iç mücadele yapıyormuş gibiydi.</p>

  <p>"Ver bana-" diye, hâlâ emir vermeye çabalayan bir sesle konuşmaya başladı. Ama bu iki sözcükten sonra kekeledi ve sustu.</p>

  <p>Mavnasının parmaklıklarından geriye doğru eğildi (Denis, hareketin ne kadar tatsız olduğunu görmekten şaşırmıştı) ve bir kez daha ipekli yastıklarının üzerinde diz çökerek durdu. Ay ışığı rengindeki bir saç bulutu kadının yüzünü gizliyordu.</p>

  <p>"Hayır," şimdi daha yumuşak olan başka bir ses tonuyla konuşarak kendisiyle çelişti. "Hayır, onu bana şimdi verme. Ben bir Tanrıça'yım ve onu senden alabilirim. Ama almayacağım."</p>

  <p>Denis’in, Adalet Kılıcı'nı tutan kolu sarsıldı ve Kılıç, adamın yan tarafına doğru yavaşça düştü. Ölü bir ağırlık gibi elinde sallandı, bununla beraber gücü yine de Denis’e akıyordu. Tanrıça için, birazcık tiksinmeyle karışık ve karşı konulamaz bir - <i>acıma</i> - hissetti.</p>

  <p>"Onu bana verme," diye tekrarladı Afrodit, yumuşak ve düşünceli sesiyle. "Bu sana zarar verir." Bir duraksamadan sonra, kendi kendisine şaşırmış bir şekilde devam etti. "Yani, bu aşk. Her zaman merak ettim ve asla neye benzediğini bilmedim. Şimdi korkunç olabileceğini görüyorum."</p>

  <p>Kocaman gözleri, ayla aydınlatılmış saç bulutunun altından gözükene kadar kafasını kaldırdı. "Görüyorum ki... ismin Denis, sevgilim. Ve bundan önce birkaç kadın tanımış ve bin kadarını da hayal etmişsin. Yine de hiçbirini gerçekten tanımadın. Ne de bir Tanrıça’yı gerçekten tanıdın, sanırım." Afrodit, göğsünü kabartarak bir bakış attı.</p>

  <p>Denis, orada sadece rahatsızca durabiliyordu. Bu güzel kadın için tahammül edebileceğinden daha fazla merhamet hissetti ve gitmesini arzuladı. Aynı zamanda, sağ elindeki Kılıç’ın da gitmesine izin vermek istedi; onu nehre atmak istedi. Sadece bir iki dakika önce, Hükümverici'yi sıyırışından önceki hayatı çok daha huzurlu ve şerefliydi gibi geliyordu adama. Ama Kılıç tam şu anda onu fırlatmasına izin vermezdi, daha çok, Tanrıça’nın onu Denis'den almasına izin verirdi.</p>

  <p>"Seni seviyorum, Denis," dedi Tanrıça Afrodit.</p>

  <p>Boğazının derinliklerinden saçma bir utanma gürültüsü çıkardı. Bir nutuk olarak, diye düşündü adam, kendisinin yaptığı her şey gibi yetersiz, biçimsiz, sıradan ve vasattı. Kadını sevmiyor ve hatta istemiyordu bile. Yapamazdı ve kadının oradan ayrılmasını diledi.</p>

  <p>"Ve orada tuttuğun Kılıç’a, sevgilim, Hükümverici denilmesi çok doğru, çünkü gördüğüm kadarıyla, benim hakkımda- ki hükmünü doğru verdi," diye yumuşak bir şekilde konuştu Afrodit.</p>

  <p>"Hayır," diye korktuğu şeyin ne olduğunu bilmeden karşı çıktı Denis, kadın için hâlâ çok üzülüyordu.</p>

  <p>"Ah, evet. Çağlardır erkeklerin aşkıyla kendimi eğlendiren ben, şimdi onların hissettiklerini hissetmeliyim. Ve, şimdi seni seviyor olduğum için Hükümverici'yi senden alamam. Seni, Adalet Kılıcı'ndan şu anda mahrum bırakmak, ölümlü küçük sevgilim, sana çok zarar verir. Bir Tanrıça olarak bunu öngörebiliyorum. Ama Yarakapatan - onu şu anda yanıma alırsam daha iyi olur."</p>

  <p>Denis, kadına üzgün olduğunu söylemek istedi. Ama sözcükler boğazına dizildi. "Sen de beni sevdiğini söyleyebilseydin ne kadar güzel olurdu. Ama yalan söyleme." Ve Tanrıça burada, hâlâ Sevgi Kılıcı'nı tutmakta olan kolunu, teknesini hâlâ adadan ayırmakta olan dar su şeridinin üzerinden uzattı ve Yarakapatan’ın kınındaki ucuyla Denis’in kalbinin üstüne dokundu. "Yapabilirim... ama yapmayacağım. Benim bütün sevgim senin için iyi olmaz -şimdi değil, henüz değil. Belki bir gün. Seni seviyorum, Denis ve senin hatırın için şimdilik hoşça kal demeliyim."</p>

  <p>Tanrıça aniden öne doğru eğildi ve adamı yanağından öptü.</p>

  <p>"Hayır... hayır." Adam ileriye, çamurun içine doğru tökezleyerek ilerledi. Şu anda hissettiği tek şey merhamet miydi?</p>

  <p>Ama olağanüstü mavna çoktan ay ışığının içinde donuk bir halde titreşerek uzaklaşıyordu.</p>
</body>
</html>
