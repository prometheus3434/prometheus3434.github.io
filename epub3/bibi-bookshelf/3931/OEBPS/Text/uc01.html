<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h1>BİRİNCİ BÖLÜM</h1>

  <div style="text-align: center;"><img alt="image001" src="../Images/image001.jpg" /></div>

  <p>&nbsp;</p>

  <p>&nbsp;</p>

  <p>Bitmek bilmeyen rüzgârın, uçsuz bucaksız karı yüksek gri kayaların üzerinde sürüklediği, bulutlu gökyüzünün insanlardan uzak bölgesinin yukarılarında Tanrılar ve Tanrıçalar toplanıyordu.</p>

  <p>Şafak öncesinin griliğinde, uzun bedenleri sisli rüzgârın ve griliğin içinden bir duman gibi beliriyor, ardından bedenlenip belirginleşiyordu. Rüzgâr ya da hava şartlarından rahatsızlık duymaksızın, çığlık atan rüzgârın uluyuşunun önünde giysileri uçuşurken dünyanın çatısında dikiliyorlardı ve beklerlerken sayıları giderek artmaktaydı. Gökyüzünde çizgiler bırakan gelen kudretli varlıklar orada, durmaksızın çoğalıyorlardı.</p>

  <p>Ayakta duran bedenlerin en kısası insandan uzundu, ama en kısasından en uzununa kadar hepsi şüphe götürmez bir şekilde insan bedeni suretindeydiler. Topluluk üyelerinin büyük bölümünün büründüğü giysiler, taçlarından mücevherlere ve kar beyazı kürklere varan dek insani bir zerafetin çok daha fazlasını gözler önüne seriyordu; birkaçının giyim kuşamı, insan standartlarına göre neredeyse sıradandı; bir o kadarınınki de tuhaf.</p>

  <p>Geleneklere dayalı, dile getirilmemiş bir anlaşmaya uyarak, güçlü bir eşitliğin sembolü olan kabataslak bir çember oluşturup bekliyorlardı. Bu durum, sadece hiçbirinin konumlarının ve gururlarının diğerlerinden daha az olmadığını gösteren, karşılıklı yürütülen bir eşitlikti. İri kafasının üstüne defne yapraklarından yapılmış bir çelenk yerleştiren kır sakallı Zeus, sanki her şeye rağmen çemberin merkezini işgal etmeye niyetlenmişçesine heybetli bir şekilde öne doğru yürüdüğünde etrafında bir anda mırıldanmalar başladı. Giderek daha da yükselen mırıltılar, kaşları çatılmış Kır Sakallı’nın öne doğru yaptığı hareketi, onu kısa süre içinde büyük çemberdeki eski yerine döndürecek önemsiz dairesel bir yürüyüşe dönüştürene kadar da sakinleşmedi. Orada durdu. Ve sadece orada durduğunda mırıldanma tamamıyla kesildi.</p>

  <p>Ve geçen her anla beraber huzursuz havanın içinde yeni bir Tanrı ya da Tanrıça’nın sureti beden bulmayı sürdürüyordu. Daha şimdiden iki düzineden fazla uzun boylu beden çemberin etrafındaki yerlerini almıştı. Herbiri bir diğerine şüpheyle bakıyor, ihtiyatlı baş sallamalar ve işaretlerle selâmlaşıyorlardı. Esen rüzgârın arasından yanlarındakilerle hafifçe fısıldaştılar, dikkat ve titizlikle seçilmiş cümlelerle birbirlerine çeşitli uyanlarda bulundular ve çemberin uzak tarafında olanları ya da hâlâ gelmeyenleri çekiştirerek mırıldandılar. Toplananların sayısı çoğaldıkça aralarındaki farklılıkların çokluğu açıkça görülüyordu. Esmer ya da sarışın, yaşlı ya da genç görünüşlüydüler. Yakışıklı -Tanrılar kadar- ya da güzel -Tanrıçalar kadar- ya da sadece belirli Tanrı ve Tanrıçaların olabileceği kadar çirkindiler.</p>

  <p>Zeus, sanki hepsine hitap etmeye niyetlenmişçesine iki kez daha ağzını açtı. İki kez daha ileriye doğru yürüyüp çemberin merkezine yönelmiş toplantıyı yönetmenin sınırına gelmiş gibiydi. Böyle yaptığı her an, böyle bir teşebbüse tahammül edilmeyeceğini haber veren o uyarı dolu mırıldanmalar, dondurucu havanın içinden, rüzgârın sert sesini bastırarak yükselmişti. Zeus, ara sıra ayağını yere vurarak ve kaşları çatıp bakarak sabırsızlığını ifade ederek çemberin üzerindeki yerinde sessizce bekledi.</p>

  <p>Sonunda çemberin üzerinde mırıltılar ve küçük dedikodular zayıflamaya başlayarak sessizleşti, yerlerini sakin bir bekleyişe bıraktı. Artık ortada yeterli sayıya ulaşılmış olunduğuna dair konuşulmadan kabullenilmiş genel bir anlaşma oluşmuştu. Bütün Tanrı ve Tanrıçaların buraya gelmelerini beklemenin aslında hiçbir anlamı yoktu, çünkü onlar hiçbir toplantıya asla aynı anda katılmazlardı. Hiçbir zaman hiçbir şey hakkında tam bir ittifakla anlaşamamışlardı, toplantılarının yapılacağı yer ya da toplantıda görüşülecek konular hakkında bile anlaşamazlardı.</p>

  <p>Şimdi meclis yeteri kadar kalabalıktı.</p>

  <p>Sessizliği bozan mızraklı ve miğferli Mars oldu; eski bir öfkeyle gürleyip yankılanan sesiyle konuşuyordu. Sesinin tonu yerinden oynamış iri kaya parçalarının buzullardan aşağıya yuvarlanmaları gibiydi.</p>

  <p>Mars, meclisin dikkatini üzerinde toplayabilmek için mızrağını kalkanının üzerine gümleterek vurdu. Ardından diğerlerine seslendi: "Akıl Kılıcı'ndan yeni haberler var. Diğer insanların Karanlık Kral diye seslendikleri bir adamdaymış. O, elbette ki Kılıç’ı bütün dünyayı eline geçirmeye uğraşmak için kullanacaktır. Bu durumun bizim oyunumuzun üzerinde ne gibi etkileri olacağını, herkesin kendi konumuna göre kendisinin hesaplaması gerekiyor."</p>

  <p>Mars’ı gerçekten öfkelendiren şey, meclise yeni vermiş olduğu bu haberler değildi. Öfkesinin nedeni aksine başka bir şeydi, onu neredeyse öfkeden boğulma noktasına getiren ve kendi düşünceleri içinde sır olarak saklamak istediği bir şeydi. Mars duygularını saklayamadı. Konuşmasını bitirirken söz söyleme hakkını başkasına bırakmaya hazır olduğunu basitçe ifade etmek için vahşi bir hareket yaptı, havayı neredeyse yaracak şiddetli bir esinti.</p>

  <p>Bir sonra sözü alan Vulcan oldu -Tanrılar için zırhlar ve kılıçlar döven, bir bacağı topal Demirci Vulcan.</p>

  <p>"Üzgünüm," diye kurnazca başladı Vulcan, "çok değerli meslektaşım şu anda devam edemeyecek. Belki sekiz ya da dokuz yıl önce, belirli bir ölümlü düşmanın ellerinde -birileri buna pençeler de diyebilir- maruz kaldığı kaçınılmaz aksilik- birileri buna yenilgi bile diyebilir- üzerine fazlasıyla derin derin düşünmekte."</p>

  <p>Mars’ın buna verdiği yanıt daha ters ve öfkeli bir homurdanma oldu. Çemberin üzerinde de birtakım mırıldanmalar doğmuştu, bunların bazıları gülüşmeler, bazıları da bir tartışma çıkarmak için bariz bir teşebbüste bulunan Vulcan’a yönelik suçlamalardı.</p>

  <p>"Bunun için mi buraya geldik, başka bir kavga için mi?" diye tatlılıkla sordu Afrodit. Uzun bedeni, bütün kıvrımları, dişiliğin tüm varlığı, şiddetli rüzgâra kapılıp gitmenin eşiğinde gözüken ama asla kapılmayan yarı şeffaf bir tüle bürünmüştü. Diğer tanrılar gibi o da kutup soğuğuna karşı tamamen duyarsızdı.</p>

  <p>Onun yanında, yeni doğmuş güneşin tek bir ışını içinde beliren Apollo'nun uzun sureti göründü. Güneşin ışıldayan mızrağı sadece Tanrı konuştuğu ve bedenini onun ışığı altında tuttuğu sürece, hızla hareket eden bulutları durmadan delecekti. "Şunu anlıyorum ki, en sonunda bir şey üzerinde hepimiz anlaştık?" diye bastırdı Apollo.</p>

  <p>Başka birisi Apollo'yu destekler şekilde sordu: "Ne üzerine?"</p>

  <p>"Hermes’in Kılıçlar'ı toplama görevinden geri gelmediğine. Asla geriye gelmeyeceğine," diye yanıtladı uzun boylu Tanrı.</p>

  <p>"Bu, iki ayrı şeydir," diye itiraz etti topluluğun başka bir üyesi.</p>

  <p>Apollo böylesine yersiz bir eleştiriyi dikkate almadı. "Çoğumuzun hâlâ ölümsüzlüğümüz içinde kendimizi güvende hissettiğimiz gibi, kendi ölümsüzlüğünün içinde şüphesiz tıpkı bizimki gibi güvende olduğunu düşünen tanrısal Ulağımız'ın şimdi dört yıldan beri <i>ölü</i> olduğu."</p>

  <p>Bütün sözcüklerin içinde sadece bu sözcük herkesi derinden sarsacak bir güce sahipti. Çoğu bunu cesurca karşıladı. Bazıları, sanki bu cümleler hiç söylenmemiş gibi davrandı ya da söylendiyse bile kesinlikle duyulmamış gibi. Ama rüzgârın bile sesinin kesildiği uzun bir suskunluk oluştu. Başka hiçbir sözcük, bu meclise böylesi bir nitelik ve süreklilikte bir sessizliği getiremezdi.</p>

  <p>Apollo'nun merhametsiz sesi, oluşan bu yeni suskunluğa karıştı ve söylediklerini tekrarlayarak onu yok etti: <i>"Dört yıldan beri ölü."</i></p>

  <p>Bu tekrar daha fazla sessizlik yerine bir itirazlar kükreme- sinin başlamasına sebep oldu; kargaşa yükselirken bile Apollo'nun sesi hakimdi.</p>

  <p>"Ölü!" diye kükredi. "Ve eğer Ulak Hermes, Kılıçlardan bir tanesi tarafından öldürülebiliyorsa, neden biz de öldürülemeyelim. Ve biz, geçen dört yıl boyunca bu durum için ne yaptık ki? Hiçbir şey! Sadece hiçbir şey! Yalnızca kendi aramızda kavga edip durduk, her zaman olduğu gibi - bundan fazlası değil."</p>

  <p>Apollo durakladığında, Mars konuşma şansı yakaladı. "Ve işte Kılıçlar'ı döven orada!" Savaş Tanrısı uzun savaş mızrağıyla işaret ettiği topal Demirci'ye doğru öfkeli bir bakış fırlattı. "Sizlere söylüyorum, ona Kılıçlar'ı yeniden erittirmeliyiz. Her zaman Kılıçlar'ın bizleri yok edeceğini söyledim, eğer biz daha önce davranmazsak!"</p>

  <p>Vulcan, topal bacağının üstünde sakar bir biçimde eğilerek çembere doğru döndü. "Beni suçlama!" Rüzgâr, birbirine çarpan ejder pullarının oluşturduğu takılarını takırdatırken kürk giysilerini kırbaçlıyordu. Sözcükleri, rüzgârın sesini bastırmak için hiçbir çaba harcamadan kasırganın içinden kolayca yükseldi. "Yapılan aptalca hata, eğer yapılmışsa bile, benim hatam değil. Şimdi etrafımda görmekte olduğum bütün bu yüzler, Kılıçlar'ı dövmem için acele etmemi buyuran emirler yağdırarak konuştular."</p>

  <p>Suçlayarak arkadaşlarının birinden diğerine bakarak döndü. "Kılıçlar’a ihtiyacımız var, onlara sahip olmalıyız, diye konuştunuz benimle hepiniz, Oyun için. Oyun çok büyük bir eğlence olacaktı, daha önce denemediğimiz bir şey. Kılıçlar'ın, Oyun’da piyonlarımız olacak insanlar arasında dağıtılması gerektiğini söylediniz. Şimdi ne çeşit bir piyona dönüştülerki? Ama hayır, siz hepiniz bu konuda ısrar ettiniz, yaptığım uyarılan hiç dikkate almaksızın-"</p>

  <p>Yeni bir itiraz kükremesi patlak verdi, bu sefer herhangi bir sesin hakim olabilmesinin çok ötesinde bir kargaşa oluşmuştu. İtiraz edenlerin tümü, aksine, ta en başından beri Kılıçlar ve Oyun fikrinin tümüne karşı olanların <i>kendileri</i> olduklarını söyleyerek bağırıyorlardı.</p>

  <p>Doğal olarak bu durum orada bulunanlardan daha güçlü bir karşı hareketin doğmasına sebep oldu. "Demek istediğiniz, siz Oyun’da kaybetmeye başladığınızdan beri ona karşısınız! Kazanmakta olduğunuzu düşündüğünüz sürece, bu müthiş bir fikirdi!"</p>

  <p>Kır sakallı yaşlı Tanrılar'dan birisi, Zeus değil, araya girerek konuştu: "Artık şu andaki sorunumuza dönelim. Akıl Kılıcı’nın, şimdi, Karanlık Kral denilen bir adamda olduğunu söylüyorsun. Pekâlâ, Oyun'la ilgili olarak bu bazılarımız için iyi, bazılarımız için kötü haber olabilir ama bunun dışında bir sorun var mı? Oyun, sadece oyundur ve gerçekten de ne fark eder ki?"</p>

  <p>"Seni ahmak! Anlamaktan aciz misin? Bu, kazanmaktan onur duyduğun Oyun - çoktan kontrolden çıktı. Dinlemiyor muydun? Apollo'nun az önce Hermes’in ölümüyle ilgili söylediklerini hiç mi duymadın?"</p>

  <p>"Pekâlâ. Pekâlâ. Haydi Ulak Hermes hakkında konuşalım. Güya tüm Kılıçlar'ı toplamaya gitti, bazılarımız endişeleniyor diye onları insanların ellerinden geri almaya gitti. Tüm Kılıçlar' ı topladıktan sonra onları gerçekten yok edeceğini mi sanıyorsunuz? Ben sanmıyorum."</p>

  <p>Bu ima, düşünceli bir duraklama ve genel bir sessizlikle karşılandı.</p>

  <p>Ve bu sessizlik, ağır ve düşünceli bir sesle bozuldu: "Ayrıca, Hermes’in öldüğüne <i>gerçekten</i> emin miyiz? Ne gibi bir somut kanıtımız var?"</p>

  <p>Artık akılcı Apollo bile böylesi bir kalınkafalılığa karşı öfkeyle haykırmak zorunda hissetti kendisini. "Kılıçlardan biri Hermes’i öldürdü! Sıradan bir insanın elinden fırlayan Uzaktanöldüren!"</p>

  <p>Apollo, kin dolu bir yanıtla karşılaştı. "Olan şeyin, gerçekten bu olduğuna nasıl <i>emin</i> olabiliriz? O zamandan beri hiçkimse Uzaktanöldüren’i gördü mü? Birimiz Hermes’i öldüğünü gördü mü?"</p>

  <p>Bu arada, Zeus bir kez daha ileriye doğru adım attı. Harekete geçmek için en uygun zamanı beklemiş birisi izlenimini veriyordu. Ve en sonunda teşebbüsünü doğru olarak zamanlamış gibiydi, çünkü ilk kez konuşmaya başlamadan önce homurtularla susturulmamıştı.</p>

  <p>"Bilgelik tecrübeyle kazanılır" diye ahenkle konuştu Zeus, "ve tecrübe de yaşla. Geçmişten öğrenmek geleceği güvence altına almanın en emin yoludur. Barışta ve bilgelikte güç vardır. Barışta güç ve bilgelik vardır. Bilgelikte ve-"</p>

  <p>Bu sefer hiç kimse onu homurdanarak susturmadı. Ama sözcüklerinin ilk düzinesinin ardından, arkadaşlarının hiçbiri artık onu dinlemiyordu. Bunun yerine, Zeus'un bitirmesini beklerken, tartışma ortamından zaman kazarak çemberin etrafında birbirleriyle konuşmaya devam ettiler. Bu davranış diğerinden bile ağırdı aslında. Zeus, çok geçmeden neler olduğunun farkına vardı. Çemberdeki yerine çekildi, orada tam ve küskün bir sessizliğe büründü.</p>

  <p>Çemberin üzerindeki başka bir yerde, karın ve kayaların arasında yeni bir canlanış, girdaplanış oluştu. Yeni bir üye oradaki topluluğa katılırken dikkatler o noktada odaklanmaya başlamıştı. Diğerlerinin yaptığı gibi gökten inmek yerine, yeni gelen topraktan yukarı çıkmıştı. Hades’in biçimi belirsizdi, tam bir loşluk ve karanlık, diğer Tanrıların yeteneğinin idrak etmesi için bile zor bir nesneydi.</p>

  <p>Biçimsiz sesiyle konuşan Hades, evet dedi, Hermes kesinlikle ölmüştü. Hayır, o, aslında Hermes’in, Ulak'ın mahvoluşunu ya da ölüşünü görmemişti. Ama Hermes, Kılıçları bazı insanlardan toplamakla uğraşırken, o ölüm dakikası olması gereken andan önce kısa bir süre onunla beraber olmuştu. Ne yazık ki yeniden kaybolmalarına rağmen, Hermes’in Kılıçları toplama görevine sadakatle uyarak hareket etmiş olduğunu düşünüyordu Hades.</p>

  <p>Şimdi yeni bir yan tartışma gelişiyordu. Peki, o saldıran insana, Uzaktanöldüren’i açıkça Hermes’e doğru fırlatan ve onu yere yıkan adama ne olacaktı? Korkunç bir gururla, bir Tanrı’ya, herhangi bir Tanrı’ya saldırmış ve intikam için göklere doğru haykırmıştı. Sanığa ne tür bir ceza verilmişti ki? Biri elbetteki icabına bakarak adama özel ve ebedi bir karşılık vermiş miydi?</p>

  <p>Aynı düşünce, çok daha önceden, grubun belli başlı diğer üyeleri tarafından da hissedilmişti. Ama yazık ki, bir insanın saldırdığını ilk kez duyduklarında, durumun ilahi bir intikamın bile ötesinde olduğunu artık söylemek zorundaydılar.</p>

  <p>"O zaman insanlığı genel olarak bir tür günah cezasına mahkûm etmeliyiz."</p>

  <p>"Gördünüz mü, şimdi sonuca varıyoruz! Sadece insanlığın hangi kısmına saldırmayı teklif ediyorsunuz? Oyun'da ki sizin piyonlarınıza mı veya benim olduğunu iddia ettiğim piyonlara mı?"</p>

  <p>Apollo'nun bu tartışma üzerine nefreti ölçülemez boyutlardaydı. "Sizi aptallar, hâlâ nasıl piyonlardan ve Oyun'dan söz edebiliyorsunuz? Görmüyor musunuz?" Ama sözcükler bir an için ağzından çıkamadı.</p>

  <p>Hades, bu defa Kılıçlar'ın tamamen elden çıkmasıyla ilgili kendi fikrini yine çekinmeden, açıkça ileri sürdü. Eğer o Tanrı dövümü silahların tümü bir şekilde toplanabilir ve kendisine verilirse, gömerek onların icabına bakacaktı. Ondan sonra tüm tanrılar tasalanmayı bırakabilirdi.</p>

  <p>"Kılıçlar'ı ele geçirirseniz <i>birçok</i> şeyi yapmayı tamamen bırakabiliriz! <i>Tabii ki</i> on ikisini de kendiniz için isteyeceksiniz - ve böyle yaparak Oyun'u tesadüfen kazanacaksınız! Bu bizi nereye götürür? Bizi ne kadar aptal sanıyorsunuz?"</p>

  <p>Bu yaklaşımda Hades’e yöneltilmiş ya da yöneltiliyormuş gibi görünen bir hakaret vardı. "Şu anda bir oyunla nasıl ilgilenebilirim? Şimdi, varlığımız böylesi bir tehlikedeyken. Apollo'yu dinlemediniz mi?"</p>

  <p>"Varlığıymış, hah! Git bütün bu saçmalıkları, bunlara inanabilecek birilerine anlat. Tanrılar ölümsüzdür. Bunu hepimiz biliyoruz. Hermes ölü rolü oynuyor ve bir yerlerde saklanıyor. Bu, oyunu kazanmak için yapılan hilenin bir parçası. Ne olursa olsun, kaybetmeye niyetli değlim. Ne Hermes’e ne de Apollo’ya ve özellikle de sana!"</p>

  <p>Afrodit, yumuşakça mırıldanarak, Kılıçlar'ın geri alınmasıyla ilgili aklına takılan şeyleri dinleyecek herkese açıkça sordu. Kılıçlar’a sahip olanlar ya da onların büyük bölümü sadece sıradan insanlar mıydı, yoksa değiller miydi?</p>

  <p>Apollo yeniden konuştu. Bu sefer sözlerine, dikkat çekici büyüklükte bir hareketle, yayını dalgalandırarak yaptığı bir girişle başladı. Eğer Kılıçlar yeniden toplanabilirse o zaman, en güvenilir ve en mantıklı Tanrı olduğu için kendisine teslim edilmeli, diye konuştu. O zaman Kılıçlar'ın yarattığı tehdite, basit bir yolla, onları adeta bir okmuş gibi dünyadan tamamen dışarıya fırlatarak bir son verecekti.</p>

  <p>Apollo, yaptığı kısa konuşmasını bitirmeden önce, anlattığı yay ve diğer şeyleri, dinleyicilerden çoğu önemsemiyordu bile, tıpkı daha önce Zeus'u önemsememiş oldukları gibi. Bu arada Mars, arka planda belirsiz düşmanlara gürleyerek tehditler savuruyordu. Diğerleriyse gizlice veya açıkça, Mars’a gülüyorlardı.</p>

  <p>Vulcan, sessiz bir şekilde çemberin üzerinde, eğer diğerleri Kılıçlar'ı toplayarak kendisine geri getirirlerse ve arkadaşlarının çoğunluğu bunun gerçekten istedikleri şey olduğuna onu ikna edebilirlerse, on ikisini de yeniden zararsız demirler haline getirecek şekilde eritmek için elinden geleni yapacağının haberini dolaştırıyordu.</p>

  <p>Kimse, surat asmakta olan kudretli Zeus’a en ufak bir ilgi bile göstermiyordu ve biraz hakimiyet kurabilmek için son bir çabayla yeniden konuşmaya katıldı. "Bana öyle geliyor ki, buradaki Demirci, Kılıçlar'la insanlığı çok fazla birleştirmiş gibi. Ateşten ve örsten çıktıktan sonra onları canlı insan kanıyla sulamanın ne gereği vardı? Ve işin içine neden o kadar fazla insan teri ve gözyaşı sokuldu?"</p>

  <p>Vulcan, kendisini savunurken öfkelenmişti. "Şimdi de bana işimi öğretmeye mi çalışıyorsunuz? Bu konuda ne biliyorsunuz ki?"</p>

  <p>Rakibinin çok zor bir duruma düşüşünü görerek konuşmaları zevkle seyreden Mars, tartışmanın içine atıldı. "Ve sonra, Kılıçlar'ı döverken yaptığın küçük bir hile var. Sana yardım eden insan demircinin sağ kolunu almak - bu tam olarak ne için yapıldı?"</p>

  <p>Demirci’nin yanıtı - eğer gerçekten bir yanıt verdiyse - yeni bir gürültü boşalmasının içinde kaybolmuştu. Bir düzine ses, çeşitli konuları tartışarak aniden öfkeyle parlamıştı. Apollo'nun bir arada tutmak için gösterdiği tüm çabalara rağmen, toplantı artık dağılmanın bütün işaretini vermeye başlamıştı. Her zaman olduğu gibi, ortak sorunlarının üzerinde hiçbir genel anlaşma, daha da fazlası ortak çalışma şansı bile yoktu. Tanrılar'ın çemberi, onu oluşturan suretler havada yok olmaya başlarken çoktan zayıflamıştı bile. Onların ayrılan güçleri yüzünden havada vızıldamalar oluştu. Her zaman olduğu gibi hava uçuşundan sakınan Hades, yine ayaklarının altındaki topraktan aşağıya doğru girmişti.</p>

  <p>Ama meclisteki bir ses, tekdüze bir ısrarla kükreyerek hâlâ gürlüyordu. Tüm üstünlüklere karşın, sesin sahibi en sonunda geriye kalan bir avuç dolusu Tanrı arasında dikkatli bir sessizlik benzeri bir şey sağlayabildi.</p>

  <p>"Bakın! Bakın!" sesin söylediği tüm şey buydu. Ve kükreyen Tanrı, kuvvetli koluyla durmadan tepenin aşağısını, karın üzerindeki basit bir işaret sırasını, dünyevi rüzgârın hızla yok etmekte olduğu izleri gösteriyordu.</p>

  <p>Bu izler hakkında hiçbir şüphe olamazdı. Bunlar ayrılmakta olan ayak izleriydi, dağdan aşağıya doğru yönelip birkaç metre daha ilerledikten sonra karla kaplı kayaların arkasında yok oluyordu. Herhangi bir insan tarafından yapılabilmiş olması için fazla uzun adımlarla bırakılmış çok aralıklı izler olmalarına, üstelik çok geniş ve derin olmasına rağmen, ölümlü ayaklar tarafından bırakıldıklarına hiçbir şüphe yoktu.</p>
</body>
</html>
