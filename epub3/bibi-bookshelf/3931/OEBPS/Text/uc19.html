<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h1>ON DOKUZUNCU BÖLÜM</h1>

  <div style="text-align: center;"><img alt="image001" src="../Images/image001.jpg" /></div>

  <p>&nbsp;</p>

  <p>&nbsp;</p>

  <p>Elli bin yıldan daha uzun süren yaşamı boyunca, Draffut adlı yaratık, Hayvanların Efendisi, hiçbir zaman ölüme böylesine yakın olmamıştı. Yine de hayat, neredeyse sonlandırılamaz hayatı, yaratığın içinde devam ediyordu. Ona sıkıca sarıldı, sarıldı çünkü yakınlarında acısı yüzünden zaman zaman bağıran yaralı bir insan vardı. Yine kendi doğasına sadık kalan Draffut, kendisini, o adama yardım etmek için bir yol bulmak zorunda hissediyordu.</p>

  <p>Ama o adama yardım etmek için bir şey yapamayacak, hatta kendine bile yardım edemeyecek kadar kötü bir durumdaydı. Yaralarını yıkayan ırmak, iyileşmesine yardım etmekten çok yavaş yavaş yaşamını alıp götürüyor gibiydi.</p>

  <p>Gün doğmuştu - kavganın son günü mü, yoksa ondan sonraki gün müydü, bundan emin değildi - bunu, akıllı ama insan olmayan ve kendisine doğru yaklaşan başka bir varlığın farkına vardığında anlamıştı.</p>

  <p>Hayvanların Efendisi, gözlerini yavaşça açtı. Afrodit olarak tanıdığı bir Tanrıça, biraz uzakta, yukarısında duruyor ve suyun kıyısında çamurun içinde yattığı yere doğru bakıyordu.</p>

  <p>Afrodit tam olarak Vulcan’ın durmuş olduğu yerde duruyordu ve onun da elinde bir Kılıç vardı. Ama Draffut, bunun Vulcan'ınkinden farklı bir yakınlaşma olduğunu hemen anladı ve Tanrıça ona yaklaşırken, hatta Kılıç’ı kaldırdığında bile hiçbir şekilde korku hissetmedi.</p>

  <p>Kılıç ona doğru indi ve acı kadar şiddetli olan yeni bir hayatın sancısıyla haykırdı. "Yarakapatan," dedi, Draffut, birdenbire kendini yine konuşacak güçte hissederek. "Ve sen Afrodit'sin."</p>

  <p>"Ve sen de İyileştiricisin," dedi. "Bunun için bu Kılıç’a senin sahip olman gerektiğini doğru buluyorum. İnsanlar bunun için kavga edip savaşıyorlar, tüm diğerler Kılıçlar için yaptıkları gibi. O yüzden bunu onlardan geri aldım. Ve bundan sonra ne yapacağıma karar vermeye çalışmaktan bıktım - çok fazla sevgi, zevke çok az zaman bırakıyor."</p>

  <p>Biraz sevgi ifade eden ve beceriksizliğe bürünmüş bir hareketle, Merhamet Kılıcı'ın onun yanındaki çamur birikintisinin üzerine bıraktı.</p>

  <p>Yeniden hareket edebilen Draffut koca elini, güçsüzce ve yavaşça kaldırıp Kılıç’a dokundu. "Yaşam hediyen için teşekkürler sana, Tanrıça."</p>

  <p>"Benim sayemde yaşamları olan bir sürü canlı var... oh, ondan kurtulmakla kendimi şimdiden daha iyi hissediyorum. Ama o Kılıç sana uygun, sanırım. Sen pek bana benzemiyorsun."</p>

  <p>"Bir konu hariç, ikimiz de insanlığın yarattığı varlıklarız. Ama ben kısmen öyleyim. Ve onların rüyalarından değil, ilimlerinden doğdum. Eğer - bir zaman - insanlık benim hakkındaki ortak görüşünü değiştirirse bile ben hala var olacağım."</p>

  <p>Tanrıça kusursuz saçlarını geriye silkti - rengi som altın mıydı, yoksa simsiyah mı? "Bizimle ilgili söylediklerine ben pek inanmıyorum. İnsanlık yaratmışsa bizi, Tanrı ve Tanrıçaları, o zaman onları kim yaratmış olabilir? Ama önemli değil, tüm bu felsefe ve tartışmadan yoruldum. Son zamanlarda bunun sonu gelmez gibi gözüküyor. Sanırım dünya değişiyor."</p>

  <p>"Yeniden. Her zaman değişiyor." Ve şimdi, Draffut sürünerek ayağa kalkıyordu. Ölmek üzereyken kürkünün üstünde katılaşmış olan çamur şimdi ufalanıyor ve düştüğü anda içindeki yenilenmiş hayatın ateşiyle hareket ederek bükülüyordu.</p>

  <p>Merhamet Kılıcı'nı acı içerisinde, yavaş hareket eden bir dev olarak taşıyan Draffut, yolunu çamurun ortasından yaralı adama doğru yöneltti.</p>

  <p>&nbsp;</p>

  <p>Rostov, en son gelen en iyi haber kaynağının, Tashigang surlarının ötesinde nelerin olup bittiği ve dün gece Karanlık Kral'ın kampına karşı düzenlenen kuşatma karşıtı saldırıda neler olduğu hakkında anlattıklarını uzun uzun, dikkatle dinledi.</p>

  <p>Rostov'un devriyelerinden birisi, sağ elinde Zaratan’ı taşıyan genç bir adamı, Corgo kıyısında terk edilmiş banliyö villalarının birinin bahçesinde şans eseri olarak bulmuştu.</p>

  <p>"Ortaya çıkmak için kötü bir devriyeye güvenmişsin," diye homurdandı General, onu ilk gördüğünde; sonra çelik sakallı yüzüne gergin bir sırıtışın yayılmasına izin verdi. "Prenses seni görmek için sabırsızlanacak, Mark. Hayır, sana böyle hitap etmemeliyim değil mi Mark, etmeli miyim yoksa? Bir İmparator çocuğuna hitap etmek için uygun terim hangisidir?"</p>

  <p>"Niçin... kim? Prenses mi, dediniz?" diye bitkince yanıtladı yaralı delikanlı. "Nerede o?"</p>

  <p>"Çok uzakta değil. Yakında." Rostov hala sırıtıyordu. Şimdi Prensesin bu zorlu genç adamın içinde her zaman görmüş olduğu şeyi anlamaya başlıyordu. Şimdi açığa çıktığı gibi, içinde yalnızca iyilik değil, aynı zamanda İmparatorluk kanı da vardı. Bu, olayların büyü ve politika tavsiyeleriyle karara bağlandığı dünyada, açıkça kabul edilebilir bir öneme sahipti. Rostov mutluydu - Tasavalta’nın, tahtta yeniden güçlü savaşçı hükümdarlar görmesinin zamanı gelmişti.</p>

  <p>&nbsp;</p>

  <p>Tashigang'tan çok uzakta olmayan bir meydanda, Yambu ve Vilkata’nın orduları, patlaması yakın bir fırtınanın kararttığı gün doğumunda birbirleriyle karşı karşıya geldiler. Gümüş Kraliçe, kendisini Ruhkesen’i sıyırmaya hazırlıyordu. Karanlık Kral'ın elindeki Akıl Kılıcı’nın menziline girmeden önce böyle yapması gerekeceğini biliyordu; eğer yapmazsa, kendi ordusu elinden çıkacak ve belki bizzat kendisi de delirerek Vilkata’nın kölesi olacaktı.</p>

  <p>İlginç bir haber ulaşmıştı: Tanrı Vulcan ilkin şehrin içinde, beyaz giysili rahip ve rahibelerin nazik ellerinde çaresizce bağlanmış olarak görülmüş; ve sonra yine kaçmıştı. Kimileri, öfkeli ve silahsız bir çetenin Demirci'yi ve bağlanmış olduğu ahşap kafesi nehre atmış olduklarını, onun da suyla birlikte alçak geçitlerin içinden geçerek şehrin dışına çıktığım söylüyordu.</p>

  <p>Kraliçe Yambu düşündü: ve şimdi dünya, her şeyin ardından yine biz insanlara mı aitti? Eğer Tanrıları yıkabiliyor ve onları öldürebiliyorsak - olabilir. Dünya onlara ait olduğu zaman onu yönetmeye asla zahmet etmemişlerdi. O her zaman bizimdi.</p>

  <p>Çadırının girişinde bir adamın dikildiğini ve gözlerini münasebetsizce içeriye dikmiş olduğunun farkına vardığında gerçekten korkmadı. Onun, subaylarından biri olduğunu varsaydı ve kendi adamlarından biri olmadığını anladığında, kendisine o şekilde gözlerini diktiği için onunla sertçe konuşmak üzereydi. Kelimeler dudaklarında kaldı.</p>

  <p>Adamın yüzü gölgedeydi ve Kraliçe kendi konumunu değiştirene kadar maskeyi görememişti. "Sen," dedi.</p>

  <p>Adam içeri buyur edilmeden girdi, maskeyi çıkardı ve kadına hafifçe sırıtarak kendine bir iskemle çekti. Hiç değişmemişti. Dışarıdaki nöbetçilerin, önlerinden birinin geçtiğinden habersizce, hala yürüdüklerini duyabiliyordu.</p>

  <p>İmparator ona dedi ki: "Hala yanıtımı almadım."</p>

  <p>Adamın neden bahsettiğini anlaması için Kraliçe’nin bir an düşünmesi gerekti. "Bir zamanlar seninle evlenmemi istemiştin. Sorduğun şey bu olabilir mi?"</p>

  <p>"Olabilir. Er ya da geç bir yanıt için ısrar edeceğimin farkına varmadın mı?"</p>

  <p>"Hayır, gerçekten varmadım. Şeyden sonra... kızımızın başına gelenden sonra, hayır. Onu unuttun mu? Yoksa bu ziyaret yalnızca senin masum şakalarından biri daha mı?"</p>

  <p>"Onu unutmadım. Benimle yaşıyor." Kraliçe Yambu gözlerini üzerine çevirdiğinde, sakince devam etti: "Ariane, bildiğin gibi yaklaşık dört sene önce kötü bir şekilde yaralanmıştı. Ama şimdi çok daha iyi. O ve ben, senin hakkında fazla konuşmadık, ama sanırım bir gün seni yeniden görmek isteyebilir."</p>

  <p>Gümüş Kraliçe, eski sevgilisine bakmayı sürdürdü. En sonunda dedi ki: "Benim raporlarım ve onlara güvenmek için bir nedenim var, Ariane’in Mavi Tapınak'ın hazine zindanında öldürüldüğünü söylüyordu."</p>

  <p>İmparator, o örgüte karşı memnuniyetsizliğini kaşlarını çatarak belirtti. "Çoğu öldü, o... yerde. Ama Ariane orada ölmedi. O sırada onunla birlikte olan genç adamların da onun öldüğünü düşünmelerine rağmen. O genç adamlardan biri benim oğlum, bunu biliyor muydun? Yapabildiğim her zaman çocuklarımı korumayı severim. Ariane ölmedi."</p>

  <p>Yambu hala ona bakıyordu. Bunun, onun şakalarından biri, belki de iğrenç intikamına bir giriş olduğuna dair şüphesini silemiyordu - sevgili oldukları zaman bile hiçbir zaman onun intikamcı biri olup olmadığına emin olamamıştı.</p>

  <p>En sonunda kraliyet sakinliği kadını terk etti ve Kraliçe kekeleyerek konuştu: "Ben - ben, onu Kızıl Tapınak’a sattım."</p>

  <p>Kaş çatışı şimdi ona yönelmişti ve kadın, kraliçe ve kralların önünde titrediği kadim İmparator gücünün ne demek olduğunu kısaca anladı.</p>

  <p>"Seni bu yüzden öldürebilirdim, eğer bu olduğu sırada durumu bilseydim. Ama yıllar geçti ve şimdi bunu yaptığın için üzgünsün. O, hayatta kaldı, ben de. Ve sen de."</p>

  <p>Öfke içindeki kadın gücünü yeniden kazandı. "Ben, sen olmadan hayatta kaldım, sen imkansız... ve hala benimle evlenmek istediğini mi söylüyorsun? Söylediğin şeyi istediğini nasıl bilebilirim?"</p>

  <p>"Birisine ne zaman güveneceğini nasıl bilebilirsin ki, sevgilim? Bir seçim yapman gerekecek."</p>

  <p>Birisine ne zaman güvenmesi gerektiğini bilmediğini bağırarak söylemek istiyordu; kadının tüm sorunu buydu. "Seni deli herif, varsay ki sana evet dedim. O zaman benim için Akıl Kılıcı'nı yenebilir misin?"</p>

  <p>"Eğer gelinim olacaksan, sana yardım etmek için elimden geleni yapacağım. Sırası gelince Akıl Kılıcı’nın çaresine bakarız."</p>

  <p>"O şimdi burada. Ah, seni piç. Her zaman olduğu gibi imkansız. Çık git şimdi. Git buradan yoksa Ruhkesen’i sıyırırım." Ve elini o, daima el altında bulunan kabzanın tekdüze siyahlığına koydu. "Ve sanırım biz evlendikten sonra da gelinleri azdırıp daha çok piç peydahlamaya devam edersin."</p>

  <p>İmparator, tatlılık ve ciddiyetle konuştu: "Sana düşünebileceğinden bile fazla sadık olurum. Seni seviyorum; her zaman sevdim. Senin yanında ve senin için neden savaştığımı sanıyorsun, sen küçük bir kızken?"</p>

  <p>"Buna inanmıyorum, sana söyledim. Hiçbirine inanmıyorum. Git şimdi yoksa Ruhkesen’i sıyırırım."</p>

  <p>Kılıç’ı sıyırmaya başladı ve aynı anda net bir sesle muhafızlarını çağırdı. Bir saniye sonra itişerek çadırın içine giren askerler, Kraliçelerini oldukça yalnız ve Ruhkesen’i, Kraliçe’nin eli sanki sıyırmak üzereymiş gibi kabzanın üstünde olsa da, güvenli bir şekilde kınında buldular.</p>

  <p>Askerler yarı hipnotize olmuş bir şekilde, Kılıç çekilmeden önce yine çadırın dışında olmayı ümit ederek kadının eline bakarken buldular kendilerini; ve daha şimdiden, Kılıç’ın ve kendilerinin etrafındaki havada, bir boşluk dalgasının serpintilerini hissedebildiklerini düşündüler.</p>

  <p>&nbsp;</p>

  <p>Kraliçe Yambu daha fazla zaman harcamadı ama askerlerinin savaşa hazırlanmaya başlamaları için gereken emirleri verdi. Hazır olduklarında da ilerlemelerini emretti.</p>

  <p>Vilkata’nın orduları hala belirsiz bir şekilde görüş alanındayken, kadın, kendi savunma hattının ortasında bekliyordu, meşhur gri savaş hayvanının üstündeydi ve sıyırmaya hazır olduğu Kılıç, ne Kılıcı'ydı? Bildiği kadarıyla, sadece tek ismi vardı.</p>

  <p>Düşman hatları ağır bir şekilde ilerliyorlardı. Orada, merkezlerinde, Vilkata’nın ta kendisi, üzerine kumar oynadığı silahı sıyırdığında, silahın en üstün olacağı uygun anı bekliyordu.</p>

  <p>Kraliçe Yambu'nun eli kendi silahının kabzasının üstündeydi. Bineğini birazcık ileri sürdü. Henüz sıyırmayacaktı.</p>

  <p>Şimdi.</p>

  <p>Akıl Kılıcı ve Ruhkesen, neredeyse aynı anda sıyrılmıştı.</p>

  <p>Kraliçe’nin, kendi Kılıç'ının ona bunaltıcı gelen fiziksel etkisine karşı ilk tepkisi onu elinden atmak isteği olmuştu - ama atmamıştı. Çünkü artık onu bir kenara atmanın neyi değiştireceğini ve bunun ne kadar önemli olacağını anlamıyordu.</p>

  <p>Bunun dışında daha önemli bir şey yoktu.</p>

  <p>Tüm evrende daha önemli bir şey yoktu.</p>

  <p>Akıl Kılıcı, uzakta, meydanın öbür tarafında, fırtına bulutlarının kasveti altında konu dışı bir parıltıydı. Bu arada yakında, elde, Kraliçe Yambu'nun etrafında...</p>

  <p>Kraliçe’nin kendisine en yakın duran süvari bölükleri, Yambu Kılıç’ı sıyırdığında kadına bakıyorlardı. Bunun ardından nereye baktıkları artık önemsizdi. Kraliçe’nin etrafında bir uyuşukluk dalgası, en yükseğinden bir hissizlik, mürekkep koyusu bir havuzun içinde yavaş bir dalga şeklinde yayılıyordu.</p>

  <p>Şimdi uzakta olan, ama hızla yaklaşan, bir saldırı geliyordu. Vilkata’nın süvari bölüklerini, çılgın haykırışlarla, Akıl Kılıcı' nm taze ilhamı kontrol etmekteydi.</p>

  <p>Kraliçe’nin askerlerinden bazıları, dakikalar geçtikçe daha da fazlası, şimdi hissiz ellerinden silahlarının düşmesine göz yumarak birdenbire yere yığılıyorlardı. Herhangi bir direnç gösteremeyecekleri, Karanlık Kral'ın şimdi kolayca kazanabileceği ortaya çıktı.</p>

  <p>Ama tabii ki, bu da önemli değildi.</p>

  <p>Çılgın haykırışlarla, Karanlık Kral'ın yeni enerji dolmuş fanatikleri onların üstüne koştular. Siyah ve gümüş renkli askerlerin ortaya koyduğu savunma isteksizdi ve Kraliçe'lerine ne kadar yakın mevkilenmişlerse bu koruma o kadar zayıflıyordu.</p>

  <p>Ama saldırganlar, Vilkata’nın askerleri, şimdi Ruhkesen’in hakim olduğu bölgeye giriyorlardı. İlk duraklayan onların zafer çığlıkları oldu ve ardından silahlarını kullandıkları enerji. Bundan sonra orduları birbirini itip kakarak, sendeleyerek bir duruşa geçti.</p>

  <p>Kraliçe Yambu - gerçekten neden rahatsız olduğunu bilmeden - yavaşça gözlerini kaldırdı. Başının üstünde tuttuğu Kılıç o kadar durgundu ki, ona bakmak neredeyse gözleri acıtıyordu.</p>

  <p>Keder Kılıcı - şimdi onun için bu ismi düşünmüştü. Bu da önemli değildi. Ne bu, ne de başka bir şey.</p>

  <p>Kılıç’ı neden o kadar yüksek tutma zahmetine katlanıyordu? Kılıç'ın ağırlığıyla kollarının birden düşmesine izin verdi. Savaş hayvanı şaşırmış ve acı çekmekteyken ilerlemek istediğinde, Kraliçe, hayvanın arkasından kayarak buna izin verdi. Şimdi neredeyse Kılıç’a dayanarak duruyordu, Kılıç’ın ucu, hafifçe toprağa girmişti.</p>

  <p>Söyleyebileceği kadarıyla, bunların hiçbiri herhangi bir anlam ifade etmiyordu.</p>

  <p>Başlayan kavga, son buluyordu. Meydanın her yanında Ruhkesen kazanıyordu. Ne zafer ne de kurtulmak kimse için önemli olmayınca, ortada bir çarpışma da olmazdı.</p>

  <p>Yambu, yalnızca donuk bir surette ve hissizce olmasına rağmen, şu ana kadar Karanlık Kral'ın silahının, ona ve etrafındaki küçük hayran grubuna, Ruhkesen’in karanlık ve kurnaz saldırısına karşı bir kalkan görevini görebildiğinin farkındaydı.</p>

  <p>Bu grup, savaş çığlıkları atarak Kraliçe'ye doğru hücum etmeye başladı. Ama Kraliçe Yambu’ya doğru yaklaştıkça, sayıları hızla azaldı. Grubun içerisindeki insanlar, oturmak, çömelmek veya birdenbire yere yığılmamak için, keder içinde birer birer hücumdan vazgeçtiler.</p>

  <p>Kral Vilkata’nın iblisleri onu son terk edenlerdi. Ve bu olmadan bile önce, bizzat kendisi savaştan vazgeçmiş halde meydandan kaçıyordu.</p>

  <p>&nbsp;</p>

  <p>Etrafta kişisel bir gözlem yapmak için dışarıda olan Rostov, meydanın ucuna geldiklerinde keşifçi süvari bölüğüne geri döndü. Büyük bölümü katliam görüntülerinin arasında harcanmış yaşamı boyunca, gördüğü en kötü katliam gibi gelen şey önünde uzanıyordu. Meydanda iki ordu vardı ve bu uzaklıktan söyleyebileceği kadarıyla ikisi de neredeyse silinip yok edilmişti. Ama General geri döndü ve gördükleri değil hissettikleri yüzünden - o zulüm bölgesinin kıyısına girdiklerinde hepsinin hissettiği şey yüzünden - askerlerine geriye dönmelerini emretti. O yönde birkaç adım daha atarsa, diye düşündü Rostov, silahlarını ve madalyalarını atıp hayatını terk etmeye hazır olacaktı.</p>

  <p>Uzakta devasa bir figürün belirdiğini gördüğünde, bundan sonra hangi emri vereceğini düşünüyordu. Hızlı, güçlü, iki bacağıyla attığı büyük adımlarıyla onlara ve aynı zamanda keder meydanına yaklaştı. O, bazılarının Tanrı dediği Draffut'tu; General Rostov daha önce Hayvanların Efendisi'ni hiç görmemiş olmasına rağmen, başka kim olabilirdi ki o?</p>

  <p>Başka biri daha vardı; Draffut'un omuzlarında dostça oturmakta olan bir insan figürü.</p>

  <p>Draffut, Rostov ve keşif grubuna yaklaşmadı, korkunç savaş meydanının kenarındaki bir noktada durdu. Dev orada durdu ve omuzundaki adamı aşağı indirdi; o noktadan sonra, elinde parlak bir Kılıç taşıyan, gri başlıklı adam, tek başına, ölüm ve sessizlik meydanına doğru yürümeyi sürdürdü.</p>

  <p>Şaşıran Rostov, adamın nereden - maskesi mi vardı? - ortaya çıktığını anlamaya çalışıyordu. General, daha sonra savaş meydanında - orada, yolun üzerinde, meydanın tam merkezinde - hala başka bir insan figürünün durduğunu fark etti.</p>

  <p>Bu, yere bırakması için fazlasıyla kımıldamaz hale getirilmiş Kılıç'ına dayanan Gümüş Kraliçe'ydi. Rostov ve askerleri, İmparator'un Kılıç’ı kadının ellerinden alıp kınına soktuğunu gördüklerinde, etraflarındaki dünyada ne kadar iyi bir değişikliğin oluştuğunu hissedebildiler.</p>

  <p>General geriye dönerek askerlerine bağırdı: "Oradakilerin hepsi ölmemiş! Karanlık Kral’ın mikroplarından bazıları şimdiden kendine gelmeye başladı! Ne duruyorsunuz, gidin ve alabilecekken silahlarını alın şunların!"</p>

  <p>&nbsp;</p>
</body>
</html>
