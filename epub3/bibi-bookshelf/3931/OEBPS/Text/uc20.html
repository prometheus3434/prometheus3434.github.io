<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h1>SONSÖZ</h1>

  <div style="text-align: center;"><img alt="image001" src="../Images/image001.jpg" /></div>

  <p>&nbsp;</p>

  <p>&nbsp;</p>

  <p>Hayatta kalan Tanrılar, geri çekilme sırasında Ludus Dağları’nın karlı bölgelerinin üstüne tırmanmışken, yanlarında taşıdıkları kör adam onlara yeniden sövmeye, sözle sataşmaya başlamıştı. Sanki hala onun emri altındalarmış gibi büyük sözler söylüyordu; ve dinlemekte olan Vulcan, adamı alıp yanlarında getirdiği için pişman olmaya başlıyordu.</p>

  <p>Demirci’nin hala, zaman zaman ortaya çıkan başka arkadaşları da vardı. Kır sakallı Zeus, gururlu Apollo, Afrodit, Hades. Onlar ve bazı diğerleri gelip gidiyorlardı. Hades, her zaman olduğu gibi gerçek diyarından, Toprak'tan uzakta değildi. Bir süre için Diana da onlarla beraber yürümüş, ama başka bir çeşit çağrı duyduğunu söyleyerek gruptan erken ayrılmıştı.</p>

  <p>Beraberlerinde getirdikleri adam, Vilkata, paçavralar içindeydi ve titriyordu. Altın halkacık, günler önce kafasından düşmüş ve iblislere hükmetme gücü onunla birlikte gitmişti. İnlemeyi sürdürüyor, Kılıç'ını kaybettiği için sızlanıp duruyordu. Şu anda, kendisine yiyecek, köle ve şarap getirilmesini emrederek saçmalıyordu.</p>

  <p>Neden onu yanıma aldım? diye bir kez daha düşündü Vulcan. Ardneh’in kulları onun artık tehlikeli ve vahşi olmadığının farkına varıp iplerini çözerek gitmesine izin vermiş olduklarından beri gücünün bir kısmını yeniden kazanmıştı. Ama yine de bir zamanlar sahip olduğu güçten çok uzaktı ve ölmek üzere olmaktan korkuyordu.</p>

  <p>Apollo geri çekilirlerken hepsine birçok kez anlatmıştı ki, artık ölüyorlardı veya kendisi de dahil olmak üzere çok geçmeden öleceklerdi. Dünya yeniden değişti, demişti Apollo.</p>

  <p>Yanlarında taşıdıkları adam en azından onlar için insanlıkla bir bağlantı sağlamıştı. Ama Vulcan yine de böyle bir şeye ihtiyaçları olduğunu kabul etmek istemiyordu.</p>

  <p>Şimdi omzuna tünemiş adamla, sanki yarı akıllı bir evcil hayvana söylüyormuş gibi konuştu: "Senin için bir yerlerden biraz yiyecek bulabiliriz. Ama burada şarap yok - senin içebileceğin şarap yok - ve kesinlikle insan köleler de yok."</p>

  <p>"Ama kölelerim olarak sizler varsınız," diye törpü gibi bir ses çıkararak yanıtladı, adam. Gururlu sesi hızla zayıflamaya başlamıştı. "Ve siz Tanrı ve Tanrıçalarsınız. Bu yüzden bütün Dünya benim."</p>

  <p>Apollo gerilerden sordu: "Hissedemiyor musun küçük adam?"</p>

  <p>"Neyi hissedemiyor muyum?" Karanlık Kral, kör suratını sağa sola çevirdi. Daha anlaşılır bir sesle sordu: "Neredeyiz?" Sonra, biraz sonra, yeniden sordu: "Neyi hissedemiyor muyum?"</p>

  <p>Apollo dedi ki: "Rüyaları bizi yaratmış ve güçler vermiş olan insanların artık farklı rüyalar gördüğünü? Gücümüz ve yaşamlarımızın, size Kılıçlar’ı verdiğimizden beri bizden alınmakta olduğunu?"</p>

  <p>Tanrıların arasında, kendilerini bu bakış açısına karşı tartışmaya ikna edebilecek bazıları hala vardı. "Hepsi Oyun'un bir parçası "</p>

  <p>"Oyun artık bitti."</p>

  <p>"Bitti mi? Ama kim kazandı?"</p>

  <p>Bu soru yanıtsız bırakıldı.</p>

  <p>"Dağların üzerinde, göğün yukarılarında, yeniden kendimizi güçlü hissetmeye başlayacağız."</p>

  <p>Zahmetle yürüyüp tırmanmaya devam ettiler. Hızlı ve kolay kaçabilme yeteneği bir kez daha onlardaydı. Vulcan, hiçbirisinin daha güçlü hissetmeye başlamadığını düşünüyordu. Ve doğrusu seyrelen hava ciğerlerini acıtmaya başlamıştı.</p>

  <p>Hayır bu olmayacaktı, bunun böyle olmasına <i>izin</i> vermeyecekti. Cesurca haykırdı Apollo’ya: "Hala onların yarattığı şeyler mi olduğumuzu söylüyorsun? Hah! O zaman onları kim yarattı."</p>

  <p>Apollo yanıt vermedi.</p>

  <p>Ara sıra meydana gelen volkanik gümbürdemeler, ayaklarının altındaki toprağı salladı; yeraltının sıcaklığı, sağda solda, karın ortasında buharı tüten çıplak kaya noktacıkları oluşturdu.</p>

  <p>Kaçışları, tırmanışları giderek daha da yavaşlıyordu. Ama devam ediyordu. Şimdi de Afrodit neredeydi? Vulcan onu görmek için etrafına bakındı. Eskiden yaptığı gibi, sadece başka bir yere gitmek için ayrılmışa benzemiyor, diye düşündü; basitçe ve gerçekten de yok olmuştu.</p>

  <p>Hades’i de uzun zamandır görmemişti.</p>

  <p>Vilkata bir şey sezmişti. "Hepiniz nereye gidiyorsunuz?" diye bağırdı veya bağırmaya çalıştı. "Size yok olmamanızı emrediyorum. Geri dönün, beni insanlığın dünyasına geri götürün. Burada donarak öleceğim!"</p>

  <p>Vulcan'ın artık adamın sesine veya giderek ağırlaşıyor görünen cüssesine katlanmaya tahammülü yoktu; Tanrı, miyavlayan kör adamı bir uçurumun kenarından aşağıya, donmuş bir unutuluşun içine savurdu ve yürümeye devam etti.</p>

  <p>Demirci, günlerce önce bu tırmanışa başladığındaki amacını yeniden hatırlayarak azmini topladı. Yüksek sesle düşündü: "Şuraların yakınlarında - buralarda bir yerde - demirci ocağımı kurmuştum, Kılıçlar’ı yapmak için. Odunları üst üste yığdım, kütükleri, ağaçları ve aşağıdaki volkanik ateşlerle tutuşturmuştum. Keşke demirci ocağımı yeniden bulabilsem-"</p>

  <p>Şimdi fark etmişti ki, adamın uçurumdan aşağıya uçmasıyla, ilahi dostlarının sanki rüzgarla buharlaşmış gibi yok olmasıyla birlikte tek başına kalmıştı.</p>

  <p>Ama bu son değildi.</p>

  <p><i>"Öyleyse ONLARI kim yarattı?"</i> diye böğürdü Demirci, soruyu evrene bir meydan okuma gibi, artık ölümlü olan ciğerlerinin acısının doruğunda haykırarak sormuştu.</p>

  <p>İleriye baktı.</p>

  <p>Bir şey veya birisi, kara kayanın son çapraşık köşesinin gerisinde, onun için pusuya yatmıştı. Yeni bir güç veya eski zamanlardan kalma bir güç, dünyaya sahip çıkmak için mi gelmişti? Yoksa sadece rüzgar mıydı?</p>

  <p>Bakmaya korkuyordu.</p>

  <p>Şimdi dünyanın tümü soğuktu. Demirci, Korkunç soğuğun ona karşı yöneldiğini hissedebiliyordu, bunu en güçsüz insanın hissedebileceği kadar kolayca ve acı içinde hissedebiliyordu.</p>

  <p>Kayanın köşesine bakmak istedi ama yapamadı. Korkuyordu. Tam önünde volkanik sıcaklık ve gaz, kar ve buzu bir an içinde sulu siyah bir çamura dönüştürerek yukarı püskürdü.</p>

  <p>Vulcan sıcağa ulaşmak için ileriye doğru sendeledi. Ellerinin ve dizlerinin üzerine düştü. Ölürken, kendisine dünyanın ilk soğuk sabahı gibi gelen bir günde ateşi arıyordu.<a href="../Text/notlar.html#nd4" id="n4"><sup>(4)</sup></a></p>
</body>
</html>
