<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h1>DOKUZUNCU BÖLÜM</h1>

  <div style="text-align: center;"><img alt="image001" src="../Images/image001.jpg" /></div>

  <p>&nbsp;</p>

  <p>&nbsp;</p>

  <p>Sadece birkaç saat önce acele ama eğlenceli bir törenle Tasavalta Toprakları’nın Yönetici Prensesi olarak taç giymiş olan Kristin, kraliyet sarayının halka yarı açık küçük odalarından birindeki küçük tahtının üzerinde tek başına oturmaktaydı. Bu tahtın üzerinde oturmayı seçmişti çünkü bitkindi - yorgundu demek bunu çok hafif bir şekilde dile getirmek olurdu - ve taht, odada oturmak için en rahat yerdi. Orada başka koltuk yoktu. Aslında seve seve zemine oturmayı seçebilirdi, ama önceden ablasına ait olan ve bugün aceleyle hizmete zorlanan taç giyme töreni giysisi bu konum için uygun değildi.</p>

  <p>Sevgilisi Mark'ın yanına getirilmesini bekliyordu. Ona söylemesi gereken şeyler vardı ve bunları sadece, ikisi yalnızken söyleyebilirdi. Ve gerçekleşmesi yakın gözüken yorgunluktan yıkılışını da bunları söylemesinin sonrasına kadar ertelenmesi gerekiyordu.</p>

  <p>Oda, uzakta sürmekte olan kutlamaların dışardan gelen sesleri dışında artık sessizdi. Ama Kristin düşünürse, bu odada geçirdiği günlerini hatırlıyabilirdi. Ablasının hayatta ve Tasavalta’yı yönetmekte olduğu zamanlarda, yükselen seslerin ve özgür kahkahaların aydınlık günlerini. Ve bundan çok daha önceki zamanlarda, Kristin sadece küçük bir kızken, bu odada babalarıyla birlikte olduğunda, buradaki taht hakkında şakalar yapan canlı bir kral ve iki kız çocuğu vardı...</p>

  <p>Şu anda odadaki küçük bir kapı, sessizce ve tedbirli olarak açılıyordu. Amcası Karel, büyü efendisi ve büyücülerin eğitmeni, içeriye baktığında onun yalnız olduğunu gördü ve fark edilemez bir onaylamayla başını salladı. Karel, aşırı derecede şişman ve neşeli biriydi, kırmızı yanakları her zaman olduğu gibi altlarındaki kır sakallarının üzerinde sanki zindelik veren bir soğuk hava yürüyüşünden içeriye daha yeni girmişçesine kızarmıştı. Kristin’in anladığı kadarıyla, genç kızlık çağının o parlak günlerinden bu yana hiç değişmemişti. Bugün tıpkı Kristin gibi, amcası da alnındaki çelenk şekilli mavi yeşil taç da dahil olmak üzere, elbette ki tamamen tören giysileriyle süslenmişti.</p>

  <p>Birisini ileriye doğru sürüklemek için şimdi onun arkasına geçti. Kristin’in beklemekte olduğu odanın içine kibarca ittiği adam, şimdi tuhaf, süslü ve ödünç giysiler giyinmiş olan Mark'tı.</p>

  <p>Karel, neşeli yüzünü yalancı çıkaran bir sesle konuştu: "Ekselansları, sizin açınızdan kötü gözükebilir ki yalnız başınıza çok uzun bir süre için bu-"</p>

  <p>Kristin, sanki bir yay tarafından harekete geçirilmişçesine yerinden kalkarak ayağa fırladı, yorgun adaleleri öfke ve bugün başına gelmiş olan her şeyin getirdiği gerginlik sayesinde harekete geçmişti. "Karel Amca, ben onunla bir ay boyunca yalnız kaldım. Tanrılara şükürler olsun! Çünkü daha öncesinde Vilkata’nın işkencecileriyle başbaşaydım ve beni oradan kurtarmak için orada olan kişi <i>sen</i> değildin."</p>

  <p>Bu haksızlıktı ve Kristin bunu biliyordu; sesini biraz yumuşattı. "Bu adama anlatmam gereken önemli konular var. Onu Tasavalta’nın dışına sürükleyecek bir göreve göndermeden önce."</p>

  <p>Amcası, Vilkata’nın işkencecileriyle ilgili hatırlatmadan ürkmüştü ama Kristin’in son sözleriyle ferahladığı ortadaydı.</p>

  <p>Başını eğip kapıyı ardından kapattı ve kendisini sessizce dışarı attı.</p>

  <p>Mark, suskun bir şaşkınlıkla Kristin'den de aynı sözleri duydu ama bu gerçek bir sürpriz değildi. Birisine kendiliğinden bir şeyler söylemek için ağzını açtığından beri saatler geçmişti. Birçok kişi onunla konuşmuştu ama büyük kısmı talimatlar vermek içindi: burada yıkan, burada bekle, bunu giy ve üstüne uyup uymadığına bak. Yiyecek burada, içecek burada, jilet burada. Burada dur, bekle. Şimdi buraya gel. Yiyeceği verilmiş, temizlenmiş ve onur olarak farz ettiği elbiseler kuşanmıştı, sonra bir tarafa doğru yönlendirilerek göze çarpmayan bir yerden taç giyme töreni süresince olanları seyretmeye bırakılmıştı.</p>

  <p>Şimdi kendi kendine hayret ediyordu: daha bir gün bile olmamıştı - yarım günden ancak daha fazla - bu kız ve ben birer sevgili olarak, yalnız başımıza el değmemiş doğanın sınırında, paçavralar içinde bineklerimizi sürmekteydik. Kendi bineğimi ve onunkini durdurabilirdim - evet, hatta o mavi yeşil renkleri taşıyan ilk bayrak direğinin görüntüsünde bile - eyerimden aşağı iner ve onu kendi eyerinden aşağı çeker, paçavralarımızın içinde veya onlar bile olmaksızın onunla yere uzanabilirdim ve kız da bunu hoş karşılardı. Ama şimdi.. .</p>

  <p>Şimdi kendisini Kristin ile başbaşa bulduğu bu kabul salonu, sarayın geri kalan kısmı gibi - belki de tüm Tasavalta gibi - ilk izlenimde görünenden daha büyük ve bir şekilde daha önemliydi. Burası, güneş ışınlarıyla aydınlatılmış ve yüksek bir tavanı olan güzel bir odaydı. Açık pencerelerden içeri dolan hava, çiçek ve bahar kokmaktaydı; pencerelerin bir hayli aşağısında hâlâ devam eden taç giydirme töreni kutlamalarının bir bölümünü oluşturan dans müziği, çiçek kokularıyla beraber sürüklenerek içeriye geliyordu. Bütün o danslar ve müzik, günün geri kalanı gibi, Mark'ın sadece dinlemesi ve izlemesi gereken bir gösteriye dönüşmüştü. Sanki gerçekten gösterinin onu ilgilendiren hiçbir şeyi yokmuş gibiydi.</p>

  <p>Bu odanın pencereleri, saldırıya karşı koymak için inşa edilmiş bir şatodaki tertibatlar gibi ağır kepenklerle donatılmıştı. Ama şatonun bu üst kısmında, tırmanma bölüklerinin herhangi olası saldırısından çok yukarıdaydılar, pencereler büyüktü ve kepenklerin hepsi bugün için ardına kadar açılmıştı. Kanatlı pencere açıklıklarıyla çevçevelenmiş deniz, kayalık tepeler ve aşağıdaki kasaba, her şey, mükemmel bir öğlen sonrası güneş ışığının goblenleri gibi, bir tür Eski Dünya büyüsü tarafından duvarlara fırlatılmış gibi görünüyordu.</p>

  <p>Kapı açıldığında Kristin hızla tahttan kalkmış ve amcası kapıyı ardından yeniden kapattığında Mark’a doğra birkaç adım atmıştı. Ama şimdi ikisi de, Mark ve o, birbirlerine söyleyecek hiçbir şeyleri yokmuş gibi - veya belki de hiçbiri birbirine bir şey söylemeyi başaramıyormuş gibi - hâlâ uzak duruyorlardı.</p>

  <p>Ama gözleri onları birbirine yaklaştırdı. Bir anda sarıldılar, hâlâ tek sözcük etmemişlerdi. Sonra Kristin kendini ondan kopardı.</p>

  <p>“Sana giymen için verdikleri bu şey de ne?" diye sordu kız, sanki ona giydirdikleri elbisenin görünüşünde, bir anda çığlık atıp gülmeyi istemesini sağlayacak törensel bir antikalık varmışçasına.</p>

  <p>Ama adam hâlâ bir şey söylememişti.</p>

  <p>Gülmeden ve neredeyse soğuk bir nezaketle Kristin, bir kez daha denedi. Mark'ın ailesiyle yeniden birleşmiş olması ne kadar güzeldi. Kristin’in, onların burada yaşıyor olduğu konusunda, elbette bir fikri yoktu. Son yıllarda bir sürü göçmen, iyi insanlar, oraya gelmişti. Bu kadar uzun bir süre sonra Mark'ın annesi ve ablası onu tanımış mıydı? Ne kadar zamandır burada Tasavalta’da yaşamaktaydılar? Mark, onları tanımakta herhangi bir sorun yaşamış mıydı? Babasının uzakta olması çok kötüydü.</p>

  <p>"Kristin." Kıza ismiyle seslenirken, onu bir daha bu şekilde çağırabilmesinin mümkün olup olamayacağını düşündü adam. "Kes şunu. Bana söyleyecek samimi bir şeyin yok mu? Bana neden <i>anlatmadın?"</i></p>

  <p>Kristin’in, son nefesi olabileceğini düşünen bir kadın gibi derince iç çektiği bir sessizlik oluştu.</p>

  <p>"Evet," dedi ardından kız. "Sana çok samimi olarak bir şeyler söylemem gerekiyor, Mark. Yönetici Prenses’in kız kardeşi için - halk tabakasından ve aynı zamanda yabancı olan - biriyle evlenmek çok zordur. Neredeyse imkânsızdır. Ama ben bunu yapardım. Seninle evlenmek istedim. O kadar çok istedim ki, sana kim olduğumu anlatmaktan korktum. Ama seninle evlenecektim, ne olursa olsun. Umarım buna inanırsın."</p>

  <p>"Kristin, Prenses..."</p>

  <p>"Bekle! Bitireyim, lütfen." Kız kendisini toparlaması için başka bir duraklamaya ihtiyaç duydu. "Ama ablam Rimac öldü. Evlenmeden ve bir çocuk sahibi olmadan öldü, şu anda hükümdar benim. Bir Yönetici Prenses için halk tabakasından birisiyle evlenmek, üstelik yabancı bir askerle, imkânsızdır. İmkânsız, yalnız - yine umarım bana inanırsın - bunu hangi şartlar altında olursa olsun yapardım. Bu, tahttan inip büyük olasılıkla ülkeyi terk etmek de olabilirdi; bunu senin için yapardım. Ama..."</p>

  <p>"Ama."</p>

  <p>"Onları duymuş olmalısın! Yönetecek başka kimse yok! Rostov'u duydun. Geri dönmüş olmasaydım tahta geçme hakkı için bir iç savaş çıkacakmış. Bizi dışarıdan tehdit eden düşmanlara rağmen. Ben halkımı tanırım. Biz büyük olasılıkla sana mutlu, huzurlu bir ülke olarak gözükmüşüzdür, ama bilmiyorsun..."</p>

  <p>Mark yine sessizdi.</p>

  <p>"Ben... Mark, topraklarımız ve halkımız... sana karşılığını hiçbir zaman veremeyeceğimiz kadar borçluyuz. Sana neredeyse her şeyi verebiliriz. İstediğin o tek şey dışında. Ve benim de istediğim... ah, sevgilim."</p>

  <p>Bu seferki kucaklaşmaları çok daha uzun sürdü. Ama kucaklaşmaya, tıpkı daha öncekinde de olduğu gibi Prenses son verecekti.</p>

  <p>Mark, hâlâ tamamlaması gereken bir görevi olduğunun bilincindeydi ve kendisini hızla toparladı. "Ben, hizmetinde olduğum Sör Andrew'un beni Tasavalta Toprakları hükümdarına bildirmem için görevlendirmiş olduğu birtakım haberlerin taşıyıcısıyım."</p>

  <p>Daha önce asla görevin bilincinde olmayan Kristin de artık kendisini toparladı ve kendisine anlatılan haberleri dinlemeye başladı. Bunlar, kurallara uygun olarak daha düzenli ilişkilere yönelen diplomatik ön hazırlıklar hakkında, aşağı yukarı alışılagelmiş haberlerdi. Sör Andrew, diplomatik numaraları benimsemeye uzun zamandır karşı çıkmaktaydı, öyle ki şu anda ondan çalınmış olan insanları ve toprakları aslında o idare ediyordu; ama son zamanlarda böyle bir durum takınmanın, gelişmeler tam tersi yönde olsa da önemli olduğu konusunda ikna edilmişti.</p>

  <p>Mark ezberlediği haberleri aktarmayı bitirdi. "Ve şimdi, kendimi Ekselanslarının emrine amade etmem emredildi." Yine, yorgunluğun bulanıklığıyla birlikte, bütün bu olup bitenlerin kendisiyle gerçekten hiçbir ilgisi olmadığı duygusu çökmüştü adamın üstüne; bir oyun sahnesinin ortasına sendeleyerek girmişti, okuması gereken belirli satırlar vardı ve çok geçmeden hepsi bitecekti.</p>

  <p>"Bunu duyduğuma sevindim. Birkaç güne ihtiyacın olacak, dinlenmek ve şeyden kendine gelmen için... dedi Kristin. Bu noktada açıklamasının devamını kesmesi gerekiyordu. Kafasını sallayarak yeni bir başlangıç yaptı. "Şimdi tayin edileceksin - buraya, saraydaki mütevazi kışlaya." <i>Benim odalarımdan uzak olan kışlaya,</i> diye anlamıştı cümleyi Mark. "O zaman - Karel’e anlattıklarımı duydun. Seni özel bir göreve göndermeyi düşünüyorum. Bu, senin Sör Andrew'dan aldığın emirlerle bir çelişki yaratmıyor olsa gerek, yani eğer seni benim hizmetime vereceklerse. Umarım bu atamayı isteyerek kabul edersin."</p>

  <p>Adam şu anda sadece anlamsızlığı hissedebiliyordu. "Daha önce de söylediğim gibi, sizin emrinize amadeyim Ekselansları."</p>

  <p>"Güzel." Kristin, prenseslere yakışmayan bir kabarmayla iç çekti: büyük sıkıntının bir kısmı aşılmıştı. "Tasavalta için yerine getireceğin görev, Karel’in yaptığı bir büyü işinin sonucu. Kehanet ile... ileride sana bu konuda daha fazla ayrıntı sunulacaktır. Ama ona kalırsa belirtiler o kadar acil ki, beni sonuçlar ile yüz yüze bırakmak için yarma kadar bile beklemeye cesaret edemedi.</p>

  <p>"Sen gidip İmparatoru bulacak ve Tasavalta için onunla bir ittifak yolu arayacaksın - ve onunla Sör Andrew arasında da, eğer bunu yapmak için Sör Andrew tarafından sana izin verildiğini hissediyorsan. Bu durumu senin takdirine bırakıyorum."</p>

  <p>"İmparator. Onunla bir ittifak kurmak?" Mark’ın şu andaki duygusuzluğunun acı verdiği bu durumunda bile, teklifin tuhaflığına bir şekilde tepki göstermesi gerekiyordu. Bir <i>ittifak,</i> sanki İmparator bir ülkeymiş veya bir ordusu varmış gibi? Tabii ki belirtiler, diye düşündü Mark, İmparatorun çok büyük güçte bir büyücü olduğunu ya da isterse olabileceğini gösteriyordu.</p>

  <p>Mark, her şeye rağmen oldukça meraklanmış olarak sordu. "Ben, böyle bir konuda sizin için arabuluculuk mu yapacağım? Ben sizin uyruğunuz bile değilim. Veya bir diplomat. Neden ben?"</p>

  <p>"Karel bu şekilde yapılması gerektiğini söylüyor. Buna rağmen kendisinin de neden böyle olması gerektiğini bildiğini pek sanmıyorum. Ama yıllar geçtikçe öğrendim ki amcam, hükümdarına iyi tavsiyelerde bulunur."</p>

  <p>"Karel, benim ortadan kalkacağıma emin olmak istiyor."</p>

  <p>"O da var. Ama seni Sör Andrew’a geri yollamak da aynı şeyi, en az bunun kadar yerine getirebilirdi. Hayır. Bu olayda imparator ile ilgili bir şeyler var - ve de seninle. Bunu bilmiyorum."</p>

  <p><i>İmparator,</i> diye düşündü Mark. <i>İnsanları elli bin yıl boyunca tanıyor olan Draffut'un, ilk görüşünde güvendiği insan. Gözbulandıran’ın kendisine, Mark’a verilmesi gerektiğini söylemiş olan adanı.</i></p>

  <p><i>İsmine bağlı basit bir büyüyle, Mark’ın deneyimlerine göre, iki kez iblisleri defetmiş olan adam...</i></p>

  <p>Büyücü Karel - onun bu konuşmayı dinlememekte olduğunu düşünmek aptalcaydı, diye düşündü Mark - şimdi sanki sırada bekliyormuşçasına odanın arkasında dikiliyordu.</p>

  <p>Bugün olan bitenlerin ardından, Mark'ın yeni bir sürpriz için gerçekten gücü kalmamıştı ve bu yüzden büyücünün, yanında kını içinde duran bir Kılıç taşımakta olduğunu gözlemlediğinde hissiz bir meraktan daha fazlasını duymadı.</p>

  <p>Karel, yumuşak ve gür sesiyle Mark'la konuştu: "Bu Zaratan ve bu bize esrarengiz bir yolla geldi. İmparatoru bulmana yardım etmesi için bunu yanına alacaksın."</p>

  <p>Mark'ın akşam yemeği o akşam sarayda değil, ablası Marian'ın oldukça mütevazi olan evinde yendi. Şimdi çok uzakta olmayan kasabada, aslında küçük bir şehirde yaşadığı ortaya çıkmıştı.</p>

  <p>Mark, on yıldır ölmüş olduğunu düşündüğü babasının her şeye rağmen hayatta olduğu haberinin keyfini çıkarmak için nihayet biraz zaman bulmuştu. Ve Jord sadece hâlâ hayatta olmakla kalmamış, son rivayete göre aynı zamanda sağlıklı ve güçlü olarak Tasavalta istihbarat servisi için gizli bir görevde hizmet ediyordu. Ne Mala, ne de Marian, Jord'un nereye gönderildiğini veya ne zaman dönebileceğini bilmiyor görünüyordu ve Mark, böyle konularda sahip olduğu bazı deneyimlere dayanarak durumu öğrenmek için zorlamadı. Şimdilik, hayattaki babasını en azından bir kez daha görebilmesi için yüksek bir şansı olduğunu bilmesi yeterliydi.</p>

  <p>Akşam yemeğinde - olağanüstü anıları çağrıştıran iyi bir yemek - Mark, eski köylerinin harab edilmesinin ardından yıllarca evsiz dolaştıktan sonra hayatta kalan ailesinin yıllar önce Tasavalta’ya nasıl gelmiş olduğunu, annesi ve ablasından dinliyordu.</p>

  <p>Dokuz yıl içerisinde veya bir o kadar zamandan beri, hepsinin başına bir sürü şey gelmişti ve konuşacak çok şeyleri vardı. Marian şimdi evliydi, kocası, şu anda Rostov'un ordusuyla bir yerlerdeydi. İki küçük çocuğu, bu yeni keşfettikleri dayılarına yemek boyunca ağızları açık olarak baktılar ve ona yavaş yavaş ısındılar.</p>

  <p>Neredeyse gece yarısı olmuştu ve Mark, iyi geceler demeden önce uyanık kalabilmek için uğraşıp duruyordu. Saraydaki "mütevazi kışlası"nın hiçbir cazibesi yoktu ve yemek yiyip konuşmuş oldukları odanın zeminindeki minderlerin üzerinde uykuya dalmak üzereydi.</p>

  <p>Marian çoktan, iyi geceler demiş ve çocuklarını üst kata, yataklarına çıkarmıştı.</p>

  <p>Ama Mark’ın annesi ayrılamadı. Davranışında gizli tuttuğu bir ivedilik vardı. "Benimle eve kadar yürü. Ben, Jord gittiği zaman burada yakında, kasabada kalıyorum. Yalnızca bir adımlık yol."</p>

  <p>"Elbette."</p>

  <p>Dışarı çıktıklarında, henüz kırkında olmamasına ve tüm sabah boyunca yeniden kavuşmaları sayesinde enerji dolu gözükmesine rağmen Mala, sanki yürümek için yardımına ihtiyacı varmışçasına oğlunun koluna yapıştı. Ama şimdi ruh durumu aniden mutsuzluk çanları çalmaya başlamıştı.</p>

  <p>"Bize yeni geri döndün," dedi kadın. "Ve seni tanımaya başlayabilmeden önce yine gitmek zorundasın."</p>

  <p>"Zorundayım, anne"</p>

  <p>"Biliyorum, biliyorum." Mark şu ana kadar ne kasabada, ne de şatoda, Kristin'le olan ilişkisini ve bunun meydana getirebileceği problemleri bilmeyen herhangi birisiyle karşılaşmamıştı.</p>

  <p>Anne ve oğul yavaşça yürüdü. Çok yorgundu. Annesinin şimdi ona bir şey anlatmanın kıyısında olduğunu düşündü. "Yine de Tasavalta’ya gelecek misin?" diye durmaksızın sorup duruyordu annesi.</p>

  <p>"Birkaç gün daha burada olacağım. Gitmeden önce seni ve Marian’ı yeniden göreceğim."</p>

  <p>"Evet, elbette. Yola çıkış planın değiştirilmezse. Bu tip gizli konularda planlar hızla değişebiliyor. Bunu öğrendim. Ama bu görevden sonra, geri gelecek misin?"</p>

  <p>"Görevimin raporunu vermek için, sanırım, evet, dönmem gerekecek. Ve yine gönderileceğim. Burada kalamam. Prensesin halk tabakasından sevgilisi ve kapı dışarı edilmesi gereken bir yabancıyım. Eğer babam Grandük Basil veya Prens Bilmemne ya da bir başkası olsaydı her şey büyük olasılıkla farklı olurdu."</p>

  <p>Şimdi kadının kapısına ulaşmışlardı. Mütevazi bir yerdi ama rahat gözüküyordu; gizli ajanların ailelerine devlet burada muhtemelen geçici mesken sağlıyordu.</p>

  <p>Konuşurken sanki zor bir iş yapıyormuşçasına sesi titreyen Mala, dedi ki: "Mark, içeri gel, fırsat bulmuşken sana anlatmam gereken bir şeyler var. Bir daha fırsatım olur mu, Tanrılar bilir."</p>

  <p>Ebeveynlerinin yaşadığı mütevazi daireden dışarı çıktığında aradan bir buçuk saat geçmişti. Dar sokakta yıldızlara bakarak, kısa bir süre için dikildi. Her zaman göründükleri gibi aynı görünüyorlardı. Şimdi yorgunluğun dışında, Mark ona uzun gibi gelen bir süre için sokakta dikilip durdu. Ve sonra, biraz dinlenmesi gerektiğini bilerek, saraydaki mütevazi kışlasına döndü.</p>

  <p>&nbsp;</p>

  <p>İki sabah sonra, iyi doyurulmuş, iyi giyinmiş, oldukça dinlenmiş ve yan tarafında silah olarak Zaratan takılı olarak... Yarakapatan Karel’in korumasına bırakılmıştı... Mark saraydan ayrıldı. Ayrılışı sessiz olacaktı, bando görevlileri ve diğer törenler yapılmaksızın. İyi bir binek hayvanının sırtında, basit ama iyi donatılmış küçük bir eşlik grubunun başında, İmparatoru aramak üzere yola çıkmıştı.</p>

  <p>Mark sadece bir kez arkasına baktı. Ayrılışını, uzaktaki üst pencerelerden birinden izleyen, Kristin olduğu kesin olan bir karaltı gördü. Ama kız onu gördüğünü belirten hiçbir işaret yapmadı.<br /></p>
</body>
</html>
