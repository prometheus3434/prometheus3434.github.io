<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h1>DÖRDÜNCÜ BÖLÜM</h1>

  <div style="text-align: center;"><img alt="image001" src="../Images/image001.jpg" /></div>

  <p>&nbsp;</p>

  <p>&nbsp;</p>

  <p>Jord, kaşınan kesik kolunu hafif hafif kaşıdı ve ardından oradaki alışılmamış acıyı hissederek yüzünü ekşitti. O noktayı daha hafif bir şekilde parmak ucuyla ovaladı. Küçük bir şişlik vardı.</p>

  <p>Şikâyet etmiyordu. Aksine. İyi bir kumaşla kaplı, yumuşak bir divanda, sabahın ilk ışıkları içinde yatmaktaydı. Kuşlar, yakınlarında neşeli bir şekilde ötüşüyordu. Dün geceki yağmur yüzünden canlanmış olan bitki ve kuşların bulunduğu geniş bir bahçeye sahip, zarif bir çatı terasında tek başınaydı. Teras, Courtenay Malikânesi’nin düz çatısının büyük bölümünü kaplıyordu. Bitirememiş olduğu tabağın yanında ikinci bir yemek tabağı Jord'un yanındaki küçük bir masanın üzerinde duruyordu. İpek olması gerektiğini düşündüğünü, ama kendisine yabancı gelen bir maddeden yapılmış güzel bir gecelik giymekteydi. Eh, açıkça ve oldukça şanslı bir şekilde, zengin ve güçlü arkadaşlara ulaşmıştı, bu yüzden bu ayrıntıların hiçbiri o kadar da şaşırtıcı değildi.</p>

  <p>Onu şaşırtan şey - aslında şaşkınlıktan neredeyse donabırakan - yaralarına ne olduğuydu.</p>

  <p>Jord'u bu sabah yukarıya, terasa taşıyan güçlü adam, açıkça bir tür hizmetkârdı ve onun Courtenay Malikânesi'ne daha dün gece geldiğini söylemişti. Efendilerinin gizli ilişkilerini ve kendisinin, buradaki işi hakkında ne kadar bilgiye sahip olduklarına emin olamadığı için Jord, hizmetkârları daha fazla sorgulamamıştı.</p>

  <p>Dün gece hakkında son hatırladıkları, kanamadan ölmek üzere olduğunu ve bayıldığında asla ayılamayacağını bilerek evin arka kapısına vurmaya çalışırken tükendiğiydi. Gerçekten de bayılmış olmalıydı. Ve şimdi kesinlikle kendindeydi, neredeyse sağlıklı, kurt gibi aç - ve yaralarının tamamen iyileşme yolunda olduğunu hissediyordu.</p>

  <p>Güneş şimdi daha yukarılara yükselmişti, rahatsızlık verici bir sıcaklığa ulaşmaya başlayabilirdi, ama tam uygun açıya yerleştirilmiş bol yapraklı bir kameriye de divanı gölgelemeye başlamıştı. Şehrin sokaklarının gürültüsü artıyordu, ama sesler rahatlatıcı bir şekilde oldukça aşağıdan geliyordu. Jord, içlerinde yaşaması gerektiğinde şehirler hakkında yeteri kadar şey öğrenmişti, ama sadece bir köyde veya ufak bir kasabadayken kendi evindeymiş gibi hissedebiliyordu.</p>

  <p>Şimdi fark ettiği kadarıyla kendisini gölgeleyen kafes, aynı zamanda onu şehrin yakın olan diğer yüksek binaları tarafından görülmekten de saklıyordu. Bu arada, kafes işlemelerinin ve yaprakların açıklıkları güzel bir manzara sunuyordu. Ormandaki ağaçlara benzeyen, koyu maviye çalan kurşun rengi çatı tepeleri, şehrin heybetli surlarının oluşturduğu düzensiz ufka doğru yayılıyordu. Tashigang, burada bir sürü kola ayrılarak akan Corgo ırmağının kıyısına ve bir dizi tepenin üstüne kurulmuştu. Gerçekten de nehir kenarında olan Courtenay Malikânesi doğal olarak en alçak bölgelerden birindeydi. Bunun etkisi şuydu ki, uzaklardaki duvarların ve tepelerin üzerindeki yapılarının bazı kısımları, sihirli bir yükseklikteymiş gibi, olduklarından daha büyük görünüyor ve bir Eski Dünya hikâyesinden çıkmış kulelere dönüşüyorlardı.</p>

  <p>"Günaydın." Jord'un düşüncelerini yarıda kesen bu sözcük, hiç tanımadığı bir kadın sesiydi. Arkasına dönerek kafes işlemelerinin arasından bakıp kadını görmeye çalıştı. Kadın genç, ufak tefek yapılı, gerçekten mini minicik ve siyah saçlıydı; beyazlar giymişti, bir hanım olduğu açıkça belliydi. Genç bir dadı ve küçük bir çocuk, konuşulanları dinleyemeyecekleri bir mesafede, çatının bir sayfiye bahçesi gibi görünmesine yardım eden çakıllı bir patikanın yanında, arka planda duruyorlardı.</p>

  <p>"Günaydın, Hanımım." Geçen on yıl boyunca Jord, kozmopolit toplumlarda yeterli sıklıkta bulunmuştu ve artık neredeyse herkesin yanında kendisini rahat hissedebiliyordu. "Beni buraya taşıyan adam, Efendi Courtenay ve Hanımı’nın evinde olduğumu söyledi."</p>

  <p>"Öylesiniz; ben bu evin hanımıyım. Tanrılar ve iblisler adına, lütfen ayağa kalkmaya çalışmayın. Ve sen de Jord'sun."</p>

  <p>Jord, gösterdiği belirgin bir kalkma çabasını yarıda kesti. "Ben Jord'um, sizin de söylediğiniz gibi ve yardımınız için sizlere teşekkür ederim."</p>

  <p>"Yiyeceklerin tadı damağınıza göre değil mi?"</p>

  <p>"Çok güzel. Sadece bana yeterli olandan fazlasını verdiler."</p>

  <p>Hanım ona düşünceli bir şekilde bakıyordu. Yakında iskemleler vardı ama şu anda ayakta durmayı tercih ediyordu. "Yani, Prenses Rimac seni bize gönderdi. İki Kılıç’ı ona geri götürmek için kurye olarak."</p>

  <p>Jord, yaralı dizini biraz bükmeye çalıştı ve hissettiği acıyla yüzünü ekşitti. "Bu işe daha başlayamadan başarısız olmuş görünüyorum." Bunlar, sadece öylesine söylenmiş sözlerdi. "Pekâlâ, sıradaki iş her neyse yapabildiğim kadar iyi yapacağım. Ama bir şeyler yapmaya kalkışmadan önce iyileşmeye ihtiyacım var gibi görünüyor."</p>

  <p>Hanım kendisine dikkatle bakmaya devam etti. Bir sebep yüzünden kadının ilgisini fazlasıyla çektiği açıkça belliydi. Konuşmaya başladı: "Hizmetkârlar - gerçekten bir hizmetkârdan daha öte olan Denis dışındakilerin tümü - sizin sadece hırsızlarla bir çarpışma geçirmiş ve yardıma ihtiyacı olan bir tüccar olduğunuzu düşünüyorlar. Böyle şeyler bizim işimizde fazlasıyla alışılmış bir durumdur."</p>

  <p>"Benimkinde de, şanssızlık. Hayatımı kurtardığınız için bir kere daha teşekkür ediyorum." Jord durakladı. "Ama bana bir şeyi söyleyin. Beni yukarı taşıyanlar buraya dün gece geldiğimi söylediler. Ama... Şaşkınlık içerisinde yaralarını gösteren bir hareket yaptı.</p>

  <p>"Prenses Rimac’a götüreceğin Kılıçlardan bir tanesi Merhamet Kılıcı'ydı."</p>

  <p>"Ah." Kendini dirseklerinin üstünde destekleyen Jord, tekrar sırt üstü uzandı. "Bu durumu açıklıyor."</p>

  <p>Hanım, başını başka bir yöne çevirdi. Çocuk, çatının diğer tarafında anlaşılmaz bir şeyler söylüyordu. Ama bir başkası, yaklaşık olarak hanımın yaşında iri yarı bir adam kafes işlemelerinin bir köşesine doğru yaklaşıyordu. Kuşlar uçuşarak adamın yolundan çekildiler. "Kocam," diye belirtti kadın.</p>

  <p>Jord, kendisini tekrar dirseklerinin üstünde yükseltti. "Efendi Courtenay. Tekrar teşekkürlerimi sunarım."</p>

  <p>İri yarı adam, yüzünü çok daha neşeli gösteren bir ifadeyle gülümsedi. "Ve siz de hoş geldiniz, karım bunu size zaten söylemiştir."</p>

  <p>Jord'un ev sahipleri yakındaki bir bankın üzerine yan yana oturdular ve dün gece onu yaralayan saldırıyı kendisinden dinlemek istediler. Kendisi de yere yıkılmadan önce saldırganını öldürmüş olduğunu söylediğinde, ikisi de rahatlamış görünüyordu.</p>

  <p>"Seni takip edenlerden birkaçı senden biraz sonra buraya geldi. Ama onları ortadan kaldırmayı başardık," diye bilgilendirdi ev sahibi.</p>

  <p>"Beni takip edenler? Birkaçı daha?" Jord, birkaç Tanrı ve iblisin anatomik özelliklerini hatırlatan dünyevi bir şekilde küfretti. "Ben de durumun böyle olmasından korkmuştum ama onlarla ilgili hiçbir şey göremedim." Endişesini inleyerek dile getirdi.</p>

  <p>Efendi Courtenay'ın kalın eli, boş ver anlamında bir işaret yaptı; artık bunun için yapılacak hiçbir şey yoktu. Courtenay daha sonra karısına, bir tür işareti ileten bir bakış attı ve kadın da konuğuna, yeni konu açmak isteyen birisinin edasıyla döndü.</p>

  <p>"Jord, sen hangi köyden geliyorsun?" diye sordu.</p>

  <p>Bu soru, uzun yıllardır adamı şaşırtıyordu. "Neden? Oldukça haklısınız bayan, ben bir köylüyüm, şehirli değilim. Ve oldukça uzun bir süre boyunca köylerde yaşadım."</p>

  <p>"Ama yirmi yıl önce, Arin-on-Aldan’da yaşıyordun, değil mi? Ve hep orada mı yaşadın - yani on yıl öncesine kadar?"</p>

  <p>Jord, başını sallayarak onayladı ve hafifçe iç çekti. "Diğer birçok köyün de başına geldiği gibi, Hanımım, orası da artık yerinde değil. Yani duyduğum kadarıyla öyle. Beni bağışlayın, asil efendim ama bana köyüm hakkında soru soranların çoğunun aklında ondan daha önceki köyüm vardır. Treefall, Vulcan'ın Kılıçlar'ı dövmede kendisine yardım etmem için beni aldığı yer. Evet, ben o Jord'um. Dünyada sağ kolu eksik olan çok fazla Jord yoktur sanırım. Çoğu kez başka bir isim kullanırım ve nereli olduğumu soran insanlardan uzak dururum. Ama sizi, elbette ki memnuniyetle yanıtlayacağım. Her neyi bilmek isterseniz."</p>

  <p>"Biz," dedi devasa, geniş adam, "senden daha asil değiliz. Doğduğum zamanki ismim Courtenay değildi, bana sadece Ben denirdi. Orası, sadece tek bir ismin yeterli olduğu fakir bir köydü. Purkinje'li Ben, diyor bazıları şimdi bana. Büyük olasılıkla, geçen dört yıl içerisinde bir yerlerde duymuşsunuzdur. Ben, Mavi Tapınak’ı yağmalayan Ben'im ve onlar da yakalayıncaya kadar peşimi bırakmamak üzere dışarıdalar. Fazlasıyla eminim ki, sizi buraya kadar takip edenler de onların adamlarıydı."</p>

  <p>"Ve benim gerçek ismim de Barbara," dedi Hanım, basit bir yaklaşımla. Solgun elini terasın ve tüm evini lüksünü içine alan bir hareketle oynattı. "Bu, Mavi Tapınak servetinin hepsi veya hepsiydi. Sandıklarından ve mücevher dolu sepetlerinden sadece tek bir avuç dolusu."</p>

  <p>"Ya!" Jord başını sallayarak onayladı. "O yağmacıları yağmalayan Ben isimli adamı duymuştum. Bu hikâye neredeyse her yerde -"</p>

  <p>Hanım, sabırsız bir tavırla onun sözünü kesti. "Hikâyeleri duyduğunuza göre, yağmalama sırasında Ben’in yanında olan, Mark isimli birini de duymuş olmalısınız." Bu noktada Barbara Jord’a ilk kez gerçekten gülümsüyordu. "Ve sizin de Mark adında yetişkin bir oğlunuz var, değil mi?"</p>

  <p>"Evet," dedi divandaki adam. "Bu oldukça yaygın bir isimdir. Neden?"</p>

  <p>"Çünkü o sizin Mark'ınız," dedi Hanım. "Ve onu uzun zamandır görmememize rağmen, onun iyi dostlarıyız. Mavi Tapınak'tan kendisi için hiç mal almadı. Hâlâ orada, Sör Andrew'un ordusunda askerlik yapmakta. Ve korkarım ki, sizin ölmüş olduğunuzu düşünüyor."</p>

  <p>"Ya!" dedi misafir yine. Sırt üstü uzandı ve gözlerini kapayarak yumruğunu sıktı. Dudakları, sanki dua ediyormuşçasına kıpırdandı. Ardından gözlerini açtı ve kendisini bir kez daha dirseklerinin üzerinde hafifçe yükseltti.</p>

  <p>Şimdi, ev sahiplerine neredeyse sanki onlar onun yargıcı ve kendisi de onların tutuklusuymuş gibi konuşuyordu. "Mark’ın o gün köyden kaçması gerekti... şimdi on yıl mı oldu? Neredeyse. Köykurtaran’ı alıp onunla kaçması gerekiyordu. Evet, benim yere yıkıldığımı gördü. O andan beri benim ölmüş olduğumu düşünüyor olmalı. Geri dönemedi, biz de nerede olduğunu bulamadık. Çok fazla şey oldu, köyü terk etmek zorunda kaldık. Bir daha asla haber alamadık...</p>

  <p>Jord'un sesi yeniden değişti, bu defa neşeliydi. "Bana ondan bahsedin. Hâlâ askerlik mi yapıyor diyorsunuz? Ne -?" Açıkça, nereden sormaya başlayacağını bilmediği çok fazla sorusu vardı.</p>

  <p>Çatının tepesine yine birisi geliyordu. Jord, bir kapının kapandığını duydu ve ayak sesleri, çakıl döşeli yoldan hafifçe çatırdayarak geldi. Bir duraklama ve dadının sesini çağrıştıran birkaç sözcük. Sonra ayak sesleri devam etti. Bu defa orada, Jord’a Denis olarak tanıtılan, lakabı Hızlı olan ince yapılı, siyah saçlı bir delikanlı belirdi. Yaşlı adamı nazikâne bir şekilde selamladı ve bir kolunu, ağrıyormuş gibi uzun gömleğinin içinden ovalayarak ayakta durdu.</p>

  <p>Jord, yeniden kesik uzvunu ovaladı. Kılıç’ın ona dokunduğu yerdeki şişlik biraz daha büyümüş gibiydi.</p>

  <p>"Sokaklardan ne haber?" diye yeni gelene sordu Ben.</p>

  <p>"Bizim maaş verdiğimiz yerli halktan hiçkimse geceyarısı, etrafta dönen bir şeylerin farkına varmamış. Evlerde kalmak için iyi bir geceydi."</p>

  <p>"Denis," dedi Ben, "otur." Ve yakındaki boş bir sandalyeyi işaret etti. Ardından kafasını çevirip seslendi: "Kuan-yin? Bebeği aşağıya indir, olur mu?"</p>

  <p>Şimdi bir kapı tekrar kapandı. Dört kişi de ciddiyetle bir diğerine baktı. Ben, genç işçisine dönerek konuştu: "Sana Jord hakkında henüz bahsetmediğimiz bir şey var. Buraya gelmesinin sebebi." Ve Ben o nokta geldiğinde, bundan sonra söyleyeceği şeyi kestiremiyor görünerek durakladı.</p>

  <p>"Bizim politik anlayışımızın," diye karısı araya girdi, "ne olduğunu şimdiye kadar anlamış olmalısın, Denis."</p>

  <p>"Aynı politik görüşlere sahibiz, Hanımım," diye mırıldandı genç adam. "Yoksa gerçekten de burada olmazdım." Ama bunun doğru olmadığını biliyordu; her durumda kadının yanında olmak için kalırdı. Kuan-yin’in yanında olmak için kalmış olabilir miydi? Bu çok karmaşık bir konuydu.</p>

  <p>"Aynı zamanda biliyorsun ki buradaki konuğumuz gizli bir kurye, eğer ayrıntılara girmezsek. Ve görebildiğin gibi, şimdi işi bir başkası devralacak. İş bekleyemez ve Jord da yürüyemiyor," diye açıklamasını sürdürdü Ben.</p>

  <p>Kaşlarını çatılmış durumdaki Jord, müdahale etmeden sessizce dinliyordu.</p>

  <p>"Kasabayı şimdi terk edemem, Barbara da edemez. Çok iyi ücreti olan bir iş bu Denis, eğer yaparsan."</p>

  <p>Denis, yanaklarının renk değiştirmekte olduğunu hissedebildi. Neredeyse vahşi bir uyuşma gösterdi. "Özel bir ücrete ihtiyaç duymam, efendim, hanımım."</p>

  <p>Jord, hâlâ Denis’e dikkatli bir şekilde kaşları çatılmış olarak bakıyordu.</p>

  <p>Barbara, bu bakışı doğru bir şekilde yorumlayarak, yaşlı adamın güvenini tazelemek zorunda kaldı. "Denis, Beyaz Tapınak’ın tavsiyesi üzerine bir buçuk yıl önce bize geldi. Biz onlara başvurup işimizde bize yardım etmek üzere eğitilebilecek uygun ve dürüst bir metal işçisi aradığımızı söylemiştik. Bilirsiniz, birçok insan oradan işçi temin eder."</p>

  <p>Jord, Denis’e sordu: "Ne kadardır oradaydın, yani Beyaz Tapınak'ta?"</p>

  <p>"Üç yıldan biraz fazla."</p>

  <p>"Peki neden ayrılmaya hazırdın?"</p>

  <p>Denis omuzlarını silkti. "Onlar iyi insanlardı, benim hayatımı kurtarmışlardı. Ve bir süre için Ardneh’e hizmet etmek güzeldi. Ama sonra... Zayıflayıp düşmekte olan bir şey belirten bir hareket yaptı.</p>

  <p>"Onlara katıldığında çok genç, yarı çocuk olmalısın."</p>

  <p>"Ve yarı ölü, aynı zamanda. Bir çete kavgasından sonra beni sokaktan çekip çıkardılar ve hayata geri döndürdüler. Onlara çok şey borçluyum ama sanırım orada olduğum sürece de onlara yardımlarını ödedim. İyi şartlarda ayrıldık."</p>

  <p>"Ya!" dedi Jord. Biraz rahatlamış gözüküyordu. Ben’e baktı ve ardından konuştu: "Eh, efendim, iş sizin ellerinizde, benim değil. Belki de şu anda bu delikanlıyı göndermek en iyi seçenek."</p>

  <p>Ben, raslantı olarak işitilme ihtimallerinin olmadığından emin olmasına rağmen, etrafını ihtiyatlı bir bakışla taradı. Ardından "İki Kılıç taşıyacaksın," diye sessizce fısıldadı.</p>

  <p>"İki," dedi Denis, neredeyse duyulmaz bir fısıltıyla ve yutkundu.</p>

  <p>"Evet, ikisi de şimdi burada evin içinde ve düşmanın evi izlediğini var saymak zorunda olduğumuz için onları kaçırabildiğimiz kadar çabuk bir şekilde kaçırmalıyız. Şehrin yetkilileri bana dostça davranmaya niyetlenecekler; ama elbette ki sonuçta Belediye Reisi, Gümüş Kraliçe'ye karşı sorumludur. Ve o da, hepimizin bildiği gibi, en azından bazı zamanlarda Vilkata ve de Mavi Tapınak’ın müttefikidir. Yani, Belediye Reisi’nin dostluğuna veya biz kararlaştırılmış şeyleri yaparken öbür tarafa bakışına bile asla itimat edemeyiz."</p>

  <p>"Elimden geleni yapacağım. Onları, güvenli bir şekilde götüreceğim," dedi aniden Denis. Bunu söylerken Barbara’ya doğru baktı. Barbara da, onaylamasını gülümseyerek gösterirken adamın incecik boğazında nabzının hızla attığını görebiliyordu.</p>

  <p>"Güzel," dedi Ben. "Ama bu arada, onları Prenses’e götürmüyorsun. Onları başka bir yöne, Sör Andrew’a götüreceksin. Prenses Rimac’a giderken birilerinin çoktan yolunu kesmek için pusuya yatmış beklemekte olduğundan korkuyorum. Dün gece burada olanlardan sonra bunu sezebiliyorum."</p>

  <p>Jord, kafasını yavaşça ve isteksiz bir onaylama içerisinde salladı. "Kılıçlar’ı bir yerden harekete geçirmeliyiz. Ve duyduklarıma göre Sör Andrew iyi bir adam."</p>

  <p>"Ve senin oğlun da ona hizmet ediyor," diye konuğuna hatırlattı Barbara.</p>

  <p>"Muhakkak, Hanım. Ama yine de... biliyorum ki, Rostov Kılıçlar’a güveniyordu. Pekâlâ, sorumluluk artık sizin. Ben bu işte erken ayrıldım."</p>

  <p>&nbsp;</p>

  <p>Biraz sonra Denis ve Jord, Ben’i, Denis’in taşıyacağı iki Kılıç'ın İkincisini, sakladığı yerden kazıp çıkartırken izliyorlardı. Üç adam, asıl dükkânın birazcık arkasındaki pek girilmeyen bir bölgede, evin zemin katının altında genellikle ucuz bir kilitle kapalı tutulan bir sandık odasının içerisindeydiler, içerideki muhtelif hurdaların hiçbiri kimsenin çalma çabasına değmeyecekmiş gibi görünüyordu.</p>

  <p>Bükülmüş, kırılmış veya paslanmış görünen, hepsi uzun zamandır kullanılmadan kınlarının içinde duran kılıç ve bıçakları içeren büyük bir metal yığınının içine girmiş olan Ben, ortalığı alt üst ediyordu. Denis, herhangi bir metal işçisinin bu yığını ne zaman kullandığını hatırlayamadı.</p>

  <p>Ben, bu tehlikeli sivri uçlar yığınının dibine yakın bir yerden, iki silahı dikkatle tutarak, birer birer çıkardı - ikisinin de kılıç kısımları uzun, lekelenmiş ve bükülmemişti. Ve bu ikisinin aynı zamanda, sıradışı kabzaları vardı.</p>

  <p>Ben, kılıçları temizleyip silmeden önce onları Jord’a sundu. İhtiyar adam, elini kaldırdı; tereddüt etti, dikkatle yerleştirilmiş kirlerin ve yağın altında ayrıntıları görünmeyen bir kabzaya dokundu.</p>

  <p>"Hükümverici," dedi, şimdiye kadar On İki Kılıç’a dokunmuş olan tek insan. "Tanıyamacağım bir tanesi bile yoktur."</p>

  <p>&nbsp;</p>

  <p>Günün geri kalanı ve gecenin çoğu, Denis’in hazırlık çalışmalarıyla geçti. Rica ettiği bir şeye izin verilmemişti: Dadıyla, genç Kuan-yin, özel bir vedalaşma - Ben, kıza Denis’in belirsiz bir süreliğine bir iş gezisi için aniden ayrılması gerektiğini bildireceklerini söyledi. Bu daha önce de olmuştu, Kuan-yin duruma şaşırmamalıydı.</p>

  <p>Denis, uykusunu da biraz almıştı. Azıcık zaman alan ve ezberlenmesi gereken birtakım talimatlar vardı. Ayrılırken tek başına gezinen bir Ardneh hacısına benzemek için beyazlar giymişti. Ben, biraz para ve malzeme verdi. Ve Denis, aynı zamanda Jord ile özel bir görüşme yaptı.</p>

  <p>Şafak sökmeden önce ayrılma vakti geldiğinde, Denis, Jord'un içeri girmiş olduğu arka kapıya doğru götürülmeyişine şaşırmıştı. Bunun yerine elinde bir Eski Dünya meşalesi tutan efendisi tarafından, merdivenlerden bir kat aşağıya, Denis’in kapatılmış bir bodrum ambarından başka bir şey olarak bilmediği bir yere götürülmüştü. Burası ağır bir şekilde rutubet kokuyordu. Etrafta periyodik olarak yenilenen kemirgenleri uzak tutmaya yarayan büyülere ve zehirlere karşı yaşamanın bir yolunu bulup duruma meydan okumaduklarının kanıtı olarak kaçışıp koşturan farelerin sesleri vardı.</p>

  <p>Efendisi, ağır bir balyanın yerini değiştirmek için bütün gücünü kullandı. Sonra, bu odanın zeminini oluşturan yekpare taşlardan bir tanesinin yerinden oynayabileceği ortaya çıktı. Ortaya çıkan deliğe bakan Denis, yansıyan ışığın kendisine ayaklarının sadece bir metre aşağısında, derinliği anlaşılamayan düzenli bir su akıntısını göstermesine şaşırmıştı. Evin nehre ne kadar yakın olduğunu bilmesine rağmen böyle bir şeyin varlığından asla şüphelenmemişti.</p>

  <p>Denis’in artık Ben olarak tanımaya başladığı adam eğildi ve deliğin kenarındaki incecik bir zinciri yakaladı. Sonra zinciri, iyi durumda beyaz bir kanonun, suyun hareketiyle aşağı yukarı hareket eden baş kısmı görününceye dek kuvvetle çekti.</p>

  <p>"Kanoyu bu öğleden sonra yükledim," diye homurdandı Ben, "sen uyurken. Yükün şuradaki tahtanın altında. İki Kılıç da battaniyeye sarılı durumdalar, böylece takırdamayacaklar. Ve tabii ki kınlarındalar. Islanabilir ama paslanmazlar." Ben, deneyimlerinin sakin hakimiyetiyle konuştu. "Orada bir kürek ve ihtiyacın olacak her şey var."</p>

  <p>Denis daha önce bir iki defa Courtenay Malikânesi için başka ticari görevlerde de kano kullanmıştı. Tekneyi yeteri kadar iyi kullanmayı başarabiliyordu. Ama bu tekneyi nehre nasıl çıkaracağı henüz belli değildi.</p>

  <p>Ben talimatlar vermeyi sürdürdü. Kafanı, gizli su geçidinin alçak tavanına çarpmaktan kaçınman için ilk önce aşağıya çömelmeliydin. Sonra tekneyi iterek ve yanlardaki taş çıkıntıları çekerek dar kanaldan içeri ileriye yöneltmeliydin. Nehre ulaşmak için gidilecek mesafe pek uzun değildi.</p>

  <p>Denis teknenin içinde eğilirken, beyaz kanonun üzerinde herhangi bir işaret olmadığını fark etti. Kanonun içinde veya Denis’in üzerinde, kanoyu ya da kendisini Courtenay Malikânesiyle ilişkilendirebilecek hiçbir şey yoktu. Artık yola koyulması gerekiyordu ve yapılan plan onun sıradan bir Ardneh hacısı rolünü oynamasını gerektiriyordu; Beyaz Tapınak deneyimi sayesinde bu rolü oynamakta pek zorlanmayacağı açıktı. Bir hacı olarak hırsızlar tarafından rahatsız edilmesi pek olası değildi. Herkesin, tıbbi bakıma bir gün ihtiyacı olurdu ve bu yüzden de sağlayabilecekleri sayesinde dokunulmazdı, ikinci bir nokta da Ardneh’in halkının değer taşıyan şeylerin büyük bölümünden hep biraz uzak durmasıydı. Üçüncü olarak, iyi eğitim görmüş olanların savlarına göre ölmüş olmasına rağmen, Ardneh hâlâ saygıdeğer bir Tanrı'ydı ve eğer onu kızdırırlarsa kendilerine neler olabileceğinden korkan çok sayıda insan vardı.</p>

  <p>Son vedalaşmalar kısaydı. Sadece evin hanımı, Denis’i şaşırtarak, elini sıkmak için vedalaşmanın son anında ortaya çıkmıştı. Sanki büyüyle mühürlenmiş bir şey gibi, kadının parmaklarının sıcaklığı Denis'inkilerde kaldı. Bunun tadını çıkaramadı; ona son bir bakış atmaktan fazlasını da yapamadı çünkü kafasına gerekli açıklık sağlamak için kanosunun içine çömelme zamanı gelmişti. Birisi onun için zinciri serbest bıraktı ve daracık yeraltı geçidinin kaba duvarlarına karşı hafif tekneyi elleriyle iterek ileriye doğru sürüklemeye başladı. Akıntıya karşı ve ışıktan uzağa ilerliyordu. Döşeme taşı gıcırdıyarak yerine geri yerleştirilirken çevresindeki zifiri karanlık daha da koyulaşarak her tarafı sarıyordu.</p>

  <p>Denis kendisini ileri çekmeye devam etti. Şimdi sudan yansıyan soluk bir ışığın gölgesi ileride bir yerden gözüne ilişiyordu. Rotasının karşısında taştan yapılma alçak bir üst eşiği görünce, engelin altından geçmek için kafasını ve vücudunu kanonun küpeştesine doğru neredeyse tamamen eğmeyi bir şekilde başarmıştı.</p>

  <p>Teknesi şimdi daha büyük ve zifiri karanlık olmayan bir odaya girmişti. Denis’in dik oturabilmesi için yeterli açıklık vardı. Bir anda etrafındaki geniş bir çevrede suyun içinden kerestelerin yükselmekte ve kafasının birkaç metre üstündeki düz tahta bir yüzeyi desteklemekte olduğunu fark etti. Denis, artık bir ırmak rıhtımının tam altında olduğunu fark edebiliyordu.</p>

  <p>Kanonun geçebilmesi ve açık havanın loş karanlığına, sisli geceye varabilmesi için, temel kazıklarının arasında yeterli büyüklükte boşluklar vardı. Rıhtımın altından, küreklerini artık serbestçe kullanarak ihtiyatla çıkarken, kendisini ırmağın tanıdık bir kanalında kürek çekerken buldu. Tüm pencereleri sanki içerideki herkes uyumuş gibi karartılmış olan, biraz önce ayrıldığı ev işte oradaydı. Eğer ırmakta bu gece başka bir trafik varsa, sis yüzünden bunu göremedi veya duyamıyordu. Ama bu saatte trafik olabileceğinden şüpheliydi.</p>

  <p>Denis, kanosunun pruvasını akıntının tersine doğru çevirdi ve durmaksızın kürek çekti. Gün ışığının ilk pırıldamaları göğün doğusunda çoktan görünmeye başlıyordu ve gündüzleri düzenli olarak açılan şehir surlarındaki kapıya, gün doğumunda varmak istiyordu. Muhtemelen dışarıda bekleyen mavnaların ve teknelerin oluşturacağı hafif bir giriş trafiği olacaktı; nöbetçi onu derhal dışarı çıkarmalıydı, büyük olasılıkla çok fazla da dikkat etmeden.</p>

  <p>Nehrin bu kanalı, onu koca şehrin geçmiş bildik görüntülerine götürdü. Denis’in tanımış olduğu çoğu insan buranın dünyadaki en büyük şehir olduğunu söylemişti, ama işin doğrusunu kim bilebilirdi? Sağ taraftaki kıyıda yelken boyayıcıları vardı; işlerine her zaman olduğu gibi erkenden başlıyorlardı; ürünlerinin uzun bayraklarını durularlarken nehri şimdiden lekelemeye başlamışlardı. Ve diğer kıyıda balık pazarlarından biri açılmaktaydı.</p>

  <p>İncelmekte olan sisin içinden, birkaçı dışında korudukları tüm binalardan daha yüksek kalın şehir surları, Denis’in görüş sahasına kendiliğinden giriverdi. Hikâyelerin söylediğine göre sertleştirilmiş, neredeyse yıkılmaz taştan, Eski Dünya büyüsü denen teknoloji tarafından yapılmışlardı. Birbirine yakın aralıklarda, aynı maddeden yapılmış heybetli kulelerle desteklenmişlerdi. Beş yüz yıldan fazla bir süredir çok sayıda kuşatma (söylenene göre) denenmiş, tekrar tekrar marifetli saldırı tertibatlarıyla tehdit edilmiş ve birkaç lağım kazma girişiminde bulunulmuştu; ama surlar yapıldıklarından beri, askeri bir saldırıyla asla düşmeyen bu şehrin muhafızları olarak hâlâ ayakta duruyorlardı. Krallar, kraliçeler, ve güçlü generaller aciz bir şekilde bu surların dışında köpürmüşler, sözde fatihler isyankâr bölüklerinin ellerinde oracıkta ölmüşlerdi. Kuşatma, açlık, katliam, hepsi Tashigang’a karşı tehditler savurmuştu ama hepsi boşuna olmuştu. Corgo, bütün yıl boyunca akardı ve balık konusunda her zaman cömertti. Geleceği düşünen kent sakinleri ve Belediye Reisi’nin uygun yiyecek stokları bulundurma ve - belki de en önemlisi - dış düşman ve dostları büyük bir özenle seçme gibi bir geleneği vardı.</p>

  <p>Şimdi su yolunu kapıyan kapı yukarı kalkıyor, nehrin bu kanalını geçişe açıyordu. Nehir kapısı muazzam bir ölçekte yapılmış, şehrin surlarıyla aynı mühendislik yeteneğiyle incelikle işlenmiş, inip kalkabilen demir bir parmaklıktı. Parmaklığın hareketi, demir zincirler üzerine binen, surların muhafız kulelerine inşa edilmiş makaralarla desteklenen, çok büyük karşı ağırlıklar tarafından sağlanıyordu. Tanıdık bir şehir sabahı gürültüsü çıkaran demir parmaklığın kalkma işlemi biraz zaman aldı.</p>

  <p>Kanalın su altında, bir yandan diğer yana uzanan başka bir devasa zincir, hacimli düşman gemilerinin geçişine karşı fazladan bir koruma sağlıyordu. Ama Denis’in, bunun dipteki çamura kadar indirilmesini beklemesine gerek yoktu. Nöbetçi tarafından dikkatsizce yanıtlanan bir el sallamasıyla birlikte, enerjik bir şekilde kürek çekerek, dışarıya doğru yöneldi.</p>

  <p>Ara sıra arkasına bakarak, nehrin yukarılarına doğru ilerlemeye devam etti. Hâlâ süren sabah sisinin etkisiyle, Tashigang’ın kuleleri, sanki büyülü kumaşlar gibi sisin içinde eriyorlarmış gibi görünüyordu.</p>
</body>
</html>
