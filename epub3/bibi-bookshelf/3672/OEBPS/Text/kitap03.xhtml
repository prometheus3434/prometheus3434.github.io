<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/BookStyles.css" type="text/css" rel="stylesheet"/>
</head>

<body>
  <h2 id="sigil_toc_id_5">Üçüncü Bölüm</h2>

  <h3 id="sigil_toc_id_6">İrade Terbiyesinde Cesaret Kırıcı Teoriler</h3>

  <p>Şimdi bize yanlış bilgiler veren iki spekülatif teoriden bahsedeceğiz. Ancak ikna etmek için kınamanın pek faydası yoktur, önemli olan yapıcı olmaktır. Bu nedenle kitabımızda yapıcı olmaya çalışacağız. Bu teorilerden biri yanlış olduğu kadar can sıkıcı da. En genel anlamda karakteri değişmez olarak düşünen teori. Bu Kant<a id="FNote_09" href="../Text/dipnot.xhtml#FNote09"><sup>9</sup></a> tarafından ortaya atılan, Schopenhauer<a id="FNote_10" href="../Text/dipnot.xhtml#FNote10"><sup>10</sup></a> tarafından ele alınan, Spencer'in de desteklediği bir hipotezdir.</p>

  <p>Kant'a göre, karakterimizi doğrudan, kendiliğinden edindik. Bu durumdan geri de dönülmez. Dünyaya, zamana ve mekana indikten sonra karakterimiz az çok ilerlemenin dışında değişmez.</p>

  <p>Aynı şekilde Schopenhauer karakterin sabit ve değişmez olduğunu söyler. Örneğin bir egoistin arzularını şekillendiren kriterleri değiştiremeyiz. Egoiste sadece küçük bir çıkardan ziyade daha büyük bir çıkara ulaşacağını, kötü kalpliye de başkalarına laf etmenin kendisine de zarar vereceğini anlatırsanız vazgeçer. Ama onlardan egoizmi veya kötülüğü çıkarmak, kediyi fare kovalamaktan vazgeçirmek gibi olanaksızdır. Eğitimle o egoisti yanıltabilir daha iyisi fikirlerini düzeltebilirsiniz. En doğru yol kendisine de fayda sağlayacağı konusunda ikna edilecekse bunun yalanla değil de dürüstlükle yapmaktır. Ama başkaları için acı duymayı öğretecekseniz bunun deveye hendek atlatmaktan daha zor olduğu aşikardır.</p>

  <p>Herbert Spencer ise insan karakterinin hayat koşullarından ve dış etkenlerden kaynaklanan sebeplerle çok uzun vadede değişebileceğini kabul eder. Ancak bu değişimin yüzyıllar alacağını bunun da biraz can sıkıcı olacağını söyler. Öğrencinin ise sadece yirmi yıllık bir eğitim süreci vardır. Bu fikre göre irade terbiyesinin pratik bir faydası olmayacaktır. Eğer kendimi sadece ahlâki eğitime verirsem, bu kadar sürede başarmam mümkün olamaz. Binlerce yıllık, belki de milyonlarca yıllık bana atalarımdan miras kalmış olan beynime kazınmış bir organik kayda benzeyen karakterimi değiştirmem çok da mümkün değil. Atalarımın muhteşem koalisyonuna karşı kişisel irademle karşı koymam nasıl mümkün olabilir? Denemeye bile gerek yok, baştan kaybedeceğim kesin. Sadece elli bin yıl sonra gelecek kuşakların genetik olarak ve sosyal çevrenin etkisiyle törpülenmiş mükemmel makinalara dönüşebileceği düşüncesiyle avunabilirim!</p>

  <p>Bu teorilerin argümanlarına bir göz atalım. Kant, felsefesinde apriori<a id="FNote_11" href="../Text/dipnot.xhtml#FNote11"><sup>11</sup></a> (önsel) bilgi diye nitelediği bakış açısının özgürlüğün kurulması için olmazsa olmaz olduğunu, yoksa sistemin onu ağaçtan kopan kurumuş bir dalın kırılışı gibi dışlayacağını ifade eder.</p>

  <p>Schopenhauer ise argümandan ziyade kusurları kullanmayı tercih ediyor.</p>

  <p>Diyor ki; (1) Karakter düzeltilebilir olsaydı "yaş itibarıyla hayatının ikinci yarısında olan insanların ilk yarısında olanlara nazaran daha erdemli olması gerekirdi", ki bu doğru değil.</p>

  <p>(2) Hayatı boyunca bir kez bile olsa hata yapmış biri ömür boyu gözümüzden düşer, kendisine karşı güvenimizi yitiririz. Bu da kalıcı karaktere inandığımızın kanıtıdır.</p>

  <p>Biraz düşününce bunlar neyi ifade eder? Bu iddialar sadece insanların çoğunun karakterini yenilemeye gayret etmediği anlamına gelir. İrademiz müdahale etmediği müddetçe hayatımızı dürtülerimiz şekillendirir. İnsanların Çoğu dışarıdan birileri tarafından yönetilir. Tıpkı Dünya'nın Güneş etrafında dolanırken izlediği yörüngeyi sorgulamadığı gibi modayı, fikirleri sorgulamadan takip ederiz. Çalışanlar, fakir fukara, kadınlar, çocuklar, insanlar, çoğumuz ayakta kalma mücadelesi veriyoruz. Belki biraz karmaşık yapıya sahip mutlak surede bilinçli, içgüdüleri olan ve de garip isteklere sahip kuklalar gibiyiz. İnsan içindeki idealist duyguları ve asil ruhunun izini bırakıp içgüdüleriyle hareket ederse yoldan çıkmaya yüz tutar. Bu sebeple erdemli yaşlıların gençlerden fazla olmaması şaşırtıcı değildir.</p>

  <p>Egoistin sahip olduğu en değerli varlık hayatıdır. Egoistin geçici heveslere kapılıp, malını veya büyük uğurlarda canını feda ettiği hiç görülmemiş midir? Elbette görülmüştür. Yarım saatliğine bile olsa değişen karakterler sabit karakter değildir ve daha sıklıkla değişme ihtimali de yüksektir. Schopenhauer baştan sona aynı karaktere sahip egoistle nerede karşılaştı acaba? İnsan doğasının bu kadar basit olması mümkün değildir. Karakterin homojen bir blok olduğu inancı yüzeysel bir gözlemden ibarettir. Karakter birçok etkenin neticesidir. Yaşayan insanların gözlemleri Kant ve</p>

  <p>Schopenhauer'in naif teorilerini alaşağı etmeye yeter. Değişmez karakter mevzusunu bir kenara bırakalım, çünkü zaten ayakta duracak hali yok.</p>

  <p>Şimdi sıra kendini beğenmiş, kendi üzerinizde egemenlik kurabilirsiniz düşüncesine sahip, bunun da çok kolay yapılabileceğini iddia eden ve en az kaderciler kadar ümit kıran teoriye geldi. Özgür irade teorisinden bahsediyoruz.</p>

  <p>Eski çağlarda çocuk hiçbir zorluktan sakınmadan ancak sebat etmesi durumunda başarının geleceği perspektifiyle ve ancak sekiz yıllık sıkı bir çalışmayla başarılı olabileceği düşüncesiyle yetiştirilirdi.</p>

  <p>1870'ten sonra Fransa'nın "büyük olsun" demekle Büyük Fransa olmadığı gibi biz de işi yaradılışımıza bırakarak kendimize hakim olmayı sağlayamayız. Ülke çok zor, sebatkâr yirmi yılın ardından ayağa kalkabildi. Aynı biçimde bizim ayağa kalkışımız da sabırla olacaktır. İnsan kendine hakim olmanın paha biçilmez bir değer olduğunu zamanla öğrenecektir. Hayattan ne istediğimiz, ne olacağımız, hayatta oynayacağımız rol kendine hâkim olmaya bağlıdır. İnsanlardan beklediklerimiz ve insanlara vereceğimiz değer sabırdan geçiyor.</p>

  <p>Sebat etmenin ise bir bedeli var. Çalışmaya dair iradeyi oluşturmakla başarma arzusu arasında sıkışıp kalmayan öğrenci var mıdır? Hocalarımız "Siz nasıl isterseniz!" derdi. Hocanın bu ifadesine inanırmış gibi yapardık. Kimse de çıkıp bize onunla nasıl baş edeceğimizi, istemenin nasıl edinileceğini söylemezdi. Doğal olarak kadercilerin çocuksu teorilerine körü körüne inanmak zorunda kaldık. En azından bizi telkin ediyor, üstelik çaba göstermenin boşuna olduğunu söylüyordu. Bu teorilerin yanlış olduğunu görmemek için kendimizi tembelliğe verdik yavaşça.</p>

  <p>Dünya üzerinde tüm değerler gibi ahlâki özgürlük de siyasi özgürlük de uğraş vermeyi ve savunmayı gerektirir. Yoğun uğraşların, sebatın ve de becerilerin meyvesi olacaktır. Özgürlüğü hak etmeyen hiç kimse özgür olamaz. Özgürlük ne bir hak ne de bir olgudur, o bir ödüldür. Mutluluk için en elzem, en büyük bir ödüldür. Bir manzara için güneşin ışığı neyse hayatın tüm olaylarında da özgürlük öyledir. Ayrıca ona ulaşamayan, hayatın tüm güzelliklerinden mahrum kalır.</p>

  <p>Elbette özgürlükten kastımız "kendimizi kontrol etmek". Dürtülerimizi, ahlâki duygularımızı ve de kendimizi tamamen kontrol edebilmeyi kastediyoruz. Gerçek özgürlük için kusursuz bir öz hakimiyet gerekir.</p>

  <p>Söylemesi kolay, işimiz zor ve meşakkatli. Cahiller de kendini beğenmişler de başarılı olamaz. Uzun bir çalışmayı ve taktiği benimsemek gerekir. Psikolojiden bihaber, en azından bir bilene danışmadan arenaya çıkarak, satrançta taşların nasıl ilerlediğini bilmeden tecrübeli bir rakibe karşı oynamak gibidir.</p>

  <p>Özgür irade savunucuları bir şey ortaya çıkarmadan veya iradi olarak yaratmadan, bir canlıya veya eşyaya doğasında olmayan enerjiyi veremezseniz özgür değilsinizdir derler!</p>

  <p>Oysa özgürlüğümüzün tek garantisi psikoloji kanunlarıdır. Bu aynı zamanda kendimizi tanımamızı sağlayan tek araçtır.</p>

  <p>Uzun soluklu bir işi isteksiz olarak, sevmeden yapmak, baştan kaybetmek anlamına gelir. Başarmak için işine saygı duyman gerekir. Bakarsan bağ olur ve büyür. Psikoloji kurallarını da düzgün bir biçimde kullanırsanız, sapasağlam bir karara dönüşür. Böylece karıncaya yem olacak bir tohum kasırgalara kafa tutan bir meşeye dönüşebilir.</p>

  <p>Özgürlüğümüzü garantiye almak için yapılması gereken tek şey hayata dair bir planımızın olmasıdır. Psikoloji kurallarına ilişkin bilgi ve becerilerimiz bize değişkenleri ve birleşimleri yöneterek seçilen planı gerçekleştirmemizi sağlar.</p>

  <p>Bizim irade terbiyesi için özgür olmaktan anladığımız şey özgür iradecilere nazaran belki daha cazip gelebilir. Ancak onlardan farklı olarak bizim özgürlük anlayışımız "bağımlılık" gibi içimizdeki düşmanlarımıza karşı daha ciddi koruma sağlar.</p>

  <p>İrade terbiyesi yolunda bize engel teşkil edecek teorilerden kurtulduğumuza göre konumuza geri dönebiliriz.</p>
</body>
</html>