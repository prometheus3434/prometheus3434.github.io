<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/BookStyles.css" type="text/css" rel="stylesheet"/>
</head>

<body>
  <h2>SONSÖZ</h2>

  <p>Önceki bölümlerin umut verici yönü kişinin kendisine rehberlik etmesinin zor olmadığını bize göstermesiydi. Milli Eğitim müfredatı da bu istikamette olsaydı ne güzel olurdu! Çünkü tembelliği ve cinselliği kontrol etmek çok da kolay değildir. Kitabımızın sonuç kısmında bizi umutlandıran şey karakterimizi şekillendirebiliyor olmamız ve irademize sahip çıkmak için kendimizi tanıdıkça ve içgüdüsel isteklerimize hâkim olduğumuz sürece kendimizi kontrol edebiliyor olmamızdır. Katolik kilisesinin insanları kendilerine hâkim olabiliyorsa bizim de böyle bir elit gençlik oluşturmamız mümkündür. Şimdi kimse gelip de bize dinin sahip olduğu imkânların eğitimde olmadığını söylemesin.</p>

  <p>İnsanları birbirine bağlayan ve ilişkileri güçlendiren saygı ve sevgidir. Aksi ise insanları birbirinden ayırır, uzaklaştırır. İşte bu yüzden bir konuşmacının her cümlesini alkışlayan kendini bilmezlerin olduğu bir toplumda küçük dürüst bir grubun varlığı toplumun doğruya yönelmesi için yeterli olur. Atinalıların güzel sanatlar alanında yaptığını, Sparta halkının sergilediği özverili çalışmaları günümüz toplumu da yapamaz mı?</p>

  <p>Dinin onayı olmadan ahlâki karakterin oluşması pek mümkün değildir. Herkesin zamanla psikolojik yapısından da destek alarak dayanılmaz baskılara bile karşı koyabilmesi, kendisine hâkim olması mümkündür. Mümkün olduğuna göre bu iş önemi itibarıyla hayatımızın öncelikli meselesi olmalı. İçsel dürtülerimizi canlandırmaya neden olacak heyecanları, zevkleri, fikirleri hatta duyguları sınırlamak zorundayız çünkü mutluluğumuz irademize hâkim olmaktan geçiyor. Mutluluk yoğun şekilde dikkatimizi irademiz üzerinde tutmamıza bağlı.</p>

  <p>Sadece mutluluğumuz değil zihinsel açıdan gelişimimiz de irade terbiyesinden geçiyor. İşin püf noktası büyük sabır göstermekte saklı. Sanıldığının aksine bilimsel, büyük edebi eserler olağanüstü beyinler sayesinde değil başarılı bir otokontrol ve kendine hâkim olma neticesinde doğar.</p>

  <p>Yüksek öğrenim ve lise eğitimimiz de bu düşünceye göre temelden şekillendirilmelidir. Acilen beyinleri heba eden ezber eğitimi yok edilmelidir. Acilen müfredatın ciddiyetle sil baştan elden geçirilmesi, âdeta işe yaramaz otların, çalılıkların temizlenmesi gibi öğrencilere nefes aldırılması şarttır. Beyni "tıka basa" ezberler yerine aktif düşünmeyi geliştirecek, inisiyatif kullanmaya özendirecek ödevler verilmesi gerekir.</p>

  <p>İrademize hâkim olmayı öğreterek büyük insanlar yetiştirebiliriz çünkü akla atfedilen birincil özellik iradeli ve canlı olmasıdır.</p>

  <p>Yüzyılımızda hedefimizi dış dünyayı keşfe ayırdık. Bu keşifler şehvet ve arzularımızın kabarmasına ve sonuç olarak da daha fazla endişeye, sarsıntıya ve üzüntüye neden oldu. Çünkü dış dünyayı keşfederken iç dünyamızdan olduk. Asıl önemli olan mutluluk kaynağımız zihnî mutlulukları bir kenara bıraktık.</p>

  <p>Çözümü çok basit. İlkokuldan ve ortaokuldan itibaren çocuğa iradesine hâkim olmayı sağlayan ahlâki değerlerin verilmesi şarttır. Henüz ahlâki değerleri olmayan, tembel olmaya eğilimli, aklı başka yerlerde olan çocuğa birtakım kurallar öğretilmeye çalışılır; özgür irade teorisiyle çocuk özgür yetişsin diye de tamamen iradesiz kılınırsa hiçbir işe yaramayan insanlar yetişir. Kişi yavaş yavaş kendisine hâkim olmayı öğrenmek zorundadır. Doğru yöntemlerin uygulanması şartıyla her gencin kendini kontrol etmesinin mümkün olduğunu söylemek gerekir.</p>

  <p>Doğru amaçlar için savaşmanın iyi bir şey olduğu, kendine hükmetmenin akıl için ne denli önemli olduğu unutulmamalıdır. irade terbiyesinin gerekliliğini ve getirisini düşünen herkesin bu işi hayatlarının odak noktasına koyarak kendisi için en önemli mevzu haline getirmesi gerekir.</p>
</body>
</html>