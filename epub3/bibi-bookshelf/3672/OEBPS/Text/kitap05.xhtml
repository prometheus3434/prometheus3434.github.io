<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/BookStyles.css" type="text/css" rel="stylesheet"/>
</head>

<body>
  <h2 id="sigil_toc_id_9">İkinci Bölüm</h2>

  <h3 id="sigil_toc_id_10">Mücadele Edilecek Düşman: Kötü Arkadaşlar</h3>

  <p>Çalışmayı tehdit eden büyük engeller hakkında söyleyeceklerimiz bittiğine göre sıra ikincil derecede sorun teşkil eden düşmanlarda. Doğal olarak seçtiğimiz arkadaşlara dikkat etmeliyiz. Arkadaş dediğimiz figürün arkasında geleceğimizin en azılı düşmanı olabilir. Öncelikle maddi durumu iyi olan ailelerin çocukları gelecek kaygısı olmayışı ve değerler eğitiminin eksikliğinden dolayı gençliklerini boşa harcayıp sonra da yaş ilerledikçe çalışanların işiyle alay edip küçümserler. Bunların dışında daha azılı bir grup daha var ki kendileriyle kolejde karşılaşırız. Onlar daha baştan yenilgiyi kabullenen, işten kaçan pesimistlerdir. Tüm ezik karakterler gibi kıskanç, kendini beğenmiş ve hasettirler. Bunlar kendi türlerinin enteresan bir koludur; sabırlıdırlar, durumları süreklilik arz eder. Sanki umut kırmak için yaratılmışlar; tüm anları depresyonla dolu gibidir. Eksiklikleri belli bir süre sonra kendilerine büyük zararlar vermeye başlar. Eksikliklerinin farkında olduklarından başkalarının da çalışmasına engel olurlar.</p>

  <p>Bir diğer tür ise sadece tembeller... Bara davet ederek seni işinden alıkoyacak, tembelliğe teşvik edecektir. Fransız öğrenciler gelenekleri gereği daha serbest olmaları nedeniyle Alman öğrencilerden farklı olarak alkol tüketmekte daha rahattır. Özgür olmaları özgüven de getirir. Ancak bu özgürlüğü abartırlar. Büyük bir şehirde yalnız kalmaları durumunda bağımlılıklarını yanlarında götürürler. Yirmili yaşlarda kendini beğenmiş tiplerin düşüncelerine uymaya kalkarlar. Yani içi boş ama kanaat lideri olan arkadaşlara uyum sağlamak zorundadır. Bunların güçsüz karakterleri de etkileme gibi bir özellikleri vardır. Yanlarına gelenlerin hayatlarını etkilerler. Otoritelerinin gücü kendilerine körü körüne uyan öğrencilerden gelir ve gün geçtikçe güçlerine güç katarlar. Onların da hayatlarını, akıl sağlıklarını tüketirler. Köle gibi peşinden gidip taklit edenler olur. Chesterfıeld<a id="FNote_17" href="../Text/dipnot.xhtml#FNote17"><sup>17</sup></a> "Sadece kendi başlarına kalsalar, bu kadar ahlâksızlığa yeltenmezlerdi" diye düşünür. Aynı şekilde bu gençlerin mutlulukları içi boş bir parıldamadır. Tıpkı karanlıkta belli belirsiz yanan çürük odun gibi olduğunu söyler aynı yazar. Kendine gerçekten hakim olan genç bu arkadaşların fikirlerinin, önerilerinin eziyet ve tehlike içerdiğini bilir. Kibarca ama kararlı bir şekilde arkadaşlarının taleplerini reddeder. Aklı başında genç, arkadaşlarının düştüğü komik durumlara düşmez ve onların çalışmayla ilgili yerici, saçma muhabbetlerine izin vermez. Çünkü birçoğunun kendi hayatını bile şekillendiremediğini ve tıpkı cansız bir oyuncak gibi girdabın içinde olduklarını bilir. Onlarla konuşurken ruh sağlığı doktorunun aklı yerinde olmayan hastasını dinlediği zaman söylenene çok fazla inanmaması gibi dinlemelidir. Ne yani bana karşı ön yargıları olacak diye, onların sevgisini ve hayranlığını kazanacağım diye verimli çalışma mutluluğuna, sağlığıma, özgürlüğüme mi değişeceğim onları! Mutluluklarının yorgunluktan, kuru gürültüden ibaret olduğunu biliyorken onların saçmalıklarına mı katılayım? Konuşmaların kendilerini haklı çıkarmaya varacağını bildiğim için onların muhabbetlerine asla girmem, boyun eğmem. Yalnızlığı bin kere tercih ederim. Yığınlardan kaçıp sakin, temiz, nezih bir ortam oluşturmayı tercih ederim. Hatta bana bir şeyler katacak öğretmenlere yaptığım çalışmaları göstermekte, hedeflerimden bahsetmekte, akıl hocası olmalarını sağlamakta fayda var. Barda, kafede takılmak yerine müzelerle, gezintilerle veya faydası olacak birkaç gerçek arkadaş sohbetleriyle ilgilenmek gerek.</p>

  <p>Öğrencinin arkadaş gruplarına karşı tavrı sempatik, sevecen olmalı. Onlar yurtta kalıp çalışmak yerine kafelere takılsınlar. Vasat ortamlarda kalacakları kesin. Daha iyi ortamlara da takılabilirler. Aslında kafeye takılmaktan daha büyük tehlike küçük alışkanlıkların köklerini içimize salıp faaliyetlerimizi istila etmesi. Tıpkı Gulliver'in Lilliputlular tarafından yere minik kazıklarla çakılması gibi ... Öğrenci arkadaşlarına uyarak yavaş yavaş onlara bulaşırsa onlara dahil olmanın bedeli de temiz hava yerine sigaralı ortamlar ve atalet olur.</p>

  <p>Diğer bir tehlike ise dikkatin dağılmasına ve gücün tükenmesine neden olan gazete ve dergi yığınlarıdır. Zihin tıpkı dışarıdan alınan uyarıcılar gibi bir akut uyarı alır. Ama bu iki kat daha zararlıdır. Çünkü uyarıcı olarak başlı başına zaten zararlıdır; ayrıca işe yaramaz olması nedeniyle ikinci defa zararlıdır. Gazeteleri okuduktan sonra sinirlenmeyen var mıdır? Ayrıca gazeteleri okuduktan sonra yaşanan zihinsel yorgunluğu verimli ve ciddi bir çalışmayla karşılaştırınca gereksiz bir yorgunluk olduğu aşikardır.</p>

  <p>Kendinize hakim olmak kaydıyla, alışkanlık haline gelmemesi, aklı meşgul etmemesi kaydıyla öğrenci evinde faydalı eğlenceler, öğütleyici muhabbetler yapılabilir. Tercih edeceği bir arkadaş çevresiyle olmasına özellikle özen göstermek gerekir. Önemli eserlere ulaşımı kolaylaştıran matbaanın akıllı zekaların kendilerini bulmasını sağladığı gibi arkadaş çevreleri de kişiyi yanlış tercihlerden alıkoyan birer karakter olabilir. Kendince onlar arasından gönlüne göre arkadaş seçimi sağlanır. Bu arkadaş grupları olmasaydı arkadaş tercihi şansa bağlı kalırdı. Öğrenci toplulukları yüksek karakterlerin ve şahsiyetlerin buluşmaları nedeniyle benzerlikler ya da zıtlıklar oluşturur. Bu da daha sonra ele alacağımız üzere öğrencinin eğitiminde önem arz eder.</p>

  <p>Öğrencinin sosyeteye takılması kolay olmamakla birlikte bunun tek faydası ayrıcalıklı hissettirmesidir. "Sosyete" diye ifade ettiğimiz şey, özellikle taşrada ne akıllı ne de karakter sahibi insanların oluşturduğu bir sosyete değildir. Ahlak yerle birse, kendini beğenmişlik kol gezer, para da her şeyi mümkün kılar. Din gibi paraya tapılırsa öğrenci buradan kendine ancak vasatın altında pay çıkarabilir. Burada kanaatkar olunmasını bekleyemeyiz. Aklın, karakterin üstün tutulduğu bir ortam olmadığı kesin. Böyle bir sosyetik, kültür eksikliği nedeniyle son derece ön yargılıdır. Aptallık bulaşıcı olduğu için de gencin bundan etkilenmesi uzun sürmeyecek, aklı karışacak ve daha da kötüsü acıma ve adanmışlık duygusu ile hakkaniyeti körelecektir. Bu çevre onu kariyer planlarından alıkoyacaktır. Yaşama nedenlerinden alıkoyarak heyecanını yitirmesine neden olacaktır. Onlardan biri olunca Marivaux'nun dediği gibi "sadece seyreden, dinleyen ama asla düşünmeyen" tıpkı penceresinden dışarı bakan biri gibi olacaktır. İlgisizlik, gelecek kaygısının olmaması genci hayattan koparacak, benliğini yitirecek; oldukça can sıkıcı, monoton, isteksiz ve yorucu bir hayata savrulacaktır.</p>

  <p>Konuşulanlar zekice ve eğitsel olmadığından muhabbetler sarmayacak, genç kendini böyle bir ortamda yalnız hissedecektir. Sadece zaman yönünden değil, ahlâki açıdan da kaybetmeye başlayacaktır.</p>
</body>
</html>