<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/BookStyles.css" type="text/css" rel="stylesheet"/>
</head>

<body>
  <h2 id="sigil_toc_id_13">Dördüncü Bölüm</h2>

  <h3 id="sigil_toc_id_14">Çalışmanın Verdiği Mutluluk</h3>

  <p>Zamanın çabucak geçtiği duygusu ne acı bir duygudur. Saatlerin, günlerin, yılların aktığını hissederiz. Bu hareketin bizi yavaş yavaş ölüme götürdüğünü düşünürüz. Vaktini boş işlerle harcayanlar yaş kemale erip de geriye baktıklarında arkalarında herhangi bir eser bırakmadıklarını görünce garip olurlar. Yıllar verimsizce geçmiş gibidir. Hayatın boşa gittiği düşünceye yerleşir, geçmiş nafile bir rüya gibi görünür.</p>

  <p>Ayrıca yavaş yavaş hayattan bir beklentiniz kalmadığında, hayat koşulları gücünüzün limitlerini wrlamaya, günlük hayat monotonlaşmaya başlayınca gelecek daha da hızlanmaya başlar ve geçmişin bir rüya olduğunu içten içe düşünür insan. Daha da acısı bugün de anlamını yitirmeye başlar. İnsan doğasındaki tembelliğin önüne geçemeyenler, kendilerini sosyal hayatın, gidişatın akışına bırakanlar çaresizlik duygusuna batar. İstemeye istemeye hızlı trene konulmuş, gönderilmeye mecbur tutsak gibidirler.</p>

  <p>İtibar da elden gider ama karşı koymaz. En azından mevcudu korumaya çalışır, gelecekle kendini avutmaya çalışır. .Ancak geçmişle yüzleşmediği sürece bunu da başaramayacaktır. Hayattan gelip geçerken herhangi bir iz bırakmayanların, varlığın bir anlamı olmadığı gerçeğini göremedikleri sürece işleri wrdur. Bu duygunun tembeller, dünyevi insanlar, zamanını boşa geçirip herhangi elle tutulur bir eser bırakmayanlar için kaçınılmaz bir durum olduğu bellidir.</p>

  <p>Bu yıkıcı duygudan kurtulmanın yolu ancak devamlı bir çabayla yavaş yavaş gerçekleştirilebilecek bir gayeye bağlanmak ve fikirlerini oluşturmaktan geçiyor. Aksi halde hayatın gerçekleriyle karşı karşıya kalırız. Çiftçinin ektiğini biçmesi gibi yazar da işinde zirveye ulaştığında toplumun saygısını k^azanmak suretiyle eserlerinin neticesini alır. Her yeni gün yazara emeğinin karşılığını sunar. Hayatı verdiği eserle şekillenir, hayatı somut olarak esere dönüşür. Böylece çalışan insanın yaşamı tembelinkinden bariz bir şekilde farklıdır diyebiliriz.</p>

  <p>Günlük tembelliğimiz bizi yaşama hevesimizden uzaklaştırır; yerine içi boş ve değersiz hayaller koyar. Sadece düzen, sükunet ve verimli çalışmakla hayat gerçek mutluluğuna kavuşur. "Yaşadığımı hissediyorum" diye tabir edilen duyguyu sadece çalışmayı alışkanlık haline getirerek elde edebiliriz. Bu ise çalışma isteğini dörde katlar ve tembel bundan haberdar değildir.</p>

  <p>Ayrıca, şayet zihnen çalışanların hayatında kendilerine ayırdıkları eğlenceli vakitler ve faal bir hayatın verdiği mutluluk olmasaydı tembel olmaktan başka bir seçenekleri olmazdı. İşte bu yüzden zihnen çalışanların kargaşadan, can sıkıcı çalışma ortamından, endişelerden kolaylıkla çıkabilmesi, diğer mesleki alanlar tarafından kıskançlıkla karşılanır.</p>

  <p>Pascal; "Maer'e yaptığım seyahat nedeniyle sağlık sorunları yaşadım, bu nedenle inanılmaz tembellik yaptım. Bunun bir insanda kabullenemeyeceğim ender özelliklerden biri olduğunu öğrendim?' "Bir asker veya çiftçi hayat koşullarından şikâyet ederse onu işsiz bırakın"<a id="FNote_19" href="../Text/dipnot.xhtml#FNote19"><sup>19</sup></a> diyor.</p>

  <p>Doğrusu tembel, bir "hotontimorümenos" yani kendi kendisinin celladıdır. Tembellik insanın kendi kendisine, bedenine, aklına verebileceği bir eziyettir. Bu ağır ve acı eziyet özellikle kısa zamanda zengin olup çalışmak zorunda olmayanlarda baş gösterir. Bunalıma girer, sıkıntılarını her yere götürür, problemlerini cinsellikle çözmeye kalkışır, çözümü yanlış yolda aradığından dolayı sorun daha da büyür.</p>

  <p>Tamamıyla tembel olan çok azdır. Bir atasözü der ki: "şeytan tembellerden beslenir". Meşguliyeti olmayan beyin kısa zaman sonra gereksiz şeylerle ilgilenmeye başlar. Hiçbir şey yapmayan kişi sıkıntılarını tekrar tekrar çiğniyor gibidir. Bu geviş getirme, beyni beslemediği gibi onu bitirir de. Doğru şekilde kanalize edilmeyen enerji faydalı amaçlar uğruna harcanmadığı, verimli kullanılmadığı takdirde kötü niyetli hislerimizin kurbanı olur. Belli belirsiz kişilik sorunlarımız ortaya çıkar. Günlerimiz, uykularımız zehirlenmeye başlar. Yakından bakacak olursak Lort hayatı görüldüğü gibi istenilecek bir hayat değildir. Zevkler bile eziyete dönüşür çünkü hareketsiz bir yaşam keyif vermez. Gerçek zevk çabada gizlidir. Tembellik bedene de sirayet eder, ilişkilerimizi, beslenme düzenimizi dolayısıyla sağlığımızı etkiler. Akıl ise durağanlaşır, boş ve yorucu işlerle meşgul olur. Halk arasında söylendiği gibi kafayı yemeye başlar. Azme gelince; tembel insanda ne denli eksik olduğunu söylemeye gerek yok. Her çaba eziyete döner, o kadar ki alakasız yerleri ağrır. Onun için ne zor iştir çalışmak! Devamlılık, süreklilik gerektiren çalışma irade terbiyesi için çok değerlidir. Tüm meslekleri ama özellikle zihnen çalışmayı gerektiren iş alanlarını ilgilendirir. Çünkü bedensel çalışma alanlarında zihin başka şeyleri düşünmeye izin verir. Aksine zihinsel iş alanlarında dikkat ve duyguların tamamıyla kontrolü gerekir.</p>

  <p>Akıl üzerinde diktatör gibi etkisi olan bu irade gücü, sıkı bir şekilde takip edilip yorulmazsa, yönlendirilip saatlerce meşgul edilmezse, çalışma isteğini ve kendi kontrolümüzü kaybederiz. Mutluluğun sırrı aklı ve duyguları yönetebilmekten geçtiğine göre mutluluğun felsefe taşını keşfetmiş oluyoruz.</p>

  <p>Çalışma kelimesine, eziyet, yorgunluk, acı gibi ifadelerin yakıştırılması son derece üzücüdür. Psikolojide basit bir kuram der ki; aşırıya kaçılmadığı takdirde tüm çalışmalar mutluluk verir.</p>

  <p>Montaigne erdem konusunda şu yorumu yapıyor: "Erdemin en belirgin göstergesi sürekli olmasıdır. Daima huzurlu ve sakindir. Erdem ulaşılmaz Kafdağı'nın tepesinde değildir. Yaklaşan tutar, tıpkı verimli güzel kırlardaki çiçekler gibidir. .. Ulaşan için yol çiçekli, gölgeliktir. Yüce erdemden uzak olanlar içinse ulaşılamaz, korkutucu, tehlikeli yollardan geçilen, kayalıkların arkasında bir yerdeymiş gibi bir resim çizilidir. İnsanların korktuğu bir hayalettir."<a id="FNote_20" href="../Text/dipnot.xhtml#FNote20"><sup>20</sup></a> Montaigne erdemle ilgili söylediklerini zihinsel çalışmayla ilgili de söyleyebilirdi. Gençleri zihnî çalışma hakkında bilgilendirirken benzer şekilde "bunun tıpkı verimli güzel kırlardaki çiçekler gibi" olduğunu söylemek gerekir. Çalışmanın verdiği mutluluk basit bir mutluluk değildir. Çalışmak sadece hayatın tadını kaybetmesine, ulaşılamaz bir hayal olmasına mani olmakla kalmaz aynı zamanda aklın saçma işlere kapılmasına da engel olur, varlığıyla mutluluğun kaynağı olur. Varlığıyla hantallıktan kurtarır. Sağlam adımlarla, yüksek, asil bir çevreye girmemizi sağlar. Çıkarlarımızı korumamızı sağlar. Tembel insan yaşam kaynağı olarak düşük seviyeli bir gruba ihtiyaç duyarken çalışkan olan kendi kendine yeter. Tembel, varlığını sürdürmek için başkalarına ihtiyaç duyacağından "çalışmak özgürlüktür" deyimini doğrularcasına bağımlı kalmasına sebep olacak bin bir çeşit hizmet vermek zorundadır.</p>

  <p>Yunan filozof Epiktetos olayları ikiye ayırır. Bizden kaynaklananlar ve bizden kaynaklanmayanlar. Bizden kaynaklanmayanların da acılarımızdan, hayal kırıklıklarımızdan kaynaklandığını söyler. Tembelin mutluluğu sadece başkalarına bağlıyken, çalışmaya alışık olan işiyle meşgul olarak mutlu olur.</p>

  <p>Üstelik günler birbirini takip ederken tembel boş geçen günleri sayar, çalışkan ise başarılarını pekiştirir. Her geçen hafta değerlendirmelerinin sonucunda becerilerinin geliştiğini fark eder. Bu düzenli yükseliş gün geçtikçe onu zihinsel anlamda ileriye götürür. Ahlaki olgunluk sonrası beyin hiç olmadığı kadar parıldarken tembel gün geçtikçe daha da geriler. Akıllı etrafındakilere karşı otoritesini güçlendirir.</p>

  <p>Daha sonra ne olur? Yaş ilerledikçe anlamsız zevklerden uzaklaşırken, tamamıyla egoist tatminler geride kalırken, kültürel anlamda kendisini geliştirdiği hayatın gerçek mutlulukları kalır. Yıllar ilerledikçe bu mutluluk kaynağı tükenmez. Bilime, edebiyata, doğaya, hümanizme olan ilgisi azalmaz.</p>

  <p>Quinet'in dediği gibi: "Yaşlılık geldiğinde insanların bahsettiğinden daha sempatik buldum. Gençliğimden daha huzurlu, daha rahat. .. Oysaki bana bahsedilen karanlık, soğuk, dar, karamsar bir yaşlılık idi. Ben ise hiç olmadığım kadar geniş ufuklara sahip oldum. Her şey gözümde daha net. .. Hiçbir şeye değişmem bugünümü."<a id="FNote_21" href="../Text/dipnot.xhtml#FNote21"><sup>21</sup></a>

  </p>
<p>Zihnen çalışan insanın genelde mesut bir hayatı vardır. Çünkü gerçek mutluluklardan yoksun değildir. Hayatı mutlu kılan budur. Tembelin sandığı "hayat bir hayalden ibarettir" fikrini aklımızdan kovar. Dış etkenlerin bizi oyalamasından alıkoyar. Aklın fuzuli işlerle meşgul olmasına izin vermez. Çalışmanın dolaylı faydaları da vardır. Kalıcı huzur, elit insanlık sitesinde şaşalı bir hayat, saygılı, mutlu bir yaşlılık dönemi sunar. Ruhun ve iç huzurun dışında çevremize karşı otorite kurmamızı sağlayan düzgün bir benlik ve başarı duygusu verir. Bu huzuru lüks hayatına, malına, şanına, gücüne rağmen bulamayanlar var. Çalışkan insan bunu çok doğal bir şekilde, çalışmanın ürünü olarak elde eder.</p>

  <p>Buraya kadar içimizdeki kaynaklar üzerinde durduk. Bundan sonra da genel olarak dış ortamlara göz atacağız, irade terbiyesini güçlendirecek yardımları yakından inceleyeceğiz.</p>
</body>
</html>