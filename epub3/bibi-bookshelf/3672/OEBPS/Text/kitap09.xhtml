<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/BookStyles.css" type="text/css" rel="stylesheet"/>
</head>

<body>
  <h2 id="sigil_toc_id_17">İkinci Bölüm</h2>

  <h3 id="sigil_toc_id_18">Büyük Üstatların Etkisi</h3>

  <p>Öğrencilik hayatında ve eğitim süreci devam ederken çocuğun eğitimi öğretmen-öğrenci iletişimine bağlıdır. Oysa öğrenci yalnız kaldığında motivasyon eksikliğini kendi başına da sağlaması mümkün. Doğrusu yaşayanlara nispeten daha fazla destek alabileceğimiz ölüler var. İşin gerçeği hayatı canlılardan daha iyi aktarabilen ölüler mevcut.</p>

  <p>Kanlı canlı, konuşan insan eksikliğinde moral motivasyon için bunlardan daha muhteşem bir destek olamaz. "Büyük şahsiyetler ordusu" bizim doğru bir şekilde mücadele etmemize yardımcı olur. "Yüzyılların en önemli kişileri" eğitimimize büyük katkılar sağlar.</p>

  <p>Jules Michelet "en karamsar zamanımda, gelecek kaygısının olduğu, düşmanın kapıda olduğu bir dönemde, iç düşmanlarımın benimle her daim alay ettiği bir günde, bir perşembe sabahı, her yer karla kaplı iken ateşsiz evde akşam eve ekmek gelip gelmeyeceğini de bilmiyorken benim için her şey bitmiş gibiydi. Bir anda kendimi toparlayıp içimde beliren stoacı bir canlılık hissiyle, soğuktan donmuş elimi meşe masama vurdum. Gençliğim ve gerçekten canlı bir istek uyandı içimde... Bu eril canlılığı içimde hissetmeme neden olan kimdi? Her gün beraber olduğum kişiler yani en sevdiğim yazarlar. Gün geçtikte bu muhteşem grup beni biraz daha çekiyordu."</p>

  <p>Stuart Mill de babasının zorluklarla baş etmeyi başarmış kişilere ait kitapları başucuna koyduğundan bahseder. Seyahat kitapları, Robinson Crusoe ve daha sonraları Platon'un Sokrates'i ve Tugot'nun Condorcet'nin hayatını anlattığı eserlerin büyük etkisinden bahseder. Doğrusu bu gibi eserler insanın hayatında derin ve kalıcı izler bırakır. Büyük düşünürlerin muhteşem etkileri! Sokrates'in iki bin yıl sonra bile güncelliğini yitirmeyip genç dimağlarda heyecan uyandırması büyüklüğünün göstergesidir.</p>

  <p>Katolik kilisesinin laik azizleri gibi bizim de gençliğe örneklerimizin olmaması ne acı! İnsanın Spinoza gibi bir filozofun eserlerini okuyup etkilenmemesi mümkün mü? Büyük insanların hayatlarını bir araya toplayan bir kitabın olmaması büyük kayıp. Klasik eğitimimizin yüksek erdemli insanlar yetiştirme gibi bir misyonu yok mu? Zaten halihazırda bu seviyeye gelmiş bir kimseden gereken eğitim alınamaz mı yani?</p>
</body>
</html>