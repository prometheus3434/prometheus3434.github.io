<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/BookStyles.css" type="text/css" rel="stylesheet"/>
</head>

<body>
  <h2 id="sigil_toc_id_25">Dördüncü Bölüm</h2>

  <h3 id="sigil_toc_id_26">İrade Terbiyesinde Beden Sağlığının Önemi</h3>

  <p class="parT">I</p>

  <p>Buraya kadar konunun psikolojik yönünü ele aldık. Şimdi de kendini kontrol etmenin fizyolojik şanlarını ele alalım.</p>

  <p>İrade ve onun en güçlü göstergesi olan dikkat, sinir sistemimizin ayrılmaz parçalarıdır. Şayet sinir sistemimiz hızlıca zayıflar veya zayıfladığında kendini toparlaması uzun zaman alırsa artık azim ve çaba göstermek de imkansız hale gelir.</p>

  <p>Bedensel zayıflık, cılız iradeye ve yetersiz, bitkin dikkate sebep olur. Tüm çalışmalarımızda gördük ki diğer etkenlerden daha ziyade başarıyı getiren en büyük etken enerji durumumuzdur. Meşhur bir söze göre kendini tanıma yolunda ilk şart "iyi bir hayvan" olmaktan geçiyor. Moral açısından kendimizi iyi hissettiğimiz zamanlarda bedenimiz de tıpkı düzgün notalar çalan, akordu iyi yapılmış bir enstrüman gibi olur.</p>

  <p>Canlı olduğumuz zamanlarda isteğimiz yüksek, dikkatimiz de faal olur. Aksine cansız, bitap olduğumuz zamanlarda zihnimizi bedenimize bağlayan ağır zincirlerden ve isteksizlikten kaynaklanan çöküntüden kurtulamayız. Unutmayalım ki yorulmadan yapılan işlerin mükafatı kendini iyi hissetmek ve uzun soluklu mutluluktur. Yorgunluk daha işin başında meydana gelirse başlangıçta hissedilmesi gereken tatlı gayret yitirilir; yerine nahoş bir kuvvetsizlik ve tiksinti gelir. Size haz vermeyen bir çalışmada başarı ödül olmaktan çıkar; görev ise eziyete, acıya dönüşür.</p>

  <p>Üstelik bütün psikologlar fiziksel durumun ruh sağlığı açısından önemi konusunda hemfikirler. Kan dolaşımımız beynimize temiz kan pompaladığı zaman aklımız da hatıralarımızı ve davranışlarımızı uzun süre doğru şekilde kontrol eder.</p>

  <p>Kalıcı ve sürekli iradenin bir koşulu mutluluğa şartlanmış şekilde yaşamamaktır. Çünkü mutluluk çalışmanın bir sonucudur. Daha önce de söylediğimiz gibi mutluluk hayatın sıfırlarının önüne eklenen sayı gibidir. Hayata gerçek anlamda değer katar.</p>

  <p>Ne yazık ki zihnî faaliyetler yanlış anlaşıldığı zaman kötü sonuçlanabilir. Zira bir zihnî faaliyet bedenin hareketsiz kalmasını, evin dört duvarı arasında oturup kalmayı gerektirebilir. Sonuç olarak fiziki bir iş olmadığından oturmayı gerektirir. Bunun yanı sıra bir de sağlıksız beslenmeyi eklemek lazım. Midenin etrafı sinir ağıyla çevrili olduğundan bu organdaki düzensizliklerin sinir sistemine etkisi büyük önem arz eder. Yemekten sonra kan başa hücum edince başımız ağrır, ayaklarımız kolaylıkla soğur. Üzerimize ağırlık çöker. Sinir sistemi yavaşlar. Zihnini kullanarak çalışan birçok kimse bu durumu kontrol etmekte zorlanır. Kalp sıkışır, mide kasılır. Sinirsel sorunlar baş gösterir çünkü nevrotik sorunların başlangıcı genel olarak beslenmeyle ilintilidir. Beyin dengeleme görevini yitirmiş, sakin yaşantının yerini huzursuzluklar almaya başlamıştır.</p>

  <p>Sağlığımız kötüleştiği zaman ruh halimiz de ona eşlik eder ve kendini kontrol etme gücünü yitirmeye başlarız. Meşhur bir ifadesinde Huxley bizi satranç taşlarına benzetir. Karşımızda sabırlı ve acımasız bir rakip var; en ufak hatada bizi yenmeye hazır. Ama iyi oyuncuyu kimse mağlup edemez. Rakibimiz ise doğa; kurallara uymayan kimseye acımaz. Bilim insanları tarafından yapılan keşifler kurallarımızı teşkil eder. İşte en azından bu kurallara uyarak sağlığımızı koruyabiliriz.</p>

  <p>Sağlığımızı koruma savaşını, özgürlüğümüzü kazanmak için verdiğimiz savaşa benzetebiliriz. Bu, olsun demekle olacak bir iş değildir. Sağlıklı olmak için birçok hususa dikkat etmek, detaylar üzerinde itinayla durmak lazım gelir. Sıcağa, soğuğa, neme, havanın temizliğine, aydınlatmaya, yemeğe, spora vs. dikkat etmek şarttır.</p>

  <p>Bunca şeye dikkat ederek yaşamak hayatı çekilmez hale getirir diyeceksiniz. Bu itina bir alışkanlık meselesi. Kötü bir yemeğin sebep olduğu zaman kaybı, normalde yemeğe ayırdığımız zamandan daha fazladır. Biraz çıkıp gezinmek için gereken zaman midemiz tıka basa doluyken kahvede gazete okumaktan veya koltuğa çakılmaktan daha fazla zaman kaybettirmez. Çalışma alanınızı ara sıra havalandırmak veya biraz hava almak zaman kaybı olmaz. Hayatı kolaylayacak belirgin önlemler almak yeterli olacaktır. Mantığımızı kullanarak önlem alamayışımızın sebebi ise tembelliktir. Zihinsel tembellik önlem almamıza, fiziksel tembellik ise harekete geçmemize engeldir.</p>

  <p>Bir daha söylemek gerekirse, sağlık bizim için ödül olacaktır. Yani mutluluğun, başarının hatta tüm hususların ön koşulu, olmazsa olmazı sağlıktır.</p>

  <p>Bu arada üzerinde duracağımız en mühim husus beslenme. Esas mesele ise yediğimiz besin maddelerinin türleri ve miktarı olacaktır. Günümüzde hiçbir yağlı yiyeceğin ve karbonhidratın doku oluşumunda proteinin yerini tutmadığı bilinmektedir. Yani beslenmede protein zorunlu bir ihtiyaçtır. Diğer yandan makul miktarların aşılması durumunda son derece ilginç sonuçlar doğabilir. Aşırı derecede alınan protein, organlarda, alınan miktardan katbekat fazla albümin oluşmasına neden olabilir. Günlük almamız gereken protein miktarı yaklaşık 75 gram azotlu besin maddesine eş değerdir. Bu miktarın üzerinde alınan besin, kaslarda fazladan protein oluşmasına neden olacaktır. Ancak gençler günlük yemesi gereken et miktarının iki, üç kat fazlasını yiyebiliyor.</p>

  <p>Diğer yandan miktarı ne olursa olsun alınan proteinin yanında karbonhidrat veya yağlı besinler almazsanız protein faaliyete geçer ve birikme başlar. Bu yüzden 75 gram proteinle beraber bu besin maddeleri de alındığında proteinin olumsuz etkisi azalacaktır. Yukarıda belirtilen miktara dengeleyici azot miktarı denilir.</p>

  <p>Ayrıca hareket nişasta ve yağların parçalanmasına neden olur. Bilindiği üzere bir kişinin günde alması gereken kalori miktarı 2800 ila yoğun çalışıyorsa 3400 kalori civarında olmalıdır.<a id="FNote_31" href="../Text/dipnot.xhtml#FNote31"><sup>31</sup></a> 75 gram proteinin 307 kalori verdiğini kabul edersek günlük ortalama 3000 kaloriye ihtiyacı olan zihnen çalışan biri için geriye yaklaşık 2700 kalori kalıyor demektir. İlave olarak sadece 200 ila 250 gram yağ yaktığımıza göre (225x9,3 =2092 kalori) geriye kalan yaklaşık 600 kalori için de 159 gram karbonhidrata ihtiyacımız var demektir. Herhangi bir besin maddesinin karbonhidrat değerine göre günlük almamız gereken besin maddelerini bulmak zor olmayacaktır.</p>

  <p>Bu veriler, çok yediğimizi, özellikle çok fazla et yediğimizi gösteriyor. Mideye ve bağırsaklara inanılmaz bir yük bindiriyoruz. Abarttığımızı zannedeceksiniz. Oysa sindirim esnasında mide sıvıları salgılanmasaydı mide ve bağırsak çeperlerini sindirmeye başlardık. Sindirim bile kocaman bir iş. Bağırsakları düz bir zemine yayarsak yaklaşık 30 santimetre kalınlığında beden uzunluğunun yedi, sekiz kat fazlası olur. Mide ve bağırsakların yüzeysel olarak çalışma alanı en az beş metrekaredir.</p>

  <p>Her gün durmadan kendini yenileme çalışmasını, mideyi ve bağırsakları kaplayan villusların öğütme için harcadığı enerjiyi ve yüksek miktarda sıvıları, pankreas ve safra kesesinin salgıladığı sıvıları, midenin peristaltik hareketini de eklersek gereken muazzam enerjiyi bir düşünün.</p>

  <p>Fazla yemek yiyenlerin sadece sindirim sistemleri için yaşayan insancıklar olduğu açık değil midir? Bu gruba bir lokmada yutulan miktarın fazlalığı nedeniyle sindirim sıvılarının yeterince çiğnenmemiş besinleri öğütemediği, sindirim sistemi yavaş kişileri de ekleyelim.</p>

  <p>Besin maddelerinin protein, yağ, karbonhidrat içeriklerini gösteren bir broşür hazırlanması ne iyi olurdu. Besin maddelerinin azot miktarını bilebiliyoruz ancak azot içeren tüm maddelerin yapıcı etkisi olmadığı da bilinmektedir. Bu tür bir tabloyla herkes kendi menüsünü oluşturabilir. Düzgün beslenen ve sindirim sisteminin yükünü hafifleten insan, zihinsel faaliyetleri için de faydalı bir iş yapmış olur.</p>

  <p>Gün içinde yenilen öğün sayısı ve vakti miktar konusuna nazaran pek de önemli değildir. Gençleri şişman görmek istemiyoruz.</p>

  <p>Bu konuyu kahveden bahsetmeden kapatmayalım. Özelliğinin yitirilmesine ve asabiyete neden olan filtre kahveyi çok fazla tavsiye etmiyoruz. Arap kahvesi olarak hazırlanan kahve ise sindirime faydalıdır. Sabah içilen bir fincan kahve çalışanların sabah halsizliğini alır ve zihinsel canlılık verir. Elbette abartmadan, derhal işe koyulmak kaydıyla bir miktar tüketmekte sakınca yoktur.</p>

  <p>Temiz hava teneffüs etmek mecburidir. İşin doğrusu temiz hava sanki bir ihtiyaç değilmiş gibi düşünenler var. Gençlerin biraz serin havadansa kirli havayı tercih ettiğini gördüm. Bu anlamda eğitim yuvalarının son derece ilkel kaldığını söylemekte fayda var. Temiz havaya ihtiyaç duyan organizma bu mekanlarda kötü havaya maruz kalmaktadır. Öğrenci için de aynı şey geçerli. Odasında otururken kirlenmiş havayı tekrar teneffüs etmek zorunda kalır. Oysaki temiz havada çalışması lazım.</p>

  <p>Diğer yandan sağlıklı bir kimse dolaşabilir, yüksek sesle okuyabilir, konuşabilir. Bilindiği üzere sağır ve dilsizler ise konuşmak için gereken nefesi almadıklarından akciğerleri küçük kalır ve birkaç santimetre önlerindeki mumu bile söndürmekte zorlanırlar. Yani konuşmak akciğerlerin enerjik çalışmasını sağlar.</p>

  <p>Kambur bir şekilde okuma veya yazma pozisyonu nefes almayı ve uzun vadede çalışmayı zorlaştırır. Bunun için sırtımızı dik tutma alışkanlığı edinip solunum sistemimizi rahatlatmamız lazım.</p>

  <p>Bu da yetmez. Düzenli olarak nefes molası vermek gerek. M.Lagrange buna "nefes jimnastiği" diyor. Sabah kalkınca istem dışı yaptığımız gerilme hareketlerine benzer. Kolları yavaş yavaş kaldırıp derince nefes alarak yanlara açalım sonra da indirirken nefes verelim. Kolları kaldırırken büyümeye çalışır gibi ayak ucuna kalkmak omurganın düzelmesine, kaburgaların aşağıdan yukarıya doğru açılmasına ve dolayısıyla nefes alanının genişlemesine yarayacaktır. Ayrıca bu egzersiz kaburgalarda ankiloz oluşumuna engel olacak, akciğerlerde kıvrılmış, oksijenin ulaşamadığı birçok vezikülün açılmasını sağlayacaktır. Böylelikle kan ve oksijen alanı artacaktır. Marey, dinlenme esnasında bile insanı rahatlatan solunum egzersizlerinden bahsediyor. Bu tür nefes çalışmaları sadece nefes almayı kolaylaştıracaktır. Yani gerçek anlamda spor yapmanın yerini tutmaz. Aslında tek başına spor da bir anlam ifade etmez. Spor, beslenme fonksiyonlarının gelişimine fayda eder.</p>

  <p>Az önce gördüğümüz üzere nefes çalışmalarıyla odada nefes kapasitemizi arttırabiliriz. Ama kanın daha rahat dolaşmasının ve kolayca akciğere ulaşmasının önemini unutmamalıyız. Kan dolaşım sistemi ve solunum sistemi aynı amaca hizmet eden benzer iki sistemdir. Birini etkin hile getirdiğimizde diğerini de çalıştırırız.</p>

  <p>Antoine Lavoisier 1789'da Bilim Akademisi'nde yayımladığı bir makalede aç karnına yapılan bir kas egzersizinden sonra vücudun dinlenme haline nazaran üç kat daha fazla oksijen tükettiğinden bahsetmişti. Dolayısıyla egzersizin birincil hedefi bedene kayda değer miktarda oksijen sağlamaktır. Genel itibarıyla hareketsiz duran gencin enerjisi düşecektir. Buna mukabil temiz hava teneffüs eden genç ise temiz kanla ve dinç bir nefesle işe koyulacaktır. Böylece beyin daha etkin ve daha enerjik çalışacaktır. Ayrıca damar sağlığı da kalbin çalışmasını doğrudan etkiler. Hareketsizlik nedeniyle daralan damarlar kalbin rahat çalışmasına engel olacaktır.</p>

  <p>Bedensel aktivitenin faydası bunlarla da sınırlı değildir. Paul Bert'in ispatladığı gibi oksijeni vücuda kaslar sabitler. Kaslar gerçek anlamda bir solunum organıdır. Solunan oksijen sayesinde kaslarda bulunan yüksek miktardaki karbonik asit bedenden uzaklaştırılır. Bu dönüşüm ne kadar fazla olursa yağ yakımı da o kadar yüksek olur. Hareketsizlik nedeniyle "yakılamayan" yağlar ise bedende depolanmaya başlar ve obeziteye neden olur. Bu yağlanma sadece bedensel tembelliğe değil aynı zamanda eklem iltihapları, gut, nefes kokusu, böbrek taşı gibi hastalıklara da sebep olur. Ancak kaslardaki solunum sadece çalışma esnasında devam etmez. Çünkü gördüğümüz üzere bu organlar solunumu uzun bir süre devam ettirir.</p>

  <p>Üst gelir düzeyine sahip ve çok fazla yemek yiyen ailelerin çocukları için spor yapmak daha da elzemdir. Çok fazla beslenir bir de üzerine hareketsiz kalırsak bağırsak sıvıları diye adlandırılan kilüste yükselme meydana gelir. Bu rahatsızlık daha çok akşam aşırı yenilen yemek sonrası hemen yatıp sabah kalktığımızda ortaya çıkar.</p>

  <p>Yakılacak maddelerin kandaki miktarı nedeniyle kan daha katı hale gelir ve doğal olarak mide tembelleşir. Sabah kalktığınızda ise çelişkili bir durum ortaya çıkar. Halsizlik ve beyin durgunluğu yaşanır. Çok acı bir gerçek bu durgunluğun nedenini şöyle açıklıyor. Kanda bulunan oksijen miktarındaki azalmaya bağlı olarak yorgunluk hissi artar ve çalışma isteğimiz de azalır.</p>

  <p>Kısacası spor enerjik olmayı ve hızlı sindirimi sağlar. Zengin kan dolaşımı da istenmeyen maddelerin vücuttan atılmasını sağlar. Egzersizin sağlığa yaptığı katkının yanı sıra midenin sindirim için şart olan mide hareketliliğine de faydası olduğunu eklemek lazım.</p>

  <p>Genelde oturma veya ayakta durma pozisyonunda olmamız nedeniyle karın kaslarını saran bölgede yağlanma olur. Lagrange, Yetişkinlerde Sportif Etkinlikler isimli muhteşem kitabında İsveçli atletlerin bu konuya getirdikleri çözümden bahseder. Evde yapılacak yedi hareketle söz konusu bu yağlanmaya engel olmak mümkündür.</p>

  <p class="parT">II</p>

  <p>Buraya kadarki bölümde egzersiz yapmanın insan sağlığına sindirim açısından faydalarını anlattık. Sağlam bir organizmanın varlığı irade ve dikkat olan konumuz açısından olmazsa olmazdır. Kas çalışması irade terbiyesinde daha az önemlidir ancak özel bir yer teşkil eder. Doğrusu çocuklar kas gelişimine bağlı olarak yavaş yavaş kendini aşmaya, utangaçlığını atmaya başlarlar. Uzun soluklu kas gelişimi hareketlerimize hakim olmaya, kendimizi kontrol etmeye ve dikkatimizi disipline etmeye yarar. Hangi birimiz en tembel anımızda kalkmak, harekete geçmek, dışarı çıkmak ister? Bunları gerçekleştirmek çok zor gelir insana. Diğer yandan fiziksel çalışmanın veya canlı etkinlikler yapmanın (yürümeyi bunların dışında tutuyoruz çünkü yürüyüş belli bir süre sonra otomatikleşmeye başlar) irade ve dikkat terbiyesine katkısı olduğu aşikardır. Dikkat bozukluğu olanlara da fiziksel etkinlikler önerilir.</p>

  <p>Fiziksel çaba, istek gerektirir böylece irade gelişir. Tıpkı bütün yeteneklerimizin tekrarla geliştiği gibi. Üstelik fiziksel etkinlikler yorucu olmaya başlayınca acı vermeye başlar. Acıya dayanma istekli olmak değil de nedir? Fiziksel etkinlik irade terbiyesinde başlı başına bir temel eğitim gibidir.</p>

  <p>Peki fiziksel etkinliğin zekaya faydası yok denilebilir mi? Alakası yok. Etkisinin olduğu bir gerçek. Fiziksel tembellik fecidir, algılarımızı zayıflatır. Doğal olarak evde kalmak ister, monotonluğu tercih ederiz. Sonra da can sıkıntısı. Bu sıkıcı durumla hepimiz karşılaşmışızdır. Sebebi fiziksel olarak hareketsizliktir ve paralelinde zihinsel yavaşlama gelir. Dışarı çıkıp biraz köy, kasaba, dağ yürüyüşüyle zihin açılır, enerji ve canlılık gelir. Fiziksel hareketliliğin yetilerimizin üzerine etkisi yadsınamaz.</p>

  <p class="parT">III</p>

  <p>Faydası olduğu kanıtlanmış olmasına rağmen gencin fiziksel aktivitelerini yakından takip etmekte fayda var. Genellikle iki şey birbirine karıştırılır; sağlıklı olmak ve kas çalışması.</p>

  <p>Sağlık dediğimiz, solunum organlarının ve sindirim organlarının iyi çalışmasıdır. Kendini iyi hissetmeyi, iyi sindirmeyi, rahat nefes almayı, düzenli ve enerjik bir kan dolaşımını ve ani hava değişikliklerine karşı kolaylıkla uyum sağlamayı beraberinde getirir. Bu dayanıklılık özellikleri ise kas miktarı ile alakalı değildir. Salonda vücut çalışan birinin sağlığı, ofiste çalışıp da adale kuvveti zayıf olan birinden daha kötü olabilir. Ağır vücut çalışmalarını önermediğimiz gibi sakınmalıyız da. Çünkü aşırı egzersiz gerektiren bu çalışmalar boyun ve başın fazlasıyla yorulmasına yol açar. Zihinsel çalışmalar için başın ve boynun korunması şarttır.</p>

  <p>Yoğun bedensel çalışma sadece fazla alınan besin maddelerinin yakılması için gerekli olabilir. Beyni ne kadar yorarsanız, fazlalıkları yakmak için o kadar az kas çalışmasına ihtiyaç kalır. Bu konuda mesela masa başında sürekli aynı işi yapan memur ile görevlerini layıkıyla yerine getiren bir öğrenciyi enerjiyi yakma açısından karşılaştırmaya gerek bile yok.</p>

  <p>Gariptir Fransa'da, İngiltere'deki gençlerin aldığı atletik eğitim bilimsel anlamda araştırılmadan övgüyle anlatılıyor. Yıllık pansiyon ücreti 5000 frank<a id="FNote_32" href="../Text/dipnot.xhtml#FNote32"><sup>32</sup></a> tutan birkaç meşhur İngiliz kolejine hayranlık duyulmakta.</p>

  <p>Oysa akıllı İngilizler, okullarında abartılı fiziksel egzersiz yapılması taraftarı değil. Wilkle Collins 1871 yılında yayımladığı Karı-Koca kitabının önsözünde İngiliz toplumunda kabalığın ve serseriliğin arttığından bahseder ve çoğunlukla vücut çalışmalarının bunda rolünün olduğunu ifade eder.</p>

  <p>Tarafsızlığı tartışılmaz olan Matthew Arnold ise Fransız eğitim sistemini savunur. Ona göre barbarlar ile zevksizler arasındaki fark barbarlar sadece gururu, kabalığı, sporu, gürültülü zevkleri, eğlenceyi sever. Zevksizler ise ancak para kazanmayı, koşuşturmayı ve dedikoduyu sever. İngiliz eğitiminin barbar ve zevksiz tipler yetiştirdiğini söyler.</p>

  <p>Tüm gücümüz birbirinden ayrı iki kompartımanda bulunmuyor. Zihnî çalışmalar için gereken güçle fiziksel gücümüz aynı kompartımandadır. Bu sebeple aşırı derecede sarf edilen fiziksel kuvvet zihinsel çalışmalar adına da birer kayıptır. Eğer düşüncesizce bedenini fermente içkilerle veya ilaçlarla doldurur sonra da zor bela bedeninden atmak için spor yapar ve muhteşem vücudunu aynada seyredersen bir şey diyemem. Ama geleceğin doktoru, avukatı, bilim adamı, edebiyatçısı açısından bunlar anlamsızdır.</p>

  <p>Günümüzde büyük zaferler büyük kas gücüyle kazanılmıyor. Büyük buluşlarla, büyük fikirlerle oluyor. Muhteşem sporcu kaslarımız bir Pastör'ün, Ampere'in veya Malebranche'ın aklı ermez. İşin doğrusu ne kadar antrenmanlı olursa olsun insanoğlu bir atı veya köpeği yarışta geçemez veya bir gorili kavgada yenemez. Yani üstünlüğümüz kaslarımızın ağırlığıyla orantılı değildir.</p>

  <p>İnsan vahşi aslanları, kaplanları bile hayvanat bahçelerinde çocukların eğlenmesi için eğitebiliyor. Görülüyor ki günden güne kas gücünün rolü azalmaktadır çünkü akıl gücüyle çalışan makineler onun yerini almakta ve hatta bedensel çalışmayı gittikçe saf dışı bırakmaktadır.</p>

  <p>Sonuç itibarıyla çocuklarımızın kaslı olması için harcadığımız çaba boştur. Kaslı olmanın sağlıklı olduğunu zannetmek gibi hatalı bir durum söz konusu. Eğitimimiz gençlerimizin beyinlerini hiçe sayarak nezaketten uzak savaşçılar yetiştirme peşinde. Zihinsel olarak güçlü olmak mı yoksa boksta güçlü olmak mı? Tercihimizde kuşku olmamalı. Bizi hayvanlaştırmaya götürecek bir gelişim tercihimiz olamaz.</p>

  <p>Örnek almamız gereken kaba, sıradan İngiliz eğitimi değil öğrencilerin aşırı yorulmasını reddeden İsveç sistemi olmalıdır. İsveçliler gençlerin güçlü ve sağlıklı olmalarıyla ilgileniyorlar; abartılı fiziksel etkinliklerden de sakınıyorlar. Çünkü aşırı beden eğitiminin bitkinliğe ve çeşitli hastalıklara neden olduğunu fark ettiler.</p>

 
  <p class="parT">IV</p>

  <p>Zihnî çalışmalar sırasında yapılan hatalar bedensel çalışmalarda yapılan yanlışlara nazaran bir nebze de olsa daha zararsız kabul edilir. Zihnen çalışan bir kimse ya oturarak, masa başında, başı ellerinin arasında düşünür ya da göğsü masaya dayalı, elinde kalemiyle yazı yazıyordur. Mesela tercüme işi için sözlüğe ihtiyacı vardır. Okumak için düşüncelerini toplaması ve not alması gerekir. Tercüman bunu evin dışında da her yerde yapabilir.</p>

  <p>Düşünme, malzemelerin belirlenmesi ve işin organizasyon kısmının temiz havada, dışarıda yapılıyor olması işinizi kolaylaştırır. Kendimden örnek vermem gerekirse tüm yeni fikirler gezintilerim esnasında aklıma gelmiştir. Düşüncelerimin temeli Akdeniz kıyılarında, Alp Dağları'nda veya Lorraine Ormanları'nda oluşmuştur.</p>

  <p>Herbert Spencer'in dediği gibi "bilginin tertip ve düzeni onu edinmekten daha mühimdir" ve "bu çalışma için iki önemli husus zaman ve uygun gayrettir." Ben de bilginin oluşturulması kısmı doğada olmalıdır derim. Gezinti esnasında kan coşkuyla dolaşır, temiz hava bedeninizin oksijenlenmesini sağlar. Kapalı alanda hiç gelmeyen fikirler kendiliğinden oluşuverir. Mill, anılarında Mantık adlı eserinin büyük bir kısmını şirketin Hindistan'daki bürosuna giderken yazdığından bahseder. Verimli çalışmaların güneşin ve temiz havanın bol olduğu yerlerden çıktığı aşikardır.</p>

 
  <p class="parT">V</p>

  <p>Egzersizlerden bahsettiğimize göre, şimdi de dinlenmeden konuşabiliriz. Dinlenmek tembellik değildir. Ve elbette tembellik, dinlenme olarak ifade edilemez. Dinlenme, önceden çalışmış ve yorulmuş olmayı dolayısıyla istirahati hak etmeyi gerektirir. Tembel insan hak edilmiş bir dinlenmenin zevkini bilemez. Çünkü Pascal'ın dediği gibi ısınmak üşürseniz, dinlenmek yorulursanız güzeldir. Çalışmadan dinlenmek tembelliktir, can sıkıcıdır. Ruskin'in söylediği gibi hak edilmiş dinlenme öküzün ahırda geviş getirmesi değildir.</p>

  <p>En verimli dinlenme yolu ise uyumaktır. Sakin ve derin uyku vücudun toparlanmasını sağlar. Böyle bir uykudan uyandıktan sonra kendinizi zinde ve yapılacak işler için enerji dolu hissedersiniz.</p>

  <p>Ne yazık ki uyku mevzusu birçok yanlış fikri beraberinde getirir. Her şeye kural getirmek gibi bir gayretleri olan sağlıkçılar yetişkin bir insanın günde altı, yedi saat uyuması gerektiğini söylerler. Bu konuda uygulanacak kural akşam çok geç yatmamak ve sabah çalar saat çalınca da yatağın içine kaçmamak olmalıdır.</p>

  <p>Söylemekte fayda var; geç yatmamaktan kastımız akşam on ikiyi aşmamak. Bilindiği üzere öğlen saat dörtten sonra vücut kan ısısı düşmeye başlar ve akşam alınan sindirilmesi zor besin maddeleri kanda birikmeye başlar. Dolayısıyla güne nazaran zihnî kabiliyet bu saatlerde düşer. Doğal olarak beyin yavaşladığı için daha basit işlere yönelir.</p>

  <p>Buna rağmen çalışmaya devam etmek, ertesi gün kullanılacak enerjiyi kaybetmek demektir. Zihnin gece vakti yorgun vaziyette meşgul edilmesinden zaten pek önemli bir fayda elde edilmez. Fakat bu fazla yorgunluk uyku ve dinlenmeyi de olumsuz etkiler, istirahat edememeye neden olur. Beynimizin ertesi gün zihin açıklığıyla çalışmasına mani olur.</p>

  <p>Sabah çok erken saatlerde kalkmanın gerekli olduğunu sanmıyorum. Ayrıca her gün sabah saat dörtte uyanmaya gücümüz yetmeyecektir. Özellikle sıcacık yatak, odanın soğukluğuna tercih edilecekse iradenin dışında başka bir motivasyonun varlığı şarttır.</p>

  <p>Şehir merkezinde bir fırıncının evinde kalırken tüm tepkilerime rağmen çocukları tarafından her sabah erken saatlerde uyandırıldım. Kış boyunca sabah saat beşte uyanıp masama oturdum. Bu tecrübeden erken kalkan yol alır sonucunu çıkardım. Çalışmalarım meyvesini vermeye başlamıştı; kazanımlarım kalıcı oluyordu. Ancak gün içinde biraz yorgun oluyordum.</p>

  <p>Sonuç itibarıyla günün verimli saatlerinin önemli çalışmalar için kullanılması tercih edilir. Bu metodun avantajı günün hiçbir saati boşa gitmiyor. Bana saat kaçta kalktığını söyle sana ne kadar erdemli olduğunu söyleyeyim.</p>

  <p class="parT">VI</p>

  <p>Uyku haricinde dinlenme veya eğlenme de istirahat sayılır. Zaten kesintisiz, dinlenmeden çalışmak önerilmez. Eski bir deyişe göre beyin yaya benzetilir. Sürekli gergin duran bir yay gücünü yavaş yavaş kaybeder.</p>

  <p>Çalışmanın doğal ödülü olan dinlenme olmazsa iş eziyete dönüşür. Bilginin sindirilmesi, kalıcı ve verimli olması için çalışmalar arasında aralık bırakmak lazımdır. Çalışma açısından bu molalar tamamen birer kazançtır. Doğrusu, zihinsel bir çalışma için merkezi sinir sisteminin de bu çalışmaya eşlik etmesi gerekir. Oysaki zihinsel çalışma bittiğinde merkezî sinir sistemimiz hemen durmaz, bilinç dışı olarak çalışma devam eder. Sonuçta sabitlenmiş, kalıcı hatıralar oluşur. Bu nedenle bir işi tamamlayınca derhal yeni bir işe başlamak son derece yanlıştır. Bilinçaltına yerleşen spontane çalışmanın faydasını kaçırmış oluruz. Diğer yandan da kan dolaşımının tekrar düzenlenmesi ve sinir sistemine adapte olmasını beklemek gerek.</p>

  <p>Bu durum biraz yoldan gelen treni durdurmaya benziyor. Öncelikle yavaşlatıp sonra başka bir raya yönlendirmek gerekir. Biraz spor yaparak, biraz dinlenerek beyne fırlayan kanın şiddetinin doğal yolla dinmesini beklemek gerek.</p>

  <p>Eğitim süreci boyunca konulara hakim olmakta zorlanan öğrencilerin on beş günlük tatilde dinlendikten sonra ikinci eğitim döneminde daha verimli olduklarına şahit oldum. Dinlenmek öğrenciye iyi gelmiş, birikim yapmasına neden olmuştur. Organizasyon becerileri oturur, derslere karşı daha ilgili olurlar. Dinlenme olmasa, yeni bilgileri almaları mümkün olamazdı.</p>

  <p>Dinlenmenin çalışma açısından değerini yeterince ifade edemedim. Rodolphe Töpffer "çalışmak gerek dostum; sonra da hiçbir şey yapmayıp, alemi seyretmek, hava almak, gezmek gerek. İşte böylece aldığın bilgileri ve gözlemlerini öğütür, bilginin salt beyinde kalmasındansa gerçek hayata uyarlarsın" derken ne denli haklıdır. Ancak dinlenme bir hedef olmamalı. Enerjimizi tekrar toparlamaya aracı olmalı. Dinlenme kişiden kişiye fark edebilir ancak azmi artırmaya fayda sağlayacak dinlenmenin belirgin özellikleri vardır. İyi bir dinlenmenin en belirgin özelliği solunumu geliştirmesi, göğüs, karın, mide kaslarını, omurgayı geliştirecek çalışmalar içermesi ve gözleri de dinlendirmesidir.</p>

  <p>Hareketsizliğe neden olan kart oyunu gibi kapalı alanda olmayı gerektiren tüm oyunlardan, sigara içilen havasız ve sağlıksız ortamlardan uzak durmak önemlidir.</p>

  <p>Kır veya orman yürüyüşleri ise ihtiyacımız olan enerjiyi toplamayı sağlar. Bu yürüyüşler nefes almayı sağlayan omurgayı hareketsiz kıldığı gibi karın kaslarının gerilmesini sağlar ama maalesef ihtiyacımız olan tüm şartları yerine getirmez. Ancak akciğerlerimizin temiz havayla dolmasını, gözlerimizin dinlenmesini sağlar. Kışın buz pateni, yazın yüzme karma hareketler içermesi nedeniyle solunuma faydalı olur, zekayı da geliştirir. Bu etkinliklere nehir kenarında manzarayı seyrederek kürek çekmek veya bahçe işleri eklenebilir. Yağmurlu günlerde ise kapalı alan etkinliği olarak marangozluk veya tamir işleri verimli olabilir. Bahçede petank, çomak, pom gibi eski Fransız oyunları oynanabilir; bu arada kriket veya tenisi de unutmayalım. Tatil zamanı Alpler'de, Pirene Dağları'nda, Voj veya Brötayn bölgesinde sırt çantamızla gezintiden daha iyisi olamaz.</p>

  <p>Evvelce söylediğimiz gibi mutluluk en değerli güç kaynağıdır. Mutlulukla gelen bedensel rahatlık âdeta dengeli bir organizmanın zafer şarkısı gibidir. Zihinsel çalışmanın başarısına bu içsel mutluluklar da eklenince tarifi olmayan, samimi bir huzura ermek mümkündür. Bu ferah yaşantıyı dileyen herkes elde edebilir. Sadece gerçekten istemek yeterli.</p>

  <p class="parT">VII</p>

  <p>Sonuç olarak iradenin devamlı ve sebatkar enerpsı uzun süre gayret edebilmeyi mümkün kılar. Ancak sağlık yoksa düzenli çaba sarf etmek de mümkün değildir. Yani sağlık psikolojik gücün de önemli bir koşuludur. Platon'un "geometri bilmeyen buradan içeri giremez" demesi gibi bu durumda biz de "sağlık kurallarına uymayan buraya giremez" diyelim.</p>

  <p>Aynı şekilde irade bir dizi çabayı, bunlar da bir dizi hijyen koşullarını yerine getirmeyi gerektirir. Yiyeceklerin, teneffüs edilen havanın temiz; kan dolaşımının dengeli olması şart. Elbette sporumuzu ve aktif dinlenmelerimizi de yapacağız. Bu hususta moda olan abartılı İngiliz eğitimine karşı olduğumuzu ifade ettik. Faydalı ve işe yaramaz dinlenme türlerini inceledik; verimli çalışma koşullarının neler olduğundan bahsettik. Zeka, hassasiyet ve irade terbiyesinin bedenin sağlıklı olmasına bağlı olduğu konusunda eminiz. Bossuet'nin dediği gibi "Ruh can verdiği bedene hakimse, beden zayıflayıp güçsüzleştiğinde artık o hakimiyet çok fazla sürmez." Bu durumda belki üstün çaba harcayabiliriz ancak ilk çabamız bizi yoracağından devamı gelmeyecektir. Günlük hayatta yoğun çaba sarf etmeyi gerektiren durumlar çok fazla karşımıza çıkmaz. Bu nedenle düzenli olarak her gün, her saat tekrarlanan alışkanlıklara hazırlanmamız gerek. Küçük alışkanlıkların sağladığı birikim anlık büyük çabalardan çok daha etkili olacaktır. Sarf edilen çabanın düzenli olması şartıyla küçük alışkanlıklar edinirsek bu davranışları devamlılık diye adlandırırız. Bu da devamlı iradeyi kolaylaştırır. Eskilerin deyimiyle sağlam kafa sağlam vücutta bulunur.</p>

  <p>İrademizin ihtiyacı olan fiziksel enerjiyi sağlamak için bedenimize iyi bakmalıyız yoksa çabalar yetersiz, kifayetsiz kalır.</p>

  <p class="parT">VIII</p>

  <p>Bu konunun sonuna gelmiş bulunuyoruz. Öncelikle insan doğasında bulunan fakat kendilerine karşı savaş verdiğimiz düşmanlarımızın yani dahili güçlerimizin türlerini ve niteliklerini belirledik.</p>

  <p>İhtirasların kendimizi keşfetme yolunda bizden çok (tıpkı tembellik, halsizlik gibi) düşmanlarımıza faydalı olduğunu gördük. Kendimizi iradeli kılmak için anlık büyük çabalardan ziyade düzenli, günlerce, aylarca hatta yıllarca devam eden sebatkar gayret gerektiğini anladık. Burada dikkat çekilecek nokta sürekliliktir.</p>

  <p>Ayrıca her biri diğerinden beter iki felsefi teoriden kurtulmamız gerekli. Biri kaderciliğe bağlı olarak vasıflarımızın önceden belirlendiği, sabit ve göründüğümüz gibi olduğumuz, karakterimiz üzerinde hiçbir etkimizin olmadığı ve hiçbir şeyi değiştiremeyeceğimiz savıdır. Psikolojinin temel kuramlarını hiçe sayarcasına saygın filozofların güzel güzel kelimeler kullanarak insanın bakışına at gözlüğü takmaya çalışan fikirler ileri sürmesi çok saçma.</p>

  <p>Diğer bir teori ise özgür iradeyi ne daha az naif ne de daha az zararlı görür. Karakter oluşumunun anlık bir yaradılış olduğunu savunur. Bu da psikolojiden uzaklaşılmasına neden olmuştur. Karakterin insan doğasında gizli olduğunu, insan doğası gereği ancak kendinden yardım alarak karakterini geliştirebileceğini savunurlar.</p>

  <p>Bu teoriden temizlenmiş toprağımızı yani gerçek anlamda psikoloji eğitimimizi ele aldık. Küçük olsa da bize doğrudan destek olan kararlar üzerinde çok büyük etkimiz olduğunu fark ettik. Diğer yandan bize kolayca hükmeden duygularımıza karşı hiçbir şey yapamıyoruz gibi. Ama zamanla ve akıllıca manevralarla tüm zorlukları lehimize çevirebilir, kaybetmiş gibi göründüğümüz anda bile başarılı olabiliriz. Kendimize hakim olmayı sağlayan bu yöntemleri tefekkür bölümünde detaylarıyla gördük ve ahlâk ile beden arasındaki ilişkiyi derinlemesine inceledik. Bir bölümün tamamını da beden sağlığının irade gelişimindeki önemine ayırdık.</p>
</body>
</html>