<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/BookStyles.css" type="text/css" rel="stylesheet"/>
</head>

<body>
  <h1>BİRİNCİ KİTAP - MESELEYE GİRİŞ</h1>

  <h2 id="sigil_toc_id_1">Birinci Bölüm</h2>

  <h3 id="sigil_toc_id_2">Mücadele Edilecek Düşman: İsteksizlik</h3>

  <p>İmparator Caligula<a href="../Text/dipnot.xhtml#FNote01" id="FNote_01"><sup>1</sup></a> Romalıların kafalarını tek hamlede koparabilmek için bir tane başlarının olmasını isterdi. Düşmanlarımızla baş edebilmek için buna benzer bir arzuya kapılmamız faydasızdır. Ancak yine de tüm başarısızlıklarımızın neredeyse tek sebebi vardır. O da irade zayıflığı. Çaba göstermekten ve özellikle süreklilik gerektiren bir çabadan korkarız. Rahata düşkünlüğümüz, tembelliğimiz gibi insani huylar tıpkı yer çekimi kanunu gibi doğaldır.</p>

  <p>Gerçek şu ki kararlı bir iradenin karşısında ancak devamlı bir güç durabilir. Tutkularımız ise doğası gereği geçicidir; ne kadar şiddetli olursa bir o kadar kısa sürer. Takımı haline gelen ihtiraslar haricinde tutkuların sık oluşu düzenli bir çabanın yerini tutabilecekleri anlamına gelmez.</p>

  <p>Ancak hamallık, rehavet, tembellik veya aymazlık diye adlandırılan huylarımız süreklilik arz eder. Bu huylarımıza karşı yapılacak düzensiz mücadele, mücadeleyi tekrar etmekten başka bir şeye yaramaz, sonunda başarılı da olunmaz.</p>

  <p>İşin gerçeği, insanoğlu tarafından düzenli ve uzun süreli çaba sadece zorlamayla ve ihtiyaç halinde ortaya çıkar. Büyük seyyahlar ilkel toplumların çalışmaya yeterince istekli olmadıkları için geri kaldıkları hususunda hemfikirdir. Bilindik örnekleri o kadar uzaklarda aramaya gerek yok. Aynı durumu düzenli çalışmaya zorlanan bir çocuğun isteksizliğinde de görmüyor muyuz? Akranlarından daha fazla çalışmak isteyen bir köylü veya işçi bulmak ne kadar zordur!</p>

  <p>Spencer<a href="../Text/dipnot.xhtml#FNote02" id="FNote_02"><sup>2</sup></a> gibi siz de günlük hayatta kullandığınız eşyaları bir gözden geçiriniz. Aklımızı biraz kullanarak onları işlevlerinden daha kullanışlı hile getirmek mümkündür. Yazarın söylediği gibi "birçok insan aklını en az şekilde kullanarak hayattan gelip geçer". Öğrencilik hayatımızı bir hatırlayalım, arkadaşlarınız arasından kaç tane çalışkan öğrenci sayabilirsiniz? Neredeyse bütün öğrenciler asgari çabayla sınavlardan geçmek istemezler mi? Ortaokuldan itibaren özgün yorum yapmak öğrencilere ne kadar da zor gelir. Tüm dünyada öğrenciler az bir çabayla basit ezberler sayesinde sınavlarından geçebilirler. Öğrencilerin hedefleri de çok yüksek değildir zaten. Maneuvrier'in<a id="FNote_03" href="../Text/dipnot.xhtml#FNote03"><sup>3</sup></a> ifade ettiği gibi "onların aradığı iş itibarlı olması gerekmeyen, sabit maaşlı, istikbali de olmayan, üzerinde yaşlanacağı bir devlet dairesi koltuğudur. Tıpkı bir saat misali aynı hareketlerin tekrar edildiği, yeteneklerinin yavaş yavaş köreldiği bir iş olsun; yeter ki beynini yormasın, çok zorlanması gerekmesin. İşini garantiye alma içgüdüsü kişiyi yaşamaktan ve harekete geçmekten alıkoyar." Özellikle memurları suçlamamak gerek. Belki terfi almak hariç, bir meslek veya kariyer insanın kişiliğini, şevkini ve enerjisini korumak için yeterli gelmez.</p>

  <p>İlk yıllarda etkin bir şekilde çalışmak için kendimizi zorlayabiliriz. Ancak kısa zaman sonra zihni çaba, araştırma gerektiren vazifeler azalmaya başlar. Başlangıçta gayret sarf etmeyi gerektiren işler zamanla alışkanlığa dönüşür. Avukatlık, hâkimlik, doktorluk, profesörlük var olan bilgilerle idare edilen mesleklerdendir. Yıldan yıla harcanan çaba ve aklını kullanma fırsatları azalır. Kullanılmaya kullanılmaya beyin etkinliğini dolayısıyla melekelerini kaybetmeye başlar. Şayet işinizin paralelinde kendinize zihinsel etkinlikler bulmazsanız yavaş yavaş yetilerinizi kaybetmekten kendinizi alıkoyamazsınız.</p>

  <p>Kitabımız daha ziyade zihnen çalışanlara hitap ettiği için "düşman" diye ifade ettiğimiz tembelliğin farklı türlerini incelememiz gerekir.</p>

  <p>Gençte en çok rastlanan zaaf uyuşukluk ve "canım istemiyor" durumudur. Bu kişi saatlerce uyur. Uyuşuk vaziyette uyanır. Halsiz, tepkisiz, esnemelerle yavaş yavaş elini yüzünü yıkar. İşle alakası yoktur, hiçbir şeye ilgi duymaz. Her şeyi yavaşça, neşesiz ve isteksizce yapar. Tembelliği, uyuşukluğu yüzünden okunur. Bakışları anlamsız ve dalgındır. Hareketlerinde itinasız ve dikkatsizdir. Sabah saatlerini bu şekilde kaybettikten sonra öğle yemeğini yer ve ardından kafeye giderek gazeteleri küçük ilanlarına kadar okur. Çünkü çaba harcamasını gerektirmez. Öğleden sonra biraz canlılık gelince, bu zamanı da boş muhabbetlere harcar. Muhabbetten siyasiler, edebiyatçılar, profesörler paylarına düşen eleştiriyi alır. Tembellik, gevezelik hep daha çekicidir. Akşam, zavallım umutsuzca yatağa giderken geçen akşamdan biraz daha karamsardır.İşine yaklaşırken bırakamadığı tembellik aslında mutsuz olmasına neden olur. Mücadele etmeden mutlu olunmaz, her mutluluk az çok bir çaba ister. Kitap okumak, müze ziyareti, ormanda dolaşmak hep bir teşebbüs gerektiren zevklerdir. Ayrıca, tembelin kendini mahrum bıraktığı zevkler istediğiniz kadar tekrarlanabilen ve çaba gerektiren etkinliklerdir. Tembeller yumruklarını sıkmadıkları için mutluluğun avuçlarının içinden kaçıp gitmesini seyrederler. Saint Jerome, bu kişileri ellerinde kılıçları havada bekleyen ama hiçbir zaman indirmeyen gravür heykel askerlere benzetir.</p>

  <p>Tembellik anlık enerji patlamalarına engel değildir. Medeni toplumlarla tembel toplumları ayıran, anlık çalışmalar değil düzenli ve sürekli çalışmaların toplamında harcanan eforun çok daha değerli olmasıdır. Az da olsa düzenli ama sürekli olan çalışma, uzun molalar içeren yüksek eforların toplamından daha güçlüdür ve daha değerlidir. Tembel ise anlık büyük çabalar sonrası uzun dinlenmeleri tercih eder.</p>

  <p>Araplar büyük bir imparatorluk kurdular ama korumayı başaramadılar. Çünkü ülke yönetimi için gerekli olan düzeni, yolları, okulları ve sanayii kuramadılar. Aynı şekilde, tüm tembel öğrenciler, sınavların yaklaşmasıyla kırbaçlanmış gibi çalışırlar. Oysa eksik olan aylarca ve yıllarca az ama düzenli çalışmadır.</p>

  <p>Gerçek ve verimli çalışma enerjisi az ama düzenli olan eforla mümkündür. Böyle değilse muhtemelen tembel işidir. Düzenli çalışma, tek hedefe yönelik olmayı gerektirir. Çünkü irade, gösterilen çabanın çokluğundan ziyade tek amaca yönelik olmasıyla kendini belli eder.</p>

  <p>İşte size çok sık karşılaşılan bir tembellik örneği. Bu kişi nadiren boş durur. Gün boyunca, Brunetiére'in<a id="FNote_04" href="../Text/dipnot.xhtml#FNote04"><sup>4</sup></a> Racine<a id="FNote_05" href="../Text/dipnot.xhtml#FNote05"><sup>5</sup></a> üzerine yazdığı birkaç makalesini, jeolojiyle ilgili bir yazıyı okur. Birkaç gazeteye göz atar, bazı ders notlarına bakar, kompozisyonuna göz gezdirir, birkaç satır da tercüme yapar. Bir saniye bile boş kalmamıştır. Değişik alanlara el atması ve çalışkanlığı arkadaşları tarafından hayranlıkla karşılanır. Ama biz kendisini tembel olarak nitelendiririz. Psikolojik açıdan bu gencin, çeşitlilik içeren çalışmaları spontane dikkatinin zengin olduğu anlamına gelebilir ancak iradi dikkatten çok uzaktır. Bu farklı alanlara ilişkin sözde çalışma, irade zayıflığından başka bir şey değildir. Bu öğrenci bize, çok sık karşılaşılan dağınık tür olarak adlandırdığımız bir tembellik örneği sunar. Bu zihin dağınıklığı eğlenceli bir durum gibi olsa da sadece bir gezintiden ibarettir. Nicole<a id="FNote_06" href="../Text/dipnot.xhtml#FNote06"><sup>6</sup></a> bu durumu şuraya, buraya amaçsızca konan sineğe benzetiyor. Fénelon<a id="FNote_07" href="../Text/dipnot.xhtml#FNote07"><sup>7</sup></a> ise muhteşem bir benzetmeyle şöyle ifade ediyor; "rüzgârlı bir odada yanan mum."</p>

  <p>Bu dağınık eforun en kötü tarafı hiçbir tesirin kalıcı hâle gelmemesidir. Zihnî çalışmalarımıza katkı sağlayacak duygu ve fikirlerimize otelde konaklayan gelip geçici müşteriler gibi davranırsak bir süre sonra bize yabancılaşırlar ve unuturuz. İlerleyen sayfalarda zihnimizi doğru kullanabilmek için tüm çabamızı tek yönde toplamamız gerektiğini göreceğiz.</p>

  <p>Hakiki bir çaba göstermeye karşı duyulan isteksizlik, tüm eforun düzenli bir şekilde tek bir gayeye yönlendirilmesinin zorluğundan kaynaklanır. Bir eser vermek, buluş yapmak herkesten farklı düşünmeyi gerektirir. Ek olarak bireysel çabanın bu kadar zor olmasının sebebi koordinasyon gerektirmesidir. Bunlar zihnî çalışma ve icraat gerektiren işler için birbirinden ayrılmaz ikilidir. Bu tür çalışmaların, yarının yöneticileri olacak öğrenciler için de ne denli zor olduğunu biliyoruz.</p>

  <p>Örneğin felsefe bölümü öğrencileri final sınavları gelip çatana kadar gayet iyi öğrencilerdir. Çalışkandırlar ve genelde vazifelerini yerine getirirler. Ama ne yazık ki pek düşünmezler. Zihinsel tembellikleri sadece kelimelerle düşünüyor olmalarından kaynaklanır. Psikoloji dersine çalışırken hiçbirinin aklına psikolojiyi doğdukları günden itibaren kullanıyor oldukları gelmez. Jourdain'in söylediği gibi bilmeden konuşurlar. Kitaplardan örnekler almak kendini inceleyip, kişisel örnekler bulmaktan daha kolaydır. Maalesef araştırmak yerine ezberlemeye yönelirler. Basit bireysel teşebbüsler yerine beyinlerine bir yığın bilgi yüklemek onlara daha az ürkütücü gelir. İstisnai olarak gerçekten iyi öğrenciler de yok değil ama çoğunluğu her yerde pasif kalıyor.</p>

  <p>Kişisel gayret eksikliğine en büyük örnek olarak dönem sonu sınavları gösterilebilir. Çoğu öğrenci bu sınavlardan korkar. Bu sınavlarda öğrenciler sorulan sorulara bireysel örnekler bulmak yerine derslerde öğrendikleri konuları farklı bir şekilde tekrar etmekle yetinirler. Hocanın aradığı ise öğrencinin mantık yürütebilmesidir. Ama bu çalışma onlar için son derece nahoştur. Kendi başlarına bir konu bularak onun üzerinde kafa yormak da zor gelir. Doğal olarak özgün çalışmaya karşı isteksizlik üniversitede de devam eder. Ne yazık ki sınavlar öğrenciyi gerçekten tanımaya veya değerini ortaya çıkarmaya yönelik değildir. Sadece hafızaya kaydettikleriyle ilgilenilir. Bu sınav sistemini biraz düşününce tıp, hukuk, fen bilimleri, tarih öğrencileri yani tüm öğrenciler yıl boyunca ezber bilginin haricinde gerçekten öğrendikleri bilgi miktarının ne kadar az olduğunu itiraf edeceklerdir. Okul zavallı gençleri her şeye temas etmeye mecbur bırakınca hiçbir şeyin esasına vâkıf olamıyorlar.</p>

  <p>Tembelliğin öğretim görevlilerine kadar sirayet ettiğini bilmekte fayda var. Tembellikten bahsederken önemli bir görevde olmak veya çok iş yapmış olmak fark etmiyor. Çünkü burada nicelik değil nitelik önemlidir. Nitekim çoğu zaman miktar işin kalitesini de bozar. La Fontaine'nin Rakun ile Kedi masalındaki rakun kestaneleri ateşten çıkarır. Burada rakun akılcı düşünceyi sembolize eder. Bu benzetme doğru bir teşbihtir.</p>

  <p class="iPrg">...rakun patileriyle itinayla, <br/>külü kenara çekip parmaklarıyla, <br/>bir çok seferde çıkarır, önce bir, <br/>sonra iki, <br/>ve üç tane kestane ...</p>

  <p>Üniversitede öğretim görevlisi ise tekrara dayalı ders yapar. Sabit materyallerle desteklendiği için düşünmeye ihtiyacı yoktur. Yaratıcı düşünceye lüzum görmeden dersini anlatır. Zaman, Renan'ın<a id="FNote_08" href="../Text/dipnot.xhtml#FNote08"><sup>8</sup></a> bilim dünyasına dair tenkitlerini doğrulayacaktır. Bugün Paris Milli Kütüphanesi'ne her yıl yirmi binden fazla kitap geldiğini düşünürsek elli yıla kalmadan günlük gazeteler ve dergiler hariç bir milyon eser birikecektir. Bir milyon cilt! Bunlar geleceği olmayan, sonuç kısmı şüpheli ve her zaman tartışmaya açık çalışmalar. Her eserin yaklaşık iki santim kalınlıkta olduğunu farz edersek üst üste konulunca Mont-Blanc Dağı'ndan kırk kat daha yüksek bir seviyeye ulaşmış oluruz. Tarih ise bu isimleri unutacaktır. Ancak hafızalarda sebepleri ve sonuçlarıyla büyük sosyal olaylar kalacaktır. Acaba soyut bilimler bu bilgi yığını altında ezilip düşünce üzerindeki etkisini yitirmekten kurtulabilecek midir? Gelecekte ise "çalışma" kavramından bahsederken gerçek anlamda çaba sarf edilen, lüzumsuz detaylardan arındırılmış ve yoğun düşünce gücüyle üretilen konsantrasyon anlaşılacaktır.</p>

  <p>Gerçekte yaratmak, bir fikri bütünsel olarak düşünmek ve gün yüzüne çıkartabilmektir. Lüzumsuz detaylar ise gerçeği gizler, içimizdeki tembellikle bir olup gözümüzü boyar.</p>

  <p>Zihnî tembellik ne yazık ki bütün öğrenme mekanizmamızı ağırlaştırır. Eğitim müfredatımız âdeta öğrencilerin kafası dağınık olsun diye hazırlanmış gibi. Zavallı gençlerin bir konuda var olan bilgileri yutarak diplere inmelerine engel olunuyor. Yükümlü oldukları derslerin çeşitliliği gerçeğin kıyısından geçmelerine neden oluyor. Mevcut müfredatın temelden mantıksız olduğunu nasıl düşünsünler?</p>

  <p>Aslına bakarsanız eğitimimiz, öğrencinin yaratıcılığını ve becerilerini köreltiyor.</p>

  <p>Birkaç yıl öncesine kadar askerî topçu gücümüzün hâli içler acısıydı. Günümüzde ilerleme kaydetti. Neden mi? Çünkü önceleri obüs bombaları hedefe ulaşamadan patlıyordu. Şimdilerde ise geliştirilen özel patlatıcı sayesinde obüs bombası infilak etmeden önce birkaç dakika daha ilerliyor ve olayın kalbine, diplere inerek her şeyi paramparça ediyor. Eğitim sistemimiz de düşünme yeteneğimize patlayıcı yerleştirmeyi unutmuş gibidir. Bilginin derinlerine inilmesine izin vermiyoruz.</p>

  <p>Buna dur demek istiyor musun?</p>

  <p>O zaman marş marş ileri!</p>

  <p>İçimdeki isteksizliği nasıl yok edeceğimi bilmiyorum...</p>

  <p>Marş marş ileri!</p>

  <p>Seyyah, durmadan dinlenmeden, Matematik, Fizik, Kimya, Zooloji, Botanik, Jeoloji, Dünya Tarihi, Dünya Coğrafyası, Psikoloji, Mantık, Ahlâk, Metafizik, Yönetim Tarihi...</p>

  <p>Marş marş!</p>

  <p>Görünüşe aldanmanın, yüzeysel görmenin, sıradanlığın üzerine üzerine yürü...</p>

  <p>Birçok öğrenci koşuşturmacaya üniversitede de aynen devam eder. Hatta daha hızlı. Ek olarak modern hayat şartları ruh dünyamızı yok etmeye ve zihnimizi meşgul etmeye gayret eder. İletişimin kolaylaşması, seyahat sıklığı, gezme alışkanlığı düşüncelerimizi dağıtmaya sebep olur. Okumaya zaman bile bulamayız. Coşkulu ama bir o kadar da boş bir hayat yaşıyoruz.</p>

  <p>Günlük gazetelerin yaydığı sahte telaş, dünyanın dört bir yanından gelen üçüncü sayfa haberleri yığını, bazı insanları okumanın ne kadar da tatsız bir şey olduğu duygusuna sevk eder.</p>

  <p>Peki bunca dikkat dağıtan olay karşısında eğitim sistemimizin vasatlığı da göz önünde bulundurulursa bu durumdan nasıl kurtulmalıyız? Ayrıca bizi bu hâlden çıkaracak olan irade terbiyesine eğitim sistemimizde yer verilmemesi de ne acı değil mi?</p>

  <p>İrademizi güçlendirmek için yapılması gerekenleri yapmıyoruz. Beynimizi depolamakla meşgulüz. Zihnimizi çalıştırırken irademizden de istifade edeceğimiz için onu beslememiz gerek. Buğday ekip büyütmek gibi canlandırmaktan bahsediyorum. Gençler bugünün ötesini göremiyor. Günümüzde öğretmen baskısı, arkadaş alayları, bir taraftan cezalar, diğer taraftan ödül, iltifatlar. Yarın ise uzak olmasına rağmen lisans eğitimi, sınavlar, hatta en tembelin bile kolaylıkla başarabileceği ezberci baro ve tıp sınavları. İrade terbiyesi pek ciddiye alınmaz ancak insanı insan yapan, hayatını düzene koymasını sağlayan bu değil mi? En parlak yetenekler dahi özgüven olmazsa sönmez mi? İnsanlığın büyük başarılarında en büyük pay sağlam iradelerin değil midir?</p>

  <p>Ne gariptir ki söylediklerimize herkes içinden katılıyor. Herkes isteksizlik ve boş düşüncelerle dolu davranışlar arasındaki dengesizlikten şikâyetçi. Ancak henüz eğitimde irade terbiyesini ele alan bir kitap yayımlanmamıştır. Üniversite hocalarının henüz el atmadığı bu konuda gençler de kişisel olarak ne yapacağını bilmiyor.</p>

  <p>Hiç çalışmayan rastgele on üniversite öğrencisini sorgulayın, itirafları şu olacaktır; önceleri lisede öğretmenimiz yapmamız gereken ödevleri söylerdi. Yapmamız gerekenler netti. Tarih kitabının şu sayfasından şu sayfasına kadar çalışın; şu geometri teoremini öğrenin; şu ödevi yapın; şu sayfaları tercüme edin. Bu ödevleri yaparken öğretmen motive eder, ödevler yapılmazsa da azarlardı. Şevkle bizi destekler, takip ederlerdi. Bugün bu durumdan eser yok. Ödev de yok. Günümüzde zamanı istediğimiz gibi kullanıyoruz. Çalışma planımızı yaparken inisiyatif kullanmayı öğrenmediğimiz için ve bize zaaflarımızla ilgili hiçbir şey de öğretilmediği için âdeta teoride can yeleğiyle yüzmeyi öğrenip sonra korumasız vaziyette suya atılmış gibiyiz. Doğal olarak boğuluyoruz. Ne nasıl çalışacağımızı biliyoruz ne de içimizde çalışma isteği var. Hatta irade terbiyesini nereden sağlayacağımızı da bilmiyoruz. Bu konuda pratik bilgi veren kitap da yok. Boyun eğiyor ve düşünmemeye gayret ediyoruz. Bu çok acı bir durum. Kahve, bar ve de arkadaşlar var, eğlence devam ediyor. Zaman hızla akıp gidiyor. Birçok öğrencinin sahip olmadığı için yakındığı hususları bu kitapta yazmaya gayret ettik.</p>
</body>
</html>