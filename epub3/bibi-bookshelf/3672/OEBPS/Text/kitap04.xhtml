<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/BookStyles.css" type="text/css" rel="stylesheet"/>
</head>

<body>
  <h1>İKİNCİ KİTAP: KİŞİYE ÖZEL TAVSİYELER</h1>

  <h2 id="sigil_toc_id_7">Birinci Bölüm</h2>

  <h3 id="sigil_toc_id_8">Mücadele Edilecek Düşman: Cinsel Dürtüler ve Şehvet</h3>

  <p class="parT">I</p>

  <p>Mücadele etmemiz gereken iki düşmanımız var; tembellik ve nefse düşkünlük. Kişi tembellik yüzünden kendini tamamen bırakırken ortamın da ahlâki açıdan korunaksız hile gelmesine sebep olur. Diğer bir deyişle tembellik insanı şehvete iter. Biraz daha ileri gidersek stoacıların dediği gibi ahlâki çöküntü de tembelliğe neden olur.</p>

  <p>İhtiras insanın kendini kaybetmesine neden olmaz mı? İhtiras, insanda hayvani dürtülerin coşmasına, gözün kör olmasına, beynin kararmasına sebep olur. İnsanlığımızı, gururumuzu, benliğimizi bizden alır; devam ettiği sürece hayvanlar gibi oluruz. Kısa sürmesi nedeniyle ihtirasın çok da tehlikeli olmadığı düşünülebilir. Ancak etkisi itibarıyla tehlikelidir. Bunu yer çekimine benzetebiliriz. Bir binanın sağlam olması için mimar yer çekimi kanununu kendi lehine çevirmeyi bilmelidir. Bizim durumumuz için de aynı şey geçerli. Karşıt güçlerden istifade edebilmeyi öğrenmeliyiz. Hatta karşıt güçleri bizim için savaşan güçlere dönüştürebilmeliyiz. Bir gücün bizim yandaşımız mı düşmanımız mı olduğunu nasıl bilebiliriz? Çok basit. Tembelliğe sebep olan psikolojik tüm güçler bize zarar verir, aksi yönde çalışan güçler ise bize fayda sağlar.</p>

  <p>Şimdi her şey daha net. Enerjimizi tüketen veya düşüren istekleri azaltmak hatta yok etmek ve canlılık sağlayacak olanları da ortaya çıkarmak gerekir. Devamlılık arz eden bir azmi zayıflatan pek çok sebep vardır. En önemlisi bilhassa gençlerde karşılaştığımız şehvetli hayaller kurmalarıdır ki bu onlarda yalnızlığa da sebep olur. Ardından arkadaş faktörü gelir. Bar, restoran hayatı hüzün getirir, şevkinizi kırar. Tembellerin tembelliklerini örtbas etmek için sıkça kullandıkları bahanelere bir süre sonra akıllı kişiler bile düşmeye başlar.</p>

  <p>Burada dürtülerimizden kaynaklanan ve psikolojimize zarar veren durumları inceleyeceğiz. Okul hayatında genç ergen evdeki baskıdan, ödevlerden, rekabet nedeniyle veya sınav endişesiyle düzenli yaşayıp çalışırken hayallere kapılmaya pek fazla zamanı olmaz. Ne zaman ders saatleri azalıp teneffüs saatleri artarsa aksi olur. Maalesef geçmişte özellikle yatılı öğrenciler akşam etütlerinde vakitlerinin çoğunu hayallere, cinsel içerikli düşüncelere dalarak geçirirdi. Liseden mezun olduktan sonra şehirde gözetimsiz, anne baba kontrolü olmaksızın muhtemelen de işsiz güçsüz yaşarken saatlerini boşa harcar, tembellik de olduğu gibi üzerine çöker. Bu dönemde bir de fizyolojik değişiklikler artık sona ermiştir. Gencin gelişimi neredeyse tamamlanmıştır. Bundan sonra iş bulma en belirgin stres kaynağı olacaktır. Üstüne üstlük üreme isteği de belirgin bir şekilde ortaya çıkar. Beaumarchais<a id="FNote_12" href="../Text/dipnot.xhtml#FNote12"><sup>12</sup></a> edebi bir şekilde Cherubin'de bu acı gerçeği işler. Henüz seveceğimiz kadına karar vermemiş, "sevmeyi sevdiğimiz" dönemlerdir. Genç bu dönemde coşkulu, dışa dönük, savurgan, tutkulu bir dönem yaşar. Ama maalesef hayatın bir dönüm noktasına gelmiştir. Bu coşkunun bir yerlere akması gerekir. Bu enerji doğru yere kanalize edilmezse yanlış sapkınlıklara dönebilir. Erdem ile kötü alışkanlıklar arasında gidip gelen Herkülümsü enerji bu dönemde ortaya çıkar. Tercih edilen taraf hangisi olursa olsun çok hararetlidir. Gençlerin çoğunluğu açısından tercih bellidir. Eğitime nefret, içler acısı örnekler, sağlıksız, nefes alınamayan ortamlar, iradeyi zayıflatan, hayalleri körelten çevreler neredeyse oralara takılır. Çabayı bıraktıkları anlamına gelmez çünkü ortada çaba yoktur zaten. Diğer yandan pembe hayallerle yaşadığı bu ortam çalışmaktan daha eğlencelidir ve daha az çaba gerektirir. İş başa düşünce öğrencinin ertesi güne ertelediği gibi, genç de pembe hayallere kapılıp güzelim zamanını boşa harcar. Peki kaç genç gerçekten pembe romantik bir hayat yaşıyor? Sevgiliye yüksek sesle güzel sözler söylemeler hiçbir zaman yeterli görülmez. Hayatın bu şekilde devam etmeyeceği bellidir. Ayrıca on sekiz yaş gençliğinin hayalleriyle karşılaştırılınca bizim romancılarımızın romanları ne kadar da soluk, renksizdir!</p>

  <p>Yıllar sonra ciddi işlerle ilgilenmeye başlayınca içimizdeki şairi, ozanı yitirdiğimizin farkına varırız. Ne yazık ki uzun saatler boyunca kurduğumuz güzelim hayaller gencin daha hayati işlere konsantre olmasına engel olur. Bir kelime, bir öneri, bizi işimizden alıkoymak için yeterli olur. Kendimizi toparlayana kadar bir saat geçmiş olur. Üstüne üstlük odada yalnız başına yapılacak çalışma o kadar iticidir ki isteğimiz kaçar. Pembe bulutlardan aşağı, gerçek hayata inmek çok zor gelir. Oysaki boş hayaller zararlıdır. İşe verilmesi gereken çok değerli saatler bu faydasız alışkanlıkta tüketiliyor.</p>

  <p>Zihinsel ve duygusal savurganlığın sebebi hem yüzeysel hem de maalesef aynı zamanda derindir. Derin sebeplerden bir tanesi daha önce bahsettiğimiz fizyolojik değişimden kaynaklanır. Kişinin gençliğe adım attığı zamanlardır. Fiziki imkanlarla çevresel farklılıklardan kaynaklanan sorunlar yaşar. Lise eğitiminden sonra koşullara uygun olarak evlenmesi için yaklaşık sekiz ila on yıl boyunca çalışması lazımdır. Bizde genç kızların eşleri tarafından "satın alınması" normal görülür ve gençlerin başlık parasız evlenmesi çok da mümkün değildir. Bu durum âdeta onların gençliğini, enerjilerini alır, tüketir. Beklemeyi tercih ederler ve genellikle hesap hatası yaparlar. Ne yazık ki beklemek genç kızın işine gelmez. Çünkü beklemek sağlığını etkiler. Hayat pahalılığı, masraflar vesaire derken avarelikle sonuçlanan bir yol olur.</p>

  <p>Böyle bir sosyal gelenek nedeniyle genç erkek otuz yaşından önce evlenemez, fiziksel ihtiyaçları ile kötü alışkanlıklar arasında hayatının en güzel on yılı sıkıntıyla ve bocalayarak geçer. Oysaki bu süreyi çaba göstererek geçiren çok fazla olmaz ve genellikle boş, saçma, umut kırıcı bir hayat ile gençliklerini heba ederler.</p>

  <p>Geç evlilik nedeniyle hayatları kayan genç sayısı azımsanmayacak kadar çoktur. Ne hayaller, sağlıklar, enerjiler çılgınca harcanmıştır! Evlenmenin sorunlu olmasının sebebi zor koşullar konulmasıdır. Ama bu koşullar sadece bu yaşlarda tahammülle kaldırılabilir. Yaşadığımız ve karşı tarafa yaşattığımız hayallerimiz egoist bir beklenti asla değildir. Kendi ve başkaları açısından sağlam bir iş disiplini edinmesini sağlar. Başlık parasıyla evlenmek dezavantajlı olmasına rağmen, duygusal açıdan avantajları vardır. Karı koca birbirlerine karşı sorumluluk hisseder. Böylece kadının önceliği eşinin sağlığına özen göstermek olur. Yemeği yapmak için yardımcı bayan almak istemez. Hazırladığı yemeklerin kendisi ve eşi için sağlıklı olmasına gayret eder. Diğer yandan erkek maddi yükün kendisinde olduğunu bilir. Her anlamda sağlıklı, titiz, becerikli ve sevgi dolu eşini evde bırakıp gider. Eve döndüğünde sevgi, sıkıntılı zamanlarında da teselli bulacağını bilir. Evini mutlu yuvalarda olduğu gibi temiz ve düzenli bulacaktır. Gençler için hastalıklara, kötülüklere karşı beraber göğüs germekten daha değerlisi yoktur. Yaşam ilerledikçe sevgi ve mutluluk artar. Birinin duygusal diğerinin maddi desteğiyle kendimizi geliştirirken, alınan hediyeler ve yeni mobilyalar da tarif edilemez keyif verir, bağların güçlenmesini sağlar. Sade bir şekilde başlayan ilişki yaş ilerledikçe büyür. Uzun süreli çalışmaların ödülü olarak görevler azalır, mutlu bir yaşlılık, sakin bir hayat başlar. Şairin dediği gibi: " ...insanoğlu hakkını vermeden çabasız, edinemez huzurlu hayatı tasasız."<a id="FNote_13" href="../Text/dipnot.xhtml#FNote13"><sup>13</sup></a></p>

  <p>Erken yaşta evlenmekte tereddüt etmeyelim ama bunun için çeyizden ve başlık parasından vazgeçmek gerekebilir. Bu yüzden eşi ona göre seçmek lazım. Eğitimine devam edip geç evlenen kadınların evde kalma olasılığı daha yüksek olacaktır. Tıpkı bir sera meyvesi gibi hareketsizlik, havasızlık. .. Korse kullanan genç kızlar hamileliğe uygun olmazlar. Doktorlar uterusun rahatsız edici derecede sıkıştırılmaması konusunda hemfikirler. Daha acısı, yatılı okulda pansiyondayken hazır gelen muhteşem yemekler vardır, yorulmalarını gerektirecek bir durum olmaz; akşam operaya giderler, romantik kitaplar okurlar. Okulu bitirdikten sonra tüm bu rahatlığın hayatından çıkması genç kızın olumsuz etkilenmesine neden olur. Bu sosyetik kızların dünyadaki acılar hakkında ne kadar az malumat sahibi olduğunu tahmin bile edemezsiniz. Ayrıca dünyanın gerçeklerinden uzak, kapalı bir çevrede, modern dünyada yetişmeleri ileride gerçek hayatla karşılaşınca tüm fikirlerinin yerle bir olmasına sebep olur. Kesinlikle işçi ailelerin kızlarından daha az beceriye sahip olduklarını söyleyebiliriz.</p>

  <p>Zengin aile kızları için en azından eğitimliler diyebilir miyiz? Ama maalesef! Bu konunun çok abartıldığını düşünüyorum. Sağlam bir eğitim aldıklarını sanmıyorum. Çok bilgiyle yüklendikleri doğru olabilir ancak bu bilgileri yaratıcı fikirlere dönüştürdükleri tartışılır. Uzun zamandan beri kız yetiştirme yurtları genel müfettişliği yapan Bay Manuel'in birçok gelişim raporunda belirttiği üzere "kişisel" bir şeyler ortaya çıkarmalarını pek beklemeyiniz. Biz zihnen çalışan Fransız erkekleri zaten onlardan çok başarılı çocuklar yetiştirmelerini de beklemeyelim. Eğer erkek becerikli biriyse çok fazla eğitim almamış olsa bile düşünen, dürüst, hakkaniyet duygusuna sahip bir hanım daha uygun olacaktır. Erkeğin içinde olup da göremediği ilişkileri, meseleleri kadın dışarıdan daha rahat görebilir, değerli fikirlerinin eşiyle dünya arasında bir bağ olmasını sağlayabilir. Detayları kaçıran erkek genelle uğraşırken kadın muhteşem balığı yakalayabilir.</p>

  <p>John Stuart Mill, arkadaşları Bain'in aksine Harriet Taylor Mill'den<a id="FNote_14" href="../Text/dipnot.xhtml#FNote14"><sup>14</sup></a> övgüyle bahseder. Ekonomi Politikası isimli kitabında Mili, kadınların pratik fikirlerine methiyeler düzer. Bayan Taylor'un en büyük etkisi şu olmuştur; bir harem dolusu kadındansa akılcı, gözlem yeteneğine sahip bir kadının varlığı düşünür için daha değerlidir.</p>

  <p>Eğitimine devam edip evlenme işini öteleyen genç liseden mezun olur olmaz evlenemeyeceğinden fiziksel ihtiyaçlarıyla baş edebilmek için bu dönemi çok iyi değerlendirmelidir. Aksi hâlde taktiksel hatalar yüzünden başarısızlık kaçınılmaz olacaktır.</p>

  <p class="parT">II</p>

  <p>Özellikle on sekiz ila yirmi yaş arasındaki gençler için yazılmış bir kitapta cinsellikten bahsetmemek olmaz. Üstelik dahi diye niteleyebileceğimiz insanların bile bu konuda ne denli zorlandıklarını biliyoruz. Kant'ın eserinde buna ayırdığı güzelim bir sayfa Fransızca çevirisinde nokta noktalarla dolu! Bu konuda yemek sonrası "saygıdeğer" erkeklerin laubali bir şekilde muhabbetlerini duymanız toplumun bakış açısını çok net olarak görmeniz için yeterli. Ergenliğin verdiği duygusal gelgitlerin cinselliğe dönüştüğü bir gerçek. Karmaşık düşünceler netleşir, arzular eyleme dönmeye başlar ve genç utangaçlığa dönüşen davranışlar sergiler. Daha cesur ve zengin olanlar mesleği kendini satmak olan kadınlara takılır.</p>

  <p>Hayat kadınlarıyla ilişkiye girmekten kaynaklanan sonuçlar kimseyi çok fazla endişelendirmiyor gibi. Sağlık açısından son derece olumsuz etkileri vardır; bu ortamlara giden gençler çabuk yaşlanmış gibi görünürler. Çeşidi kas yetmezliği ve bel, omurilik gibi bölgelerde sorunlarla karşı karşıya kalırlar. Yüzlerinin rengi solar, canlılığı gider. Gözler ferini yitirir, donuklaşır, çevresi mavimsi bir renk alır. Beden âdeta çöker. Yorgunluk belirtilerinin devam etmesi durumunda hayatına kast etmeye başlar. Daha henüz otuzlu yaşlarda, belli belirsiz mide ağrıları çeker, nevralji, kalpte hipertrofi, görme kayıpları gibi sonuçlarla karşı karşıya kalır.</p>

  <p>Bu cinsellikten sadece vücut değil, hafıza da nasibini alır. Akıl canlılığını, kıvraklığını yitirir. Baygınlaşmaya, hissizleşmeye başlar. Dikkat dağılır, azalır. Günler kaygısız, tasasız, umursamaz ve iğrenç bir tembellikle akar gider. Çalışmanın verdiği tüm olumlu yönleri kaybederiz. Dolayısıyla hayat tam bir eziyete döner.</p>

  <p>Sonunda bedensel keyfin yerini vahşi hisler alır. Yumuşak tepkiler yerine kaba saba hareketler içimizde yer eder. Keyif aldığımız zevkler bu sarsıntılı durumlar nedeniyle mahvolur. Cinsel istek, kısa sürmesi nedeniyle ardında yorgunluk ve iğrenme bırakır. Sonra kişinin ruh hali genel itibarıyla üzgün ve suratsız olunca doğal olarak gürültülü ortamlar arar. Bu bir kısır döngüdür. Bu sapkınlığın birçok sebebi var. Fiziksel sebebi olduğunu gördük. Acıktığımızda midenin guruldaması gibi, nefessiz kalınca ciğerlerin tepki vermesi gibi, cinsel organımızda da cinsel sıvılar artınca açıklanması zor olan bir sebeple boşalana kadar aklı meşgul eder ve dengeyi bozar.</p>

  <p>Ancak burada midenin eksiklikten kaynaklanan tepkisinin aksine bir fazlalıktan kaynaklanan sorunla karşı karşıyayız. Harcanması gereken bir fazla enerji söz konusudur. Oysaki fizyolojide, bütçede olduğu gibi para transferi yapmak mümkün. Aynı sistem burası için de olası. Fazla enerjinin kaynağı ne olursa olsun arkasından yorgunluk ortaya çıkar.</p>

  <p>İhtiyaç olmasaydı çabaya gerek kalmayacak, baş etmesi kolay olacaktı. Ama çevresel faktörler nedeniyle ateşe çomak sokulmuş gibi harlanır, anlık krizler şeklinde ortaya çıkar, dayanılmaz haller alabilir, hatta sapıklıkla, aptalca kriminal olaylarla sonuçlanabilir.</p>

  <p>Bu azgınlığın birincil sebebi yeme alışkanlığımızla ilgilidir. Daha önce gördük, neredeyse hepimiz çok yiyoruz. Yemeklerimiz çok fazla ve çok kalorili. Tolstoy'un dediği gibi aygır gibi yemek yiyoruz. Genç tıka basa yiyip yemekten kalktıktan sonra ses tonu, enerjisi yüksek olunca şimdi hummalı sindirim esnasında verimli çalışması ve temel içgüdülerine karşı başarılı olabilmesi mümkün mü siz söyleyin?</p>

  <p>Bunlara genellikle uzun süre geçirilen kafelerin sağlıksız ortamlarını veya sınıfın sıcak ortamlarında oturma pozisyonlarını ve kesinlikle cinselliği tetikleyici uzatılmış uykuları da ekleyelim. Kesinlikle diyoruz çünkü sabah uyuklamalarını takip eden uykular iradeyi resmen eritir. Savunmasız şekilde canavarla karşı karşıyayızdır. Bazıları bu sıcak ortamlarda yapılan çalışmanın verimli olduğunu iddia edebilir ama bu tamamıyla yanlış. Akıl detay kabiliyetini yitirdiğinden en basit fikirler bile ilginç gibi görünebilir. Bunun göstergesi olarak sabah fikirlerimizi kaleme dökelim deyince hiçbir şey çıkmaz; aklın sözde çalışması değersiz, otomatik bir düşünceden başka bir şey değildir.</p>

  <p>Otomatiktir çünkü içimizde salıverilmiş mekanik bir canavar gibi içgüdüsel olarak ortaya çıkan arzular, istekler vardır. İstisnasız olarak koyabileceğimiz bir kural olarak yukarıda ifade ettiğimiz gibi genç biri için fazladan yatakta kalınan bir iki saatlik uyku feci hatadır.</p>

  <p>Fiziksel sebeplere çevresel faktörleri de ekleyebiliriz. Vasat, karaktersiz, enerjisi düşük, ahlâki değerleri zayıf arkadaşlara takılmak son derece zararlıdır. Maalesef itiraf etmek gerekirse dünyanın her yerinde işe yaramaz öğrenciler mevcuttur. Grubu bulandırırlar, delilikleri gruptaki diğerlerine de bulaşır. Restoranda, özellikle fakültedeki küçük yemek masalarında gürültülü, metotsuz, içi boş konuşmalar olur. Bu sohbetlerden ekstra coşmuş olarak çıkılır, haylaz kaba saba arkadaşın en ufak sapkın düşüncesiyle dolduruşa gelinir. Alem ortamlarına, barlara takılmaya gidilir. Bu ortamlardan çalışma alışkanlığına geri dönüş zor ve zahmetli olur. Bu hal, gencin dürtülerine, süte katılmış yanlış bir maya gibidir.</p>

  <p>Keşke bu çöküntünün tek sebebi bunlarla sınırlı olsaydı, o zaman kolaylıkla baş edilebilirdi. Ama maalesef daha vahimi bahaneler ve toplumsal kabullenmeler bazı taşkınlıkları mazur gösterir.</p>

  <p>Yapısı gereği ama olan cinsel dürtülerimiz akıldan aldığı yön doğrultusunda amacına yaklaştığı ve ortamını bulduğu an gücü korkutucu bir hal alır. Diğer yandan cinsel arzular nasıl olursa olsun çekicidir ve doğası gereği kendine dayanak oluşturacak fikirleri kendine çekip bu fikirlerden ilave güç bulur. İkisi arasında sıkı bir ilişki, ilişkiden de öte iş birliği vardır. Öyle ki ikisinden biri zayıflayınca diğeri devreye girip canlandırır. Dolayısıyla birbirlerinin sürekli canlı kalmasını sağlarlar. Bu durum özellikle cinsel eğilimler için geçerlidir. Resimler oldukça büyük bir rol oynar. Cinsel organları çok hızlı bir şekilde uyarır. Cinsel uyarılma gerçekleşince aklı devreden çıkarır. Halüsinasyona varan şiddetli önerilerde bulunur. Başka hiçbir eğilim, resim veya hayalle bu kadar uyarılmaz. Hayal kurmanın cinsel arzulardaki rolü inanılmaz büyüktür. Amaçsız, içi boş bir akıl, içgüdüsel arzulara hizmet etmekten başka bir şeye yaramaz. Bunun kanıtı olarak cinsellik konak bahçelerinde işi olmayan beyefendilerin en belirgin etkinliği oldu. Çalışanlar içinse olması gerektiği gibi yemekte meze.</p>

  <p>Zaten zor olan bu savaşta gencin ihtiyacı olan desteği çevresinden alması gerekirken çevresinin tam tersine uyarıcı faktöre dönüşmesi çok acıdır. En ufak yanlış bir manevrada geminin direği ikiye ayrılır ve kontrolü zor olan gemi tamamen cinsel isteklere teslim olur. Gencin iradesi mart ayının havası gibidir. Asla hava güzel diyemezsiniz, görünüşte hava güzel olduğunda bile her an değişebilir. Bir anda esen rüzgarla hava soğuyabilir, buz gibi bir havaya dönüşebilir. Bu yüzden gencin en ufak hava değişimine neden olacak ortamlardan uzak durması gerekir. Ama hem toplumun içinde olması hem de kendini koruması nasıl mümkün olur?</p>

  <p>Genç aklını başından alan bir ortam içindedir. Tüm çevresel faktörler aleyhine kurulu gibidir. Düzgün yetişmiş insanların sanatsal ve zihinsel etkinliklerden uzak oldukları, aynı zamanda doğanın gerçek güzelliklerinin değerini bilmedikleri kanısındayım. Nitekim cinsel istek sadece insana mahsus değildir. Aynı zamanda tüm hayvanlarda olduğu gibi cinsel istek uzun süreli özveri, çaba gerektirmez. Hemen ve aniden elde edildiğinde istek söner ve olağan zevkler bizi paklamayacağından kişi daha sapkın zevklere yönelmeye başlar.</p>

  <p>Sonuç itibarıyla işin doğrusu buluşmalar, müzik, sahne oyunları vs. cinsel buluşma imkanları sağlamanın bahanesidir. Bu buluşmalar sonrası genç, mütevazı odasına dönünce kafası karışmıştır. Danslar, heyecan dolu akşam, ışıklar ile bomboş odası arasındaki çelişkili durum gencin akıl sağlığına tamamen zararlıdır. Akıl sağlığına bundan daha zararlı bir durum olamaz. Üstelik bu zevklerin zararlı olduğuna ilişkin kimse ona akıl da vermemiştir. Gücü ve hayalleri nedeniyle kabuğundan çıkmak için çaba göstermediğinden gerçeği de görmeyecektir. Oluşturduğu çevre gerçeği görmesine engel olur. Sonra da sakin, huzurlu, özgür hayatının kendisine gittikçe monoton ve sevimsiz gelmesi de kaçınılmaz olacaktır. Kendine gelmek için çaba sarf etmeyecektir. Çünkü aldığı eğitim onun bu tehlikeli durumdan korumak için yeterli değildir. Tam tersine günümüz edebiyatının neredeyse tamamı onun işini zorlaştınrcasına cinselliği över. En değerli romancılarımıza, şairlerimize göre insanoğlunun en kıymetli yönü insanlarla hayvanlar arasında ortak olan içgüdüsel tatmin olma duygusu! Ama anlık bir tatminden bahsediyoruz, üstün bir akıldan veya davranıştan değil!</p>

  <p>Carlyle'nin, Thackeray'de en nefret ettiği şey Fransız usulü aşkı hayatın tek varlığıymış gibi görmesiydi, ancak aşk (aşk dediğimiz şey) hayatın sadece kısa bir döneminde yaşanır ve bu kısa dönemde bile daha önemli işlerimizden yalnızca biridir. İşin doğrusu aşka tutulduğunuz dönemlere kimse dönüp bakmak, hatta bahsetmek istemez.</p>

  <p>Manzoni<a id="FNote_15" href="../Text/dipnot.xhtml#FNote15"><sup>15</sup></a> ise "okurlarımı aşka davet edecek değilim ... Bu dünyada aşk gereklidir ama zaten fazlasıyla var. Aşk için fazladan çaba harcamanın bir anlamı yok çünkü aşk için uğraştığınız zaman yapacak başka bir şeyiniz yoktur. Yazarın okuruna vereceği çok daha değerli ahlâki mesajları olmalı. Acıma duygusu, çocuk sevgisi, hoşgörü, bag ışlama..."</p>

  <p>Carlyle ve Manzoni'nin sözleri aşk konusunda söylenebilecek en mantıklı ifadeler. Halkın geneline hitap etme endişesi taşıyan edebiyatımızın eğilimi bir yana, işin gerçeği ikinci sınıf edebiyat, öğrencinin kendini tanıma yolunda birçok bahaneler edinmesine ve baştan savunmasız kalmasına neden olur. Bu yalan yanlış hikayelerin yazarları genellikle doktordur. Bu tarz hikayelerin acı bir tonla, katı yürekle yazılması bunların son derece çocuksu olduğunu ortaya koyuyor. Fizyolojik ihtiyaç olmasına dayanak olarak hayvanlardan örnek verirler. Birçok hayvanın bu ihtiyacın aksini ispatlayacak özelliği varmış gibi; insanın bu ihtiyacını gidermek için gururunu yerle bir etmesi gerekirmiş gibi. Bu ihtiyaçtan kaç insan kurtulmaya çalıştı? Meşhur bir doktorun eseri şaşkınlık vericidir: "Aşkın insan hayatında çok önemli bir yeri vardır. Belli bir yaşa gelince, hızlıca yaşlanmaya başlayınca her şeyin boş sadece aşkın kaldığını fark ederiz!"</p>

  <p>Bu bölümde bahsedilen şey cinsel aşk elbette, başka bir şey değil. Hayvanlarla aynı olan anlık bir spazm, nasıl olur da doğa, sanat, çocuk, anne baba sevgisine, fakir fukaranın durumunu düzeltmek için harcanan zamana değişilir! Ünlü stilist Renan'ın benzer ifadelerle insanlık namına bir faydası olmamıştır. Vasat bir karakter, çekilmez bir iyimserlik görüşünden çok şey beklememek lazım. Ama sürekli insanların acılarını dinleyen ve neredeyse her gün ölen insanları gören bir doktorun böyle fikre sahip olması anlaşılır gibi değil. Bir defa daha söylemekte fayda var. Bu tarz hayatın sonu olsaydı yaşlılıktaki sevgiyi garipsemez miydik? Yaşlıların insanlığın, daha doğrusu hayvanlığın dışına itilmesi gere^nez miydi? Kabul edelim ki çok saçma ve kabul edilemez bir durum. Üstelik gerçeklikten son derece uzak olan bu fikirlerin bilim insanlarından geliyor olması tedirginlik verici bir durum.</p>

  <p>Varlığımızı ve başkalarının varlığını bir inceleyelim. Çiftçilerin, işçilerin birçoğu sağlıklı, hareketli bir yaşantısı olan kimselerdir. Akşam tıka basa yemek yemez, on iki saat uyumazlar. Carlyle'in dediği gibi onlar için aşk sadece bir meze değil midir? Cinsel ilişki aymazlıkların başında gelir. Biliyoruz çünkü onu aleni kılmak için kitaplar, gazeteler bastırılır. Ama bedeli ağır olacaktır! Bu zevklerin onlara hak görülmediği yaşlarda hayat rengini kaybeder, anlamını yitirir. Gücünü yitirmiş, kaba saba olarak anılırlar. Şehvetten kendini alıkoyup çok daha değerli olan politikaya, edebiyata, sanata, bilime, felsefeye gönül vermiş olan Cicero'nun yaptığını tercih etmek doğru olmaz mı?</p>

  <p>Cinselliğin hayatta her şey olduğu fikrine eşlik eden bahaneler çok daha canavarcadır. İffetli olmanın sağlığa zarar verdiği söylenir. Oysa fuhşun çok daha fazla hastalığa sebep olduğu bir gerçektir. Bir genci kitapları da olmadan çalışma imkanının olmadığı kapalı bir yere koyduğumuzu düşünelim. Cinsel istekleri belli bir süreden sonra gençte rahatsızlıklar ortaya çıkaracaktır. Ama bu sorunlar sağlıktan ziyade zihinsel olacaktır. Ama aktif, enerjik olan genç için bu aşılamaz bir sorun olmaz. Bir kez daha söylemek gerekirse hesaplar arasında transfer yapabiliriz. Feci sonuçlar doğuracağını bildiğimiz bir sonuçtansa kendini alıkoymak daha doğrudur. Her yıl sayısız hasta çeşitli cinsel yollarla bulaşan hastalıklar nedeniyle sadece Paris'teki iki zührevi hastalıklar hastanesine gitmekte.</p>

  <p>1.500 sayfalık hijyenle ilgili koca bir kitapta cinsellikten uzak kalmanın sağlığa zararlı olduğunu yazanlara insanın gülesi geliyor! Zührevi hastalıklar ölümcül olabilirken kendini alıkoymak ise zihinsel dinçlik, harika bir enerji verir. Bağımlılık yapan zevklerden kendimizi alıkoymak bizi daha güçlü kılmaz mı? Psikolojinin temelinde karakteristik özelliği ne olursa olsun iştahtan ne kadar kolay vazgeçiliyorsa o kadar doyum sağlanır demiyor mu?</p>

  <p>Düşmanın cüretini ölçmek için düşman kendini gösterir göstermez geriye çekilmek ne garip bir yöntem! Cinsel arzuları yok sayarak bu arzulardan kurtulacağını sanmak insanın kendini tanımamasıdır. Burada yol vermekten kastımız asla hiçe saymak değildir. Şehvetle baş etmenin yolu tüm imkânlarını kullanmakla mümkün. Tıbbi teorileri bir kenara bırakalım. Arzularımızla baş etmemiz gerekiyor. Baş etmenin kolay olduğunu söylemek yanlış olur. İnsanın tamamıyla kontrolü eline almasıyla mümkündür. Toplumumuzda yirmi yaşındaki bir gencin bakirliğiyle alay edilmesi ve erkekliği konusunda ispat gibi görülmesi ne acıdır. Gerçek güç gösterisi, gerçek enerji, kendini kontrol etmek ve iradesine hakim olmak değil midir? Gerçek erkeklik budur başka bir şey değil; kendine hakim olmaktır. Dindeki kendine hakim olmanın cinsel kontrolden geçtiği fikrine katılıyorum. Bu gayretle tüm arzulardan kurtulmak mümkün olabilir.</p>

  <p>Başarı elde edilebilir ancak kolay olmayacaktır. Her zaman geçerli olan şey; başarıyı ne kadar istersek o kadar sebatkar çaba sarf etmek gerekir. Çözümler de nedenler gibi çeşitlilik gösterebilir.</p>

  <p>Öncelikle kontrolü kolay olan durumlarla baş etmekte fayda var. Uykuyu dengelemek, yorgun düşünce uyumak, uyanır uyanmaz da kalkmak gerekir. Sabah uykuyu uzatmaya neden olan çok yumuşak yataklardan kaçınmak gerekir. Şayet sabah uyandıktan sonra yataktan kalkmakta zorlanıyorsak sabah saatlerine verilen randevular mecburen kal^namızı sağlayabilir.</p>

  <p>Ayrıca öğrenci yediğine dikkat etmeli, yağlı yiyeceklerden, aşırı etten sakınmalı; alkol zaten bu yaşta uygun olmadığı için uzak durmalıdır. Üniversiteden uzak sakin, temiz havası olan yerlerde oturmalı; çoğunlukla evinde var olan sağlıklı yiyecekleri yemeyi tercih etmelidir.</p>

  <p>Uzun süre oturma pozisyonunda durmaktan sakınmalı, ara sıra odasını havalandırmalı ve odanın ısısı da ılık olmalıdır. Akşamları yoruluncaya kadar yürüyüşler yaparken ertesi günün yapılacak işlerini düşünmeli sonra da uyumalıdır. Bu yürüyüşlere hava koşulları ne olursa olsun alışmalıdır. İngiliz bir düşünürün dediği gibi dışarıda olanın aksine içeriden dışarıya bakan için hava her zaman daha yağmurlu ve daha kötüdür.</p>

  <p>Ama unutmamak gerekir ki sıkı bir beslenme rejimi yapan ve hijyen kurallarına riayet eden gençler cinsel arzularla baş etme yolunda beden meşgul olacağından zihinsel desteği de bulamayacak böylece kendilerine hakim olmaları da daha kolay olacaktır.</p>

  <p>Akılla tutkular arasındaki ilişkiyi inceleyeceğiz. Tutku yapısı gereği kör olması nedeniyle akıl olmadan hiçbir şey yapamaz ancak aklı dayanak olarak kullanınca tutku en güçlü iradeleri bile yerle bir edebilecek güce ulaşabilir. Bu yüzden akla mukayyet olmak gerek. Genel kural olarak cinsel arzularla direkt baş etmeye çalışmak tehlikelidir zira karşı koymak için bile olsa düşündükçe aklımıza gelmesi bile onu güçlendirmeye yeter. Cesur olup kaçmak gerek. Akıllıca savaşmamız lazım. Doğrudan savaşmak baştan kaybetmek demektir. Büyük başarılar için bir meseleyi sürekli düşünmek gerekirken cinsel arzularla baş etmek için ise hiç düşünmemek gerekir. Hatırlatıcı fikirler ile bağları koparmak şarttır. Akılda pusuda yatan düşünceleri uyandıracak resimlerden kaçınmak lazım. Hatırlatıcı romanlardan, hikayelerden, gazetelerden sakınmak gerekir. Diderot'nun bir sayfasını okumak şiddetli afrodizyak bir ilaç almak gibidir. Cinsel içerikli resimlere bakmaktan sakınmalı çünkü akıldan çıkarması oldukça zordur. Cinsel muhabbetler edilen ortamlardan ve arkadaşlardan uzak durmak gerek. Kendini kaptırmamak için tüm detaylarına kadar öngörülü davranmalıyız. Şehvet başlangıçta henüz cılızdır, güçlü değildir. Başında akıllıca davranırsak kovabiliriz. Ama bırakır da resimlerin canlanmasına izin verir, paylaşır, zevk alırsak geç kalmış oluruz.</p>

  <p>İşte bu yüzden doğru çözüm akıllıca olmalı. Akıl sürekli meşgul edilirse cılız cinsel dürtüler örtbas edilmiş, zayıf biçimde irademiz sınırında kalır. Kendine dayanak bulamaz. Tekrar şans bulma ihtimali boş kalmamız durumunda mümkün olur. İşte bu yüzden tembellik ahlâksızlıkların anasıdır. Akıl boş kaldığında hayaller işlemeye başlar ve dürtüler yerleşir. Dikkat yoğunlaştıkça alevlendirir, güçlendirir. İçten içe cinsel dürtüler uyandıkça kabarır, canlanır, aklı istila eder ve nihayet meydan hayvani duygulara kalır.</p>

  <p>Aslında korkusuzca söylemek gerekirse tembel, haylaz beyler akıllarını boş bırakmaları neticesinde heyecanlı eğlenceye ihtiyaç duymaları sebebiyle de cinsel arzularının kurbanı olacaklardır. Bu heyecanı, enerjiyi verimli ve sağlıklı olarak iş ortamına aktarmamaları durumunda feci son kaçınılmaz olacaktır.</p>

  <p>Bu nedenle sadece aklı meşgul etmek de yeterli değildir. ^klın verimli bir şekilde işin mutluluğuyla meşgul edilmesi gerek. Aklın dağınık bir şekilde işlerle meşgul olması hiç keyifli olmayacaktır. Doğal olarak tepki verecek ve sonuçta tembellik duyguları açığa vurulacaktır. Sadece metotlu ve devamlı bir çalışma aklın güçlü ilgi duymasını ve sürekli keyif almasını sağlayacaktır. Dağa tırmananların zirveye yaklaşırken duydukları sevinç gibidir.</p>

  <p>Canlılık ve mutluluk veren işimize bir de yukarıda belirttiğimiz enerjik etkinliklerimizi de ekleyince geriye ergenlik dürtüleriyle baş etmek için belirlenecek hedefler kalacaktır. On sekiz ila yirmi beşli yaşlarda doğaya, dağa, ormana, denize, güzel olan şeylere, sanatlara, edebiyata, bilime, tarihe yönelmek yeterli olacaktır. Bunlara alıp başını yeni yerler keşfetmeyi de ekleyebiliriz. Böyle bir seyahat gence başarma duygusunu tattıracak, çok faydalı olacaktır. Zihinsel ve duygusal anlamda ona çok büyük değerler katacaktır. Başarısızlıklar ona tekrar çaba sarf etmeyi, zorlukların üzerine gitmeyi öğretecektir. Hayatta mutlak başarı her zaman söz konu değilse de verilen mücadelenin sonunda kalbin rahatlaması başarı adına kafidir.</p>

  <p class="parT">III</p>

  <p>Öğrencinin hayatında baş gösteren cinsel dürtüleri iki türlü incelemeliyiz. Üniversite öğrencisi farklı bir şehirde bulunması halinde ahlâki açıdan denetimsiz, vasat bir ortamdadır. Özellikle birkaç büyük şehirde böyle. Ayrıca birçoğu pozitif enerjilerini ve ruhlarını aşırılıklara kaçmaları nedeniyle kaybederler. Kimse onları uyarmaz, yeni özgürlüklerini hazmedinceye kadar da zaman geçiverir. Boş işlerle meşgul olmamaları gerektiğini kimse söylemez, çok sonra zamanını haybeye harcadığını fark eder.</p>

  <p>Restoran, bar arkadaşları ona akıl verecek durumda değildir. Birçoğu metresleriyle yapmacık bir ilişki içindedir. Bunu kısmen gösteriş için yaparlar çünkü aslında olmadıkları, özenilen sosyal çevreyi abartırlar ama pahalıya mal olduğunu da fark ederler.</p>

  <p>Akıllı ama kaba saba bayanların kaprislerini, saçmalıklarını, ruh hallerini, para harcama isteklerini tatmin etmek zorundadırlar. Karşılığında ise fiziksel tatminden başka bir şey almayacaktır. Birçok genç bu tür ilişkileri sadece hava atmak için, beraberinde dolaştırmak için yanlarında tutarlar. Şayet sadece "alışveriş için" yanlarında dursalardı sekiz gün dayanamazlardı.<a id="FNote_16" href="../Text/dipnot.xhtml#FNote16"><sup>16</sup></a></p>

  <p>Burada bakış açısında bir sorun var. Terazinin bir tarafına maddi zevkleri ve içi boş keyifleri koyalım, diğer tarafına ise mahrum kalınan sabah çalışmaları yerine gün içindeki rahatsızlıkları, fiziksel çöküntüyü ve diğer saçmalıkları koyalım. Boşa geçen seyahatleri, harcanan paraları, sonradan ödenmesi gereken faturaları, olgun yaşlar gelince hissedilen pişmanlıkları, üzüntüleri, akıp giden zamanı düşünün.</p>

  <p>Tek bir çözüm var, tehlikeden uzak durmak. Eğer bunun için çok geç ise kesinlikle ilişkiyi bitirip ortam değiştirmek, etkileyen arkadaşlardan uzaklaşmak, hatta ev değiştirmek, mahalle değiştirmek gerekebilir. Kendimizle ters düşen tüm yaşantılardan zihinsel olarak, sözel olarak, fiili olarak uzak durmalı; bilhassa sınav öncesi "cezbedici zevklerden" uzak durmak şarttır.</p>

  <p>On beş gün boyunca öğrenciden değerlendirme yapmasını isteyelim. Geçici hevesleri bir sütuna yazalım. Diğerine de bunların sebep olduğu sıkıntıları ve ruh halimizi. .. Sonucu görünce çok şaşıracaksınız. Günlerin, haftaların, hatta ayların nasıl boşa gittiğini kendi kendine fark edecek, sözüm ona eğlendiğini sandığı zamanın aslında can sıkıntıları, iğrençliklerle dolu olduğunu görecektir.</p>

  <p>Yanılgı bilinçaltından kaynaklanır, telkin mekanizması gerçekleri görmezden gelir ve yerine yalan yanlış şeyler koyar. Bu uyduruk hevesler insanların bilinçaltında yatan beklentileridir ve naif bir şekilde bunların olacağını zannederiz. Aslında bir saniye bile zihnimizde yeri olmaması lazım. Hayal kurma gücümüz bu durumda o kadar büyüktür ki gerçekleri görmemiz mümkün olmaz, kapsama alanının dışında kalırız. Kadınlarla ilgili zevkler olunca bu uyduruk durumlar gençte inanılmaz boyutlara ulaşabilir. Tekrar etmek gerekirse kaprislerle dolu, donuk, boş beyinlerle geçirilen tüm zamanlar israf olmakla birlikte ahlâksızca geçirilen zamanın güzel geçtiği sanılır. Tekrar tekrar söylemekten gocunmadan parayı, zamanı aptalca harcadığımızı ve ardından da zihnin boşuna yorulduğunu bilelim. Kaçırdığımız gerçek zevkleri, gezebileceğimiz müzeleri, okuduğumuzda bize muhteşem fikirler katacak kitapları düşünelim; zekice sohbetleri, arkadaşlarla güzelim yürüyüşleri unutmayalım. Zevküsefayı takip edene düşense mutsuzluk, mutsuzlukların da en acısı olsa gerek...</p>

  <p>Tatilde gezip dolaşabileceğimiz Pireneler'deki, Alpler'deki, Bretagne'daki kaçırdığımız yürüyüşleri düşünün. Birkaç geceliğine zamparalıkta harcanan parayla Hollanda, Belçika, İtalya veya Ren Nehri boyunca bir tatil yapılabilir. Yirmili yaşlarda yapılan bu seyahatlerin ilerleyen yaşlarda, sıkıntılı günlerde ne denli güzel hatıralar olarak canlanacağını bilmekte fayda var. Kaçırdıklarımızın arasına paha biçilmez, satın alınamayan güzel sanatları, seyahati vs. uzun kış gecelerinin gerçek hayat dostları olan kitapları, heykelleri, tabloları da ekleyelim.</p>

  <p>Kendini beğenmişlik, kendini gösterme peşinde olmak eziklik göstergesidir. Çalışarak başarmanın verdiği onurun yanına yaklaşamaz. Öğrencinin sözüm ona "eğlenceleri" aslında son derece monoton, verimsiz, üstelik içi boş, aptalca işlerden ibarettir.</p>

  <p class="parT">IV</p>

  <p>Fuhşun sebep olduğu sosyal sonuçlar içler acısıdır. Ne kadar üzücü bir hayattır. Genç adam için sözüm ona "pembe hayatı" onu ahlâki açıdan çöküntüye götürecektir; büyük sağlık sorunları doğuracak, yıllar boyunca olumsuz etkilerini maddi ve manevi görecektir. Aklı başında her genç bu durumdan kurtulmak isteyecektir.</p>

  <p>Cinsel dürtülerin sebep olduğu başkaca patolojik durumlar da var. Görünen o ki bunlar dejenerasyon kaynaklı rahatsızlıklar ve tedavi edilmesi gerekir. Hiçbir bahane bu çirkin alışkanlıkları örtmek için sebep olmaz. Böyle nevroz durumlara yakalanan genç kendiyle baş başa kalır. Bu da baş etmeyi zorlaştırır. Kolay değildir ama üstesinden gelmek mümkündür. Burada yapılması gereken "hesaplar arası" transfer yapıp bütçedeki fazla enerjiyi başka hesaba aktarmaktır. Tüm bunların sebebi aklın boşta kalmasıdır; aklı meşgul etmek gerek. Halkın arasına karışarak veya işe konsantre olarak enerjimizi başka yere yönlendirmemiz lazım. Köpek havladığı zaman yaptığımız gibi, ne kadar ilgilenirsek o kadar havlar. Tekrarlamak gerekirse ahlâksızlıkların sebebi akıl aylak kaldığında dürtülerin gelip yerleşmesidir. İlacı da bir kez daha metodu, verimli, mutlu, enerjik bir hayat tarzı ve çalışmadır.</p>
</body>
</html>