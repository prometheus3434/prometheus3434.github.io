<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/BookStyles.css" type="text/css" rel="stylesheet"/>
</head>

<body>
  <h2 id="sigil_toc_id_29">İkinci Bölüm</h2>

  <h3 id="sigil_toc_id_30">Duygusal Hallerin İrade Terbiyesindeki Rolü</h3>

  <p class="parT">I</p>

  <p>Duyguların irade terbiyesindeki önemi yadsınamaz. Kuşkusuz acılarla ve hatta ölümle bile baş etmemizi sağlıyor. Duygunun gücünü anlamak ancak tecrübeyle öğrenilen bir kanunun farkında olmakla mümkündür. Bu evrensel ampirik yasayı bilimsel bir kurama dönüştürmek de mümkün.</p>

  <p>Duyguyu analiz edip parçalarına ayrıştırdığımızda Beethoven'in aheste bestelerine benzediğini fark ederiz. Kısa, temel bir ezgi tüm hâlleriyle ortaya çıkar. Bazen vurgulu olur, bazen de üstü örtülür, gizlenir. Derin izler bırakır. Bestede binlerce kez tekrar eden bu ezgi müzikal hayatın oluşmasına da yardımcı olur. Tüm ihtişamıyla besteyi dolduran temel bir duygudur. Bu kısa, temel ezgi duyguya da birlik verir. Bu sabit ezginin üzerine hatıralar, acılar, sevinçler ve güçlü duygular inşa ederiz.</p>

  <p>Descartes'e göre yaratılma ancak Tanrı'nın devamlı yaratma kudretine bağlanmıştır. Bizim de zevklerimiz, acılarımız, hislerimiz, hatıralarımız bir sürekli yaradılışın devamı gibidir. İçimizdeki canlı istek, hislerin ışıldamasını sağlar. İçimizde isteme iradesi olmayınca soğuk, cansız, renksiz, tamamen soyut ve etkisiz bir psikolojik hâl olarak kalırlar.</p>

  <p>Tüm duyguların temeli olan bu öz, ruh hallerinin bunca sağlam ve güçlü olmasının nedenini açıklıyor. Doğrusu, acıların şekillendirdiği yaşama isteğimiz ve eğilimlerimiz ortaya çıkarken birçok istikameti terk etmeye mecbur kalıp kendilerine müsaade edilen yollara doğru yayılırlar. Ya doğal yollarla yok olurlar ya da gelişip kendi yolunu bulma kuralına uyarlar.</p>

  <p>Acının kendine göre yönettiği bu faaliyet her eğilimin ilk ve ilkel bir şeklidir. Acının kontrolü altına girmeyen her faaliyet ise kendini türlü istikamete doğru dağıtır ve kör olur gider. Yani hareket, acı olmazsa gücünü yitirir.</p>

  <p>Bilindiği üzere insandaki eğilimler yakıcı özellikleriyle bir tür enerji gibidir. Onlar bir hareket grubundan veya daha doğrusu ilkel hareketlerden oluşan bir kütleden ibarettir. Kısacası eğilimler muhtelif kaslarımızda mevcuttur ve zamanı gelince açığa çıkar.</p>

  <p>Örneğin, kaslarımız sinir, aşk vs. durumlarında hep birbiriyle benzer haldedir. Tüm canlılarda aynı özellikler taşır. Varlığımızı sağlayan geçmiş nesillerde de aynıydı. Bu olgudan yola çıkarak herkes ferdî farklılıklar ekler. Bütününe bakarsanız son derece tutarlıdır, bunu beşikteki bebek bile görür. Eğilim ve kas ifadeleri bize nesilden nesile kalıtımsal olarak aktarıldı. Yüzyıllardır süregelen bir bağ. Anlaşılıyor ki bilinçli bir şekilde şu düşüncenin şu kası harekete geçirmesini zorla yapmıyoruz. Üstelik birçoğu otomatikleşmiştir. Bunların yok olmamalarının nedeni bu acımasız savaşta, kalıtsal davranışlarla iş birliği yapmış olmalarıdır. Öyle olmasaydı davranışlarımızla düşüncelerimizi birbirine bağlayan hassas ilişki karşılaştığı şoka dayanamazdı.</p>

  <p class="parT">§</p>

  <p>Duyguların gücü birçok hal ve hareketlerde kendini gösterir. Güçlü bir duygu görünüşte kendinden bağımsız duran bir psikolojik hali bile etkilemeyi başarabilir. Tüm algılar, idrakler (hatta basit ve temel olanlar bile) bazı işaretlerin yorumu ve tercümesi gibidir. Mesela portakalı görmesem bile sadece bir portakal olduğuna birtakım işaretler sayesinde onun portakal olduğu çıkarımında bulunuyorum.</p>

  <p>Bu algı yorumu gitgide alışkanlığa ve değişmesi zor otomatik bir hale dönüşüyor. Bu durumda duygular bilincimizde gerçek görüntüyü kovar ve yerine hayali bir yorum getirir. Korkunun geceleri son derece doğal seslere bile saçma sapan yorumlar getirdiğini; nefretin en aşikar durumlarda bile bizi nasıl körleştirdiğini bilmiyor muyuz? Mesela annelerin çocuklarının güzelliğinden bahsederken taraflı bakış açıları ortada. Moliere, Misanthrope kitabında aşkın gözü kör etmesiyle alay eder; <i>"soluk yüz, yasemin çiçeğinin beyazlığı gibi; korkutan karanlık, sevimli bir karartı gibi... "</i></p>

  <p>Fakat duygular sadece algıları bozmaz. Keskin, kuvvetli duygular zayıf olanları dinlemez, kovar. Örneğin bilahare inceleyeceğimiz kibir birçok insanda bulunan çok keskin bir duygudur. Ve gerçekte hissedilen duyguları zihinden kolayca kovabilir. Hissedilmesi uygun, nazik olan duygular ise haysiyetimiz tarafından bize önerilir.</p>

  <p>Yabancı duygular bilincimize yerleşir, gerçek duyguları saklar. Tıpkı bir duvarın önünde beliren bir hayaletin hayal gören kişiyi engellemesi gibi bu duygular gerçeği gizler.</p>

  <p>Gençler de buna benzer bir içsel arzunun etkisiyle ve çevrenin de desteğiyle hakiki sevinçleri gençlik çağlarının sözde zevklerine feda eder. Yavan, verimsiz bir yaşantı içindeki insanlar da içlerindeki gerçek duyguları aramazlar. Çevrelerinin kendilerine biçtiği çerçeveyle yetinir ve bunu alışkanlık haline getirirler. Bu da içlerindeki gizli, gerçek duyguların ölmesine kadar gider.</p>

  <p>Bu "bana ne derler" durumu sevimli, saygılı ama içi boş insanlar yaratır. İpleri başkalarının elinde olan kukla misali. En zor anlarda bile hissettikleri "makbul olan" olacaktır.</p>

  <p>Tabiatıyla sağlam ama hantal olan algılarımızı ve duygularımızın doğallığını bozmayı başaran bu duygu halleri hatıralarımızı etkilemekte de zorlanmayacaktır.</p>

  <p>Bütün yargılarımız ve inançlarımız bilgi edinmeye ve edinilen bilgilerin ayrıntılı biçimde değerlendirilmesine dayandığından duyguların burada önemli etkileri olacağı açıktır. Hakikate duyduğumuz aşkla, yapacağımız ilk şey, sevdiğimiz şeyin doğru olduğuna kani olmaktır. Hepimiz tercihlerimizi birçok seçenek arasından yaptığımızı zannederiz. Maalesef bu kararlar çoğunlukla içimizde alınmıştır ancak bizim tarafımızdan alınmış değildir. Yani bu bilinçli yapılan bir tercih değildir. İrademizin bu seçime bir katkısı olmamıştır. Baskın gelen eğilimlerimiz, bir bakıma zekanın karar vermesine rıza gösterirler. Zekanın kendini kraliçe gibi hissetmesine izin verirler fakat bu kraliçe gösteriş yapan, nutuk çeken ama hiçbir yönetim görevi olmayan bir kraliçedir.</p>

  <p>Duygusal ruh hallerinin şiddetli baskısına kolaylıkla boyun eğen zeka, irade karşısında çok fazla memnuniyet duymaz. İrademiz de zekamızdan emirler almayı ve yerine getirmeyi sevmez. Duygusal güç olarak ona daha çok tutkularla bezenmiş duygulu emirler gerekir. Bilim bize "isteme duygusu" sayesinde karar alamayacak vaziyette olan bir kimsenin, bir kaza esnasında ezilen bir kadına müdahalede bulunmak için arabadan ilk adayan kişi olabileceğini gösterdi. İşte size özel bir irade!</p>

  <p>Kalıcı bir iradenin oluşması için güçlü, devamlılık arz eden ve en azından düzenli olarak duygularla beslenmesi gerekir. Mili diyor ki; "Güçlü bir duygusallık, kendi nefsine karşı hakimiyet kurmanın hem aracı hem de koşuludur. Ancak bunun için duyguların doğru yönde eğitilmesi gerekir. Bu hazırlıklar tamamlanınca sadece lider olacak kahramanlar yetişmiş olmaz aynı zamanda kendine hakim olan "irade kahramanları" da yetişmiş olur. Tarih ve tecrübeler gösteriyor ki en tutkulu karakterler görev duygusunda en fazla sürekliliği ve ciddiyeti gösterenlerden çıkıyor."</p>

  <p>Kendimizi itinayla bir inceleyelim. Reflekslerimiz dışında tüm iradi arzularımızda önce bir heyecan dalgası yaşarız ve yapılacak işi duygusal olarak algıladığımızı görürüz. Zamanı gelir yapmanız gereken işin yarattığı baskı nedeniyle yatağınızdan çıkmak istemez ancak misafire yatakta yakalanma utancını yaşamamak için alelacele giyinirsiniz. Utanma hissi giyinme işini yaptırır. Bazen de mesela adaletsizliğe karşı çıkma hissi bize pahalıya mal olacak, aleyhimize olan bir protesto yapmaya itebilir bizi.</p>

  <p>Zaten günümüzde çocuklara verdiğimiz pek de akılcı olmayan eğitim gerçeğin muğlak bir algısı üzerine kuruludur kısmen. Bütün bu kompozisyonlar, ödüller, cezalar sistemi, iradeyi sadece duyguların harekete geçirebileceğine dair muğlak bir kabul üzerine kuruludur. Böylece hassasiyeti düşük olarak yetişen çocuğun irade açısından eğitimi de zordur. Hatta her açıdan da. İtiraf edelim ki çocuk eğitiminde en sıkıntılı husus hassasiyetten yoksun olan çocukların doğru şekilde yetiştirilebilmesidir. Söylenenlerin hiçbiri anlam ifade etmez. Her şeyi dinler ama hiçbir şey hissetmez. Toplumları ve ortak isteklerini bireyin içinde olup bitenlerin bir yansıması olarak düşünürsek fikirlerin dünyayı ancak dolaylı olarak ve de duygulardan destek alarak yönlendirdiğini görürüz. Michelet'nin dediği gibi; "Bir fikrin değeri ilk çıkış anında değil aşkın ısısıyla tomurcuklanıp kalbin gücüyle çiçek açtığı zaman belli olur." Spencer, dünyayı duygular yönetir der haklı olarak. Stuart Mili ise bunun aksini iddia ederek dünyanın hareketini duygularla ya da tutkularla keşfetmedik der. Haksız da değildir ancak bu buluşu insan üzerinde pek de etkisi olmayacak bir durumdan çıkarıp insanın faydasına yönlendirmeyi başarmış olması "güçlü duygulardan" kaynaklanır.</p>

  <p>Spinoza'nın da Pascal'ın da fikirleri ruhlarında filizlendi. Özellikle Spinoza'nın ruhuna gezegenimizin evrendeki önemsizliği ve ardından hiç olduğumuz duygusu o denli işledi ki onun eserleriyle haşır neşir olan hiç kimse ilahi gücün o büyük huzurunu hissetmekten kendini alıkoyamaz. Bu keşif sadece derin filozoflarda pratik etkiler doğurdu çünkü sadece onlarda duyguların tomurcuklanmasına sebebiyet verdi.</p>

  <p>Bir ulusun, politik bir grubun iradesi duygu durumlarının (çıkar, ortak korkular, ortak istekler vs.) bir sonucudur. Yani halkı yönlendirmek için salt fikirler yeterli değildir.</p>

  <p>Tam da bu hususta okurlarımızın dikkatini şu noktaya çekmekte fayda var. Tarihte düşüncenin davranış üzerindeki zayıflığı ile duyguların gücü konusunda birçok kanıt bulmaları mümkündür. Hepimizde vuku bulan vatan sevgisinde yer alan acı, keder, korku ve umudun payını görebilecekler.</p>

  <p>Kitabımızın ilk bölümünde verdiğimiz örneklerin haricinde dindar geçinip bir tek ayini bile kaçırmak istemeyen dindar kadınların bazen nasıl bir kız arkadaşının şöhretine göz dikebileceğini; politikacıların insan severlik gösterisi yapıp, garibanların kaba saba evlerini ziyaret etmekten, genelde üstü başı kirli ve her zaman kaba olarak gördükleri yoksul insanlarla iletişim kurmaktan nasıl dehşetle kaçındıklarını görebiliriz.</p>

  <p>Kimi zaman âdeta felç olmuş gibi şehvetin zihinde yarattığı karışıklığa tanık olur, bedenin bir noktasında biriken bir salgının genelde kendi kendinin hakimi olabilen beyinde uyandırabileceği rezil fikirler karşısında da şaşırırlar.</p>

  <p><i>Qui amat non labora</i> deyimi gibi seven için gerçekten de her şey daha kolay olur. Anaç duyguların nasıl onur, vatanseverlik duygularından daha güçlü olduğunu biliriz. Yavrusu yaşasın da kendi sefil olsa bile yeter ki yavrusu yaşasın! Ancak aksi bir durumda da Cornelie'nin (Caius Gracchus adlı trajediden bahsediyor. - Ç.N.) hararetli vatanseverliğinin, nasıl en güçlü duygularının yerine ikincil duyguların başarıyla konulabileceğini kanıtladığı görülür.</p>

  <p>Bizim için değerli olan bu örnek en sağlam içgüdüsel duyguların kökünden sökülebileceğini kanıtlar. Bu durumdan sonra ana batlarıyla bahsetmiş olsak bile duygu durumlarının irade üzerindeki etkisini hiç kimse yadsıyamaz.</p>

  <p class="parT">II</p>

  <p>Eğer fıtratımızın duygusal tarafı psikolojimiz üzerinde her zaman üstün ve baskın olursa zekamızın onun üzerindeki gücü zayıflar, etkisiz kalır. Bu etkisizlik duyguların yapısından kaynaklanır. Bilahare dış dünyayla bağımız kaslarımız tarafından sağlanır. Kas yoksa dış dünyayla bağ da yok. Hangi yolla olursa olsun dışarıdan gelen tüm uyarıcılar doğal olarak bir kas tepkisiyle cevaplanır. Dışarıdan gelen uyarıcılar çok farklı olabilir; daha sonra kas kendine göre düzenleme getirir. Kasların verdiği tepkiler de değişiklik arz edebilir. Bunun için güç gerekir. İnsan doğası son derece muhteşemdir; bir uyarıcı, duyu organımıza ulaşınca, anında kalp daha hızlı atmaya başlar, soluğumuz hızlanır, sindirim organları kırbaçlanmış gibi olur. Bu fizyolojik durum anlık olarak tepki verir. Heyecanın büyüklüğü duygunun büyüklüğüyle orantılıdır. Duygu yoksa heyecan da yoktur. Otomatik olan bu duygu irademizin müdahalesinden kaçar. Bu durum kendimize hakimiyet açısından bizim için ne acıdır.</p>

  <p>Kalp atışımızı ne durdurabilir ne de yavaşlatabiliriz. Bir korku anında bağırsaklarımızın neredeyse felce uğramasına engel olamayız. Mesela şehvet anında cinsel sıvıların oluşmasına engel olamazsınız. Kendine hakim olanların ne denli az olduğu, özgürlüğün ise ancak az sayıda insanın ulaşmaya cesaret edebildiği sebatkar çabanın bir ödülü olduğu fikrini bizden daha iyi bilen olamaz.</p>

  <p>Buradan şöyle bir sonuç çıkıyor; insanlar, belirlenim (determinizm) yasasının ve kendilerini alıkoyamadıkları arzularının kölesidir. Ayrıca Nicole'ün dediği gibi onlar acımamız gereken "kuklalardır". Onlardan hangi hayasızlık gelirse gelsin, filozoftan beklenen davranış yüksek sükunet ve huzurdur. Hür iradecilerden olan Alceste ne kadar sinirlenirse sinirlensin sonuç budur. Philinte'in<a id="FNote_37" href="../Text/dipnot.xhtml#FNote37"><sup>37</sup></a> sevimli sakinliğine bir bakalım:</p>

  <p class="iPrg">...her adımda gördüğüm gibi,<br/> gazap verir sizin gibi, <br/>sahtekar, haksız, çıkarcı gördüğümde, <br/>etrafta dolanan aç akbabaları,<br/> kötü maymunları, kudurmuş kurtları görmekten...</p>

  <p>İşte akıllı insanın edinmesi gereken tavır budur. Öcünü alırken bile sükunetle yapmalı. Daha doğrusu akıllı insan öç almaz zaten. Kimsenin onun rahatını bozmaması gerektiğini bildiği için sadece huzuruna kastedecekleri anlayacakları şekilde düzelterek önlem alır.</p>

  <p>Bu küçümseyici sükunet yerine ne yapıyoruz? Bize yapılan bir kabalık hemen bizde istem dışı fizyolojik heyecanlar yaratır. Kalp düzensizce pırpır atar; paniklemiş gibidir. Bu kasılmaların birçoğu spazm şeklinde düzensiz ve acı vericidir. Kan beyne sıçrar, hassas olan bu organa kanın hücum etmesi öç alma gibi saçma sapan, abartılı, olmayacak fikirlerin ortaya çıkmasına sebebiyet verir. Hayat görüşümüz bile reddettiği ve kınadığı bu hayvani kudurmuşluğa çaresizce eşlik eder. Peki bu çaresizlik neden kaynaklanır? Şöyle ki, duyguların iç organlarımız üzerinde iradenin bile hiçbir müdahalesinin olamayacağı bir harap edici etkisi vardır. Bu organik rahatsızlığı hafifletemediğimiz için tepkimizin bilincimizi işgal etmesini ve psikolojik olarak varlığını engelleyemeyiz. Örnekleri çoğaltmaya gerek var mı? Psikolojik temelli görünen cinsel sorunların bile aslında organik sebepleri olduğunu bilmiyor muyuz?</p>

  <p>Hislerin esas kaynağı fizyolojik mahiyette olduğundan onlara karşı koyabileceğimiz bir güç elimizde bulunmamakta. Duygularımıza karşı savunmasızız çünkü onları ortaya çıkaran fizyolojik sebepler kontrolümüz dışında. Kişisel bir analiz yapacak olursam, düşünceler ile iç organlarımız arasındaki bu adil olmayan çatışmaya nihai örneği vermiş olurum. Kısa zaman önce, çocuğumun sabah gitmesi gerektiği komşumuzun evinde olmadığı haberi geldi. İstem dışı, kalbim hızlı hızlı atmaya başladı. Hemen kendimce orada olmayışının sebeplerini düşünmeye başladım ve yokluğunun makul bir açıklamasını buldum. Yine de etraftakilerin yarattığı aşırı sıkıntı sebebiyle ve kimin tarafından verildiğini bilmediğim, evimizin yanından geçen nehrin kenarında oynayabileceği fikri içime kurt gibi düşüvermişti. Sonra bu düşüncenin saçma olduğuna kendimi ikna etmeye çalışıyordum ama yukarıda sözünü ettiğimiz fizyolojik heyecanım daha da artıyordu. Kalbim yerinden çıkacak gibi oluyor, saçlarımın dibinden itibaren diken diken oluyordu. Ellerim titremeye başlamıştı. Her şeye rağmen aklımdan binbir türlü ihtimal geçiyor, kötü düşüncelerden kendimi alamıyordum. Yarım saat sonra çocuk bulunduğunda kalbimin şiddetli atışı devam ediyordu. İşin garibi, onaylamadığım bu durum, nihayet dindiğinde dahi sanki yine de kullanılmak istiyordu; öfke ve yoğun endişenin malzemesi birbirine benzediğinden bu heyecan beni bakıcıya kızmaya itiyordu. Ama kızcağızın acılı durumu karşısında kendimi frenleyip, zamanın geçmesine, olayın yatışmasına karar verdim. Bu da biraz zaman aldı elbette. Herkes kendi hayatında benzer gözlemlerde bulunabilir. Duygularımıza doğrudan hakim olamayacağımıza dair üzücü sonuca kolayca varabiliriz.</p>

  <p class="parT">III</p>

  <p>Görüldüğü üzere sanki nefse hakim olmak görünürde mümkün değil. O halde kitabın başlığı aldatıcı. Aslında nefse hakimiyet bir tuzaktır. Zira bir taraftan sadece düşüncelerime hükmedebiliyorum. Determinizmin akıllıca kullanılması beni özgürleştiriyor. Çünkü fikirlerin birbirini çağrıştırması yasasını kullanmama imkan veriyor. Ancak sadece kendimi kandırıyorum çünkü düşünce tek başına yetersiz. Savaşmamız gereken haşin güçlerin karşısında fikirlerin birbirini çağrıştırması yasası sahte bir güç olarak kalıyor.</p>

  <p>Diğer yandan eğer içimizdeki duygular her şeyin hakimiyse; eğer kendilerince algıları, hatıraları, yargıları, akıl yürütmeleri yönetiyorsa ve hatta güçlü duygular zayıf olanları yok edip kovuyorsa; eğer tek kelimeyle neredeyse sınırsız bir despotluk uyguluyorsa demek ki o kadar otoriterdir ki ne mantığın emirlerine uyar ne de irademizin kontrolünü kabul eder.</p>

  <p>Zapt ve idaresi zor olan bir sürü basit ve bayağı duyguya karşı ruhumuzda ancak bir kuvvet mevcuttur. O da "mantık" kuvvetidir. Fakat bu da oldukça güçsüzdür. Koruyucu kollayıcı olmaktan ziyade sadece istişari rolü vardır.</p>

  <p>Bu durumda kılıç kalkanı bir kenara bırakıp umutsuz bir şekilde savaş alanından kaçmak, kaybettiğimizi kabullenip, korkakça kaderimize boyun eğip, tembelliğe sığınıp en azından orada teselli bulmamız lazım.</p>

  <p>Allahtan durum bu kadar da vahim değil. Buraya kadar bahsetmediğimiz ve burada hakkını teslim edeceğimiz bir faktör var. Zekanın bugün muktedir olamadığı şeyleri yapma imkanını "zaman" ona sağlayacaktır. Anında alamadığımız bir sonucu, bir stratejiyle dolaylı olarak ileride telafi etmemiz mümkün olacaktır.</p>

  <p class="parT">IV</p>

  <p>Nefsimizi kontrol etmek için kullanacağımız metoda geçmeden önce, duygusal hallerimizin esasına ilişkin, hiçbir şey ya da pek bir şey yapamıyorsak, gözden kaçırmadığımızdan emin olmak için tüm kaynaklarımızı, duygularımızın tali derecedeki malzemesini etkileyecek güçlerimizi de (en azından temel olanları) gözden geçirmekte fayda var.</p>

  <p>Fizyolojik açıdan irademizi dikkate almayan organlarımızdan kalp başta olmak üzere, hiçbirine doğrudan psikolojik yollarla etki edemeyiz. Tek müdahale imkanımız dışarıdan gelebilir ve bu tedaviyle ilgilidir. Aşırı öfke anında içeceğimiz yüksük otunun kalbin ritmine faydası olabilir. Bazı ilaçlar sayesinde en şiddetli dürtülerimizi bastırmak mümkündür. Fiziksel ve zihinsel hamallığımızı, tembelliğimizi kahve içerek engelleyebiliriz. Ancak bu kalbin hareketini hızlandırır, bir tür spazm yaratır. Üstelik birçok kişi için sinire sebebiyet verebilir. Sinirli birçok insanda solunum bozukluğuna, nefes darlığına ve el kolun titremesine neden olabilir. Böylelikle onları kaygıya, sebepsiz endişeye harta akıl dışı korkuya sevk edebilir.</p>

  <p>Özede duygularımız üzerindeki doğrudan doğruya erkimiz hakkında da düşünmek icap eder.</p>

  <p>Duygu ile duygunun dışa yansıması olan kas hareketleri genelde herkeste aynıdır. Ve bunların dışa vurumu isteğimize bağlıdır. O hâlde mademki bir hareketi yapmak veya yapmamak hususunda hâkimiyetimiz vardır o hâlde bir duygunun dışa yansımasını durdurmak çoğu zaman mümkündür.</p>

  <p>Duygu ile duygunun dışa yansıması olan kas hareketleri arasında devamlı bir çağrışım ve destek vardır. Zaten herhangi iki unsur sık sık ilişkili olursa birbirlerini tetikleyecekleri genel bir psikoloji yasasıdır. Bu kurama bağlı olarak, insan doğasıyla ilgilenen psikologlar harta Pascal ve Ignace de Loyola gibi düşünürler, ruhumuzu aynı duygu durumuna getirmek için duygu hâli yerine ona tekabül eden kas hareketini yapmayı tavsiye ederler.</p>

  <p>Bilindiği üzere hipnoz esnasında duyguyu dışa vurmak için o duyguya denk gelen davranıştan faydalanılır. Bir kişide ortaya çıkarmak istediğimiz duygularına ilişkin kasları harekete geçirmemiz o duyguların ortaya çıkması için yeterlidir ve açığa çıkan duygulara rüm çevre de destek sağlar. Dugald-Stewart, sinirlenmesi için Burke'nin sinirliyken yaptığı hareketleri tekrar ermesinin yeterli olduğundan bahseder.</p>

  <p>Köpeklerin, çocukların ve harta yetişkinlerin şakasına boğuşmaları gerçek sinirlenmelerle bitmez mi? Gülmeler, ağlamalar bulaşıcı değil mi? Toplumda "nerede deli orada eğlence" diye düşünülmez mi? Ailede, mutsuz, karamsar birinin varlığı tüm ailenin huzursuzluğuna sebebiyet vermez mi? Loyola'nın da savunduğu üzere Konfüçyüs, Çin'de kendilerine özgü bazı hareketler yüksek otoritenin simgesi olduğu için, insanların davranışları üzerinde de önemli ve etkili olduğunu söyler. Katolik cenaze törenleri psikolojik olarak en inançsızları bile etkilemeye yönelik değil mi? İnançlı biri de duygusal anlamda ruhuna hükmedip törenden etkilenmemeyi denesin bakalım mümkün olmayacağına iddiaya girerim. Aynı şekilde neşeli bir arkadaşın endişe ve kaygılı anımızda yanımızda olması bizi nasıl rahatlatacaktır değil mi? Örnekleri arttırmak mümkün.</p>

  <p>Maalesef, açığa çıkan duygular zaten hâlihazırda var olanlardır. Onları yaratmıyoruz, sadece onları ortaya çıkarıyor, canlandırıyoruz. Tekrarlanan duygular ise doğal olarak zayıflar. İç dünyamıza destek veren harici güçler ancak değerli bir katkı olarak kabul edilebilir. Bunlar daha ziyade duyguların bilinçte canlı kalmasını sağlayarak katkı sunar. Hareketlerimiz veya yazı düşünce için neyse dış destek de duygular için aynıdır. Dikkatin savrulmasına, dağılmasına engel olur, kopmaya hazır zincirler gibi olan irademizi bilincimizde ön planda tutarak ve yeni mantıksal fikirler geliştirerek yardımcı olur.</p>

  <p>Aynı şekilde içimizde fokurdayan bir heyecan olduğunda dışa yansıtmayı tercih etmeyebiliriz. Sinir hissi; yumrukların sıkılması, yanak kaslarının gerilmesi, vücut kaslarının kasılması, nefes alışlarımızın hızlanması şeklinde kendini gösterir. Quos ego! deriz. Kaslarıma gevşemesi için, yüz kaslarıma gülümsemesi için emir verebilirim, nefesimin düzelmesini sağlayabilirim. Ancak daha henüz zayıf iken, filizlenme aşamasındayken duygularımı kontrol etmezsem, ilk müdahalemi zamanında yapmazsam, büyümeye bırakırsam, üstelik içimizdeki irade, kişiliğimiz, rezil olma korkusu gibi duygulara yardım göndermezse çabalarımın boşa gitme ihtimali yüksek olur. Aynı şey cinsel dürtüler için de geçerli. Eğer düşünceler cinsel isteğe dayanak oluşturursa, iç direniş zayıf ise isteğin failleri olan kasların direnişi kısa sürer. Genel olarak düşmana karşı somut duvarlar yükselterek bir abluka oluşturmak hiçbir işe yaramaz. Hele ki kuşatma birlikleri, komutanın moral olarak gücünü yitirdiğini hissederlerse, işlenmeye hazır hale gelirler. Kasların duyguya karşı koymasına tüm iç savunma mekanizmalarının eşlik etmesi şarttır. İşin gerçeği dışarıdan içeriye müdahale çok da mümkün değil. Bizim direkt olarak ruhumuz üzerinde duyguyu açığa çıkarmada, harekete geçirmede ve de yok etmede yapacağımız etki zayıf kalır. Bu dış yardımların bize sağladığı ancak bir katkıdır. Son derece değerli bir katkı ancak içimizde güçlenmeye başlamış bir davranışa eklenti olur sadece.</p>

  <p class="parT">V</p>

  <p>Şayet sadece günü gününe, anlık yaşasaydık, geleceği düşünme mecburiyetimiz olmasaydı bu durumda mücadele etmeye de lüzum olmazdı. Bu takdirde içimizdeki düşünceler ile tutkularımız ve duygularımız arasındaki savaşa şahit olurduk. Savaş ilginç olurdu ancak akıl olaylara baka kalır, erkenden umudunu yitirirdi. Yarışlarda iddiaya girildiği gibi savaşın kazananı kim olacak bahsine girebilirdi. Bu bahis oyununda akıl sadece bir tür yenilmezlik unvanı elde edebilirdi. Zaten birçok insanda bundan farklı bir rolü yoktur çünkü neredeyse herkes öngörülere aldanır gider.</p>

  <p>Başımıza gelenler ise nefsin isteklerinden başka bir şey değildir. Arzular gerçekleştikçe gerçekleşiyor, biz de kendimizi özgür zannediyoruz. Akıl, güçsüzlüğünden utanmış olarak, kendini kral zannederek oyalanmayı sever. İşin gerçeği, arzularımız, aklı hiçe sayarak dilediğini yapar. Meteoroloğun sadece atmosferin yoğunluk derecesi bilgisine göre yağmurun yağacağını bilmesi ancak yağmuru yağdırmaya gücü olmaması gibi aklın da bu mücadelenin sonucuna pek tesiri yoktur.</p>

  <p>Fakat özgürlüklerini elde etmek için hiçbir çaba harcamamış olanların duymayı hak ettiği bir kural yok. Çünkü insanlar sadece "sahip oldukları" bir kuralın gücünden istifade edebilirler.</p>

  <p>Şu anda sahip olamadığımız bir irade hâkimiyeti kabiliyetini "zaman" bize elde etme imkânı sunar. Yani zaman en büyük kurtarıcımızdır. Aynı zamanda aklımızın tutkuların ve hayvani hislerin boyunduruğundan kurtulmasını sağlar. Çünkü duygu durumları âdeta vahşi ve kör güçler gibidir.</p>

  <p>Akıl, kurnaz davranarak ve zamanla ittifak kurarak, yani taktiksel bir oyunla, sabırla, sakin ama kararlı bir şekilde, yavaş yavaş mutlaka iradenin iktidarını ele geçirebilir. Şimdi de gelin, zamanın etkisiyle gerçekleşen bu özgürleşmenin doğasını ve etkilerini inceleyelim.</p>
</body>
</html>