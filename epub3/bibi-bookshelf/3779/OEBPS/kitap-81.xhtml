<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-81</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p><span><img src="image/37_fmt.png" alt="37.jpg" /></span></p>
			<p id="toc_marker-39"><st c="0">BEDEN YEDİKÇE DOYAR, RUH İSE VERDİKÇE</st></p>
			<p xml:lang="en-GB"><span xml:lang="tr-TR"><st c="38">Âlimler ilmin de bir zekâtı olduğunu söylerler.</st></span></p>
			<p xml:lang="en-GB"><span xml:lang="tr-TR"><st c="86">Peki nedir zekât?</st></span></p>
			<p xml:lang="en-GB"><span xml:lang="tr-TR"><st c="104">Kazandığını, ihtiyaç sahipleriyle paylaşmaktır kısaca.</st></span></p>
			<p xml:lang="en-GB"><span xml:lang="tr-TR"><st c="159">İlim de önemli bir kazanımdır. </st><st c="191">Hatta çok zaman maldan mülkten çok daha kıymetli bir servettir. </st><st c="255">Elbette ihtiyaç sahipleriyle paylaşılması yerindedir.</st></span></p>
			<p xml:lang="en-GB"><span xml:lang="tr-TR"><st c="308">Paylaşılan şey büyür, çoğalır, artar ve yayılır. </st><st c="358">Fayda beraberinde faydayı doğurur. </st><st c="393">Bilgide ve ilimde cimrilik etmek, parada cimrilik etmekten daha büyük bir yokluk enerjisi yaratır. </st><st c="492">Oysa ilim de, verdikçe artan bir zenginliktir. </st><st c="539">İnsanın ruhsal doyumu, deneyimini ve bilgisini başkalarının yararına paylaşmasıyla çok ilgilidir. </st><st c="637">Nasıl ki beden yedikçe ve aldıkça doyuyorsa, ruh da verdikçe ve paylaştıkça genişler.</st></span></p>
			<p xml:lang="en-GB"><span xml:lang="tr-TR"><st c="722">Konuyla ilgili anlatmayı çok sevdiğim bir hikâye vardır. </st><st c="780">Zengin bir adam, artık günlerinin sayılı olduğunu öğrenince üç oğlunu da yanı başına toplar ve vasiyetini açıklamak ister.</st></span></p>
			<p xml:lang="en-GB"><span xml:lang="tr-TR"><st c="902">“Ben artık çok yaşlandım evlatlarım” der. </st><st c="945">“Bundan sonra şirket size emanet. </st><st c="979">Ancak işlerin başına sadece bir kişi geçebilecek. </st><st c="1029">Bunun kim olacağına karar vermem çok zor. </st><st c="1071">Sizi sınamak zorundayım ki doğru bir karar verebileyim. </st><st c="1127">O yüzden şimdi üçünüze de yüzer lira vereceğim. </st><st c="1175">Bu parayla öyle bir şey alın ki akşam bu odada buluştuğumuzda odayı bir uçtan diğer uca doldursun. </st><st c="1274">Yüz lirayla odayı doldurabileni işin başına geçireceğim.”</st></span></p>
			<p xml:lang="en-GB"><span xml:lang="tr-TR"><st c="1331">Çocuklar ceplerinde yüzer lirayla ayrılırlar babalarının yanından. </st><st c="1399">Akşam geri döndüklerinde hepsinin yanında bir şeyler vardır.</st></span></p>
			<p xml:lang="en-GB"><span xml:lang="tr-TR"><st c="1459">Hasta adam merakla bekliyordur. </st><st c="1492">“Evlatlarım” der. </st><st c="1510">“Yüz lirayla ne yaptınız, ne aldınız, odayı nasıl dolduracaksınız, gösterin.”</st></span></p>
			<p xml:lang="en-GB"><span xml:lang="tr-TR"><st c="1587">Büyük oğlu ayağa kalkar ve “Ben bir arkadaşımın çiftliğine gittim” der. </st><st c="1660">“Yüz lirayla ondan iki balya saman aldım.”</st></span></p>
			<p xml:lang="en-GB"><span xml:lang="tr-TR"><st c="1702">Dışarı çıkıp kapının önüne bıraktığı samanları alır ve odaya taşır. </st><st c="1771">Samanları açıp havaya savurmaya başlar. </st><st c="1811">Oda bir anda samanla kaplanıverir. </st><st c="1846">Ancak bir uçtan diğer uca dolmaz. </st><st c="1880">Bunun için daha çok zaman balyası gerekir ancak yüz lirayla bu kadarını alabilmiştir.</st></span></p>
			<p xml:lang="en-GB"><span xml:lang="tr-TR"><st c="1965">Hasta adam, bunun üzerine ortanca oğluna bakarak “Peki oğlum, sen paranla ne yaptın?” diye sorar.</st></span></p>
			<p xml:lang="en-GB"><span xml:lang="tr-TR"><st c="2063">Bu kez ortanca oğlu ayağa kalkar ve “Ben yorgancıya gittim babacığım” der. </st><st c="2139">“Yorgancıdan yüz liralık kuş tüyü aldım.”</st></span></p>
			<p xml:lang="en-GB"><span xml:lang="tr-TR"><st c="2180">Arkasından ortanca oğul da dışarı çıkıp kapının önünde bıraktığı çuvalı getirir ve odanın her bir yanına kuş tüyleri saçılıverir. </st><st c="2311">Ancak yine beklenen olmamıştır. </st><st c="2343">Kuş tüyleri ancak yatağın önünü kapatabilmiştir. </st><st c="2392">Ortanca oğlan da odayı bir uçtan diğer uca doldurmayı başaramamıştır.</st></span></p>
			<p xml:lang="en-GB"><span xml:lang="tr-TR"><st c="2461">Sıra küçük oğluna gelmiştir artık. </st><st c="2497">Hasta adam ona bakar ve “Sen paranı ne yaptın?” diye sorar.</st></span></p>
			<p xml:lang="en-GB"><span xml:lang="tr-TR"><st c="2556">“Ben önce bir dükkâna gittim” der küçük oğlu. </st><st c="2603">“Yüz lirayı dükkân sahibine verdim ve ondan parayı bozmasını istedim. </st><st c="2673">Sonra, elli lirayı bir hayır kurumunun kumbarasına bıraktım, kırk lirayla yolda gördüğüm iki muhtaç insana yiyecek aldım. </st><st c="2795">Kalan on lirayla da iki şey aldım.”</st></span></p>
			<p xml:lang="en-GB"><span xml:lang="tr-TR"><st c="2830">Küçük oğul, elini cebine atıp bir çakmak ve bir mum çıkarır hemen. </st><st c="2898">Odanın ışığını söndürüp aldığı mumu yakar. </st><st c="2941">Böylece bütün oda aydınlanır.</st></span></p>
			<p xml:lang="en-GB"><span xml:lang="tr-TR"><st c="2970">Yüz liralık saman ve kuş tüyü odayı doldurmaya yetmemiştir ama on liralık küçücük bir mum odanın her bir köşesini ışıkla doldurmuştur.</st></span></p>
			<p xml:lang="en-GB"><span xml:lang="tr-TR"><st c="3105">Hasta adam yüzünde bir memnuniyet ifadesiyle “Seninle gurur duydum” der küçük oğluna. </st><st c="3192">“Benden sonra işlerin başına sen geçeceksin. </st><st c="3237">Çünkü sen ışığını yaymayı öğrenmişsin evlat.”</st></span></p>
		</div>
	<div id="charCountTotal" value="3282"></div></body>
</html>
