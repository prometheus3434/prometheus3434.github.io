<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-31</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p><span><img src="image/11_fmt.jpeg" alt="11.jpg" /></span></p>
			<p id="toc_marker-13"><span><st c="0">KIYIYI KAYBETMEYİ GÖZE ALAMAYAN, YENİ OKYANUSLAR KEŞFEDEMEZ</st></span></p>
			<p xml:lang="en-GB"><span xml:lang="tr-TR"><st c="60">Sen değiştiğinde, tepkilerin de kendiliğinden değişecektir. </st><st c="121">Tepkilerin değiştiğinde, doğal olarak deneyimlerin de değişecektir. </st><st c="189">Deneyimlerinin değişmesi, kaderinin değişimidir aslında.</st></span></p>
			<p xml:lang="en-GB"><span xml:lang="tr-TR"><st c="245">Bunu göze aldığında, kendin için emek vermeye başladığında, her şey su gibi kolayca akıp yatağını bulacaktır diyemiyorum sana. </st><st c="373">Açıkçası bu değişim süreci dikensiz bir gül bahçesidir diyemem.</st></span></p>
			<p xml:lang="en-GB"><span xml:lang="tr-TR"><st c="436">Bilakis...</st></span></p>
			<p xml:lang="en-GB"><span xml:lang="tr-TR"><st c="447">Dikenli bir gül bahçesinin içinden, belki zaman zaman canın yanarak, tökezleyerek geçeceksin. </st><st c="542">Belki vazgeçme noktasına gelecek, eski mutsuz ama daha az yorucu hayatını kaldığı yerden yaşamayı bile düşüneceksin.</st></span></p>
			<p xml:lang="en-GB"><span xml:lang="tr-TR"><st c="658">Tanıdık bir mutsuzluk, yabancı bir mutluluktan daha güvenli gelebilir.</st></span><span xml:lang="tr-TR"> </span><span xml:lang="tr-TR"><st c="729">İnsan bildiği cehennemi, bilmediği bir cennete tercih eder ya... </st><st c="795">Sen de yeni sen ile tanışma sürecinde, eski cehennemini arayacak olabilirsin. </st><st c="873">Tanıdık mutsuzluklar, aşina olduğun içe kapanıklıklar, hep aynı hayal kırıklığıyla biten ilişkiler, hazırlıklı olduğun ayrılıklar, parçalanmalar, bölünmeler, artık iyice ezberlediğin gözyaşları, hayata küsmeler, yeni olana kalbini kapamalar... </st><st c="1117">Bütün bunlar senin güvenli alanın. </st><st c="1152">Bunlar ezberlediğin ve çokça deneyimlediğin için nasıl yaşayacağını, nasıl atlatacağını derinlemesine öğrendiğin konular.</st></span></p>
			<p xml:lang="en-GB"><st c="1273">Dilin her ne kadar “Sonsuz mutluluk, gerçek aşk” diye sayıklasa da, içsel ritmin, içsel dinamiğin seni tanıdık olanı deneyimletmeye çağıracaktır. </st><st c="1420">Koşulsuzca sevilmenin ve bir ilişkiyi korkusuzca yaşamanın, bitimsiz bir mutlulukla ve doyumla kendini tamamlamanın ne demek olduğunu bilmeyen ruhun, bilinmeze karşı seni korumak isteyecek, tanıdık mutsuzluğuna geri dönebilmen için elinden geleni yapacaktır.</st></p>
			<p xml:lang="en-GB"><span xml:lang="tr-TR"><st c="1678">O yüzden bu çok ama çok önemli...</st></span></p>
			<p xml:lang="en-GB"><span xml:lang="tr-TR"><st c="1712">Kitabın ilk bölümlerinde yeni bir sen için ilk adımını attın. </st><st c="1775">Değişime razı oldun. </st><st c="1796">Sözlerini ve düşüncelerini takibe aldın. </st><st c="1837">Diline, zihnine ve kalbine olumsuz hiçbir düşünce tohumunun düşmesine izin vermedin.</st></span></p>
			<p xml:lang="en-GB"><span xml:lang="tr-TR"><st c="1921">Peki ya şimdi ne olacak?</st></span></p>
			<p xml:lang="en-GB"><span xml:lang="tr-TR"><st c="1946">İkinci aşamada rotayı etrafındaki kalabalıklara çevirmek zorundasın.</st></span></p>
		</div>
	<div id="charCountTotal" value="2015"></div></body>
</html>
