<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-10</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p><st c="0">“Derdimi seviyorum, biliyorum ki derdi veren de beni seviyor.”</st></p>
			<p><st c="63">Mevlana</st><span></span></p>
			<p xml:lang="en-GB"><span xml:lang="tr-TR"><st c="71">Kusursuzluk, insanoğluna verilebilecek en büyük cezadır, çünkü gelişmenin, büyümenin önündeki en büyük engeldir. </st><st c="185">Potansiyelinin açığa çıkmasına izin vermeyen, köreltici ve baskılayıcı bir güçtür.</st></span></p>
			<p xml:lang="en-GB"><st c="267">Kusur ya da eksiklik gibi görünen her şey, içindeki cevherin açığa çıkması için sunulan çok değerli fırsatlardır.</st></p>
			<p xml:lang="en-GB"><span xml:lang="tr-TR"><st c="381">Çocukluğumuzun çizgi filmlerini yapan Walt Disney’in de bir kusuru vardı. </st><st c="456">Biliyor musun ki o kusur, Walt Disney’i çizim dünyasına kazandırdı. </st><st c="524">Okuma ve öğrenme güçlüğü çekiyordu. </st><st c="560">Yoksul bir ailenin çocuğuydu. </st><st c="590">Hiçbir işin üstesinden gelemeyeceğini düşünüyorlardı. </st><st c="644">Çünkü çok beceriksizdi. </st><st c="668">Kusur gibi görünen bu eksikliği onu kâğıt kalemle tanıştırdı. </st><st c="730">Geceleri mum ışığında kendi yoksul evinin mahzeninde çizimler yapmaya başladı. </st><st c="809">Mahzende her gece karşılaştığı fareyi çizmeye karar verdi sonunda ve Mickey Mouse çıktı ortaya. </st><st c="905">Gerisini sen zaten biliyorsun. </st><st c="936">Muhteşem bir potansiyel, takdire şayan bir başarı hikâyesi... </st><st c="998">Emin ol, kusursuz bir Walt Disney’den böylesine ibretlik bir hikâye çıkmazdı. </st><st c="1076">Ancak kusurlu bir çocuğun iyi bir hikâyesi olabilirdi.</st></span></p>
			<p xml:lang="en-GB"><span xml:lang="tr-TR"><st c="1130">İzin ver sana bir hikâye daha anlatayım.</st></span></p>
			<p xml:lang="en-GB"><span xml:lang="tr-TR"><st c="1171">Uzak diyarların birinde zengin bir ailenin su ihtiyacını karşılamakla görevli bir adam yaşarmış. </st><st c="1269">Sucu derlermiş ona. </st><st c="1289">Ensesine yasladığı uzunca bir sırığın iki ucuna iki kova asıp doğruca nehre gidermiş ve zengin bir ailenin yaşadığı büyük köşke sürekli su taşırmış. </st><st c="1438">Ne var ki sucunun kovalarından biri çatlakmış ve yol boyunca su sızdırırmış. </st><st c="1515">Sağlam kova ağzına kadar dolu halde ulaşırmış köşke ama diğer kovadaki su neredeyse yarıya inermiş. </st><st c="1615">Sağlam kova çok su taşıyabildiği için gurur duyarmış kendiyle. </st><st c="1678">Çatlak kova görevinin sadece yarısını yerine getirebildiği için çok utanıyormuş.</st></span></p>
			<p xml:lang="en-GB"><span xml:lang="tr-TR"><st c="1758">Bir gün çatlak kova, nehrin kıyısındayken sucuya seslenmiş ve “Senden özür dilerim” demiş. </st><st c="1850">“Beni affet. </st><st c="1863">Kendimden çok utanıyorum...”</st></span></p>
			<p xml:lang="en-GB"><span xml:lang="tr-TR"><st c="1891">“Neden?” diye sormuş sucu. </st><st c="1919">“Neden utanç duyuyorsun?”</st></span></p>
			<p xml:lang="en-GB"><span xml:lang="tr-TR"><st c="1944">“Çünkü yıllardır çatlağımdan su sızdığı için taşıma görevimi layıkıyla yerine getiremiyorum” demiş çatlak kova. </st><st c="2057">“Benim kusurum yüzünden sen bu kadar çok çalışıp yorulmana rağmen, emeklerinin karşılığını tam olarak alamıyorsun.”</st></span></p>
			<p xml:lang="en-GB"><span xml:lang="tr-TR"><st c="2172">“Ah” demiş sucu. </st><st c="2190">“Eve dönerken yolun kenarındaki çiçeklere dikkat et olur mu? </st><st c="2251">Başka bir söz söylemeyeceğim sana...”</st></span></p>
			<p xml:lang="en-GB"><span xml:lang="tr-TR"><st c="2288">Çatlak kova sucunun ne demek istediğini anlamamış ama söylediğini yapmış. </st><st c="2363">Eve dönerlerken yol kenarındaki çiçeklere bakmış. </st><st c="2413">Rengârenk, türlü kokulu, güzel çiçekler görmüş.</st></span></p>
			<p xml:lang="en-GB"><span xml:lang="tr-TR"><st c="2460">Fakat eve vardıklarında çatlak kova hâlâ çok üzgün hissediyormuş kendini. </st><st c="2535">“Yine suyun yarısını kaybettim” diye hayıflanmış içten içe. </st><st c="2595">“Özür dilerim” demiş sucuya.</st></span></p>
			<p xml:lang="en-GB"><span xml:lang="tr-TR"><st c="2623">“Yoksa sen yoldaki çiçeklere bakmadın mı?” diye sormuş sucu. </st><st c="2685">“Sadece senin tarafında çiçekler vardı, fark etmedin mi? </st><st c="2742">Sağlam kovanın olduğu tarafta hiç çiçek yok. </st></span><span xml:lang="tr-TR"><st c="2787">Bunun sebebi ne biliyor musun? </st><st c="2818">Ben senin kusurunun ne olduğunu biliyorum ve bu kusurunun ne güzel bir faydaya dönüşebileceğinin farkındayım. </st><st c="2928">Senin tarafına çiçek tohumları ektim yol boyunca. </st><st c="2978">Her gün nehirden dönerken sen onları suladın. </st><st c="3024">Sende bu kusur olmasaydı, o güzel çiçeklerin hiçbiri olmazdı.</st></span><span xml:lang="tr-TR"><st c="3085">”</st></span></p>
			<p xml:lang="en-GB"><span xml:lang="tr-TR"><st c="3087">Eskiden sufiler öğrencilerine, eksikliklerinin onlar için bir büyüme fırsatı ve kendilerine özgü bir orijinallik olduklarını söylerlermiş.</st></span></p>
			<p xml:lang="en-GB"><span xml:lang="tr-TR"><st c="3225">O yüzden eksiklik gibi gördüğün özgünlüklerinin farkına var ve hepsinin kıymetini bil. </st></span><span xml:lang="tr-TR"><st c="3313">Açığa çıkmayı bekleyen potansiyeli fark et. </st><st c="3357">Kusurların, lanet değil fırsattır. </st></span><span xml:lang="tr-TR"><st c="3392">Senin sen olmana imkân veren ayrıcalıklardır.</st></span></p>
		</div>
	<div id="charCountTotal" value="3437"></div></body>
</html>
