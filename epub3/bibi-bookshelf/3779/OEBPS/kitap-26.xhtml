<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-26</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p><span><img src="image/7_fmt.jpeg" alt="7.jpg" /></span></p>
			<p id="toc_marker-9"><st c="0">SEN KENDİNE DEĞER VERMEZSEN KİMSE SANA DEĞER VERMEZ</st></p>
			<p xml:lang="en-GB"><st c="52">“İnsanlarla ilişkilerinde asla kendini ikinci plana atmamalısın! </st><st c="118">Önce sen gelmelisin bunu unutma! </st><st c="151">Başka insanlar üzülmesin diye kendini üzmeyi tercih etmemelisin.”</st></p>
			<p xml:lang="en-GB"><st c="216">Herkese saygı gösterdin, herkese değer verdin ama bir kişiyi unuttun, kimi?</st></p>
			<p xml:lang="en-GB"><st c="292">Tabii ki kendini.</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="310">Eşiyle ayrılmaya karar vermiş bir danışanım vardı. </st><st c="362">Hiçbir şeyin eskisi gibi olmadığından yakınıyordu. </st><st c="413">“Eşim bana ilk zamanlarımızdaki kadar ilgi göstermiyor, bana saygısı da kalmadı” diyordu. </st><st c="503">Oysa ilişkinin ilk dönemlerinde her şey yolundaydı. </st><st c="555">İlgi, sevgi ve saygı görüyordu. </st><st c="587">Peki ya sonra ne oldu?</st></span></p>
			<p xml:lang="en-GB"><span xml:lang="tr-TR"><st c="609">Danışanım tamamen eşinin tepkilerine odaklıydı. </st><st c="658">Kendi tepkilerini gözden geçirmek aklına bile gelmiyordu. </st><st c="716">Ona ilişkinin ilk dönemlerinde kendisinin nasıl bir eş olduğunu sordum.</st></span></p>
			<p xml:lang="en-GB"><span xml:lang="tr-TR"><st c="787">“Sen nasıl davranıyordun?” dedim. </st><st c="822">“Nasıl giyiniyordun, eşinle nasıl konuşuyordun, şimdi nasıl davranıyorsun, giyim kuşamın neden değişti, eşinle artık nasıl konuşuyorsun?”</st></span></p>
			<p xml:lang="en-GB"><span xml:lang="tr-TR"><st c="959">Ne yalan söyleyeyim, cevapları çok içten, çok sahiciydi. </st><st c="1017">Bu yüzden paylaşmayı özellikle istedim.</st></span></p>
			<p xml:lang="en-GB"><span xml:lang="tr-TR"><st c="1056">“Önceleri kendim gibiydim” dedi. </st><st c="1090">“Sevdiğim şeyleri de, sevmediklerimi de içtenlikle söyleyebiliyordum eşime. </st><st c="1166">Ona ne kadar ilgi gösteriyorsam, kendime de dikkat ediyordum. </st><st c="1228">Düzenli şekilde kuaföre gidiyordum. </st><st c="1264">Haftada iki gün spordaydım. </st><st c="1292">Keyifli bir sosyal hayatım vardı. </st><st c="1326">Arkadaşlarımla buluşurdum. </st><st c="1353">Birlikte eğlenceli programlar yapardık. </st><st c="1393">Keyfim yerindeydi. </st><st c="1412">Her şey yolundaydı.”</st></span></p>
			<p xml:lang="en-GB"><span xml:lang="tr-TR"><st c="1432">Danışanımın anlattıklarından yola çıktığımda, bir zamanlar her şeyin yolunda olduğuna ben de ikna olmuştum, çünkü eskiden yaydığı enerji son derece yüksek, canlı ve samimi... </st><st c="1608">Kendini seven, kendine dikkat eden, ihtiyaçlarının farkında, özsaygısı yüksek bir kadından söz ediyoruz.</st></span></p>
			<p xml:lang="en-GB"><span xml:lang="tr-TR"><st c="1712">Ne var ki sonrasında işin rengi değişiyor.</st></span></p>
			<p xml:lang="en-GB"><span xml:lang="tr-TR"><st c="1755">“Arkadaşlarımla buluşmamdan rahatsız olabileceğini düşünerek kendimi sosyal hayattan soyutlamaya başladım” diye anlatmaya devam ettiğinde, sesinin rengi bile artık eskisi gibi değildi. </st><st c="1941">“Ayrı spor salonlarına gitmek yanlışmış gibi geldi bana. </st><st c="1998">O başka yerde, ben başka yerde... </st><st c="2032">Olmaz dedim. </st><st c="2045">Onu da çağırdım. </st><st c="2062">Gelmeyince ben de sporu bıraktım. </st><st c="2096">Ayrı olmak istemedim. </st><st c="2118">Onu mutlu edebilmek için fedakârlıklar yapmaya başladım. </st><st c="2175">Onun istediği yerlere gitmeye başladık. </st><st c="2215">Hoşlanmadığım şeyleri artık söyleyemez olmuştum. </st><st c="2264">Neden bilmiyorum. </st><st c="2282">Onu kaybetme korkusu yaşamaya başladım sanırım. </st><st c="2330">Sıkılmasın diye alışveriş saatlerimi bile azalttım. </st><st c="2382">Tek amacım onu mutlu etmekti. </st><st c="2412">Böylece ilişkimiz daha iyiye gidecek diye düşünüyordum. </st><st c="2468">Ama garip bir şekilde ilişkimiz kötüye gitmeye başladı. </st><st c="2524">Eskisi kadar ilgi göstermiyor bana... </st><st c="2562">Sanki saygı da duymuyor gibi...”</st></span></p>
			<p xml:lang="en-GB"><span xml:lang="tr-TR"><st c="2594">Konuşmasını tam da bu noktada kestim. </st><st c="2633">“Problemin ne olduğunu görebiliyorum” dedim. </st><st c="2678">“Şimdi sen de görmelisin.</st></span><span xml:lang="tr-TR"><st c="2703">”</st></span></p>
			<p xml:lang="en-GB"><span xml:lang="tr-TR"><st c="2705">Kurduğu son cümleyi tekrar etmesini istedim. </st><st c="2750">“Eskisi kadar ilgi göstermiyor bana... </st><st c="2789">Sanki saygı da duymuyor gibi “</st></span></p>
			<p xml:lang="en-GB"><span xml:lang="tr-TR"><st c="2819">İşte ilişkinin kaderini açıkça anlatabilen en dürüst, en gerçekçi cümlesi buydu. </st><st c="2901">Yaptığı ya da yapmadığı her şeyle, aslında yaydığı enerjiyle kendisine daha az ilgi göstermeye başlamıştı ve artık kendine saygı duymaz olmuştu. </st><st c="3046">Kendine ilgi ve saygı göstermiyordu ama eşinin bunu yapmasını bekliyordu.</st></span></p>
			<p xml:lang="en-GB"><span xml:lang="tr-TR"><st c="3119">Kendine vakit ayırmaktan vazgeçmişti, arkadaşlarıyla bile buluşmaz olmuştu, sporu bırakmış, kuaföre gitmez olmuş, alışveriş yapmayı sonlandırmış, giyimine kuşamına özen göstermez olmuş, kişisel bakımını ertelemeye başlamış, kendi için yaptığı her şeyi hayatından çıkarmış bir kadından söz ediyorduk artık.</st></span></p>
			<p xml:lang="en-GB"><span xml:lang="tr-TR"><st c="3425">Böyle bir durumda elbette başkasının ona ilgi, saygı, özen ve coşkulu yaklaşım göstermesini beklemek zor olur. </st><st c="3537">İlişkisinin kaderini kendi elleriyle değiştirmiş bir eş vardı karşımda ve bunun farkında bile değildi.</st></span></p>
			<p xml:lang="en-GB"><span xml:lang="tr-TR"><st c="3639">“Sen kendini ertelemeye başladığın için, eşin de seni ertelemeye başladı” dedim. </st><st c="3721">“Sen kendini önemsemediğin sürece, önemsenmeyi bekleyemezsin. </st><st c="3783">Buna hakkın yok...”</st></span></p>
			<p xml:lang="en-GB"><span xml:lang="tr-TR"><st c="3802">Sorunun ne olduğunu anlamıştı. </st><st c="3834">Benim ona anlattıklarımı can kulağıyla dinledi ve ona verdiğim egzersizleri titizlikle uyguladı. </st><st c="3931">Büyük bir kararlılıkla, eski düzenli yaşamına geri döndü ve özsaygısını kazandı. </st><st c="4012">İlişkisi de eski mutlu günlerindeki kadar taze ve canlı hâlâ... </st><st c="4076">Çünkü taze ve canlı bir kadın olarak yaşamayı seçti...</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="4130">Sevildi, çünkü kendini sevmeyi öğrendi.</st></p>
			<p xml:lang="en-GB"><st c="4170">Saygı gördü, çünkü önce kendine saygı duymaya başladı.</st></p>
			<p xml:lang="en-GB"><st c="4225">Onunla ilgilenildi, çünkü artık kendisine ilgi göstermeye başladı.</st></p>
			<p xml:lang="en-GB"><st c="4292">Ve ona hep hatırlaması gereken bir cümle söyledim: “Senin gönlün değiştiğinde, dünyan da değişecektir.”</st></p>
		</div>
	<div id="charCountTotal" value="4396"></div></body>
</html>
