<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-30</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p><span><img src="image/10_fmt.jpeg" alt="10.jpg" /></span></p>
			<p id="toc_marker-12"><st c="0">AĞZINDAN ÇIKAN SÖZLER OLDUĞU GİBİ SANA GERİ DÖNER</st><span></span></p>
			<p xml:lang="en-GB"><span xml:lang="tr-TR"><st c="50">Kelimeler sihirdir. </st><st c="71">Kendini, birini ya da bir durumu ifade ederken seçtiğin kelimelerin izini sür ve o kelimeyi neden seçtiğini takip et, çünkü kelime seçimlerin tesadüflerden ibaret değil. </st><st c="241">Hepsinin ruhsal ve zihinsel nedenleri var. </st><st c="284">Yaşadığın hayat bile, kurduğun kelimelerle var ettiğin dünyanın bir yansımasıdır. </st><st c="366">Bir kelime bile her şeyin yönünü bir anda değiştirebilir.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="423">Kör bir adam, şehir manzarasının çok güzel göründüğü bir köprünün başında dilencilik yapıyormuş. </st><st c="521">Dizlerinin dibinde tuttuğu tabelanın üzerinde ise “Doğuştan kör” yazılıymış. </st><st c="598">Kalabalıklar günün her saatinde köprüden gelip geçiyorlar fakat dilencinin varlığını fark etmeden işlerine koşturup duruyorlarmış. </st><st c="729">Koca gün orada beklediği halde para toplayamadığı oluyormuş.</st></span></p>
			<p xml:lang="en-GB"><span xml:lang="tr-TR"><st c="789">Günün birinde bir usta bir yazar, dilenciyi fark etmiş ve önünde duran tabelayı alarak üzerine bir şeyler yazmış. </st><st c="904">Sonrasında aldığı yere geri bırakmış tabelayı.</st></span></p>
			<p xml:lang="en-GB"><span xml:lang="tr-TR"><st c="950">Bir süre sonra dilencinin para toplamak için açtığı eski fötr şapkanın içine para yağmaya başlamış. </st><st c="1051">Usta yazarın yazdığı yazıyı okuyanlar, dilenciye para vermeden geçmez olmuşlar.</st></span></p>
			<p xml:lang="en-GB"><span xml:lang="tr-TR"><st c="1130">Bu mucizeye sadece bir söz sebep olmuş. </st><st c="1171">Yazarın yazdığı, kısacık, basit ama güçlü bir söz:</st></span></p>
			<p xml:lang="en-GB"><st c="1221">“Güzel bir bahar günü... </st><st c="1247">Ama ben baharı görmüyorum...”</st></p>
			<p xml:lang="en-GB"><span xml:lang="tr-TR"><st c="1276">“İfade” çok büyük bir güçtür. </st><st c="1307">Olayların ve durumların akış yönünü değiştirebilme gücüne sahiptir. </st><st c="1375">İyiyi kötüye, kötüyü iyiye dönüştürebilir. </st><st c="1418">Çok kelime sarf ediyor olmak, iyi ve doğru ifade etmek anlamına gelmez.</st></span></p>
			<p xml:lang="en-GB"><span xml:lang="tr-TR"><st c="1489">Kendin hakkında konuşurken de, biri ya da bir durum ve olay hakkında konuşurken de neyi nasıl anlattığına bak. </st><st c="1601">Seni dinleyenin hisleri ve algısı üzerindeki gücünü gör. </st><st c="1658">Her şey senin anlatım biçimine bağlı. </st><st c="1696">Karşındaki insanın anlattığın şeyle ilgili nasıl hissetmesini istediğine göre kelimelerini seçtiğinin farkında ol. </st><st c="1811">Aslında bir his mühendisliği yaptığını gör. </st><st c="1855">Bu becerini bilinçli olarak kullandığında akışı değiştirebilecek sihirli bir güce sahip olduğunu hatırla.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1960">Yunus Emre’nin konuyla ilgili ilham verici, ufuk açıcı şiirini sizlerle paylaşmak isterim:</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="2051">“Keleci bilen kişinin yüzünü ağ ede bir söz</st></p>
			<p xml:lang="en-GB"><st c="2095">Sözü pişirip diyenin işini sağ ede bir söz”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="2139">der Yunus Emre...</st></span><span xml:lang="tr-TR"><st c="2157"> Günümüz Türkçesinde “Düzgün konuşan insanın yüzü, söylediği sözler yüzünden kararmaz. </st><st c="2244">Kendi kötü duruma düşmez” anlamına gelir. </st><st c="2286">Yunus Emre’nin “Sözü pişirmek” deyişi ise sözü olgunlaştırmak manasındadır. </st><st c="2362">Nasıl ki yemeği kısık ateşte pişirmek lezzetini artırır, çay demlendikçe tat verirse, sözün de pişmesi, demlenmesi aynı lezzete kapı açar.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="2500">“Söz ola kese savaşı, söz ola kestire başı</st></p>
			<p xml:lang="en-GB"><st c="2543">Söz ola ağılı aşı, bal ile yağ ede bir söz”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="2587">dizelerinde ise</st></span><span xml:lang="tr-TR"><st c="2603"> “Bir söz bir savaşı kesebilir, sonlandırabilir. </st><st c="2652">Buna karşılık yanlışlıkla söylenen bir söz de kişiyi başından edebilir, idam edilmesine yol açabilir” diyor Yunus Emre... </st><st c="2774">Öyle bir söz söylersin ki, zehirli yemeği bile bal eder, ilaç eyler.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="2842">“Sözlerini olgunlaştır, yaramazını ayrıştır</st></p>
			<p xml:lang="en-GB"><st c="2886">Tart sözünü akıl ile, söyleme mevsimsiz bir söz”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="2935">diye devam eden büyük üstat,</st></span><span xml:lang="tr-TR"><st c="2964"> “Sözlerini akılla tart, olgunlaştır” diyor. </st><st c="3009">“Olumsuz sözleri, zarar veren sözleri ayrıştır. </st><st c="3057">Yeri gelmedikçe de söz söyleme.”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="3089">“Kişi bile söz demini, demeye sözün kemini</st></p>
			<p xml:lang="en-GB"><span xml:lang="tr-TR"><st c="3132">Bu cihan cehennemini, sekiz cennet ede bir söz”</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3180">dizelerinde</st></span><span xml:lang="tr-TR"><st c="3192"> “Kişi söylediği sözleri bilmeli, başkalarına zarar veren sözler etmemeli” diyor. </st><st c="3274">“Sadece bir söz bile bu cihandaki cehennemi, cennetlere çevirir.”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="3339">“Yunus şimdi söz yatından, söyle sözü gayetinden</st></p>
			<p xml:lang="en-GB"><st c="3388">Pek sakın o şah katından, seni ırak ede bir söz”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3437">dizeleri de</st></span><span xml:lang="tr-TR"><st c="3449"> “Yunus sözü usulüne göre söyle, dikkatli söyle, çünkü söyleyeceğin yanlış bir söz seni Hak katından uzak tutabilir” anlamına gelir.</st></span></p>
			<p xml:lang="en-GB"><span xml:lang="tr-TR"></span></p>
			<p><st c="3581">Mevleviler Arasında Güzel Söz Söylemenin Önemi</st></p>
			<p xml:lang="en-GB"></p>
			<p xml:lang="en-GB"><span xml:lang="tr-TR"><st c="3628">Mevlevilerin aldıkları manevi eğitim, davranışlarda güzellik, zarafet ve nezaket olarak ortaya çıkmaz sadece. </st><st c="3739">Mevlevilerin konuşurken seçtikleri kelimeler de, sözlerindeki özen de, bir o kadar kıymetlidir.</st></span></p>
			<p xml:lang="en-GB"><span xml:lang="tr-TR"><st c="3834">Agâh olmak, aşk-ı niyaz etmek, ganisi olmak, gönül etmek, sır olmak, hak vere gibi nahif ve incelikli sözler, Mevlevilerin ruhsal zarafetlerini de yansıtır. </st><st c="3992">Onların dilinde, yakmak, söndürmek, kapatmak, gömmek gibi olumsuzluk ifade eden sözlere yer yoktur. </st><st c="4092">Bu yüzden “Işığı yakmak” yerine “Işığı uyandırmak” derler. </st><st c="4151">“Ateşi söndürmek” yerine “Ateşi dinlendirmek” derler. </st><st c="4205">“Gömmek” yerine “Sırlamak” derler. </st><st c="4240">“Kapatmak” yerine “Sır etmek” derler.</st></span></p>
			<p xml:lang="en-GB"><span xml:lang="tr-TR"><st c="4277">Mevleviler aynı zamanda olayları ve durumları hayra yormaya ve bunlar üzerinde hayırlı sözler söylemeye çok dikkat ederler. </st><st c="4402">Onlara göre olumlu bakan olumlu görür ve olumlu yaşar. </st><st c="4457">Hz. </st><st c="4461">Peygamber’in “Ya hayır söyle, ya sus” sözünün değeri büyüktür Mevleviler için. </st><st c="4540">Bu sebeple Mevlevilerin dilinde “düşeceksin, hasta olacaksın, kaybedeceksin, pişman olacaksın” gibi olumsuz ifadelerinin yerini “düşmeyesin, hasta olmayasın, kaybetmeyesin, pişman olmayasın” şeklindeki olumlu ifadeler almıştır.</st></span></p>
		</div>
	<div id="charCountTotal" value="4767"></div></body>
</html>
