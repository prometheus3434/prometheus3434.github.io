<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-77</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p><span><img src="image/34_fmt.png" alt="34.jpg" /></span></p>
			<p id="toc_marker-36"><st c="0">OLDUĞUN HALİNLE GÜZELSİN</st><span></span></p>
			<p xml:lang="en-GB"><span xml:lang="tr-TR"><st c="25">İnsanın olduğu haliyle kendini kabul edebilmesi kıymetli bir olgunluktur, takdire değer bir bilgeliktir. </st><st c="131">Kendini geliştirmek, büyümek, kemale ermek, deneyimlerle olgunlaşmak ne kadar paha biçilemez, önemli bir dönüşümse kişinin olduğu halinden memnun olmayıp kendini inkâr etmesi de bir o kadar yıkıcı ve yok edicidir.</st></span></p>
			<p xml:lang="en-GB"><span xml:lang="tr-TR"><st c="344">Dönüşmek, olgunlaşmak başka şeydir, varlığı reddetmek, yok etmek başka... </st><st c="419">İnsanın kendini hallerden hale taşıması hem yorucu bir uğraştır hem boşuna bir çabadır ki her şey eninde sonunda aslına geri döner.</st></span></p>
			<p xml:lang="en-GB"><span xml:lang="tr-TR"><st c="550">Olduğun halini kabullenerek kendini geliştirmeye devam etmek şu hayat yolculuğunda kendi adına yapabileceğin en değerli seçimdir.</st></span></p>
			<p xml:lang="en-GB"><span xml:lang="tr-TR"><st c="680">Eski zamanlarda uzak bir ülkede geçimini dağdan yonttuğu mermerleri işleyerek sağlayan bir mermer ustası yaşarmış. </st><st c="796">Usta, kızgın güneşin altında mermer yontmaktan yorgun düşmüş bir halde kendi kendine söylenir dururmuş.</st></span></p>
			<p xml:lang="en-GB"><span xml:lang="tr-TR"><st c="899">“Bıktım bu hayattan” dermiş ikide bir. </st><st c="939">“Sürekli mermer yontmaktan, ölesiye çalışmaktan bıktım... </st><st c="997">Dağ büyük, bense küçüğüm. </st><st c="1023">Ah Tanrım! </st><st c="1034">Ne kadar da güçsüzüm... </st><st c="1058">Üstelik bir de bu güneş, hep bu yakıcı güneş... </st><st c="1106">Ah! </st><st c="1110">Onun yerinde olmayı ne çok isterdim, orada yükseklerde her şeye hâkim olur, ışığımla dünyayı aydınlatırdım.”</st></span></p>
			<p xml:lang="en-GB"><span xml:lang="tr-TR"><st c="1218">Mermer ustası yine günün birinde bu şekilde söylenirken bir mucize gerçekleşmiş ve ustanın dileği kabul olmuş. </st><st c="1330">Usta oracıkta güneşe dönüşmüş ve gökyüzünde parlamaya başlamış. </st><st c="1394">Dileği kabul edildiği için çok mutluymuş. </st><st c="1436">Güçlü ışığını etrafa yaymaya hazırlanırken bir de bakmış ki kara bulutlar ışığını engelliyor.</st></span></p>
			<p xml:lang="en-GB"><span xml:lang="tr-TR"><st c="1529">Mermer ustası öfkelenmiş.</st></span></p>
			<p xml:lang="en-GB"><span xml:lang="tr-TR"><st c="1555">“Şu sıradan bulutlar benim ışığımı engelleyebilecek kadar güçlülerse, benim güneş olmam neye yarar?” demiş. </st><st c="1664">“Mademki bulutlar güneşten daha kudretli, o halde ben bulut olmayı tercih ederim.”</st></span></p>
			<p xml:lang="en-GB"><span xml:lang="tr-TR"><st c="1746">Mucize bu ya... </st><st c="1763">Yeni dileği de hemen o anda gerçekleşivermiş ve mermer ustası güneşten, buluta dönüşüvermiş. </st><st c="1856">Gönlünce yağmurlar yağdırmaya başlamış.</st></span></p>
			<p xml:lang="en-GB"><span xml:lang="tr-TR"><st c="1895">Bulut halinden memnun bir şekilde yağmur yağdırmaya devam ederken birden rüzgâr çıkmış ve bulutları dağıtmış. </st><st c="2006">Bulut öfkeyle ve üzüntüyle söylenmeye başlamış yine:</st></span></p>
			<p xml:lang="en-GB"><span xml:lang="tr-TR"><st c="2058">“Bir rüzgâr bile beni dağıtmaya, orada oraya sürüklemeye yettiğine göre, bulut olmamın anlamı ne ki? </st><st c="2160">Demek rüzgâr daha güçlü... </st><st c="2187">Ben de o halde rüzgâr olmak isterim.”</st></span></p>
			<p xml:lang="en-GB"><span xml:lang="tr-TR"><st c="2224">Bunun üzerine yeni dileği de kabul olmuş ve mermer ustası buluttan rüzgâra dönüşmüş bu kez. </st><st c="2317">Dört bir yanda esip durmuş. </st><st c="2345">Kasırgalar çıkarmış. </st><st c="2366">Fakat birdenbire önünde kocaman bir dağ belirmiş. </st><st c="2416">Rüzgâr dağı geçememiş ve oracıkta kalakalmış. </st><st c="2462">Hayal kırıklığı içinde yine söylenmeye başlamış:</st></span></p>
			<p xml:lang="en-GB"><span xml:lang="tr-TR"><st c="2510">“Altı üstü hareketsiz bir dağ bile beni durdurmayı başardı. </st><st c="2571">O halde rüzgâr olmam neye yarar? </st><st c="2604">Ben en iyisi dağ olayım” demiş ve bu isteği de hemen o an gerçek olmuş. </st><st c="2676">Mermer ustası bu kez ulu bir dağa dönüşmüş. </st><st c="2720">Fakat bu sırada bir şeyin kendisine durmaksızın vurduğunu hissetmiş. </st><st c="2789">Dağdan parçalar koparılıp alınıyormuş. </st><st c="2828">Dağ bunu yapanın kim olduğunu merak edip bakmış. </st><st c="2877">Bir de ne görsün, bir mermer ustası dağı oyuyormuş.</st></span></p>
			<p xml:lang="en-GB"><span xml:lang="tr-TR"><st c="2928">Sen olduğun halinle güzelsin, bunu fark et ve gelişmeye devam et!...</st></span></p>
		</div>
	<div id="charCountTotal" value="2997"></div></body>
</html>
