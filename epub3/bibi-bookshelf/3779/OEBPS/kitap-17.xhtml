<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-17</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p xml:lang="en-GB"><st c="0">(Dünyada her şey aşktan ibaretmiş</st></p>
			<p xml:lang="en-GB"><st c="34">İlim aşkın yanında sadece bir dedikodudan ibaretmiş.)</st></p>
			<p xml:lang="en-GB"><span xml:lang="tr-TR"><st c="88">Fuzuli</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="95">Eskiden dergâha eğitime gelen öğrenci adaylarına üstat sorarmış, daha önce âşık oldun mu diye.</st></span></p>
			<p xml:lang="en-GB"><span xml:lang="tr-TR"><st c="190">Hayır derse, git önce âşık ol sonra gel derlermiş.</st></span></p>
			<p xml:lang="en-GB"><span xml:lang="tr-TR"><st c="241">Kuddusi diyor ki:</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="259">“Aşkı edegör başına tac, deme mecazi</st></span></p>
			<p xml:lang="en-GB"><span xml:lang="tr-TR"><st c="296">Âşık olanın gönlüne irfan gelür elbet.</st></span><span xml:lang="tr-TR"><st c="335">”</st></span></p>
			<p xml:lang="en-GB"><span xml:lang="tr-TR"><st c="337">(Aşkı başına taç et, dünyevi aşk dahi olsa taç et, çünkü bir insanın kalbine aşk gelirse, mutlaka ardından ilim de gelir, irfan da gelir.)</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="475">O yüzden aşk ile başlayalım.</st></span></p>
			<p xml:lang="en-GB"><span xml:lang="tr-TR"><st c="504">Aşkı konuşmayanlara aşkolsun...</st></span></p>
			<p xml:lang="en-GB"><span xml:lang="tr-TR"><st c="536">Leyla’dan Mevla’ya gidelim...</st></span></p>
			<p xml:lang="en-GB"><span xml:lang="tr-TR"><st c="566">Daha konuşacağımız çok şey var, yol arkadaşım.</st></span></p>
			<p xml:lang="en-GB"><span xml:lang="tr-TR"></span></p>
			<p><st c="613">Aşk, İçsel Bir Devrimdir</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="638">Bunca yıllık yaşam deneyimine rağmen, hâlâ bazı konularda kendini acemi hissediyorsun. </st><st c="726">Sanki onca şeyi sen yaşamadın! </st><st c="757">Neden her defasında kendini çocukça toyluklar ve belirsizlikler içinde bulduğuna hiçbir anlam veremiyorsun? </st><st c="865">Özellikle de sevmek için seçtiğin insanlarda...</st></span></p>
			<p xml:lang="en-GB"><span xml:lang="tr-TR"><st c="912">Aslında karmaşık gibi görünen bu soruların cevapları oldukça basit... </st><st c="983">İş ki öğrendiğini uygulayabilmekte...</st></span></p>
			<p xml:lang="en-GB"><span xml:lang="tr-TR"><st c="1020">Sürekli aynı şeyi yapmaya devam ettiğinde, belli ki yaşayacağın sonuçlar değişmeyecek. </st><st c="1108">O halde bazı bilinenleri yıkmak ve yerine yenilerini inşa etmek gerek. </st><st c="1179">Üstelik kendinden başka yerinden oynatabileceğin tek bir yaprak bile yok yeryüzünde.</st></span></p>
			<p xml:lang="en-GB"><span xml:lang="tr-TR"><st c="1263">Kısacası, her hikâye sende başlar, seninle anlam bulur ve yine seninle biter.</st></span></p>
			<p><st c="1341">Kullanmayı Unuttuğun Hakikatini Hatırla!</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1382">Yaşadığın ilişkilerle beraber edindiğin sosyal ve toplumsal öğretilerle birlikte hem kendin hakkında hem de ilişkilerin hakkında doğru gibi göründüğü halde hiçbir geçerliliği olmayan bir dolu yanlış bilgi kalıplarıyla dolu zihnin. </st><st c="1614">Öğretilmişlerin ve dayatılmışların dışına çıkamadığın için, ruh eşini bulmak, doğru insanlarla karşılaşmak ütopik bir hayalden öteye geçemiyor. </st><st c="1758">Bu uğurda kendince gösterdiğin çabalar da suya yazılmış yazılar misali sana sadece anlık mutluluklar yaşatıp kayboluyor.</st></span></p>
			<p xml:lang="en-GB"><span xml:lang="tr-TR"><st c="1878">Hem eş ruhunu bulmak, hem manevi yolculuğunda mesafe kat edebilmek için yapacağın en önemli şey, şimdiye kadar öğrendiğin birçok şeyi unutmak olmalı...</st></span></p>
			<p xml:lang="en-GB"><span xml:lang="tr-TR"><st c="2030">Öğretilmişlerden, dayatılmışlardan silkelen.</st></span></p>
			<p xml:lang="en-GB"><span xml:lang="tr-TR"><st c="2075">Buraya deneyimsiz, önyargısız, kalıpsız gel.</st></span></p>
			<p xml:lang="en-GB"><st c="2120">Aksi halde bildiğini sandıklarınla, öğreneceklerinin savaşı arasında çaresiz kalır, bir adım ötesine geçemezsin.</st></p>
			<p xml:lang="en-GB"><st c="2233">Seni, sendeki gerçek sen ile tanıştırmak istiyorum.</st></p>
			<p xml:lang="en-GB"><span xml:lang="tr-TR"><st c="2285">Yargılarından kurtul.</st></span></p>
			<p xml:lang="en-GB"><span xml:lang="tr-TR"><st c="2307">Bildiklerini unut.</st></span></p>
			<p xml:lang="en-GB"><span xml:lang="tr-TR"><st c="2326">Anlatacağım hikâyeye kendini ver lütfen.</st></span></p>
			<p xml:lang="en-GB"><span xml:lang="tr-TR"></span></p>
			<p><st c="2367">***</st></p>
			<p xml:lang="en-GB"><span xml:lang="tr-TR"><st c="2371">Uzak diyarların birinde dört eşiyle birlikte yaşayan bir kral varmış. </st><st c="2442">Bu kral, dört eşini de sahiden pek severmiş. </st><st c="2487">Dördüncü eşinin üzerine çok titrer, gözlerinin içine bakarmış. </st><st c="2550">En güzel elbiseleri onun için yaptırırmış, en değerli mücevherleri ayaklarının altına serermiş. </st><st c="2646">Üçüncü eşine de ayrıca çok düşkünmüş. </st><st c="2684">Güzelliğiyle gururlanırmış. </st><st c="2712">Bu güzelliği herkes görsün istermiş. </st><st c="2749">Üçüncü eşinin onu terk edeceği korkusuyla yanıp tutuşurmuş. </st><st c="2809">Ondan yana hep endişeli ve aklı karışıkmış. </st><st c="2853">İkinci eşinin yeri de ayrı tabii. </st><st c="2887">İkinci eş, kralın en büyük sırdaşıymış. </st><st c="2927">Ne zaman ihtiyacı olsa ikinci eşi onun hep yanında olur, derdini dinler, destek olur, yol gösterir, yoldaşlık edermiş. </st><st c="3046">İlk eşiyle ilişkisi başkaymış ama... </st><st c="3083">Sahip olduğu servette, saltanatta ve güçte ilk eşinin katkıları çok büyükmüş. </st><st c="3161">Ne var ki kral onu hep görmezden gelir, yok sayarmış. </st><st c="3215">Buna rağmen ilk eş, krala yüksek bir sadakatle ve sevgiyle bağlıymış. </st><st c="3285">Ne yazık ki kral bunun farkında bile değilmiş.</st></span></p>
			<p xml:lang="en-GB"><span xml:lang="tr-TR"><st c="3331">Günlerden bir gün kral amansız bir hastalığa yakalanmış. </st><st c="3389">Doktorlar zamanın daraldığını, yakında kralın öleceğini söylemişler.</st></span></p>
			<p xml:lang="en-GB"><span xml:lang="tr-TR"><st c="3457">Kral üzülmüş tabii. </st><st c="3478">Dünyalar güzeli dört eşi var, sonsuz bir serveti ve itibarı var... </st><st c="3545">Lakin yakında amansız bir hastalıktan dolayı bütün bunları terk ederek ölüp gidecek. </st><st c="3630">Kendi kendine düşünüp kederleniyormuş sürekli...</st></span></p>
			<p xml:lang="en-GB"><span xml:lang="tr-TR"><st c="3678">Sonunda aklına bir fikir düşmüş, derhal dördüncü eşini çağırmış yanına. </st><st c="3751">“Ey benim güzel karım” demiş. </st><st c="3781">“Bilirsin ki servetimi en çok senin uğruna harcadım. </st><st c="3834">Kumaşların en pahalılarını, mücevherlerin en eşsizlerini ayaklarının altına serdim. </st><st c="3918">Gel gör ki ben artık ölüyorum. </st><st c="3949">Zamanım kısa... </st><st c="3965">Öte dünyaya bir başıma gitmek istemiyorum. </st><st c="4008">Orada yalnız kalamam. </st><st c="4030">Sen de benimle birlikte gelir misin?”</st></span></p>
			<p xml:lang="en-GB"><span xml:lang="tr-TR"><st c="4067">“Kesinlikle olmaz!” demiş kadın hiç düşünmeden. </st><st c="4116">“Seninle katiyen gelemem.”</st></span></p>
			<p xml:lang="en-GB"><span xml:lang="tr-TR"><st c="4142">Korkuyla büyüyen gözlerini kaçırmış kocasından. </st><st c="4191">Başka söz etmeden çıkıp gitmiş odadan.</st></span></p>
			<p xml:lang="en-GB"><span xml:lang="tr-TR"><st c="4229">Kral kahrolmuş. </st><st c="4246">Duyduklarına inanamıyormuş. </st><st c="4274">Bunun üzerine bir umut üçüncü eşini çağırmış yanına.</st></span></p>
			<p xml:lang="en-GB"><span xml:lang="tr-TR"><st c="4326">Aynı konuşmayı üçüncü eşine de yapmış. </st><st c="4366">“Güzelliğinle hep gurur duydum. </st><st c="4398">Seni her zaman çok sevdim. </st><st c="4425">Artık ölüyorum ve senin de benimle birlikte gelmeni istiyorum” demiş. </st><st c="4495">“Öte dünyada yalnız bırakma beni...”</st></span></p>
			<p xml:lang="en-GB"><span xml:lang="tr-TR"><st c="4531">“Mümkün değil” demiş üçüncü eş. </st><st c="4564">“Hayat çok güzel... </st><st c="4584">Ben daha çok gencim. </st><st c="4605">Yaşamak istiyorum. </st><st c="4624">Başka biriyle evlenip hayatıma kaldığım yerden devam edeceğim. </st><st c="4687">Benim daha zamanım var.”</st></span></p>
			<p xml:lang="en-GB"><span xml:lang="tr-TR"><st c="4711">Üçüncü eşinden bu sözleri işiten kral, göğsünden hançer yemiş gibi bir “Ah!” çekmiş. </st><st c="4797">Kederinden daha da hastalanmış.</st></span></p>
			<p xml:lang="en-GB"><span xml:lang="tr-TR"><st c="4828">Fakat ikinci eşinden yana daha umutluymuş. </st><st c="4872">Hiç bekletmeden ikinci eşini çağırmış yanına.</st></span></p>
			<p xml:lang="en-GB"><span xml:lang="tr-TR"><st c="4917">“Sen en değerli sırdaşımsın benim” demiş. </st><st c="4960">“Ne vakit içim sıkılsa, başıma bir dert gelse koşar gelirdim sana. </st><st c="5027">Sen merhametli, akıllı ve şefkatli bir kadın oldun hep bana. </st><st c="5088">Öte dünyada da beni yalnız bırakmak istemezsin biliyorum. </st><st c="5146">Benimle gelecek misin?”</st></span></p>
			<p xml:lang="en-GB"><span xml:lang="tr-TR"><st c="5169">“Benden bunu isteme” demiş ikinci eşi. </st><st c="5209">“Yaşadığın sürece her zaman yanındayım. </st><st c="5249">Seni her zaman dinlerim. </st><st c="5274">Derdine derman olurum. </st><st c="5297">İyi günde kötü günde sana yoldaşlık ederim. </st><st c="5341">Mezara kadar yanındayım. </st><st c="5366">Ama bundan fazlası olamaz. </st><st c="5393">Seninle ölmemi bekleme benden.”</st></span></p>
			<p xml:lang="en-GB"><span xml:lang="tr-TR"><st c="5424">Kralın burnunun direği sızlamış. </st><st c="5458">İkinci eşinden beklediği cevap bu değilmiş zira. </st><st c="5507">Dili tutulmuş gibi suspus olmuş kral. </st><st c="5545">Dokunsalar çocuk gibi ağlayacak...</st></span></p>
			<p xml:lang="en-GB"><span xml:lang="tr-TR"><st c="5579">Bu sırada bir ses işitmiş.</st></span></p>
			<p xml:lang="en-GB"><span xml:lang="tr-TR"><st c="5606">“Nereye gidersen git, ben seni hiç yalnız bırakmayacağım, seninle her yere gelirim...”</st></span></p>
			<p xml:lang="en-GB"><span xml:lang="tr-TR"><st c="5693">Kral şaşkınlıkla başını kapıya çevirip bakmış. </st><st c="5741">Bir de ne görsün, ilk eşi duruyor karşısında.</st></span></p>
			<p xml:lang="en-GB"><span xml:lang="tr-TR"><st c="5786">İlgi göstermediği, ihmal ettiği, çok zaman varlığını bile unuttuğu ilk eşi...</st></span><span xml:lang="tr-TR"> </span><span xml:lang="tr-TR"><st c="5864">Onca ihmal edilmiş olmasına rağmen, kralla birlikte ölmeyi göze alıyordu şimdi.</st></span></p>
			<p xml:lang="en-GB"><span xml:lang="tr-TR"><st c="5944">Kral içini çekmiş. </st><st c="5964">Ne diyeceğini bilememiş bir an. </st><st c="5996">Yutkunarak konuşmaya başlamış ilk eşiyle.</st></span></p>
			<p xml:lang="en-GB"><span xml:lang="tr-TR"><st c="6037">“Affet beni” demiş. </st><st c="6058">“Zamanında sana daha iyi bakmalıydım. </st><st c="6096">Seni ihmal etmemeliydim. </st><st c="6121">İhtiyaçlarını tam görmeliydim. </st><st c="6152">Seni de çok sevmeliydim.”</st></span></p>
			<p><st c="6177">***</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="6181">İhmal Ettiğin Yanın, Gün Gelir Sığınacağın Tek Liman Olur</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="6239">Hayat da böyledir işte. </st><st c="6264">İhmal ettiğin yanın, gün gelir sığındığın en kuvvetli tarafın olur.</st></span></p>
			<p xml:lang="en-GB"><span xml:lang="tr-TR"><st c="6331">Hikâyenin içindeki sembolleri okuyacak olursak, dört eşin insan hayatındaki dört önemli temeli temsil ettiğini görebiliriz.</st></span></p>
			<p xml:lang="en-GB"><span xml:lang="tr-TR"><st c="6455">Dördüncü eş:</st></span><span xml:lang="tr-TR"><st c="6468"> Bedenimizi temsil eder.</st></span><span xml:lang="tr-TR"><st c="6492"> Bedenimizi severiz ve güzel görünmek için bedenimize özen gösteririz. </st><st c="6563">Fakat ölürken bedeni, dünyaya terk eder gideriz.</st></span></p>
			<p xml:lang="en-GB"><span xml:lang="tr-TR"><st c="6611">Üçüncü eş:</st></span><span xml:lang="tr-TR"><st c="6622"> Dünya deneyiminde sahip olduğumuz maddi değerleri, serveti, kariyeri ve statüyü temsil eder.</st></span><span xml:lang="tr-TR"> </span><span xml:lang="tr-TR"><st c="6715">Öldüğümüzde servetimiz el değiştirir. </st><st c="6754">Sahip olduğumuz bütün maddi değerler, başkasına aktarılır. </st><st c="6813">Yunus Emre’nin de dediği gibi: </st></span><span xml:lang="tr-TR"><st c="6844">“Mal da yalan mülk de yalan, gel biraz sen oyalan...”</st></span></p>
			<p xml:lang="en-GB"><span xml:lang="tr-TR"><st c="6897">İkinci eş:</st></span><span xml:lang="tr-TR"><st c="6908"> Aileyi ve dostları temsil eder.</st></span><span xml:lang="tr-TR"> </span><span xml:lang="tr-TR"><st c="6940">Her ne kadar birbirimize çok yakın da olsak, kuvvetli bağlarla birbirimize kenetlenerek bir yaşam sürmüş de olsak, ölüm anında hepsi arkamızda kalır. </st><st c="7091">Hayat geride kalan için devam eder. </st><st c="7127">Bağımız, mezara kadardır ancak. </st><st c="7159">Mezardan sonrasına güç ve destek veremezler. </st><st c="7204">Yanımızda olamazlar.</st></span></p>
			<p xml:lang="en-GB"><span xml:lang="tr-TR"><st c="7224">İlk eş:</st></span><span xml:lang="tr-TR"><st c="7232"> İhmal edilmiş, az sevilmiş, ertelenmiş olan ilk eş, ruhumuzu temsil eder.</st></span><span xml:lang="tr-TR"><st c="7306"> Bizi, ölümden sonra da terk etmeyecek olan ruhumuzu...</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="7361">En ihmal ettiğimiz yanımız, aslında sığınabileceğimiz en kuvvetli, en gerçek ve en yalın tarafımızdır.</st></p>
			<p xml:lang="en-GB"><span xml:lang="tr-TR"><st c="7464">Buna rağmen eksik, yarım ve ihmal edilmiş kalır.</st></span></p>
			<p xml:lang="en-GB"><span xml:lang="tr-TR"><st c="7513">Ruh, elbette gönülde barınır. </st><st c="7544">Kalpte mesken tutar. </st><st c="7565">Tevazu sahibidir. </st><st c="7583">Sevilmese de sever, ihmal edilse de değerinden eksilmez, ertelense de sabırlıdır.</st></span><span xml:lang="tr-TR"><st c="7664"> Ne kadar öfke içinde olursak olalım, gönül her an sevmeye hep hazırdır.</st></span></p>
			<p xml:lang="en-GB"><span xml:lang="tr-TR"><st c="7736">Sevmeye, bu yüzden gönülden başlamak gerekir. </st></span><span xml:lang="tr-TR"><st c="7783">Kendini sevmeye başladığında ancak, başkalarında kendinden yansıyan güzellikler bulur, bulduğun güzellikleri aynalar, çoğaltır, büyütürsün.</st></span></p>
			<p xml:lang="en-GB"><span xml:lang="tr-TR"><st c="7922">“Bir insanı sevmekle başlar her şey” diyor ya Sait Faik, işte o insan sensin... </st><st c="8003">Kendini sevmeye başladığında başlar her şey...</st></span></p>
			<p xml:lang="en-GB"><st c="8049">Kendinden sakındığın sevgiyi başkalarına hoyratça sunabiliyorsan, kendinden sakındığın saygıyı başkalarına adayabiliyorsan, şu hayatta en çok kendine borçlu kalmışsın demektir.</st></p>
			<p xml:lang="en-GB"><span xml:lang="tr-TR"><st c="8226">“Öz-sevgi”, “özsaygı”, “özgüven” kelimelerini çokça duymuş olmamıza rağmen doğru kullanmadık. </st><st c="8321">Sevgi de, saygı da, güven de önce insanın kendinde başlayan ve kendinde yaşayan değerleri olmalıdır. </st></span></p>
		</div>
	<div id="charCountTotal" value="8422"></div></body>
</html>
