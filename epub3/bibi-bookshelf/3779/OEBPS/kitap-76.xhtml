<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-76</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p><span><img src="image/33_fmt.jpeg" alt="33.jpg" /></span></p>
			<p id="toc_marker-35"><st c="0">DOST ACI SÖYLEYEN DEĞİLDİR</st></p>
			<p xml:lang="en-GB"><st c="27">“Dost, acı söyleyen değildir, acıyı tatlı söyleyebilendir.”</st></p>
			<p xml:lang="en-GB"><span xml:lang="tr-TR"><st c="87">Mevlana</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="95">Patavatsızlıkla açıksözlülük arasında çok ince bir çizgi vardır. </st><st c="161">İkisi çoğu zaman birbirine karıştırılır. </st><st c="202">Çok insan patavatsızlığına açıksözlülük kılıfı uydurmuştur ve ağzına geleni bu savunmanın arkasına gizlenerek rahatlıkla söyleyebilir.</st></span></p>
			<p xml:lang="en-GB"><span xml:lang="tr-TR"><st c="336">“Kızma bana çünkü ben açıksözlü dürüst biriyimdir” açıklamasına ihtiyaç duyanlar çoğunlukla diliyle insanları kıranlar, yaralayanlar, acıtanlar ve bundan gizliden gizliye haz alanlardır. </st><st c="524">Sözde kırmaktan çok çekinirler, yıkıcı olmaktan imtina ederler ama huyları kurusun ki pek dürüst, pek açıksözlüdürler. </st><st c="643">Oysa yaptıkları tek şey sadece patavatsızlıktır.</st></span></p>
			<p xml:lang="en-GB"><span xml:lang="tr-TR"><st c="691">Açıksözlülükle patavatsızlık arasındaki en belirleyici fark “niyet”tir. </st><st c="764">Niyeti iyi olanın ağzından yakıcı, acıtıcı, sarsıcı, kötü sözler çıkmaz. </st><st c="837">Çünkü niyeti iyi olan acıyı tatlı şekilde söylemenin yolunu bilir. </st><st c="904">Onun rehberi kalbidir zira. </st><st c="932">Nasıl konuşması gerektiğinin bilgisini kalbi fısıldar kulağına. </st><st c="996">Seçtiği kelimeler, kurduğu cümleler tıpkı iyi niyeti gibi temiz, saf ve yapıcıdır. </st><st c="1079">İkaz amaçlı bile olsa kimseye acı gelmez. </st><st c="1121">Lakin bazılarının selamı bile fena halde batar insana. </st><st c="1176">“Bugün çok iyi görünüyorsun” dediklerinde bile kırıcı, incitici, imalı bir etki bırakırlar. </st><st c="1268">Kötü hissettirirler. </st><st c="1289">Can yakarlar. </st><st c="1303">Sadece selam vererek bile acıtırlar çünkü niyetleri iyi değildir. </st><st c="1369">Zaten içten içe amaçları da iyi niyetli gibi görünen olumlu sözler aracılığıyla olumsuz enerjilerini aktarmaktır.</st></span></p>
			<p xml:lang="en-GB"><span xml:lang="tr-TR"><st c="1482">Kalpte olan daima dışarıya yansır.</st></span></p>
			<p xml:lang="en-GB"><span xml:lang="tr-TR"><st c="1517">Doğruyu söylemek çok değerlidir, lakin doğruyu acıtmadan söyleyebilmek daha da değerlidir.</st></span></p>
			<p xml:lang="en-GB"><span xml:lang="tr-TR"><st c="1608">Konuyla ilgili çok sevdiğim bir hikâye vardır.</st></span></p>
			<p xml:lang="en-GB"><span xml:lang="tr-TR"><st c="1655">Padişahın güzelliği dillere destan beyaz bir atı varmış. </st><st c="1713">Padişah, beyaz atını çok severmiş ve gezilere muhakkak onunla çıkarmış. </st><st c="1785">Atına duyduğu sevgi öylesine büyükmüş ki günün birinde maiyetine atıyla ilgili ölüm haberi getirenin kellesini vurduracağını söylemiş.</st></span></p>
			<p xml:lang="en-GB"><span xml:lang="tr-TR"><st c="1919">“Bu at benim için çok değerlidir” demiş. </st><st c="1961">“Bana onun ölüm haberini getireni zinhar affetmem. </st><st c="2012">Herkes çok dikkatli olsun. </st><st c="2039">Zira atımın ölüm haberi beni kahreder.”</st></span></p>
			<p xml:lang="en-GB"><span xml:lang="tr-TR"><st c="2078">Gel zaman git zaman beyaz at yaş aldıkça rahatsızlanmış ve sonunda eceli gelince ölüp gitmiş. </st><st c="2173">Padişahın adamlarını büyük bir korku sarmış. </st><st c="2218">Atın öldüğü haberini verenin kellesinin uçurulacağını duymayan, bilmeyen kalmamıştır artık.</st></span></p>
			<p xml:lang="en-GB"><span xml:lang="tr-TR"><st c="2309">Kimse padişaha bu kötü haberi vermeye cesaret edememiş. </st><st c="2366">Nihayet seyis başı bu görevi üstlenmek zorunda kalmış ve padişahın huzuruna çıkarak, “Padişahım...” demiş. </st><st c="2473">“Sizin beyaz atınız var ya!”</st></span></p>
			<p xml:lang="en-GB"><span xml:lang="tr-TR"><st c="2501">“Evet” demiş padişah heyecanla. </st><st c="2534">“Ne olmuş ona?”</st></span></p>
			<p xml:lang="en-GB"><span xml:lang="tr-TR"><st c="2549">“Atınız yatmış hünkârım” demiş seyis başı. </st><st c="2593">“Ayaklarını dikmiş, gözlerini kapamış, karnı şişmiş, hiç nefes almıyor artık.”</st></span></p>
			<p xml:lang="en-GB"><span xml:lang="tr-TR"><st c="2671">Padişahı büyük bir keder sarmış. </st><st c="2705">“Seyis başı, seyis başı!” demiş. </st><st c="2738">“Desene, bizim beyaz at öldü!”</st></span></p>
			<p xml:lang="en-GB"><span xml:lang="tr-TR"><st c="2768">“Aman hünkârım!” demiş seyis başı. </st><st c="2804">“Ben öyle demedim, siz dediniz...”</st></span></p>
			<p xml:lang="en-GB"><span xml:lang="tr-TR"><st c="2838">Seyis başı böylece idam edilmekten kurtulmuş.</st></span></p>
			<p xml:lang="en-GB"><span xml:lang="tr-TR"><st c="2884">Bu Acıyı bile tatlı yoldan ve kimseyi incitmeden ifade etmek mümkün... </st><st c="2956">Yeter ki bu konudaki iyi niyetler içten ve samimi olsun.</st></span></p>
			<p xml:lang="en-GB"><span xml:lang="tr-TR"><st c="3012">Ucuz, basit, sıradan kelimelerle sırça köşkler tuzla buz olabilir, gönüller kırılabilir, güçlükle inşa edilen güvenler bir anda yıkılabilir. </st><st c="3154">Emekle inşa edilmiş değerlerin basit kelimeler yüzünden yerle bir olmasına izin vermemeli, konuşurken özenmeli, dikkatli, iyi niyetli, tatlı dilli ve nahif olabilmeli...</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="3323">“Zannetme ki şöyle böyle bir söz</st></p>
			<p xml:lang="en-GB"><st c="3356">Gel sen dahi söyle böyle bir söz.”</st></p>
			<p xml:lang="en-GB"><span xml:lang="tr-TR"><st c="3391">Ş. </st><st c="3395">Galip</st></span></p>
		</div>
	<div id="charCountTotal" value="3400"></div></body>
</html>
