<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-85</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p><span><img src="image/40_fmt.png" alt="40.jpg" /></span></p>
			<p id="toc_marker-42"><st c="0">YÜKÜ TAŞIMAK MI, YÜKÜN ALTINDA EZİLMEK Mİ?</st><span></span></p>
			<p xml:lang="en-GB"><span xml:lang="tr-TR"><st c="43">“Hayat bir yolculuktur” deriz ya hep, omuzlarımızda taşıdığımız yüklerle yolu kendimize daha da güçleştirdiğimizi unutarak...</st></span></p>
			<p xml:lang="en-GB"><span xml:lang="tr-TR"><st c="169">Bazen yolun kendisinden çok aldığımız sorumluluklara, taşıdığımız yüklere odaklanırız. </st><st c="257">Asıl işimizin yolu yürümek olduğunu unutup yükün hamalı olmayı daha çok tercih ederiz. </st><st c="344">Hatta öyle olur ki yükün altında ezilmek, yaşam yolunu yürümek yerine tercih ettiğimiz bir görev olur.</st></span></p>
			<p xml:lang="en-GB"><span xml:lang="tr-TR"><st c="446">Buradaki amacının ne olduğunu unutma.</st></span></p>
			<p xml:lang="en-GB"><span xml:lang="tr-TR"><st c="484">Uzun soluklu bir süreç bu...</st></span></p>
			<p xml:lang="en-GB"><span xml:lang="tr-TR"><st c="513">Zaman zaman hızın kesilse bile ve kendini yorgun da hissetsen yolu yürümek üzere buradasın.</st></span></p>
			<p xml:lang="en-GB"><span xml:lang="tr-TR"><st c="605">Bu uğurda kendine yapabileceğin en değerli yardım yüklerinden hafiflemek olabilir ancak.</st></span></p>
			<p xml:lang="en-GB"><span xml:lang="tr-TR"><st c="694">Seni yoran, yolundan alıkoyan, hızını kesen yüklerin hamallığını yapmaktan vazgeçmeyi tercih edebilirsin mesela.</st></span></p>
			<p xml:lang="en-GB"><span xml:lang="tr-TR"><st c="807">Unutma ki oksijen maskesini önce kendine takmak zorundasın. </st><st c="868">Sen sağlıklı nefes alabiliyor olmalısın ki, sevdiklerinin sorumluluklarını paylaşmaya devam edebilesin.</st></span></p>
			<p xml:lang="en-GB"><span xml:lang="tr-TR"><st c="971">Hayatın hamallığını üstlenmiş iki adamın hikâyesini anlatmak isterim sana.</st></span></p>
			<p xml:lang="en-GB"><span xml:lang="tr-TR"><st c="1046">Emektar bir hamal, günün birinde yanına uzun boylu, iriyarı genç bir pehlivan alıp yola düşer. </st><st c="1142">İkisinin de yükü hayli ağırdır. </st><st c="1174">Çuvallar, sepetler, hamaklar... </st><st c="1206">Hepsinin de içi tıka basa doludur.</st></span></p>
			<p xml:lang="en-GB"><span xml:lang="tr-TR"><st c="1240">Birkaç saat sonra hamal, genç pehlivana dönerek “Evlat” der. </st><st c="1302">“Mola vakti geldi. </st><st c="1321">Oturup dinlenelim biraz.”</st></span></p>
			<p xml:lang="en-GB"><span xml:lang="tr-TR"><st c="1346">“Ne molası yahu?” der pehlivan. </st><st c="1379">“Ben terlemedim bile daha...”</st></span></p>
			<p xml:lang="en-GB"><span xml:lang="tr-TR"><st c="1408">“Sen bilirsin” der hamal. </st><st c="1435">Yükünü indirip bir ağacın altına otur ve uyur. </st><st c="1482">Pehlivan huzursuz tabii. </st><st c="1507">Oturup dinlenmek yerine etrafı turlayıp durur hamal uyanıncaya kadar.</st></span></p>
			<p xml:lang="en-GB"><span xml:lang="tr-TR"><st c="1576">Sonra kaldıkları yerden devam ederler yola. </st><st c="1621">Yine birkaç saat yürüdükten sonra emektar hamal dinlenme zamanının geldiğini söyleyip mola verir. </st><st c="1719">Pehlivan yine sinirli... </st><st c="1744">Gücü kuvveti yerinde. </st><st c="1766">Genç ve dayanıklı bir adam olduğundan hızının sürekli kesilmesinden hiç hoşlanmıyordur.</st></span></p>
			<p xml:lang="en-GB"><span xml:lang="tr-TR"><st c="1853">İnadından dinlenmez yine. </st><st c="1880">Etrafta gezinip hamalın uyanmasını bekler. </st><st c="1923">Arkasından yükleriyle düşerler yola...</st></span></p>
			<p xml:lang="en-GB"><span xml:lang="tr-TR"><st c="1961">Yol boyu defalarca mola verilir ama genç pehlivan hiç dinlenmez. </st><st c="2027">Sonra akşamüzeri dizlerinin bağı birdenbire çözülüverir. </st><st c="2084">Bacakları birbirine dolanınca yere kapaklanır genç pehlivan. </st><st c="2145">Oracıkta derin bir uykuya dalar. </st><st c="2178">Hatta belki de sızar. </st><st c="2200">Kendine geldiğinde emektar hamalı görür başucunda. </st><st c="2251">Adam pehlivanın da yüklerini sırtına atmış “Kalk evlat” diyordur. </st><st c="2317">“Koluna gireyim de bana yaslan, biraz böyle yol alalım birlikte.”</st></span></p>
			<p xml:lang="en-GB"><span xml:lang="tr-TR"><st c="2382">Emektar hamal, genç pehlivana biraz da su içirdikten sonra omzuna yaslanarak yürümesine izin verir.</st></span></p>
			<p xml:lang="en-GB"><span xml:lang="tr-TR"><st c="2482">“Bak oğlum” der. </st><st c="2500">“Ben yılların hamalıyım. </st><st c="2525">Senin gibi nice pehlivan yapılı adamlar gördüm ben... </st><st c="2579">Çoğu dinlenmek istemediği için yükleriyle birlikte kendileri de toprağa serildiler. </st><st c="2663">Zaman zaman yola saçılmış gördüğümüz şu kuru kemikler var ya, işte onlar anlattığım bu adamların kemikleri... </st><st c="2773">Bizim işimiz yükü taşımaktır evlat, yükün altında ezilmek değil. </st><st c="2838">Unutma ki yük taşıdıkça daha da ağırlaşır. </st><st c="2881">Dinlenerek yükünü hafifletirsin. </st><st c="2914">Belki günün birinde hamallığın şekli değişir. </st><st c="2960">Belki o günleri ben göremem, ama sen o günlere kavuşursan aman ha, kafanın içine de yükler yükleme. </st><st c="3060">Akşam olunca indir kafandaki yükleri de hafifle... </st><st c="3111">Sabaha dinlenmiş olarak uyan. </st><st c="3141">Bizim işimiz, bugünü yarına taşımaktır, bugünün altında yok olmak değil. </st><st c="3214">Çünkü yarınlarda bizi bekleyenler var, taşıdıklarımızı bekleyenler var evlat...”</st></span></p>
		</div>
	<div id="charCountTotal" value="3294"></div></body>
</html>
