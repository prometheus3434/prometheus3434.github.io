<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-70</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p><span><img src="image/30_fmt.png" alt="30.jpg" /></span></p>
			<p id="toc_marker-32"><st c="0">BİLMEZSİN EN BÜYÜK DERDİN, DERDİ DERT OLARAK GÖREN KENDİN</st></p>
			<p xml:lang="en-GB"><span xml:lang="tr-TR"><st c="58">Kartallar, kuş türleri içinde en uzun yaşayan türlerden biri... </st><st c="123">Yetmiş yıla kadar yaşayan kartallar var. </st><st c="164">Ancak bu ileri yaşı görebilmek için, kırk yaşına geldiklerinde çok zor ve önemli bir karar vermek zorunda kalırlar.</st></span></p>
			<p xml:lang="en-GB"><span xml:lang="tr-TR"><st c="279">Kartalın yaşı kırka dayandığında pençeleri sertleşir, esnekliğini yitirir. </st><st c="355">Bu yüzden kartal kırkından sonra kendini besleyemez, avını kavrayıp tutamaz hale gelir. </st><st c="443">Gagası uzar ve göğsüne doğru kıvrılır. </st><st c="482">Tüyleri kalınlaşır ve kanatlarına takılmaya başlar. </st><st c="534">Artık kartalın uçması bile iyice güçleşir.</st></span></p>
			<p xml:lang="en-GB"><span xml:lang="tr-TR"><st c="576">Dolayısıyla kartalın bir seçim yapma zamanı gelir. </st><st c="628">Ya yaşadığı değişimi kabullenerek pes edecek yani ölümü seçecektir ya da yeniden doğuşun acılı ve zorlu sürecini göğüsleyecektir. </st><st c="758">Yeniden doğuş süreci ise 150 gün kadar sürecektir.</st></span></p>
			<p xml:lang="en-GB"><span xml:lang="tr-TR"><st c="808">Yeniden doğmayı seçen bir kartal, dağın tepesine uçar ve bir kayalığa yerleşir. </st><st c="889">Gagasını var gücüyle kayaya vurmaya başlar. </st><st c="933">Ta ki gaga yerinden kopup düşene kadar... </st><st c="975">Sonrasında kartal yeni gagasının çıkmasını bekler acı içinde. </st><st c="1037">Yeni gaga çıktıktan sonra pençelerini yerinden söker. </st><st c="1091">Böylece yeni pençelerini bekler. </st><st c="1124">Ardından tüylerini yolar.</st></span></p>
			<p xml:lang="en-GB"><span xml:lang="tr-TR"><st c="1149">Beş ay sonra kartal, ona 20 yıl veya daha uzun süreli bir yaşam bağışlayan yeniden doğuş uçuşunu yapmaya hazır hale gelir.</st></span></p>
			<p xml:lang="en-GB"><span xml:lang="tr-TR"><st c="1272">Kartal için çok acılı görünen bu süreç, hakikatte ömrüne ömür katar.</st></span></p>
			<p xml:lang="en-GB"><span xml:lang="tr-TR"><st c="1341">Ve kartal kendisi için imkânsız görünen bu dönüşümü, bu çözümü sadece içgüdülerine güvenerek bulur.</st></span></p>
			<p xml:lang="en-GB"><st c="1441">Her acı, yeniden doğuşa gebedir.</st></p>
			<p xml:lang="en-GB"><span xml:lang="tr-TR"><st c="1474">“Yaradan çaresini vermediği hiçbir sorunla buluşturmaz kulunu... </st><st c="1540">Her acının bilmediğimiz, göremediğimiz faydaları vardır.”</st></span></p>
			<p xml:lang="en-GB"><span xml:lang="tr-TR"><st c="1597">Bir deneyim, sende “sorun” hissi yaratıyorsa, bu noktada bir çözüme ihtiyacın olduğunu düşünüyorsan ve çabalayıp durduğun halde sorunun üstesinden gelemiyorsan, lütfen bu sözü hatırla.</st></span></p>
			<p xml:lang="en-GB"><span xml:lang="tr-TR"><st c="1782">Sana güvenilmeseydi bu sorunla karşılaşmazdın.</st></span></p>
			<p xml:lang="en-GB"><span xml:lang="tr-TR"><st c="1829">Çözümü bulabilecek potansiyele sahip olduğun için bu deneyimin içindesin. </st><st c="1904">“Çaresi yok” dediğin sorunların bile aslında sana çok yakın duran bir çözümü olduğundan emin ol. </st><st c="2001">Çözümün nerede olduğunu, ne olduğunu göremiyor olman, bu sorunla baş edemeyecek olduğun anlamına gelmez. </st><st c="2106">Sadece bakış açını değiştirmen gerekiyordur, hepsi bu. </st><st c="2161">Belli ki baktığın yerde değil... </st><st c="2194">O halde bakmadığın yere yönelmeli ve seni bekleyen çözüme ulaşabilmelisin.</st></span></p>
			<p xml:lang="en-GB"><span xml:lang="tr-TR"><st c="2268">Her şeyden önce sana ağrı ya da acı hissettiren deneyime “sorun” demekten vazgeç. </st><st c="2351">Ona bir çözümün fırsatı olarak bak. </st><st c="2387">Fırsatın ortaya çıkmasına aracı olabilecek potansiyele sahip olduğun için gurur duy kendinle. </st><st c="2481">Zekâna, karakterine layık görülen çözüme ulaşman an meselesi... </st><st c="2545">Bakış açını değiştir, yapıcı, üretken ve pozitif bir bilinçle deneyime bak. </st><st c="2621">Hissettiğin acıyı ve ağrıyı eşsiz bir çözüme ve açılıma nasıl dönüştürebildiğini gör.</st></span></p>
			<p xml:lang="en-GB"><span xml:lang="tr-TR"><st c="2706">Deneyimlerimizi “sorun” olarak görmeye ve her birinin birer ceza ya da lanet olduğunu düşünmeye devam ettiğimiz sürece, sürekli endişe ve korku içinde yaşamaya mahkûm kalırız. </st><st c="2883">Çözüm üretemeyen bir beyin ve kalp gelişmez. </st><st c="2928">Potansiyeli açığa çıkmaz. </st><st c="2954">Körelir, körleşir, küçülür. </st><st c="2982">Bilinçaltının çekirdek inancı “Her an başıma bir dert gelebilir” beklentisine dönüşür. </st><st c="3069">Böylece hep tetikte, hep gelecekten endişe duyan bir yaşam şekli gelişir.</st></span></p>
			<p xml:lang="en-GB"><span xml:lang="tr-TR"><st c="3142">Unutma ki sorunlar her an her yerdedir, üstelik çözümleriyle birlikte... </st><st c="3216">Sorunlarına, birer çözüm fırsatı olarak bakmaya başladığında bütün dinamikler değişir.</st></span></p>
		</div>
	<div id="charCountTotal" value="3302"></div></body>
</html>
