<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-42</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p><span><img src="image/16_fmt.png" alt="16.jpg" /></span></p>
			<p id="toc_marker-18"><span><st c="0">NEDEN SÜREKLİ AYNI İNSANLAR KARŞIMA ÇIKIYOR?</st></span></p>
			<p xml:lang="en-GB"><span xml:lang="tr-TR"><st c="45">Bir bilge der ki: “Neyseniz onu çekersiniz, ne isterseniz değil!”</st></span></p>
			<p xml:lang="en-GB"><span xml:lang="tr-TR"><st c="111">Bir düşün bakalım...</st></span></p>
			<p xml:lang="en-GB"><span xml:lang="tr-TR"><st c="132">Başlangıçta hayatına giren o insanın aslında farklı olduğunu düşünüyordun. </st><st c="208">Fakat sonra her ne oluyorsa zaman içinde o da diğerlerine dönüşüyor ve seni beklediğin sona götürüyor.</st></span></p>
			<p xml:lang="en-GB"><span xml:lang="tr-TR"><st c="310">Buradaki anahtar kelimeler “senin davranışların” olabilir mi?</st></span></p>
			<p xml:lang="en-GB"><span xml:lang="tr-TR"><st c="372">Sen fazlasıyla </st></span><span xml:lang="tr-TR"><st c="388">karşı tarafa vazgeçilmez olduğunu hissettirdiğin</st></span><span xml:lang="tr-TR"><st c="436"> için giderek umursanmaz oluyor olabilir misin?</st></span></p>
			<p xml:lang="en-GB"><span xml:lang="tr-TR"><st c="483">“Hayır”</st></span><span xml:lang="tr-TR"><st c="491"> demeyi başaramadığın için </st></span><span xml:lang="tr-TR"><st c="518">sınırların ihlal ediliyor</st></span><span xml:lang="tr-TR"><st c="543"> olabilir mi?</st></span></p>
			<p xml:lang="en-GB"><span xml:lang="tr-TR"><st c="556">Yaşanılan her olay sonrası kendini suçluyor ve karşındaki insanın gözünde kişiliğini </st></span><span xml:lang="tr-TR"><st c="642">değersizleştiriyor</st></span><span xml:lang="tr-TR"><st c="660"> olabilir misin?</st></span></p>
			<p xml:lang="en-GB"><span xml:lang="tr-TR"><st c="676">Bu soruların cevaplarına çok önem veriyorum çünkü soruna başka bir pencereden bakmanın yolunu açmak sağlıklı sonuca ulaşmamızı sağlayacaktır.</st></span></p>
			<p xml:lang="en-GB"><span xml:lang="tr-TR"><st c="818">Özsaygısını yitiren insanlar, hayatlarında düzen, huzur ve mutluluğu nasıl oluşturabilir? </st></span><span xml:lang="tr-TR"><st c="909">Kendini haksız yere suçlamak, bir yerde kendini onaylamamak, küçük görmek ve önemsememektir.</st></span></p>
			<p xml:lang="en-GB"><span xml:lang="tr-TR"><st c="1001">Kendini onaylamayan, kendine karşı hoşgörülü, affedici, toleranslı, sevgi dolu ve anlayışlı olamayan biri, doğal olarak sürekli kendini suçluyor olacaktır. </st><st c="1158">Kendini suçlamak öfke, nefret, hırs ve karamsarlık hislerini besleyerek çoğaltacaktır. </st><st c="1245">Suçluluk hissi, tek başına bir hayatı karartmaya yetecek kadar kuvvetli bir yanılsama.</st></span></p>
			<p xml:lang="en-GB"><st c="1331">Kendine karşı barışçıl ol!</st></p>
			<p xml:lang="en-GB"><span xml:lang="tr-TR"><st c="1358">Kendine karşı barışçıl olmak zorundasın. </st><st c="1400">Kendindeki hatayı görüp düzeltmek başka şey, kendini suçlayıp küçümseyerek köreltmek başka... </st><st c="1494">İkisi dışarıdan bakıldığında birbirine benziyor gibi görünse de iki ayrı konudur.</st></span></p>
			<p xml:lang="en-GB"><span xml:lang="tr-TR"><st c="1575">Herkesin hataları vardır. </st><st c="1602">Yanlış seçimler, yanlış tutumlar, yanlış sözler, yanlış tepkiler söz konusu olabilir... </st><st c="1690">Bunları görüp sağduyuyla değiştirmeyi seçmek de pozitif bir hamledir. </st><st c="1760">Fakat kendini suçlamak, küçümsemek, aşağılamak, köreltici, yıpratıcı, olumsuz bir tepkidir.</st></span></p>
			<p xml:lang="en-GB"><span xml:lang="tr-TR"><st c="1851">Başkalarına karşı kolayca affedici olabildiğin halde kendine karşı neden bu kadar acımasız ve katı olduğunu düşün. </st><st c="1967">Kendini neden sevmiyorsun? </st><st c="1994">Sen de hata yapabilir ve bu hatayı sevgiyle düzeltebilirsin...</st></span></p>
			<p xml:lang="en-GB"><span xml:lang="tr-TR"><st c="2056">“Başkalarını kolayca affederken, kendine neden bu kadar katısın? </st><st c="2122">Başkalarına bu kadar fedakârken, kendini karşı neden bu kadar umursamazsın?”</st></span></p>
			<p xml:lang="en-GB"><span xml:lang="tr-TR"></span></p>
			<p><st c="2198">Hayatına Nasıl Bir İnsan İstiyorsun?</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="2235">Danışanlarımla çalışmayı çok sevdiğim bir uygulamam vardır. </st><st c="2296">İsmi: “Nasıl birini istiyorsun?”</st></span></p>
			<p xml:lang="en-GB"><span xml:lang="tr-TR"><st c="2328">Boş bir kâğıt alıp ön yüzüne nasıl birini aradıklarını açıkça yazmalarını istiyorum. </st><st c="2414">Hem de en ince ayrıntısına kadar.</st></span></p>
			<p xml:lang="en-GB"><span xml:lang="tr-TR"><st c="2447">Bunu keyifle, eğlenerek, heyecanla ve coşkuyla yaptıklarından emin olabilirsin. </st><st c="2528">Fakat sonra kâğıdın arka yüzünü çevirince onlara başka bir soru daha soruyorum.</st></span></p>
			<p xml:lang="en-GB"><span xml:lang="tr-TR"><st c="2607">“</st></span><span xml:lang="tr-TR"><st c="2609">Tarif ettiğiniz bu kişi, sizce nasıl biriyle birlikte olmak ister?</st></span><span xml:lang="tr-TR"> </span><span xml:lang="tr-TR"><st c="2675">Şimdi bunu yazın...”</st></span></p>
			<p xml:lang="en-GB"><span xml:lang="tr-TR"><st c="2696">İşte o vakit, işin rengi değişir. </st><st c="2731">Hakikatler ister istemez ortaya dökülür. </st><st c="2772">Herkes gerçeklikle yüzleşmek zorunda kalır.</st></span></p>
			<p xml:lang="en-GB"><span xml:lang="tr-TR"><st c="2815">Çünkü her kimi bekliyorsan, önce o kişi olabilmelisin.</st></span><span xml:lang="tr-TR"><st c="2870"> Eğlenceli birine talipsen sen de eğlenmeyi biliyor olmalısın, güler yüzlü birini istiyorsan senin de yüzün gülüyor olmalı, özgüvenli birini arzuluyorsan senin özgüvenin tam olmalı, açıksözlü birini istiyorsan, kendin açıkça her şeyi ifade edebiliyor olmalısın.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3131">“Kural basit:</st></span></p>
			<p xml:lang="en-GB"><st c="3145">Benzer, benzeri çeker.</st></p>
			<p xml:lang="en-GB"><span xml:lang="tr-TR"><st c="3168">Hepsi bu...”</st></span></p>
			<p><st c="3181">Mükemmel Kadını Arayan Adam</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3209">Yaşlı adam, arkadaşıyla sohbet ediyordu. </st><st c="3251">Arkadaşı ona, “Bu yaşa kadar niçin hiç evlenmedin?” diye sordu. </st><st c="3315">Adam da, “Mükemmel kadını arıyordum” dedi. </st><st c="3358">Arkadaşı, “Ee koskoca dünyada mükemmel kadını bulamadın mı” diye sordu. </st><st c="3430">O da cevaben, “Bir keresinde Hindistan ziyaretimde, çok güzel bir kadınla karşılaşmıştım ama kültürlü biri değildi. </st><st c="3546">Onunla konuşacak çok şeyim yoktu. </st><st c="3580">Daha sonra Japonya’da çok kültürlü, saatlerce sohbet edebileceğim bir kadınla tanıştım ama o da güzel değildi” dedi. </st><st c="3697">Arkadaşı, “Ee yani mükemmel kadını bulamadın mı?” diye sordu. </st><st c="3759">“Buldum buldum” dedi yaşlı adam. </st><st c="3792">“İtalya’da hem çok kültürlü hem de çok güzel bir kadınla tanıştım.” Arkadaşı merakla, “Ee ne oldu peki, onunla niye evlenmedin?” diye sordu. </st><st c="3933">“Çünkü o da mükemmel erkeği arıyordu” dedi yaşlı adam.</st></span></p>
			<p xml:lang="en-GB"><span xml:lang="tr-TR"></span></p>
			<p><st c="3987">Benzer Benzeri Çeker</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="4008">Madem her şey bu kadar kolay, madem benzer benzeri çekiyor o halde stratejimiz belli değil mi? </st><st c="4104">Ne yapacağımızı biliyor olmalıyız...</st></span></p>
			<p xml:lang="en-GB"><span xml:lang="tr-TR"><st c="4140">Hemen şimdi ilişkine bak ve hangi benzerliğin hangi benzerlikleri oluşturduğunu keşfet.</st></span></p>
			<p xml:lang="en-GB"><span xml:lang="tr-TR"><st c="4228">Nasıl mı?</st></span></p>
			<p xml:lang="en-GB"><span xml:lang="tr-TR"><st c="4238">Mesela, ilişkinin içinde kararlarını özgürce verebiliyor musun?</st></span></p>
			<p xml:lang="en-GB"><span xml:lang="tr-TR"><st c="4302">Kolayca “hayır” diyebiliyor musun?</st></span></p>
			<p xml:lang="en-GB"><span xml:lang="tr-TR"><st c="4337">İsteklerini açıkça ve yeterince ifade edebiliyor musun?</st></span></p>
			<p xml:lang="en-GB"><span xml:lang="tr-TR"><st c="4393">Yeterince özgüvenli misin?</st></span></p>
			<p xml:lang="en-GB"><span xml:lang="tr-TR"><st c="4420">Sorunlara karşı yaklaşımın pozitif mi?</st></span></p>
			<p xml:lang="en-GB"><span xml:lang="tr-TR"><st c="4459">Hiçbirini tam anlamıyla yapamıyorsan ilişki ilk günkü yüksek enerjisinden irtifa kaybetmeye başlamış demektir. </st><st c="4571">Enerjiyi değiştirip derhal akışı ters yöne nasıl çevireceğini de biliyorsun artık.</st></span></p>
			<p xml:lang="en-GB"><span xml:lang="tr-TR"><st c="4653">Peki bütün bunları yeterince yapmaya başladığında yaşadığın ilişki neye dönüşecek?</st></span></p>
			<p xml:lang="en-GB"><span xml:lang="tr-TR"><st c="4736">Elbette iki ihtimal var.</st></span></p>
			<p xml:lang="en-GB"><span xml:lang="tr-TR"><st c="4761">Ya ilişki yaşadığın insan değişecektir ya da daha hayırlı biri karşına çıkacağı için hayatından gidecektir.Unutma burada sadece sevgili ilişkisinden bahsetmiyorum, hayat içindeki her türlü ilişkide bu </st></span><span xml:lang="tr-TR"><st c="4963">kurallar geçerlidir</st></span><span xml:lang="tr-TR"><st c="4982">.</st></span></p>
		</div>
	<div id="charCountTotal" value="4983"></div></body>
</html>
