<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-14</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-11" xml:lang="tr-TR"><st c="0">Atkestanesi</st></p>
			<p><span><st c="12">Aile tarihimizde 6 Haziran’ın önemli bir yeri vardır. </st><st c="67">Annem o gün doğmuş, anneannem de o gün ölmüştü. </st><st c="115">Ne tesadüftür ki benim de bir gözümün kör olup beni karanlığa sürüklemesi yine aynı tarihe denk gelmişti.</st></span></p>
			<p><span><st c="220">Annem doğum günlerinden pek hoşlanmaz, kutlama falan yapmazdı. </st><st c="284">Tabii kendince haklı sebepleri vardı. </st><st c="322">O gün zihnine hep matem günü olarak kazınmıştı. </st><st c="370">Çocukluğu boyunca pasta yemek yerine teyzesinin annesi hayrına kavurduğu helvayı komşulara dağıtarak geçirmişti doğum günlerini. </st><st c="499">Haziran ayı gelip çattığında melankolik bir havaya bürünür, doğum günü olan 6 Haziran’da ise pek yanına yaklaşılmazdı. </st><st c="618">Annem tüm bu melankoliye rağmen babamın aldığı hediyelere hayır demez ama zor beğenirdi. </st><st c="707">Genellikle babamın ona aldığı altın takıları bozdurup bankaya yatırır, bankadan çıktığımızda da bunu kimseye söylememem konusunda beni uyarırdı.</st></span></p>
			<p><span></span></p>
			<p><span><st c="851">Benim durumum da babamdan pek farklı değildi. </st><st c="898">Okulun kermesinden onun için aldığım, mavi üzeri turuncu çiçekli fuları hiç takmamıştı. </st><st c="986">Fuları annemden ziyade sürekli başı ağrıyan babaannem kafasını sıkmak için kullanırdı. </st><st c="1073">Bir keresinde de doğum gününde küçük saksıda bir menekşe getirmiştim eve ama annem ona bakamamış, kuruduğunda çöpe atmıştı. </st><st c="1197">Babaannemin gönlü canım saksının çöpe gitmesine elvermemiş, “Anam hiç mal kıymeti bilmiyor bunlar” deme suretiyle saksıyı çöpten alıp içine acı biber dikmişti. </st><st c="1357">Ama o sene ümitliydim. </st><st c="1380">Doğum gününden bir gün önce Pelin ve Fulya’ya tuhafiyeden lastik ip almaya gittiğimizde görmüştüm o tokayı. </st><st c="1488">Küçük yapraklardan oluşan ince uzun bir formu vardı. </st><st c="1541">Şeffaf plastiği altın rengi simlerle bezenmişti ve emindim annem bu tokayı çok beğenecekti. </st><st c="1633">Ertesi gün kumbaramda ne var ne yok yatağa döküp paramı topladım ve soluğu Mehmet Amca’nın tuhafiye dükkânında aldım. </st><st c="1751">Az biraz eksiğim vardı ama Mehmet Amca sağ olsun beni üzmemiş, eli boş göndermemişti. </st><st c="1837">Ben de bu cömertliği karşısında Mehmet Amca’dan tokayı hediye paketi yapmasını istemeye çekinmiştim. </st><st c="1938">İçimdeki bu adalet duygusunun hayatımı karartacağını nereden bilebilirdim?</st></span></p>
			<p><span><st c="2012">Takvim yapraklarının 6 Haziran 2004’ü gösterdiği o yaz sabahında bir daha dünyayı o netlikte göremeyeceğimin bilincinde olmadan keyifle kalktım yataktan.</st></span></p>
			<p><span><st c="2166">Saat sabahın sekiziydi. </st><st c="2191">Evdeki herkes uyuyordu. </st><st c="2215">Paket kâğıtlarını ütüleyip oturma odasındaki kapaklı divanın içine saklayan babaannemin zulasından hediyeme uygun boyutlarda bir kâğıt aldım ve gerisingeriye odama kapandım. </st><st c="2389">Çalışma masamın çekmecesinde, kim bilir zamanında neler için kullanıp bir köşeye attığım bandı bulup çıkarttım. </st><st c="2501">Paket kâğıdını kesip hediyemi içine yerleştirdim. </st><st c="2551">Özenli bir şekilde kar taneli kâğıdın desenlerini </st></span><span><st c="2601">birbirlerini tamamlayacak şekilde birleştirdim. </st><st c="2649">Bandı elime alıp çektiğim gibi, kırmızı kâğıt yapıştırılmış bitiş ibaresiyle birlikte elimde kaldı. </st><st c="2749">Paketi yapamadım ve tokayı tekrar çekmeceye kaldırdım.</st></span><span></span></p>
			<p><span><st c="2803">Annem uyandığında suratı beş karıştı. </st><st c="2842">Doğum gününü kutlamak istedim ama hediyemi hazır etmediğimden kuru kuruya olmasın diye vazgeçtim. </st><st c="2940">Annem, kahvaltı sofrasına oturmadan kendine okkalı bir Türk kahvesi hazırlayıp bir sigara yaktı. </st><st c="3037">Uzun uzadıya beni süzdükten sonra günlerdir ezber yapmadığımı, o gün dizimi kırıp evde oturmamı söyledi. </st><st c="3142">Şunun şurasında haftalar kalmıştı çekime, bu iş çocuk oyuncağı değildi, koskoca Erkmen Erk’in sinema filmiydi. </st><st c="3253">Eğer bu işi kotaramazsam ömrüm o mahalledeki sümüklü arkadaşlarımla çürüyüp gidecekti. </st><st c="3340">Senaryoyu hatmetmiş, noktasından virgülüne kadar ezberlemiştim ama annemin bu hallerini iyi bilirdim, ağzımla kuş tutsam niye kulağınla tutmadın deyip yine laf ederdi. </st><st c="3508">O yüzden sustum. </st><st c="3525">Bir şey söylemedim. </st><st c="3545">Aklım hâlâ yapamadığım hediye paketinde kalmıştı. </st><st c="3595">Bir fırsatını bulup dışarı çıkmalıydım ama nasıl yapacaktım? </st><st c="3656">Annemin önüme attığı tuğla gibi senaryoyu alıp odama geçtim.</st></span></p>
			<p><span><st c="3716">Öğleden sonra Fulya ve Pelin bizim camın altına geçip “Ahu!” diye bir ağızdan bağırdılar ama annem benden önce davranıp cama çıktı. </st><st c="3849">Sessiz olmalarını, sinema filmi için ezber yaptığımı söyleyerek hem kızlara hem de mahalleye havasını attıktan sonra camı kapattı.</st></span></p>
			<p><span><st c="3979">Annemin odama koyduğu boy aynasının karşısına geçip elimde senaryo biraz rol kestim. </st><st c="4065">Sonra da yatağıma uzanıp dakikalarca üzeri pütürlü duvar kâğıdının çiçek desenlerinin üzerinden geçtim. </st><st c="4169">Aşağıdan kızların sesi geliyordu. </st><st c="4203">Camdan baktım. </st><st c="4218">Benim yerime koydukları demir çubuğa geçirdikleri ipin üzerin</st></span><span><st c="4279">den atlayıp kıkırdıyorlardı. </st><st c="4309">Dışarı çıkıp tuhafiyeye uğramalı o bandı almalıydım. </st><st c="4362">Sıkıntıdan patlamak üzereydim ki beklediğim an geldi. </st><st c="4416">Annem pazara babaannem de komşuya gitti. </st><st c="4457">Camdan annemin uzaklaşmasını izledim ve hemen ardından aynalı konsolun üzerindeki çanaktan biraz bozuk para alıp dışarı çıktım.</st></span><span></span></p>
			<p><span><st c="4584">Mehmet Amca’nın tuhafiyesine gidip işimi görecek, sonra da hemen eve dönecektim. </st><st c="4666">Tam tuhafiyeye gitmek için karşı kaldırıma geçecektim ki mahallenin oğlanlarını gördüm. </st><st c="4754">Hep birlikte ipini kopartmış boğa sürüsü gibi ellerinde torbalar tozu dumana katarak yokuştan aşağıya doğru koşuyorlardı. </st><st c="4876">Ben şaşkınlıkla ne olduğunu anlamaya çalışırken onları takip eden Fulya ve Pelin soluk soluğa yanıma geldi. </st><st c="4984">Ne oluyor dememe kalmadan Fulya koluma girip “Top sahasına gidiyoruz. </st><st c="5054">Aşağı mahalleyle savaş var” deyip beni de peşleri sıra sürükledi. </st><st c="5120">Bu bir gelenekti. </st><st c="5138">Yılda en az birkaç kez iki mahallenin oğlanları sudan bir sebep bulup birbirlerine girerdi. </st><st c="5230">Biz gittiğimizde iki grup da karşılıklı dikilmiş ilk hamleyi kimin yapacağını bekliyordu. </st><st c="5320">O sırada gördüm Osman’ı. </st><st c="5345">Herkesten ve her şeyden uzakta oğlanları izliyordu. </st><st c="5397">Kırgın ve kızgın bakışları eliyle koymuş gibi buldu beni o kalabalığın içinde. </st><st c="5476">Kafamı çevirdim. </st><st c="5493">Bal rengi gözleri suçlu hissettiriyordu bana kendimi. </st><st c="5547">Tekrar baktığımda gitmişti.</st></span></p>
			<p><span><st c="5574">Oğlanlar arasında önce sözlü dalaşma başladı. </st><st c="5621">Hakaretler yerini ağza alınmayacak küfürlere bıraktı. </st><st c="5675">Analar bacılar devreye girdikten hemen sonra Efe bir ıslık çaldı ve bizim oğlanlar ellerini gizemli torbalarına daldırdı. </st><st c="5797">Şimdi hepsinin elinde birer atkestanesi vardı ve kuşkusuz birilerinin canı çok fena yanacaktı.</st></span></p>
			<p><span><st c="5891">Her şey bir anda olup bitti. </st><st c="5921">Hayatımda hiç bu kadar kestaneyi bir arada görmemiştim. </st><st c="5977">Sanki bir savaş uçağı gökyüzünden tepemize atkestanesi yağdırıyordu. </st><st c="6046">Kısa süre sonra, bağıranlar, çığlık atanlar ve ağlayanların sesiyle inledi top sahası. </st><st c="6133">Ortalık savaş alanına dönmüştü, kestanelerle birlikte yumruklar ve tekmeler de havada uçuşuyor, oğlanlar dev bir toz bulutunun içerisinde tek bir beden olmuş oradan oraya savruluyordu.</st></span></p>
			<p><span><st c="6317">Önümde, tam ayağımın dibinde bir kestane patladı. </st><st c="6368">Çok korktum. </st><st c="6381">Annem orada olduğumu duysa kemiklerimi kırardı. </st><st c="6429">Artık gitmek istiyordum. </st><st c="6454">Top sahasının dışına koştuğum sırada Pelin adımı seslendi. </st><st c="6513">Arkamı döndüğümde gördüm hayatımı karartmak üzere olan o kara silueti. </st><st c="6584">Kalabalıktan uzakta, bir başına top sahasının sınırındaki alçak damın üzerinde duruyordu. </st><st c="6674">Kestaneyi fırlatan kolu hâlâ havadaydı. </st><st c="6714">Keskin akşam güneşi gözümü alıyor, kim olduğunu görmemi engelliyordu. </st><st c="6784">Fırlattığı kestane her bir dikenini görebileceğim kadar yavaş, kaçamayacağım kadar hızlı bana doğru geliyordu ve benim dışımda kimse gerçekleşmek üzere olan felaketi fark etmiyordu. </st><st c="6966">Atkestanesi büyük bir hızla sol gözümde patladı. </st><st c="7015">Gözümün yerinden çıktığını hissettiğimde ben de acı dolu bedenimden çıktım. </st><st c="7091">Bayılmışım.</st></span></p>
			<p><span><st c="7102">Hayal meyal bedenimin yerden havalandığını, kollarımın et parçası gibi iki yana düştüğünü hatırlıyorum. </st><st c="7207">Sigara kokan bir taksinin içindeki korna gürültüsü ve dayan kızım diyen bir erkek sesiydi duyduğum. </st><st c="7307">Bu kimdi ki? </st><st c="7320">Kimse kim ne fark ederdi? </st><st c="7346">Annem beni öldürecekti.</st></span></p>
			<p><span><st c="7369">Tek gözümü açtığımda hastaneydim. </st><st c="7404">Annem hiçbir şey söylemeden yaşlı gözlerle öylece dikiliyordu karşımda. </st><st c="7476">Babam ise beni şaşırtacak kadar anlayışlı ve şefkatliydi. </st><st c="7534">Annemin aksine yanıma yaklaştı. </st><st c="7566">Beceriksizce saçlarımı okşadı ve “Nasılsın kızım?” diye sordu. </st><st c="7629">Hiçbir şey söyleyemedim. </st><st c="7654">Korkudan dilim tutulmuştu. </st><st c="7681">Bir başına kalmış gözüm çaresizce annemle göz göze gelmek için didiniyor, bakışlarını kaçıran annem ise bu konuda bana hiç yardımcı olmuyordu. </st><st c="7824">Annem, bu köşe kapmacadan sıkılmış olacak ki pencereye yürüyüp arkasını döndü.</st></span></p>
			<p><span><st c="7902">O sırada kapı açıldı. </st><st c="7925">Uzun boylu, zayıfça bir doktor içeri girdi. </st><st c="7969">Annem ve babamla tokalaştı, benim de saçlarımı okşadı. </st><st c="8024">Adı Kemal’di. </st><st c="8038">Ömrüm boyunca unutmayacağım o ismi. </st><st c="8074">Annemle babamın karşısına geçip bir iç geçirdi ve sol gözümü kaybettiğimi söyledi. </st><st c="8157">Sanki arasam bulabilecekmişim gibi.</st></span></p>
			<p><span><st c="8192">Annem hıçkırıklara boğulmuş, elindeki peçeteyle gözyaşlarını silerken belli ki bana değil kendi kaderine ağlıyordu. </st><st c="8309">Annemi o halde görmeye dayanamayan babam hemen yanına gidip omzunu okşadı.</st></span></p>
			<p><span><st c="8383">“Ayten tamam olmuş bitmiş artık harap etme kendini.”</st></span></p>
			<p><span><st c="8436">“Nasıl harap etmeyeyim Hüseyin? </st><st c="8469">Görmüyor musun halini? </st><st c="8492">Kör oldu gözü!” diyerek hıçkırıkla boğuldu. </st><st c="8536">Sanki ben odada yokmuşum, gözümle birlikte kulağımı da kaybetmişim gibi öylece “Kör oldu!” demişti. </st><st c="8636">“Kör oldu!” “Kim?” “Ahu.” Öznemi gizlemişti ama başıma gelen felaketi öylece söyleyivermişti. </st><st c="8730">Ne hissedeceğim umurunda bile değildi. </st><st c="8769">Sol gözümde açılan o kara delik bir yanımla yetinmeyip annemin üç kuruşluk ilgisi ve sevgisini de içine çekmişti.</st></span></p>
			<p><span><st c="8882">O günü hayatım boyunca defalarca yaşadım kafamda. </st><st c="8933">Nerede hata yapmıştım? </st><st c="8956">Beni felakete sürükleyen neydi? </st><st c="8988">Kızların peşinden top sahasına gitmem mi? </st><st c="9030">Yoksa anneme hediye paketi yapmak için bant almaya çıkmam mı? </st><st c="9092">Bu kadar sıradan bir olay kaderimi değiştirmiş olabilir miydi? </st><st c="9155">Belki de o tokayı gördüğüm an hayat akışımdan silinmeliydi. </st><st c="9215">Yıllar yılı tümden geldim, tüme vardım ama galiba hep kendimi kandırdım. </st><st c="9288">Talihsiz yazgım, beni istemeyen annemin rahmine düştüğüm gün yazılmıştı.</st></span></p>
			<p><span></span></p>
			<p><span><st c="9360">***</st></span></p>
			<p><span><st c="9364">Kebapçıdan çıktığımızda vakit gece yarısına yaklaşıyordu. </st><st c="9423">Alkol promilimiz arttıkça hayat yükümüz hafiflemiş, varoluşsal dertlerimiz yerini gevşek bir muhabbete bırakmıştı. </st><st c="9538">Keyfimiz öyle yerindeydi ki bize kalsa daha saatlerce otururduk o salaş kebapçıda ama bir an önce evine gitmek isteyen garson daha fazla dayanamamış, biz daha istemeden hesap sumenini masaya bırakmıştı. </st><st c="9741">Osman içini açıp bakarken yapıştım eline. </st><st c="9783">Ant vermiştim, ben ödeyecektim. </st><st c="9815">Kocakarılar gibi hesabı çekiştirirken fazlaca yaygara yapmış olacağım ki Osman sonunda pes etti.</st></span></p>
			<p><span><st c="9911">Hesabı ödeyip ayağa kalktığımda fark ettim ne kadar içtiğimi. </st><st c="9974">Sendelediğimi gören Osman hemen koluma girip düşmeme fırsat vermeden beni kendine çekti. </st><st c="10063">Kolunu belime sarıp bedenimi kendine sabitledikten sonra kapıyı açtı ve beni dışarı çıkarttı. </st><st c="10157">Yüzüme çarpan temiz hava, beni biraz olsun kendime getirmişti ama ne o belime sardığı kolunu çekti ne de ben omzuna yasladığım kafamı. </st><st c="10292">Birine dayanmak, güç almak hoşuma gitmişti. </st><st c="10336">Bozüyük’ün tenha sokaklarında, yoldan geçen birkaç insanın garipseyen bakışları arasında, kimseyi umursamadan ve hiç konuşmadan otele kadar yürüdük.</st></span></p>
			<p><span><st c="10484">Yol, sarhoş ve yorgun bedenime çok uzun gelmiş, sevgiye ve şefkate aç ruhum için de bir çırpıda geçivermişti. </st><st c="10595">Tuzruhu ve çamaşır suyu bir araya geldiğinde nasıl kimyasal bir silah kadar tehlikeli olabiliyorsa, yıllanmış yalnızlık ve birkaç kadeh rakı da insanı hiç beklemediği bir felakete sürükleyebiliyordu. </st><st c="10795">Şimdi giderayak Osman’a filizlenmek iş miydi? </st><st c="10841">Acaba bana olan ilgisini itiraf etmese yine de böyle hisseder miydim?</st></span></p>
			<p><span><st c="10910">Otele yaklaştığımızda Osman belime doladığı kolunu çekti, belli ki milletin ağzına laf vermekten çekinmişti. </st><st c="11020">Telaşla “İyi geceler” deyip hızlı adımlarla odama doğru ilerleyecektim ki Osman elimi tutup durdurdu beni. </st><st c="11127">Kalbim yerinden çıkacak gibiydi. </st><st c="11160">Gözü gözümde öylece durduk bir süre. </st><st c="11197">Anasonla karışık temiz bir koku yayılıyordu bedeninden. </st><st c="11253">Sanki dudaklarını dudaklarıma değdirmeden önce bana kaçabilmem için bir fırsat tanımıştı. </st><st c="11343">Bense olduğum yere mıhlanıp kalmıştım. </st><st c="11382">Şimdi ne olacaktı? </st><st c="11401">Eğer öpmesine izin vermezsem daha mı az üzülecektim Osman’ın arkasından? </st><st c="11474">Yoksa öpüştük diye Osman, vaz mı geçecekti intihardan? </st><st c="11529">Ali’nin dumanlı ve tekinsiz gözlerinin aksine insana güven veren bir şeyler vardı bakışlarında. </st><st c="11625">Bir güzel söz, birazcık ilgi nasıl da değiştiriyordu insanın şeklini şemailini. </st><st c="11705">Mahallenin Ezik Osman’ı gitmiş yerine bambaşka bir adam gelmişti şimdi. </st><st c="11777">Bal rengi gözleri ne kadar da güzeldi. </st><st c="11816">Uzun ve pürüzsüz boynunu süsleyen çıkık âdemelması beni kışkırtıyordu. </st><st c="11887">Acaba kaç elma yemiş de yutamamıştı? </st><st c="11924">Benimkine de yer var mıydı? </st><st c="11952">Parmağını dudaklarımın üzerinde gezdirirken gözlerimi kapadım. </st><st c="12015">Usulca ensemdeki tokaya uzandı eli. </st><st c="12051">Kıskacını açtığı gibi saçlarımı salıverdi. </st><st c="12094">Şimdi kafası saçlarımın arasındaydı. </st><st c="12131">Yanlış yapıyor, her şeyi daha da zorlaştırıyorduk. </st><st c="12182">Keşke bir şey olsa da olduğu yere mıhlanıp kalan bedenimi Osman’ın elinden kurtarsaydı. </st><st c="12270">Yutkunup gücümü topladım.</st></span></p>
			<p><span><st c="12295">“Ne yapıyorsun?”</st></span></p>
			<p><span><st c="12312">“Madem bugün de ölmedim, yaşadığıma değsin istiyorum.”</st></span></p>
			<p><span><st c="12367">“Peki ya yine doğduğuna pişman edersem seni?”</st></span></p>
			<p><span><st c="12413">“Lütfen. </st><st c="12423">Etsene hadi...” deyip sıkıca belime sarıldı ve beni kendine yapıştırdı. </st><st c="12495">Dudaklarımız birbirine değdiği an boş koridorda bir patırtı koptu. </st><st c="12562">Arkamızı döndüğümüzde asansörün içinden çıkan üç kadınla göz göze geldik. </st><st c="12636">Hemen toparlanıp Osman’dan uzaklaştım. </st><st c="12675">Yaşlıca olanları bizi ayıplayan bakışlarla önümüzden geçtikten sonra benim oda kapımın önünde durdu. </st><st c="12776">Şaşkın bakışlarımız eşliğinde kartını çıkartıp kapıya takmıştı ki bir diğeri ona seslendi.</st></span></p>
			<p><span><st c="12866">“Halime Abla gel kız gel, bizim oda alt kattaymış.”</st></span></p>
			<p><span><st c="12918">Teyze ağır adımlarla gerisingeriye asansöre yürürken bir rüyadan uyanır gibi baktım Osman’a. </st><st c="13012">Bu kadarı yetmişti bana. </st><st c="13037">Hiçbir şey söylemeden kapımı açıp kendimi odama kapattım. </st><st c="13095">Sırtımı kapıya yaslayıp öylece bekledim bir süre. </st><st c="13145">Ayak seslerini duyabiliyordum hâlâ. </st><st c="13181">Osman odamın önüne gelip durdu. </st><st c="13213">Hemen sonra o da kendine gelmiş olacak ki çekip gitti. </st><st c="13268">Toparlanmak için tuvalete gidip buz gibi suyla yüzümü yıkadım. </st><st c="13331">Melek’i uyandırmamak için karanlık odada el yordamıyla yatağıma doğru ilerledim. </st><st c="13412">Gözüm karanlığa alışıp odayı seçmeye başladığında başımdan aşağı kaynar sular döküldü. </st><st c="13499">Melek odada yoktu!</st></span></p>
		</div>
	<div id="charCountTotal" value="13517"></div></body>
</html>
