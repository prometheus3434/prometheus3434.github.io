<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-16</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-13" xml:lang="tr-TR"><st c="0">Bir Yıldız Sönüyor</st></p>
			<p><span><st c="19">Babam İzmit’te aldığı inşaat işi yüzünden yine uzun süreliğine yok olmuştu. </st><st c="96">Annem de çok gerekli olmadıkça benimle konuşmuyordu. </st><st c="149">Annem içine kapandıkça babaannem kabak çiçeği gibi açılıyor, mutfakta, polis radyosunu dinlerken şarkılara eşlik edip bülbül gibi şakıyordu. </st><st c="290">Benimse gözüm hep annemi arıyordu. </st><st c="325">Odasının bordo perdelerini sıkı sıkıya kapatmış, mavi kadife sabahlığını günlerdir üzerinden çıkartmamıştı. </st><st c="433">Sanki sadece kahve ve sigarayla besleniyordu. </st><st c="479">Mutfakta ayaküstü ağzına bir şeyler atıp gerisingeriye odasına kapanıyordu. </st><st c="555">Babaanneme göre hava hoştu, onun nemrut yüzünü çekmeye zaten hiç niyeti yoktu. </st><st c="634">Haspam babam gidince bizimle masaya oturmaya tenezzül etmiyordu. </st><st c="699">Anam olacak bu kadın hiç yol yordam bilmiyordu. </st><st c="747">Babaannem söylendikçe ben annem yine bizi terk edip gidecek diye endişe duyuyor, ona bir şey olacak diye korkuyordum. </st><st c="865">Sanki yaralı, hasta olan ben değildim de oydu. </st><st c="912">Onunla konuşmak, iletişim kurmak için türlü türlü bahaneler uydurup yanına gittiğimde beni başından savıyordu. </st><st c="1023">Neden onu rahat bırakmıyordum? </st><st c="1054">On kere anlatmıştı işte. </st><st c="1079">Nesini anlamıyordum? </st><st c="1100">Her haltı biliyordum da doktorun verdiği haptan sabah akşam bir tane yutmayı mı beceremiyor muydum? </st><st c="1200">Çaresizce kapısını kapatıyor, gerisingeriye odama dönüyordum. </st><st c="1262">Zaman geçmek bilmiyordu. </st><st c="1287">Günlerdir evden çıkmamıştım. </st><st c="1316">Uyku dışında kaçacak bir yerim yoktu. </st><st c="1354">Gözümü kapatıp derin bir uykuya daldığımda beynim bana oyunlar oynuyor, dünyayı yine iki gözümün gördüğü netlikte önüme seriyordu. </st><st c="1485">Uyanmak, cennet bahçesinden cehenneme düşmek gibiydi. </st><st c="1539">Bir yarımı rüya âleminde bırakıp kalanımla yaşamak en büyük kâbusum olmuştu.</st></span></p>
			<p><span><st c="1615">Mutsuz insanlar mutsuzlukları geçip gidene kadar uyanmamalıydı. </st><st c="1680">Her sabah olmayan gözümün karanlığına düşüp aynı paniği yaşamak, hatırlamak beni çok yormuştu. </st><st c="1775">Yine öyle günlerden birinde iç sıkıntısıyla uyanmış tek gözümü açmış tavana bakarken odamın kapısı açıldı ve annem saçı başı darmadağın bir halde telaşla odama daldı. </st><st c="1942">Bana bir şey söylemeden masamın çekmecelerini karıştırmaya başladı. </st><st c="2010">Bu hali beni korkutmuştu. </st><st c="2036">Sesimi çıkartmadan annemi izlemeye koyuldum. </st><st c="2081">Sonunda aradığını buldu ve tek bir kelime etmeden, elinde Erkmen Erk’in film senaryosu, odasının yolunu tuttu. </st><st c="2192">Günlerce odasına kapanıp notlar aldı. </st><st c="2230">Odasından çıktığında yüzünde hasret kaldığım bir tebessüm vardı. </st><st c="2295">Önce duşunu alıp saçlarına fön çekti. </st><st c="2333">Ekru rengi ipek gömleği ve siyah kalem eteğini giyindi. </st><st c="2389">Babaannem ve benim şaşkın bakışlarımız eşliğinde ayağındaki siyah topuklu ev terliklerini şıkırdatarak salona girdi. </st><st c="2506">Babaannem garipseyen bakışlarla annemi süzdükten sonra “İyi sıhhatte olsunlar” diyerek mutfağa geçti. </st><st c="2608">Annemse bana dönüp odama gitmemi söyledi. </st><st c="2650">Salondan çıktım ama merakıma yenik düşüp kapının arkasına gizlenip onu izledim. </st><st c="2730">Fiskos köşesindeki kahverengi kadife koltuğa oturup, çevirmeli telefonun üzerindeki dantel örtüyü kaldırdı. </st><st c="2838">Cesaretini toplamak için derin bir nefes alıp elinde tuttuğu kartvizitteki numarayı aradı.</st></span></p>
			<p><span><st c="2928">“Merhaba Erkmen Bey nasılsınız? </st><st c="2961">Ben Ayten Keskin. </st><st c="2979">Ahu Keskin’in annesi. </st><st c="3001">Sormayın başımıza gelen felaketi. </st><st c="3035">Ahu bir kaza geçirdi. </st><st c="3057">Hayır hayır şimdi iyi...” dedikten sonra sesini titrete titrete anlatmaya başladı. </st><st c="3140">Nasıl yapıyordu bilmiyorum ama bir damla gözyaşı dökmeden ağlamayı başarıyordu. </st><st c="3220">Erkmen Erk annemin kestiği rolü görse kesinlikle son filminde onu oynatırdı.</st></span></p>
			<p><span><st c="3296">Biliyordu çekimlere çok az kalmıştı ama belki senaryoda yeni durumuma göre bir iki değişiklik yapılarsa filmde oynayabilmem için hâlâ bir şansım vardı. </st><st c="3449">Bir dilenci çetesi gözümü dağlamış olabilirdi mesela. </st><st c="3503">Zaten çocukları dilendirmek için böyle şeyler yapanlar hâlâ vardı. </st><st c="3570">Türk insanı ağlamaya bayılırdı. </st><st c="3602">Yetimhanede bir çocuğun bu halde olması hikâyeye daha dramatik bir hava katardı. </st><st c="3683">Olmaz mıydı? </st><st c="3696">Ama Ahu o kadar ezber yapmıştı. </st><st c="3728">Hemen böyle kestirip atılır mıydı? </st><st c="3763">Çocuk zaten perişandı bir de filmde rol alamayacağını duysa alimallah kendini camdan atardı. </st><st c="3856">Geçmiş olsun demekle geçmiyordu. </st><st c="3889">Hiç mi vicdanı yoktu? </st><st c="3911">Allah’ından bulsundu. </st><st c="3933">Annem telefonu kapattığı gibi ben de kaçıp kendimi odama kapattım. </st><st c="4000">Çok değil bir iki dakika sonra annem hışımla odama daldı. </st><st c="4058">Her şeyi mahvetmiştim. </st><st c="4081">O gün bana çıkma dememiş miydi? </st><st c="4113">Anneler hissederdi. </st><st c="4133">Biliyordu başıma bir şey geleceğini.</st></span></p>
			<p><span><st c="4169">“Anne ben...” dedim ama beni dinlemedi. </st><st c="4210">Sözümü kesip söylenmeye devam etti.</st></span></p>
			<p><span><st c="4245">Madem kendi burnumun dikine gidiyordum cehennemin dibine kadar burnumu takip edebilirdim artık. </st><st c="4342">İstersem sabahtan akşama ip atlayıp, top oynayabilirdim. </st><st c="4399">Bu çöplükte doğmuş, bu çöplükte ölecektim. </st><st c="4442">Eli kolu kocaman olmuş üzerime üzerime geliyor, gözü dönmüş gibi davranıyordu. </st><st c="4521">Titreyen sesimle, “Anne ne olur böyle yapma...” diyerek korkuyla yüzüne baktım. </st><st c="4601">Bu söylediğim onu daha da çıldırttı. </st><st c="4638">Beni kolumdan tuttuğu gibi yatağımdan kaldırdı ve aynanın önüne sürükledi. </st><st c="4713">Üzerimde pazen geceliğim, günlerdir yıkanmamış yağlı saçlarım ve gözümdeki bandajımla perişan haldeydim. </st><st c="4818">Görüyor muydum kendime yaptığımı? </st><st c="4852">Ne uğruna bu hale gelmiştim? </st><st c="4881">Kıçı kırık arkadaşlarımla sokaklarda sürtmek için mi? </st><st c="4935">Dehşete kapılmıştım. </st><st c="4956">Gözümdeki korkuyu fark etmiş olacak ki aynadaki aksine baktı. </st><st c="5018">Ardından kendini külçe gibi yatağa bırakıp elleriyle yüzünü kapattı ve derin derin nefes almaya başladı. </st><st c="5123">Çaresizlik, korku ve vicdan azabı. </st><st c="5158">Hissettiğim şey tam da buydu. </st><st c="5188">Sorgusuz sualsiz kabul etmiştim. </st><st c="5221">Her şeyin sorumlusu bendim. </st><st c="5249">Peki hiçbir beklentim olmadan bu kadar kötülük etmeyi nasıl başarıyordum? </st><st c="5323">Bunu ne uğruna yapıyordum? </st><st c="5350">O yaşlarda ne istediğimi bilmiyor olsam da neyi istemediğimi çok iyi biliyordum. </st><st c="5431">Mesela o filmde oynamayı ben istememiştim. </st><st c="5474">Gözümün kör olmasını da ben seçmemiştim. </st><st c="5515">On iki yaşında bir çocuk ne isterdi peki? </st><st c="5557">Annemin omuzlarına dökülen sarı uzun saçlarına baktım. </st><st c="5612">Ayaklarının dibine oturup bacaklarına sarıldım ve kafamı dizine yasladım. </st><st c="5686">Ben annemin mutlu olmasını istiyordum. </st><st c="5725">O benim annemdi. </st><st c="5742">Dünyamı cehenneme çevirse bile ayaklarının altı cennetimdi. </st><st c="5802">Ne büyük ironi.</st></span></p>
			<p><span><st c="5817">Kıpırdamadan, dokunmadan, sevmeden, okşamadan ne kadar öylece durduk bilmiyorum. </st><st c="5899">Sonunda annem isyan edercesine yorgun sesiyle tekrar mırıldandı:</st></span></p>
			<p><span><st c="5963">“Ne işin vardı sokakta?”</st></span></p>
			<p><span><st c="5988">Kafamı kaldırıp annemin yüzüne baktım ve usulca yerden kalktım. </st><st c="6053">Titreyen ellerimle komodinin üst çekmecesini açıp içinden onun için hazırladığım yarım yamalak hediye paketini çıkarttım.</st></span></p>
			<p><span><st c="6174">Ürkekçe paketi uzatırken, “Toka. </st><st c="6208">Sana doğum günün için hediye almıştım. </st><st c="6247">Evde bant bulamadım. </st><st c="6268">Tuhafiye...” diye devam edecekken yüzünü buruşturup elimdeki paketi aldı. </st><st c="6342">Kafasını usul usul sallayıp, “Demek bana hediye aldın” dedi ve elinde paket yerinden kalktı. </st><st c="6435">Odadan çıkmak üzereyken tekrar bana dönüp, “Bana gerçekten unutamayacağım bir hediye verdin Ahu” dedi ve çıktı.</st></span></p>
			<p><span><st c="6546">Birkaç dakika geçmeden sertçe kapanan sokak kapısının sesini duydum. </st><st c="6616">Hemen salona gidip camdan dışarı baktım. </st><st c="6657">Annem hızlı adımlarla nerdeyse kaçarcasına sokakta ilerliyordu. </st><st c="6721">Köşeyi döndü ve gözden kayboldu. </st><st c="6754">Odama giderken mutfakta çöpü didikleyen babaannemi gördüm. </st><st c="6813">Yine kendi kendine söyleniyordu.</st></span></p>
			<p><span><st c="6845">“Anam vallahi bunlar adam olmaz. </st><st c="6879">Canım toka çöpe atılır mı? </st><st c="6906">Kim bilir kaç para...” diyerek elini çöp tenekesine daldırdı ve üzerine maydanoz yaprağı yapışmış tokayı evirip çevirmeye başladı. </st><st c="7037">Gözden düşmüş, çöpe atılmış ne varsa babaannem bayılır, ne yapar eder bir şekilde kullanırdı. </st><st c="7131">Saçları kısaydı ama bu toka illa bir işe yarardı. </st><st c="7181">Annemin sarı saçlarını hayal ederek aldığım yaprak toka çiçeklerin sarkan dallarını, perdenin gölgeliğini, açık pirinç paketinin köşesini süsleyerek bütün evi dolaştı. </st><st c="7349">Sonra da rüştünü ispat edip babaannemin ganimetlerini sakladığı kapaklı divandaki yerini aldı.</st></span></p>
			<p><span><st c="7443">Annem eve geldiğinde hava kararmıştı. </st><st c="7482">“Kız saçına ne yaptın?” diyen babaannemin sesiyle kapıya koştum. </st><st c="7547">Annem beline dek uzanan sarı saçlarını kestirip kısacık yapmıştı. </st><st c="7613">Tek kelime etmeden elindeki mantosunu portmantoya astı. </st><st c="7669">Burnu ve dudaklarının üzeri kıpkırmızıydı. </st><st c="7712">Belli ki çok ağlamıştı. </st><st c="7736">Keşke saçlarını kesmeseydi. </st><st c="7764">Çünkü biliyordum sadece saçlarını değil, benimle olan bağını da kestiğini. </st><st c="7839">Tıpkı o toka gibi beni de yaşadığım bu çöplüğe terk edecekti. </st><st c="7901">Babaannemin griye çalan gözleri demir bilye gibi parıldadı. </st><st c="7961">Sanki kafamdan geçenleri hissetmişti. </st><st c="7999">Onun için kör topal fark etmezdi. </st><st c="8033">Hayatının geri kalanında büyük bir zevkle beni elinde evirip çevirecek, tıpkı ganimetlerini dolaba kapattığı gibi beni de bu eve hapsedecekti.</st></span></p>
			<p><span><st c="8175">Üçüncü Sayfa</st></span></p>
			<p><span><st c="8188">Banyodan gelen suyun sesine uyandığımda saat sekize geliyordu. </st><st c="8252">Yine başaramamış sabahın köründe kalkmıştım. </st><st c="8297">Ne kadar yorgun olursam olayım ne uykuya dalmayı becerebiliyordum ne de saatlerce uyumayı. </st><st c="8388">Kalkmak için doğrulduğumda balyoz yemiş gibi gerisingeriye yatağa attım kendimi. </st><st c="8469">İçtiğim rakı yüzünden başım çatlıyor, amcadan yediğim dayak yüzünden de vücudumun her bir köşesi sızım sızım sızlıyordu. </st><st c="8590">Melek’in yatağı boştu. </st><st c="8613">Belli ki küçükhanım içeride hamam keyfi yapıyordu. </st><st c="8664">Güçbela yataktan kalktım, darmaduman bir halde banyonun kapısına dikildim.</st></span></p>
			<p><span><st c="8738">“Melek altıma edeceğim. </st><st c="8763">Aç kapıyı.”</st></span></p>
			<p><span><st c="8774">Önce kapının kilidi döndü, ardından kapı yavaşça aralandı.</st></span></p>
			<p><span><st c="8833">“Abla bir dakika bekle” dedi. </st><st c="8864">Akıllım banyodaki dev aynayı hesaba katmamıştı. </st><st c="8912">Kafasında bonesi cup diye doldurduğu küvete atladı.</st></span></p>
			<p><span><st c="8963">“Tamam gelebilirsin.”</st></span></p>
			<p><span><st c="8985">Banyonun içerisi mahşer yeri gibiydi. </st><st c="9024">Bu halde bile güldürmeyi başarmıştı beni. </st><st c="9066">Tıpkı yeni öğrendiği kelimeyi hevesle cümle içinde kullanan bir çocuk gibi banyoda eline ne geçirdiyse kullanmıştı. </st></span><span><st c="9182">Küvetin yanına boş şampuan şişelerini asker gibi dizmiş, kutudan çıkarttığı boneyi kafasına geçirmiş, köpükler içinde yatmış keyif yapıyor, bir yandan da yüzünde engel olamadığı bir gülümseme bana bakıyordu.</st></span><span></span></p>
			<p><span><st c="9389">“E hadi ama çık artık tuvalete gireceğim.”</st></span></p>
			<p><span><st c="9432">“Sen içerideyken çıkmam utanırım.”</st></span></p>
			<p><span><st c="9467">“Tamam çık hadi bakmıyorum” deyip yüzümü duvara döndüm ve klozetin kapağına koyduğu bornozu uzattım. </st><st c="9569">Melek şıpır şıpır sesler çıkartarak küvetten çıktığı gibi bornozu bir çırpıda üzerine geçiriverdi. </st><st c="9668">Üzerinde yerleri süpüren yetişkin bornozu kafası bonesinde ayaklarını sürüye sürüye çıktı dışarı. </st><st c="9766">Tam klozete oturacakken tekrar kapıyı açtığında artık sabrım taşmıştı.</st></span></p>
			<p><span><st c="9836">“Ne var?”</st></span></p>
			<p><span><st c="9846">“Sen çıkınca yine girebilir miyim?”</st></span></p>
			<p><span><st c="9882">“Melek! </st><st c="9891">Çık dışarı!”</st></span></p>
			<p><span><st c="9903">Sonunda kapı sessizce kapandı. </st><st c="9935">Melek’ten fırsat kalırsa ılık bir duş, üzerine kahvaltı ve biraz şekerleme ne iyi gelirdi. </st><st c="10026">Hiç yola çıkacak havamda değildim. </st><st c="10061">İşin aslı Osman “Araba daha tamir edilmemiş” dese sevinecek haldeydim. </st><st c="10132">Dinlenmek yorgun bedenime iyi gelmemiş, aksine yaşadığım onca şeyin ağırlığını külçe gibi üzerime bindirmişti. </st><st c="10243">Duştan da vazgeçtim. </st><st c="10264">Tuvaletten çıkıp odaya girdiğimde mini bardaki son suyun son damlasını kafasına diken Melek’le göz göze geldim. </st><st c="10376">Dehşetle yüzüne bakıp, “İnsan biraz arkasını düşünür. </st><st c="10430">Hepsini bitirdin mi?” diye sordum.</st></span></p>
			<p><span><st c="10464">“Yok abla çay içeriz diye kalanını su kaynatma şeyine koydum.”</st></span></p>
			<p><span><st c="10527">“İyi halt ettin.” Allah’tan zamanında yetişmiştim de ılık da olsa susuzluğumu gidermiştim. </st><st c="10619">Komodinin üzerinde duran kumandaya gözüm ilişince çektiğim yoksunluğun sebebini hatırladım ve televizyonu açıp şekerleme yapmak için gerekli zemini hazırladım. </st><st c="10779">Kahvaltı haberlerinde teyzeler soğan ve patatese gelen zam hakkında atıp tutuyordu. </st><st c="10863">Fasulye zaten onlar için bir hayal olmuştu. </st><st c="10907">Çiftçi kan ağlıyordu. </st><st c="10929">Bir diğer kanalda ise cinayetten sorumlu fahri devlet bakanımız hanımefendi yine bir cinayeti aydınlatmıştı. </st><st c="11038">Emniyet güçlerimiz katili tutuklamak üzere stüdyoya doğru yol almaktaydı. </st><st c="11112">Meğer katil haftalarca stüdyoda hepimizi kandırmış, karısını öldürüp sabaha kadar bahçedeki tandırda yakmıştı. </st><st c="11223">Nasıl da soğukkanlılıkla anlatıyordu yaptığını. </st><st c="11271">Karısı onu bırakıp gidecekti. </st><st c="11301">Çok sevdiği için yaptığını söyledi. </st><st c="11337">Allah belasını versindi. </st><st c="11362">Kamera katilin yüzüne yaklaşırken gözündeki o şeytani parıltıyla, sabaha kadar tandırın içinde yanan gencecik karısının bedenini kontrol ettiğini söyledi. </st><st c="11517">Acaba o kadıncağız o tandırda yemek pişirirken yaşadığı cehennemin o ateşte son bulacağını hayal edebilir miydi? </st><st c="11630">Kalbim sıkıştı. </st><st c="11646">Ulusal kanallardan birinde, vampirler, kurt adamlar, zombiler yan yana oturmuşlar, üzerlerinde temiz pak kıyafetleri, işlerinin inceliklerini anlatıyorlar sabahın köründe. </st><st c="11818">Bunu bize neden yapıyorlardı? </st><st c="11848">Ölümü gösterip sıtmaya mı razı ediyorlardı? </st><st c="11892">Kafamız yansın, dimağımız tutulsun, aman şükür neler var diyebilmemiz için mi oluk oluk vahşet boşaltıyorlardı üzerimize? </st><st c="12014">Kim bilir hangi şeytanlar kanın kokusunu alıp mağaralarından çıkıyor, onları bastıran sapkın bedenleri ele geçiriyorlardı bunları izledikçe.</st></span></p>
			<p><span><st c="12154">Daha fazla dayanamayıp kanalı değiştirdim. </st><st c="12198">Bu stüdyoda ortam gayet güzeldi. </st><st c="12231">Herkes Xanax yutmuş gibi bulutların üzerindeydi. </st><st c="12280">Diğer haber kanalının aksine şimdiki spiker kahvaltı haberlerinin hakkını veriyor, adına yaraşır şekilde ballı kaymaklı reçelli börekli haberler sunuyordu bizlere. </st><st c="12444">Kosta Rika’dan kavun, İran’dan karpuz, Avustralya’dan havuç, Sri Lanka’dan çay ithal ediyorduk ama olsundu, yirmi kadın genç girişimcimiz devlet desteğiyle iş kurmuş, çiçek yetiştiriciliğinde Hollanda’ya meydan okumuştu. </st><st c="12665">Ayrıca ülkemiz rüzgâr enerjisinde 38 ülke arasında altıncı olmuştu. </st><st c="12733">Duyma cihazları ayarlansın, gözlükler takılsın, şimdiki haber tüm emeklileri ilgilendiriyordu. </st><st c="12828">Bakanlıktan emekliye ek kazanç müjdesi geliyordu. </st><st c="12878">Spiker ne güzel, tatlı tatlı anlatıyordu. </st><st c="12920">Aradığım kan tam da buydu. </st><st c="12947">Bu kanalda kötü söz söyleyenin moral bozanın ağzına biber sürülüyordu. </st><st c="13018">Çekim yasasının karşısında boynumuz kıldan inceydi. </st><st c="13070">Kötü şeyler düşünürsen başına kötü kötü işler gelirdi. </st><st c="13125">Bardağın yarısı doluydu, boş tarafıyla ilgilenen zaten niyeti bozmuştu. </st><st c="13197">İki dakika içinde yay gibi gerilen sinirlerim yavaş yavaş gevşedi. </st><st c="13264">Yatak beni gitgide içine çekerken spiker yüzümüzü güldürecek sevimli bir haberin bizi beklediğini söyledi. </st><st c="13371">Çin’de doğum yapan anne panda üçüz doğurmuştu. </st><st c="13418">Yavru pandaları görmek için can atıyordum ama gittikçe ağırlaşan gözkapaklarıma söz geçiremiyordum. </st><st c="13518">Eğlenceli görüntüleri izlememizi salık veren spikerin sesi yavaş yavaş evrende kaybolurken ben de günlük Xanax dozumu alıp rüya âlemine geçişimi tamamlamış bulunuyordum.</st></span></p>
			<p><span><st c="13687">“Abla, abla. </st><st c="13701">Kahvaltı bitecek. </st><st c="13719">Çok da acıktım...” diyen Melek’in sesiyle tekrar gözlerimi açtım.</st></span></p>
			<p><span><st c="13784">“Saat kaç?” diye sordum.</st></span></p>
			<p><span><st c="13809">“Ona geliyor” diye cevapladı. </st><st c="13840">Nereden baksan bir saat kesintisiz uyumayı başarmıştım. </st><st c="13896">Sabahkine göre kendimi daha dinç hissediyordum şimdi. </st><st c="13950">Melek ona bir gün önce aldığımız taytı ve tişörtü üzerine geçirmiş, hazır ve nazır bir şekilde beni bekliyordu. </st><st c="14062">Hızla tuvalete gidip elimi yüzümü yıkadım. </st><st c="14105">Elmacıkkemiğimdeki morluk iyice belirginleşmişti. </st><st c="14155">Boynumda da amcanın dolma parmak izleri yer etmişti. </st><st c="14208">Keşke yanımda bir fondöten olsaydı diye geçirdim içimden. </st><st c="14266">Şu tekinsiz halimden biraz olsun kurtulurdum </st></span><span><st c="14311">belki. </st><st c="14318">Gel gör ki bırak fondöteni bugüne bir rujum bile olmamıştı. </st><st c="14378">Kıyafet desen sadece ısınmak ve örtünmek için vardı. </st><st c="14431">Eskimeden bir yenisi alınmazdı. </st><st c="14463">Ne bir takı ne bir aksesuvar. </st></span><span></span></p>
			<p><span><st c="14493">Dışarı çıktığımda Melek Osman’ın kapısının önünde beni bekliyordu.</st></span></p>
			<p><span><st c="14559">“Kapıyı çaldım ama açan olmadı” dedi.</st></span></p>
			<p><span><st c="14597">Belki bir gün önce olsa telaşlanırdım ama nedense dün geceden sonra Osman’ın kendine bir şey yapacağına dair inancım ve kaygım azalmıştı. </st><st c="14736">Kendini öldürmekten bahsedip, öldürmediği her an hayata biraz daha bağlanıyordu sanki. </st><st c="14823">Bağlansındı tabii, gencecik çocuktu, akıllıydı, yakışıklıydı ama işte biraz fazla düşünüyor, kafasını bulandırıyordu.</st></span></p>
			<p><span><st c="14940">Resepsiyona indiğimizde düğün ahalisi yavaş yavaş oteli terk ediyordu. </st><st c="15012">Düğünde tanıştığımız aile de oradaydı. </st><st c="15051">Onlara gözükmemek için hızla kahvaltı salonuna doğru yönelsem de Bilgesu bizi görmüştü. </st><st c="15139">Yüzünde kocaman bir gülümsemeyle Melek’e seslenip el salladı ama bizimki hiç oralı bile olmadan kafasını çevirip kızı görmezden geldi. </st><st c="15274">Kız hayal kırıklığıyla elini indirirken Melek’e baktım. </st><st c="15330">Omuz silkip “Kaç yaşına gelmiş hâlâ Barbie oynuyor” dedi. </st><st c="15388">Kıza öyle davranması beni bile mahcup etmişti. </st><st c="15435">Hemen oradan uzaklaşmak istedim. </st><st c="15468">Galiba Melek’e kıyasla sadece Osman değil ben de biraz fazla düşünüyordum.</st></span></p>
			<p><span><st c="15542">Kahvaltı salonuna girdiğimizde garsonlar kahvaltılıkları yavaş yavaş toparlamaya başlamıştı bile. </st><st c="15641">Kendi evlerinde en ufak kırıntıyı dahi streçleyip dolaba kaldırdığından emin olduğum insanların sofrasında, açık büfede olduğundan daha fazla çeşit vardı ama hepsi tırtıklanmış, bir kenara atılmıştı. </st><st c="15841">Elimde boş tabağım damadın dedikodusunu yapan teyzeleri aşırtıp kalkmak üzere olan peynir standına varmıştım ki Melek, yüzünde kocaman bir gülümseme “Osman Abi bize kahvaltılık ayırmış” diyerek yanıma geldi. </st><st c="16049">Neredeyse yedi yaşından beri kendi işini kendi gören bir insan olarak hazır kahvaltı sofrasına oturmak hoşuma gitti.</st></span></p>
			<p><span><st c="16165">Bir gün önceye kıyasla yüzüne renk gelmişti Osman’ın. </st><st c="16220">Bizi görünce okumakta olduğu gazetesini bir kenara koyup gülümseyerek “Hiç kalkmayacaksınız zannettim” dedi. </st><st c="16329">Halbuki o ne işler halletmişti. </st><st c="16361">Erkenden kalkıp sanayiye arabaya bakmaya gitmiş, gevşek bir tip olduğunu düşündüğü ustanın başına çökmüş, sigorta ekspertizi için gelen görevliyi beklemiş, yan çizen adamın ağzından girip burnundan çıkıp hasarın tamamının sigortadan karşılanmasını sağlamıştı. </st><st c="16621">Gel gör ki arabada düşündüğünden fazla hasar vardı ve o gün sanayiden çıkması imkânsızdı. </st><st c="16711">Şansımız yaver giderse ertesi gün öğlene tekrar yola koyulabileceğimizi söyledi. </st><st c="16792">Galiba artık hiçbir şey Osman’ın pek umurunda değildi.</st></span></p>
			<p><span><st c="16846">Önümde duran küçük tereyağı paketini açıp özenerek ekmeğime sürdüm. </st><st c="16915">Tereyağının üzerine bir parça beyazpeynir, en tepeye de reçelden aldığım vişne tanesini yerleştirdim. </st><st c="17017">“Oh be!” dedim içimden. </st><st c="17041">Üzerine kaçak kat çıkılmış küçücük ekmek parçası nasıl da keyfimi yerine getirmişti. </st><st c="17126">Büyük bir iştahla peynire, tereyağına, reçele dalıp çıkıyor, sanki her şeyin tadına şimdi, şu anda varıyor ve geçmişin acısını çıkarmaya çalışıyordum. </st><st c="17277">Melek’in de benden farkı yoktu. </st><st c="17309">Reçellerin koyulduğu küçük külahları iştahla kemirmekle meşguldü. </st><st c="17375">Osman bizi izlemekten yorulmuş olacak ki kendine bir Türk kahvesi söyleyip bıraktığı gazeteyi eline aldı. </st><st c="17481">Gazetedeki fotoğrafı gördüğüm an sanki bir karınca ordusu beynime hücum etti. </st><st c="17559">Peynir ekşidi, tereyağı acıdı, vişnenin çekirdeği boğazımda kaldı.</st></span></p>
		</div>
	<div id="charCountTotal" value="17625"></div></body>
</html>
