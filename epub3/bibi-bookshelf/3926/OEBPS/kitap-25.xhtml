<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-25</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-22" xml:lang="tr-TR"><st c="0">Zincirleme Felaketler Tamlaması</st></p>
			<p><span><st c="32">“Tabela üç yüz elli kilometre diyor. </st><st c="70">Bir terslik olmazsa üç buçuk dört saate Antalya’ya varmış oluruz” dedi Osman.</st></span></p>
			<p><span><st c="147">Saatte 120 km hızla anneme doğru yol alırken bir anda halsizlik çöktü bedenime. </st><st c="228">Ellerim uyuştu, başım döndü. </st><st c="257">Annem radyoaktif madde gibiydi. </st><st c="289">Ona yaklaştıkça vücut fonksiyonlarım bozuluyordu sanki.</st></span></p>
			<p><span><st c="344">“Oradan sonra ne kadar yolumuz var?”</st></span></p>
			<p><span><st c="381">“En az iki saat. </st><st c="399">Sabaha karşı gireriz Alanya’ya.”</st></span></p>
			<p><span><st c="431">“Eğer yorgun hissediyorsan Antalya’da bir gece kalıp Alanya’ya sabah da geçebiliriz” dedim.</st></span></p>
			<p><span><st c="523">Osman’ın cevap vermesine fırsat vermeden arkadan kafasını uzatan Melek hevesle, “Osman Abi sen hiç şelale gördün mü?” diye sordu.</st></span></p>
			<p><span><st c="653">“Hayır.”</st></span></p>
			<p><span><st c="662">“Manavgat’ta varmış bir tane.”</st></span></p>
			<p><span></span></p>
			<p><span><st c="693">Osman ters ters dikiz aynasından Melek’e bakıp, “Tabii ya. </st><st c="753">Gidelim onu da görelim. </st><st c="777">Hatta diyorum ki hazır yola çıkmışken Mersin, Adana, Hatay Allah ne verdiyse gezelim canım memleketimizi” dedi.</st></span></p>
			<p><span><st c="888">“Sen niye bu kadar gerginsin biraz sakin olsana” dedim Osman’a.</st></span></p>
			<p><span><st c="952">“Seni oksijen mi çarptı Ahu? </st><st c="982">Allah aşkına nedir planın bir söylesene?” dedikten sonra omzunun üzerinden arka koltukta oynayan Melek ve Korsan’ı işaret edip, “Çünkü ben arkaya baktığımda planlı programlı yol almadığımız kaygısına kapılıyorum da...” dedi.</st></span></p>
			<p><span><st c="1206">“Ben plajda limonata satacağım” dedi Melek kendinden emin bir ifadeyle.</st></span></p>
			<p><span><st c="1278">“Gördün mü? </st><st c="1291">Varmış bir planı.”</st></span></p>
			<p><span><st c="1309">“Çok güzel. </st><st c="1322">Demek plajda limonata satacaksın. </st><st c="1356">Peki sizin planınızı öğrenebilir miyim Ahu Hanım? </st><st c="1406">Mesela annenizin nerede yaşadığını biliyor musunuz? </st><st c="1458">Yoksa Alanya kazan biz kepçe sokak sokak hanımefendiyi mi arayacağız?”</st></span></p>
			<p><span><st c="1528">“Hayır elimizle koymuş gibi bulacağız çünkü Ayten Çatak kendisini Alanya Kız Pınarı mevkiinde mutlu hissediyor ve benzinliğe bakan evinin balkonunda çay içip sardunyalarını suluyor.”</st></span></p>
			<p><span><st c="1711">“Sosyal medyadan takipleşiyorsunuz yani?”</st></span></p>
			<p><span><st c="1753">“Yani. </st><st c="1761">Takip ettiği kişinin ben olduğumu bilmiyor ama evet arkadaşız.”</st></span></p>
			<p><span><st c="1824">Osman yan gözle bana bakıp sakin bir tonda, “Sosyal medyada sahte hesap açmak suç biliyorsun değil mi?” dedi.</st></span></p>
			<p><span><st c="1934">“Çocuğunu terk edip gitmek de öyle ama maalesef kanunda hükmü yok.”</st></span></p>
			<p><span><st c="2002">Osman sustu. </st><st c="2016">Öylesine derin bir sessizliğe gömüldü ki arabanın içi Osman daha fazla dayanamayıp teybi açtı. </st><st c="2111">Ferdi Özbeğen yumuşacık sesiyle “Büklüm Büklüm”ü söylerken anneme doğru kıvrıla kıvrıla yol almaya devam ettik.</st></span></p>
			<p><span><st c="2222">Gök gürültüsünün sesiyle uyandığımda Afyon il sınırına gelmiştik.</st></span><span></span></p>
			<p><span><st c="2288">“İyi ki uyumak yasaktı arabada” dedi Osman.</st></span></p>
			<p><span><st c="2332">Esneyip arkama baktım. </st><st c="2356">Korsan ve Melek de arka koltukta sarmaş dolaş uzanmış yanak yanağa uyuyorlardı. </st><st c="2436">Korsan bir patisini Melek’in boynuna dolamış, Melek de kolunu onun gövdesine sarmıştı. </st><st c="2523">Huzurlu gözüküyorlardı. </st><st c="2547">Birine göz kulak olmak, sevmek, korumak nasıl da iyi geliyordu her canlıya. </st><st c="2623">Acısından uzaklaşıp bir diğerinin yarasını sararken kendi işleyen yarasının da kabuk tutmasına olanak veriyordu.</st></span></p>
			<p><span><st c="2735">Kapkara bulutların arasından geçerken çakan şimşekle beraber kararmaya yüz tutan hava tekrar aydınlandı. </st><st c="2841">Sanki kovayla üzerimize su boşaltıyorlardı. </st><st c="2885">Osman sileceğin hızını artırıp yolu daha iyi görebilmek için bedenini neredeyse direksiyona yapıştırdı. </st><st c="2989">Yağmur öylesine şiddetlenmişti ki Osman yolu göremez hale gelmişti. </st><st c="3057">Yavaşlayıp dörtlülerini yaktı. </st><st c="3088">En sağ şeride geçti ve karşımıza çıkan ilk dinlenme tesisine girdi.</st></span></p>
			<p><span><st c="3155">İçerisi hıncahınç insan doluydu. </st><st c="3189">Tatile gidenler, iş seyahatindekiler, akraba ziyaretlerinden dönenler. </st><st c="3260">Cam kenarında bir masaya geçtik. </st><st c="3293">O sırada bir minibüs dolusu acı ve keder girdi tesisten içeri. </st><st c="3356">Gözler kırmızı, ağlamaktan şişmiş, birkaçının yakasında iğneyle iliştirilmiş siyah beyaz bir vesikalık fotoğraf. </st><st c="3469">23 Nisan’da okulda dağıtılan Türk bayrakları gibi saygıda kusur edilmiyordu tek boyutlu merhuma. </st><st c="3566">Atsan atılmaz satsan satılmaz öylece duruyordu </st></span><span><st c="3613">yakalarda. </st><st c="3624">Ayakları çamur içerisinde. </st><st c="3651">Ölü toprağı bulaşmıştı her yerlerine. </st><st c="3689">Yaşlı bir teyzeyle genç bir kadın takıldı gözüme. </st><st c="3739">Teyzenin gözü hiçbir şey görmüyordu. </st><st c="3776">Eliyle yakasındaki fotoğrafı okşuyordu boyuna. </st><st c="3823">Yanında oturan belli ki ailenin geliniydi. </st><st c="3866">Koca kontenjanından katılmıştı cenazeye. </st><st c="3907">Bütün ilgi ve alakası bebeğine yedirdiği yemekteydi. </st><st c="3960">Merhum sevilen biriymiş, yakınları onun cenazesine katılmak için onca yol tepmiş.</st></span><span></span></p>
			<p><span><st c="4041">Şimdi misal. </st><st c="4055">İki takla atsak uçsak şarampole. </st><st c="4088">Yol kenarında ölsek öylece, acaba bir Allah’ın kulu gelir miydi cenazemizi almaya? </st><st c="4171">Belki bir iki kişi giderdi Osman’a, babası kuzenleri hâlâ hayatta ne de olsa. </st><st c="4249">Melek’in durumu zaten belliydi. </st><st c="4281">Benimse bir annem vardı, o da hayatta kalkıp gelmezdi cenazemi almaya. </st><st c="4352">Belki sonrasında miras davasına bir gözükürdü ama ben gömüldüğümle kalırdım kimsesizler mezarlığına. </st><st c="4453">O an karar verdim İstanbul’a döner dönmez kendime güzelinden bir mezar yeri almaya. </st><st c="4537">Neme lazım. </st><st c="4549">Hazır Azrail’le bu kadar sıkı fıkıyken yerim yurdum belli olsun. </st><st c="4614">Yaşadığım hayatı seçememiş olsam da yatacağım yeri seçebilme özgürlüğüne sahiptim artık.</st></span></p>
			<p><span><st c="4702">İnsan ölümü düşündükçe yaşama daha sıkı bağlanıyordu sanki. </st><st c="4763">Belki de o yüzden yola çıktığımızdan beri kıtlıktan çıkmışçasına yemeğe vurmuştuk kendimizi. </st><st c="4856">Tabii Afyon’a kadar gelmişken sucuk yemeden gidilmezdi. </st><st c="4912">Çay biraz bayatlamış olsa da idare ederdi. </st><st c="4955">Yemeklerimiz bittikten sonra Osman Melek’e biraz para verip Korsan için tavuk döner almasını istedi. </st><st c="5056">Osman kesinlikle iyi kalpli biriydi. </st><st c="5093">Melek gittikten bir süre sonra içeri iki polis memuru girdi. </st><st c="5154">Çayını yudumlayan Osman dikkat kesilip ikiliyi incelemeye başladı.</st></span></p>
			<p><span><st c="5220">“Ne düşünüyorsun?” diye sordum.</st></span></p>
			<p><span><st c="5252">“Başımıza gelebilecekleri.”</st></span></p>
			<p><span><st c="5280">“Ne gelecekmiş başımıza?”</st></span></p>
			<p><span><st c="5306">“Bu iş burada bitmez Ahu.”</st></span></p>
			<p><span><st c="5333">“Hangi iş?”</st></span></p>
			<p><span><st c="5345">Kafasıyla Melek’i işaret ettikten sonra azarlar bir edayla, “Sen anladın hangi iş?” dedi.</st></span></p>
			<p><span><st c="5435">“Yine mi döndük aynı yere?”</st></span></p>
			<p><span><st c="5463">“Kendimi düşündüğümden değil beni öldürseler kaç yazar? </st><st c="5520">Ama ne bizim yanımız ne de sokaklar bu çocuk için güvenli Ahu. </st><st c="5583">Bir kere adam Melek’i tanıyor. </st><st c="5614">Belki de amcası son nefesini vermeden önce adama, ‘Vallahi malı yeğenim çaldı, sonra da gri bir Fiesta’ya binip gitti’ dedi? </st><st c="5739">Adam düşmeyecek mi Melek’in peşine?”</st></span></p>
			<p><span><st c="5775">“Düşmeyecek” diyen Melek’in sesiyle irkildik ikimiz de. </st><st c="5832">Melek, Korsan için aldığı tavuk döneri masaya koydu. </st><st c="5885">Kendine bir sandalye çekip oturup gözlerimizin içine baktı.</st></span></p>
			<p><span><st c="5944">“Çünkü o adam öldü.”</st></span></p>
			<p><span></span></p>
			<p><span><st c="5965">***</st></span></p>
			<p><span></span></p>
			<p><span><st c="5969">Hayat denen bu karmaşık sistem, büyüklü küçüklü çarklarını birbirine geçirmiş tıkır tıkır işlerken ve ben Çilingir Sokak’taki evimde, kendimi bu çarkın dışına savrulmuş önemsiz, minnacık bir vida gibi hissederken ne kadar da yanılıyormuşum. </st><st c="6211">Oysaki attığım her adım, aldığım her nefes, verdiğim her karar bilmediğim bir yerde, tanımadığım insanların kaderini etkileyecek güçteymiş. </st><st c="6351">Nasıl ki bir dağkeçisinin koşarken düşürdüğü küçük bir kaya parçası suyun akışını değiştirip, kimi canlıya bolluk, kimisine de kuraklık getiriyorsa, hiç tanımadığınız birinin verdiği bir karar da bizleri hiç ummadığımız ferah yollara veya dar patikalara sokabiliyordu. </st><st c="6620">Kiminin sonunda cennet bahçesi, kiminde de cehennem ateşi. </st><st c="6679">İnsan olmanın meziyeti doğru yolu seçebilmekteydi. </st><st c="6730">Kaderimizi hep birlikte çiziyorduk. </st><st c="6766">Hem çok güçlüydük hem de bir o kadar çaresiz. </st><st c="6812">İpleri elimizde tuttuğumuzu düşünürken bir yumak olup yuvarlandığımızdan habersiz yaşıyorduk bu hayatı.</st></span></p>
			<p><span><st c="6915">Bizim hikâyemizin dağkeçisi de Melek’miş meğer. </st><st c="6964">Nereden bilebilirdik aynı ipi tuttuğumuzu? </st><st c="7007">O yumağın sadece amcasını değil babaannem ve Ali’yi de yuttuğunu. </st><st c="7073">“O öldü” demişti. </st><st c="7091">Emindi öldüğüne çünkü fotoğrafını gazetedeki yangın haberinin altında görmüştü. </st><st c="7171">Melek’in bahsettiği siyah cipli, kara gözlü, amcasını öldürmekle tehdit eden artist gibi adam Ali’den başkası değilmiş.</st></span></p>
			<p><span><st c="7290">Kanlı, mavi, süper ay tutulmasının olduğu o gece, dolunay tepemizde yükselmeden hemen önce, şeytanın eline düşen Melek, kendi canını kurtarmak için kilolarca esrarı çöp tenekesine attığında yakmıştı içine düştüğümüz cehennem ateşinin fitilini.</st></span></p>
			<p><span><st c="7534">“Fatih’te işlenen iki cinayet birbiriyle bağlantılı çıktı”</st></span><span><st c="7593"> yazıyordu Osman’ın baktığı haber sitesinde. </st><st c="7638">Ve şöyle devam ediyordu:</st></span></p>
			<p><span></span></p>
			<p><st c="7662">“İstanbul polisi, geçtiğimiz gün Balat’taki evinde öldürülen Ali Baltacı ile mezarlıkta boğazı kesilmiş halde bulunan Aslan Nadir’in birbirlerini tanıdıklarını, ikilinin uyuşturucu bulundurmak, ticaretini yapmak, adam yaralamak gibi çeşitli suçlardan adli kayıtları bulunduğunu belirledi. </st><st c="7952">Ali Baltacı bıçaklandıktan sonra dairesi ateşe verilmiş, gece yarısı çıkan yangında aynı apartmanda oturan ev sahibesi Naciye K. </st><st c="8081">adlı yaşlı kadın da dumandan zehirlenerek yaşamını yitirmişti.</st></p>
			<p></p>
			<p><st c="8143">Aslan Nadir’in öldürülmesi olayıyla ilgili yakalanan katil zanlısı Ü.Ü. </st><st c="8216">polise verdiği ifadede Aslan Nadir’i, Ali Baltacı’nın intikamını almak için öldürdüğünü itiraf etti.</st></p>
			<p><st c="8316">Ü.Ü.’nün ifadesinden yola çıkarak Aslan Nadir’in evinde inceleme yapan polisler Ali Baltacı’nın öldürülmesi olayında kullanılan cinayet silahı kanlı bıçak ve kıyafetler bulduğunu açıkladı. </st><st c="8506">Her iki cinayetin de uyuşturucu satışından kaynaklanan anlaşmazlık nedeniyle işlendiği ortaya çıktı.”</st></p>
			<p><span></span></p>
			<p><span><st c="8607">Osman haberi okuduktan sonra kafasını ellerinin arasına alıp saçlarını karıştırdı. </st><st c="8691">Kafasını kaldırıp, eliyle çenesini sıvazlarken Melek’e ardından da bana baktı. </st><st c="8770">“Naciye Teyze resmen uyuşturucu çetesinin alacak verecek davasına kurban gitmiş” derken olan bitene hâlâ inanamıyor gibiydi. </st><st c="8895">Bir anda aydınlanmışçasına bana dikti gözlerini.</st></span></p>
			<p><span><st c="8943">“Sahi sen neredeydin yangın çıktığında?”</st></span></p>
			<p><span><st c="8984">Şaşkın bir ifadeyle baktım suratına. </st><st c="9022">Ardından hiçbir şey söylemeden sandalyemi geriye itip kalktım masadan.</st></span></p>
			<p><span><st c="9092">“Nereye?” diye bağırdı Osman arkamdan.</st></span></p>
			<p><span><st c="9131">“Biraz yalnız kalmak istiyorum” deyip arkama bile bakmadan kendimi dışarı attım.</st></span></p>
			<p><span><st c="9212">Yağmur şiddetini daha da artırmıştı. </st><st c="9250">Tentenin altına sığınmış sigara içen insanların yanından geçip otoparka doğru yürüdüm. </st><st c="9337">Sonra vazgeçip geri döndüm. </st><st c="9365">Gözüme ilk çarpan kavruk bir adamın yanına gidip sigara istedim. </st><st c="9430">Cenaze ahalisindendi. </st><st c="9452">Dertli dertli baktı bana. </st><st c="9478">Hiçbir şey söylemeden, merhumun vesikalık fotoğrafını yapıştırdığı gömlek cebinden paketi çıkartıp, eliyle pat pat vurduktan sonra dışarı fırlayan sigaraları bana uzattı. </st><st c="9649">Bir tane çekip aldım ve sigarayı ağzıma götürdüm. </st><st c="9699">Elini çakmağına siper edip sigaramı yaktı. </st><st c="9742">Acemice çektiğim duman boğazıma kaçtı. </st><st c="9781">Öksürmekten adama teşekkür edemedim. </st><st c="9818">Sigaranın dumanı gırtlağımdan süzülüp akciğerlerime giderken hemen bir nefes daha çektim. </st><st c="9908">Üçüncü nefeste artık öksürüğüm kesilmişti. </st><st c="9951">Ayaklarımdan parmak uçlarıma kadar karıncalandığımı hissettim. </st><st c="10014">Hem duyduklarımın hem de içime çektiğim dumanın etkisiyle sersemlemiştim. </st><st c="10088">Tüm bunları hazmetmem zaman alacaktı. </st><st c="10126">Kendi hayatımın başrolü olduğumu düşünürken Melek’in şeytani senaryosunun içindeki bir figürana dönüşüvermiştim bir anda. </st><st c="10248">On iki yaşında küçücük bir kız, herkesin kaderini değiştirmişti. </st><st c="10313">Arabada bizi bekleyen küçük siyah köpek de saatler sonra kapısına dayanacağımdan bihaber annem de buna dahildi.</st></span></p>
			<p><span><st c="10424">Acaba annem ne yapıyordu şimdi? </st><st c="10457">İşten gelmiş, benzinlik manzaralı balkondaki çiçeklerini suluyordu belki, belki de televizyonun karşısında çocuklu, hastalıklı bir dizi açmış, çekirdek çitliyordu. </st><st c="10621">Küçük bir çocuk gördüğünde aklına geliyor muydu yerle yeksan ettiği hayatım? </st><st c="10698">Sanmam. </st><st c="10706">Kabartma tozu unutulmuş bir kek ne kadar kabarırsa onun ana yüreği de o kadar kabarıyordu. </st><st c="10797">Eksik malzemeyle imal edilmiş Ayten’in son kullanma tarihi geçmiş kızıydım.</st></span></p>
		</div>
	<div id="charCountTotal" value="10872"></div></body>
</html>
