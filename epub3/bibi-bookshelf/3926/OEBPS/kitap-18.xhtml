<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-18</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-15" xml:lang="tr-TR"><st c="0">Aşk Değil, Çaresizlik</st></p>
			<p><span><st c="22">Geleceğe dair umudunu yitirince insan, korku duymayı da bırakıyor. </st><st c="90">Beklentin olmadığında kaybedecek bir şeyin kalmıyor. </st><st c="143">Belki de bu yüzden olmadığım kadar özgür olmadığım kadar huzurluydum. </st><st c="213">Bir günde öğrenmiştim canımdan başka mal varlığımın olmadığını, onun da zamanı geldiğinde vicdan borçlarıma karşılık yukarıdaki haciz memurları tarafından alınacağını.</st></span></p>
			<p><span><st c="380">Bozüyük’te bir mesire yerinde, hiç tanımadığım bir hayatın ortasında durmuş, dünyevi zevklere teslim olmuştum. </st><st c="492">Tepemde cıvıldayan kuşlar, yanı başımızda şırıl şırıl akan suyun sesi, dere kenarında yediğimiz alabalık, Osman’ın bana olan ilgisi, balığı murdar eden Melek’in mücadelesi, hastalıklı zihnime ilaç gibi gelmiş, dışarıdan bakıldığında verdiğimiz çekirdek aile fotoğrafı galiba hepimizin hoşuna gitmişti. </st><st c="794">Yemeğimizi yediğimiz ahşap yükselti sahnemizdi. </st><st c="842">Hepimiz rolümüze girmiş, öyle güzel bir performans sergiliyorduk ki galiba perde hiç kapanmasın istiyorduk. </st><st c="950">İnanıyorduk ağzımızın burnumuzun Antalya’ya tatile giderken geçirdiğimiz kaza yüzünden dağıldığına, şükrediyorduk bu kazadan bir iki sıyrıkla çıktığımıza.</st></span></p>
			<p><span><st c="1104">On iki taksite böldürdüğümüz her şey dahil tatil köyüne bir varalım yeterdi. </st><st c="1182">Hem tuzlu su yaralara iyi gelirdi. </st><st c="1217">Bir iki denize girsek hemen iyileşirdi. </st><st c="1257">Osman hesabı istedi. </st><st c="1278">Bize göstermeden kartını koyup garsona geri verdi. </st><st c="1329">Olmayan parasını istediği gibi harcayabilirdi. </st><st c="1376">Şu ölümlü dünyada üç kuruş için kaygılanmaya değer miydi? </st><st c="1434">Kart ekstresi öldüğünde gelir, babası da reddi miras yapar olur biterdi.</st></span></p>
			<p><span><st c="1506">Restorandan kalktığımızda biraz yürüdük dere kenarında. </st><st c="1563">Melek az ileride gördüğü yavru kedinin peşinden koşturmaya başladı. </st><st c="1631">Melek hızlandıkça Osman’ın adımları yavaşladı. </st><st c="1678">Eli elime değdi hafifçe, önce çarptı sandım, bir daha değince anladım. </st><st c="1749">Adımlarımı Osman’a uydurdum. </st><st c="1778">Serçeparmağını hafifçe benim serçeparmağıma taktı. </st><st c="1829">Şaşırmadım, tepki vermedim, çekmedim parmağımı. </st><st c="1877">Avucumu çevirip sıkı sıkı tuttum elini. </st><st c="1917">Parmaklarını parmaklarımın arasından geçirdi. </st><st c="1963">Bana bakıp gülümsedi. </st><st c="1985">Neydi bu şimdi? </st><st c="2001">Aşk, tutku, sevgi. </st><st c="2020">Galiba hiçbiri. </st><st c="2036">Hayatla hesabımızı dürdükten sonra aldığımız bir yudum yolluktan fazlası değildi sanki.</st></span></p>
			<p><span><st c="2123">Melek takside uyuyakaldı. </st><st c="2150">Oksijen çarpmıştı belli ki. </st><st c="2178">Kafası omzumdaydı. </st><st c="2197">Az sonra dizlerini karnına çekip bacağıma yattı. </st><st c="2246">Taksi çukura girince düşmesin diye kolumu minik bedenine sardım. </st><st c="2311">Taksiden indiğinde gözleri yarı kapalıydı. </st><st c="2354">Odaya girdiği gibi geceliğini giyip yatağa yattı ve derin bir uykuya daldı. </st><st c="2430">Benimse hiç uykum yoktu. </st><st c="2455">Önce lobiye ineyim dedim sonra vazgeçtim. </st><st c="2497">Melek’i yine tek başına bırakmayı gözüm yemedi. </st><st c="2545">Kafamdaki tilkiler yine dört dönüyordu. </st><st c="2585">Ali’yi, babaannemin üçüncü sayfadaki haberini aklımdan atamıyordum. </st><st c="2653">Yataktan kalkıp mini barı açtım. </st><st c="2686">Küçük küçük şişelere doldurulmuş viski, votka, rakı ve cin arasında gelip gittikten sonra cinde karar kıldım. </st><st c="2796">İlaç niyetine bir yudum aldım. </st><st c="2827">Tadı ispirto gibiydi. </st><st c="2849">Dolaptan bulduğum limonlu sodayı bardağa boşaltıp cinle karıştırdım. </st><st c="2918">Nispeten daha güzel oldu. </st><st c="2944">Bardak bittiği gibi bütün kaslarımın gevşediğini hissettim. </st><st c="3004">Bu gevşek hal hoşuma gitti. </st><st c="3032">Tekrar mini barın önündeydim. </st><st c="3062">Küçük viski şişesini açıp bu sefer de kolayla karıştırdım. </st><st c="3121">Tadına bayıldım. </st><st c="3138">Yudum yudum babaannemi ve Ali’yi tilki sürüsünün peşine takıp kafamdan attım. </st><st c="3216">Bir müzik kanalı açtım. </st><st c="3240">Melek uyanmasın diye sesini kıstım. </st><st c="3276">Aşk şarkıları dinleyip aşık numarası yapan mankenlerle şarkıcıları izledim. </st><st c="3352">Alkolün de etkisiyle hemencecik aşka geldim. </st><st c="3397">Şimdi zihnimde sadece Osman’ın elleri ve sevgiyle bakan gözleri vardı. </st><st c="3468">Osman bende benim kendimde göremediğim neyi görmüştü merak ettim. </st><st c="3534">Aynanın karşısına geçtim. </st><st c="3560">Tepemde sıkı sıkıya dertop ettiğim topuzumu açtım. </st><st c="3611">Dalgalı sarı saçlarım omuzlarıma düştü. </st><st c="3651">Bir an için bir yabancıya bakar gibi baktım kendime. </st><st c="3704">Takma gözümün ölü bakışları bana tekinsiz bir hava verse de içinden yaşam fışkıran sağ gözüm dengeyi tutturuyordu. </st><st c="3819">Dudaklarım çizilmiş gibiydi. </st><st c="3848">Ne ince ne de kalın. </st><st c="3869">Burnum da oval yüzümle uyum içindeydi. </st><st c="3908">Bütün gün güneşin altında dolaştığımızdan yüzüm pembeleşmiş, burnumun ve yanaklarımın üzerindeki çillerim belirginleşmişti. </st><st c="4032">Alkolün etkisinden mi bilmem beğenmiştim kendimi. </st><st c="4082">E hadi o zaman Osman da beğensindi. </st><st c="4118">Ani bir kararla aynanın karşısından kalktım. </st><st c="4163">Geceliğimi çıkartmaya bile yeltenmeden çıplak ayaklarımla anahtarımı alıp odadan çıktım.</st></span></p>
			<p><span><st c="4251">İçeriden ses gelmiyordu. </st><st c="4277">Usulca kapıyı tıklattım. </st><st c="4302">Uyuyordu herhalde, kapı açılmadı. </st><st c="4336">Bir daha vurdum kapıya. </st><st c="4360">Bekledim. </st><st c="4370">Tam gidecekken bir tıkırtı geldi içeriden. </st><st c="4413">Osman uykulu bir tonda “Kim o?” diye dışarı seslendi.</st></span></p>
			<p><span><st c="4466">“Benim.”</st></span></p>
			<p><span><st c="4475">Kapıyı açıp şaşkın bir o kadar da uykulu gözlerle bana baktı. </st><st c="4538">Aldığımız nefesin hakkını vermenin, dünyevi zevklerin peşine düşmenin tam zamanıydı.</st></span></p>
			<p><span><st c="4622">Çakırkeyif bakışlarımdan neden geldiğimi anlamıştı. </st><st c="4675">Hiçbir şey söylemeden beni belimden kavrayıp içeri çekti ve kapıyı kapattı.</st></span></p>
			<p><span><st c="4750">Kalbim yerinden çıkacak gibiydi. </st><st c="4784">Başım dönüyordu. </st><st c="4801">Elimiz, kolumuz, dudaklarımız hızımıza yetişemiyordu. </st><st c="4855">Burnumu boynunda, kulağının arkasında, sakallarında gezdirdim. </st><st c="4918">Kokusunu içime çektim. </st><st c="4941">İnsanın hayalini kurduğu, eşiğinden içeri adım attığında huzur veren tertemiz bir ev gibi kokuyordu. </st><st c="5042">İçimizin karası birbirine karıştıkça yok oluyor, kenetlenmiş bedenlerimiz gecenin karanlığında ışıldıyordu. </st><st c="5150">Ne oda kalmıştı ne de üzerinde yattığımız yatak. </st><st c="5199">Sanki başka bir evrende, başka bir bedende, başka bir hisle dolanıyor, bağlanıyordum ona. </st><st c="5289">Kalbimi, midemi, ciğerlerimi, kaslarımı bedenimin her ayrıntısını keşfediyor ve bundan büyük bir haz duyuyordum. </st><st c="5402">Soluklarımız normale dönerken yanıma yatıp bana sıkı sıkı sarıldı. </st><st c="5469">Yüzünde kocaman bir gülümseme, terden alnıma yapışan saçlarımı eliyle geriye attı. </st><st c="5552">“O kadar güzelsin ki...” deyip burnunu yüzümde gezdirdi. </st><st c="5609">Sanki karşımda Osman değil, başka biri vardı. </st><st c="5655">Dudağımı, yanağımı, alnımı, en son da ölü gözümü öpüp “Ben seni hep çok sevdim Ahu” dedi. </st><st c="5745">Gülümsedim, sıkı sıkı sarılıp göğsüne yattım. </st><st c="5791">Ne güzel şeymiş sevildiğini hissetmek, birinin gözbebeklerinde kendini görüp sevebilmek.</st></span></p>
			<p><span><st c="5879">Hiç konuşmadan uzun uzun sarıldık birbirimize. </st><st c="5927">Parmaklarını kollarımda gezdirirken kafamı kaldırıp tekrar baktım gözlerine. </st><st c="6004">Gülümseyerek, “Yaprak döner” dedi.</st></span></p>
			<p><span><st c="6038">Şaşkın bir halde yüzüne bakıp, “Nereden çıktı şimdi? </st><st c="6092">Karnın mı acıktı?” diye sordum.</st></span></p>
			<p><span><st c="6123">“Cık! </st><st c="6130">Kaderim değişti” dedi.</st></span></p>
			<p><span><st c="6152">Kafamı göğsünden kaldırıp ona doğru döndüm.</st></span></p>
			<p><span><st c="6196">“Anlamadım?”</st></span></p>
			<p><span><st c="6209">“Hani bilgi yarışmasına katıl demiştin ben de katıldığımı, ilk soruda elendiğimi söylemiştim. </st><st c="6304">İşte, ince kesilmiş dönere ne ad verildiğini sordular.”</st></span></p>
			<p><span><st c="6359">“E tamam, yaprak döner. </st><st c="6384">Sen ne dedin?”</st></span></p>
			<p><span><st c="6398">“D şıkkı. </st><st c="6409">Kâğıt. </st><st c="6416">Son kararım.”</st></span></p>
			<p><span><st c="6429">Dayanamayıp bir kahkaha attım. </st><st c="6461">Uzun uzun gülmemi izleyip yüzünde tatlı sert bir ifade bana bakarken, “Televizyona çıkınca yattığın yerden sallamaya benzemiyor ama...” dedi.</st></span></p>
			<p><span><st c="6602">“O an yüzünü görmeyi çok isterdim” dedim.</st></span></p>
			<p><span><st c="6644">“Keşke başka bir şey dileseymişsin” deyip telefonuna uzandı ve internete girip bir şeyler yazdı. </st><st c="6742">Heyecanla yatakta doğrulup yüzüne baktım.</st></span></p>
			<p><span><st c="6783">“Şaka yapıyorsun?”</st></span></p>
			<p><span><st c="6802">“Keşke...” deyip ekranda beliren “İlk soruda elenen öğretmen” videosunun üzerine tıkladı.</st></span></p>
			<p><span><st c="6892">Osman, üzerinde beyaz gömleği ve kot pantolonuyla alkışlar eşliğinde stüdyoya girip yüzüne yapıştırdığı gergin bir gülümsemeyle sunucunun karşısına oturdu. </st><st c="7049">Gözleri ışıl ışıldı. </st><st c="7070">Fazlasıyla da heyecanlıydı. </st><st c="7098">Hiç beklemediğim bu görüntü karşısında gülmeye başladım. </st><st c="7155">O da benimle birlikte gülüyor, ekrandaki janti Osman’ın heyecandan titreyen sesi bizim kahkahalarımıza karışıyordu. </st><st c="7271">Efendim yarışmaya İstanbul’dan katılıyordu. </st><st c="7315">Özel bir dershanede edebiyat öğretmeni olarak çalışıyordu. </st><st c="7374">Memleketin her bir köşesinde görev yapmaya hazırdı ama atanamıyordu. </st><st c="7443">Ekran karşısında 250 bin liralık soruya kadar gelmişti. </st><st c="7499">Kendine güveniyor, onu izleyen annesine ve öğrencilerine sevgilerini gönderiyordu. </st><st c="7582">Sunucu ilk soruyu okudu. </st><st c="7607">Osman’ın yüzünde kendinden emin bir gülümsüme belirdi. </st><st c="7662">Hiç beklemeden “C şıkkı. </st><st c="7687">Kâğıt. </st><st c="7694">Son kararım” dedi. </st><st c="7713">Bir iki saniye sonra yanlış cevap ikazı yandığında “Yaprak” şıkkı yeşile, Osman’ın yüzü kireç beyazına döndü. </st><st c="7823">Sunucu “Neden bu kadar acele ettiniz?” diye sordu. </st><st c="7874">Osman donuk gülümsemesini yüzünde unutmuş boş boş cevap ekranına bakmaya devam etti. </st><st c="7959">Sunucu sağlık olsun dedi. </st><st c="7985">Osman yutkundu. </st><st c="8001">Usulca yerinden kalkıp “Kısmet...” dedi ve video bitti.</st></span></p>
			<p><span><st c="8056">Örtüye iyice sarınıp doğruldum ve sırtımı yatak başına yasladım. </st><st c="8122">Kıkırdamalarımız yerini yavaş yavaş sessizliğe bırakırken ciddileşip yüzüne baktım.</st></span></p>
			<p><span><st c="8205">“Eğer 250 bin kazansaydın ne yapacaktın?”</st></span></p>
			<p><span><st c="8247">Bir anlığına yüzü gölgelendi. </st><st c="8278">Ardından gülümsemeye çalışarak “Üzerini krediyle tamamlayıp anneme balkonu olan bir ev alacaktım” dedi.</st></span></p>
			<p><span><st c="8381">Fatma Teyze’yi düşündüm. </st><st c="8407">Penceresi olmayan bodrum kattaki evlerini, rutubetten bükülen kemiklerini.</st></span></p>
			<p><span><st c="8481">“Hayırlı evlatsın” dedim. </st><st c="8508">İç çekip dertli dertli gülümsedikten sonra dikkatle yüzüme bakıp, “Eğer öyle olsaydım cenazesi onu çürüten bodrum katından çıkmazdı” dedikten sonra “Ya nasıl girdik buralara?” deyip toparlandı ve o kadar döner muhabbetinin üzerine karnının acıktığını söyledi. </st><st c="8768">Aslında içtiğim içkiler benim de midemi kazındırmıştı. </st><st c="8823">Dakikalar önce birbirimizi kıyı kıyı gezip dolaşmış olsak da üzerimizde tüten duman kaybolduğunda çıplaklığım beni rahatsız etti. </st><st c="8953">Osman oda servisinin mönüsüne bakınırken çevik bir hareketle geceliğimi üzerime geçirip rahatladım. </st><st c="9053">Mönüye şöyle bir göz atıp, “Kulüp sandviç yer misin?” diye sordu.</st></span></p>
			<p><span><st c="9118">“O nasıl bir sandviç ki?”</st></span></p>
			<p><span><st c="9144">“Genelde tavuk, salam, jambon, kaşar falan olur. </st><st c="9194">Bazen de yumurta koyarlar.”</st></span></p>
			<p><span><st c="9221">Boş bakışlarımı fark edip güldü.</st></span></p>
			<p><span><st c="9254">“Bakma böyle artist artist anlattığıma. </st><st c="9295">Üniversitede okurken Antalya’da bir otelde çalıştım iki yaz. </st><st c="9356">Oradan biliyorum.”</st></span></p>
			<p><span><st c="9374">“Allah aşkına kaç işe girip çıktın sen?”</st></span></p>
			<p><span><st c="9415">“Mahalledekileri biliyorsun zaten. </st><st c="9451">Tüpçü, bakkal, lastikçi. </st><st c="9476">Sonra ortaokulda bir ara berber çıraklığı. </st><st c="9519">Baktılar elim yatkın, daha iyi bahşişi var diye sonradan babam beni kadın kuaförüne verdi bir de.”</st></span></p>
			<p><span><st c="9617">“Hadi canım. </st><st c="9631">Fön çekebilir misin?”</st></span></p>
			<p><span><st c="9652">“Öttürürüm affedersin” derken o kadar ciddi ve kendinden emindi ki yine bir kahkaha krizine kurban gittim. </st><st c="9760">Ben gülerken uzun uzun baktı bana. </st><st c="9795">Sonra uzanıp dudağımdan öptü beni. </st><st c="9830">Çok içten, çok gerçekti. </st><st c="9855">Kendimi kimsenin yanında böylesine rahat ve güvende hissetmemiştim. </st><st c="9923">Zihnin susup da içgüdülerin direksiyona geçince, zevkten ve mutluluktan dünyayla ilişkin kesilince hayat ne kadar da kolay ve tatlı oluyordu. </st><st c="10065">Ne var ki fazlaca umutlanmayacak, hayallere kapılmayacak kadar biliyordum hayatı. </st><st c="10147">Yarın yol bitecek ve hepimiz kendi hayatlarımıza savrulacaktık. </st><st c="10211">Neyse ki kapı çaldı da fazla kapılamadan çıktım zihnimin karanlığından. </st><st c="10283">Osman garsonun beni görmesini istememiş olacak ki, tepsiyi kapıya bırakabileceğini söyledi. </st><st c="10375">Otele giriş yaparken evlilik cüzdanı konusunu üzerine basa basa söylemişlerdi. </st><st c="10454">Huyunu suyunu bilmediğimiz bir memlekette başka bir rezilliğe daha imza atmamak için tedbiri elden bırakmıyordu belli ki. </st><st c="10576">Oda servisinden gelen koca tepsiyi yatağın ortasına koyup büyük bir iştahla sandviçlerimizi yemeye başladık. </st><st c="10685">Ağzımın tadı öylesine yerindeydi ki hayatımda yediğim en güzel şeydi sanki. </st><st c="10761">Konuşması yarım kalan Osman üç kuruş için nasıl oradan oraya savrulduğunu anlatmaya devam etti. </st><st c="10857">Lise yıllarında </st></span><span><st c="10873">iş alanını genişletmiş, yazları güneye gitmeye başlamıştı. </st><st c="10932">Açıkçası şaşırmıştım bu kadar sosyal, özgür, yalnız bir hayat yaşayabildiğine. </st><st c="11011">Benim bu yaşımda cesaret edemeyeceğim şeyleri daha o yaşında hem cesaret etmiş hem de üstesinden gelmişti.</st></span><span></span></p>
			<p><span><st c="11117">En çok Side’de yanında çalıştığı derici Kerim Abi iz bırakmıştı onda. </st><st c="11188">Yüzünde bir gülümseme başladı bana Kerim Abi’yi anlatmaya.</st></span></p>
			<p><span><st c="11246">“Üçkâğıtçının önde gideniydi. </st><st c="11277">Ama şeytan tüyü vardı. </st><st c="11300">Tipini görsen, boy bir seksen, omuzlar geniş, göbek desen dümdüz. </st><st c="11366">Çarşıda onu Memoli diye çağırırlardı. </st><st c="11404">Hani şu dizideki polis var ya işte aynı ona benzerdi. </st><st c="11458">Dükkânın giriş kapısına bir barfiks. </st><st c="11495">Güzel bir kız gördü mü hemen asılırdı barfikse. </st><st c="11543">Ağzı da çok iyi laf yapardı. </st><st c="11572">Yaşlı bir turist kadın yakaladı mı değmeyin keyfine. </st><st c="11625">Kur yapan kuşlar gibi bütün numaralarını gösterir, Kerim Abi coştukça, kadınlar o yaz sıcağında eriyip giderdi. </st><st c="11737">Deri ceketleri kan ter içinde giyip çıkartır, çifter çifter alırlardı. </st><st c="11808">Yakaladı mı affetmez bire on katar öyle satardı. </st><st c="11857">Biz tabii safız o zaman. </st><st c="11882">Bir kere söylediği fiyatı düzeltecek oldum çaktırmadan bir çaktı kavalkemiğime on beş gün şişi inmedi. </st><st c="11985">Ama kızsa da sövse de benim için kraldı kendisi. </st><st c="12034">Bir özeniyorum ki ona sorma. </st><st c="12063">Üstü açık eski bir Peugeot arabası vardı. </st><st c="12105">Lacivert 306. </st><st c="12119">Gözü gibi bakardı arabasına. </st><st c="12148">Haftada iki yıkardım. </st><st c="12170">Öyle hastaydım ki arabaya elimde bez her köşesini kendi yüzümü görene dek parlatırdım. </st><st c="12257">Bir gün “Yeter lan boyasını kaldıracaksın vedalaş artık” deyip elinde salladığı anahtarı bana fırlattı. </st><st c="12361">Anahtarı yerden alıp yüzüne baktım. </st><st c="12397">Göz kırpıp “Hadi hak ettin at bir tur ama çok basma” dedi. </st><st c="12456">Osman, o güne gittiği belli gülerek bana baktı.</st></span></p>
			<p><span><st c="12503">“Bırak araba kullanmayı, hayatımda otobüsten başka tekerlekli araca binmemiştim daha” dedi. </st><st c="12596">Kerim Abi’sinin “Ulan kalıbından utan! </st><st c="12635">Erkek adam araba kullanmayı bilmez mi?” diyerek ertesi gün onu ehliyet kursuna yazdırdığını söyledi. </st><st c="12736">Tabii parasını maaşından kesecekti. </st><st c="12772">Osman “Yapma abi bizimkiler para bekler, gitmeyeyim ben. </st><st c="12829">Hem öğrensem ne olacak araba mı var kullanayım?” dese de Kerim Abi’si son sözü söylemişti. </st><st c="12920">“Bir ayda ölmezler lan! </st><st c="12944">Ehliyetsiz adam mı olur? </st><st c="12969">Eğer şimdi öğrenmezsen dedem gibi kullanırsın arabayı” dedikten sonra bizimkini kolundan tuttuğu gibi ehliyet kursuna kaydettirmişti. </st><st c="13103">Osman, yatağın yanındaki komodine uzandı. </st><st c="13145">Yüzünde bir gülümseme ehliyetini çıkartıp bana gösterdi. </st><st c="13202">Verildiği yer: Antalya yazıyordu. </st><st c="13236">Yaz ortası hem ehliyet sınavını geçmiş hem de İstanbul Üniversitesi Türk Dili ve Edebiyatı bölümünü kazandığını öğrenmişti. </st><st c="13360">“Hayatımın en güzel yazıydı” dedi. </st><st c="13395">Kerim Abi’si, daha yeni reşit olan Osman’a bir yetişkinin yapmaya hak kazandığı her şeyi hızlandırılmış bir programla iki ayda yaşatmıştı. </st><st c="13534">Sarhoş olmuş, esrar içmiş, kendine güveni gelmiş ve içinden yepyeni tazecik bir Osman çıkıvermişti. </st><st c="13634">Bir de sevişmişti bir kadınla. </st><st c="13665">Kerim’in aynı anda idare ettiği Hollandalı kız kardeşlerden büyük olanı, durumu çakozlamış, sabaha kadar içmiş içmiş, kadını oyalaması için Kerim’in başına diktiği Osman’dan çıkartmıştı hırsını. </st><st c="13860">Osman, dayak mı yemiş, sevişmiş mi anlamasa da o gün kendini gerçek bir erkek gibi hissetmişti. </st><st c="13956">Okula kaydolmak için İstanbul’a döneceği gün “Bok varmış gibi gidip öğretmen olacaksın. </st><st c="14044">Elin sümüklü bebeleri için üç kuruş maaşa harcayacaksın kendini, edebiyat öğretip de ne olacak? </st><st c="14140">Kal burada biraz palazlan birkaç seneye dükkânın başına seni koyarım” demişti Kerim Abi’si. </st><st c="14232">Ama Osman kararlıydı. </st><st c="14254">Okuyacaktı. </st><st c="14266">Üniversitede kalıp öğretim görevlisi olmak istiyordu. </st><st c="14320">Kim bilir belki profesör bile olurdu. </st><st c="14358">Zekiydi, çalışkandı. </st><st c="14379">Biraz çaba gösterince neleri başarabildiğini görmüştü. </st><st c="14434">Ne dershane ne özel ders, kendi kendine çalışıp bileğinin hakkıyla kazanmıştı üniversiteyi. </st><st c="14526">Kerim Abi’sine “Hakkını helal et” deyip hayallerinin peşinden gitmişti. </st><st c="14598">Osman hüzünlü gözlerini benimkilere dikti, “Ben para değil, insanların saygısını istiyordum” dedi.</st></span></p>
			<p><span><st c="14696">Yüzü düştü yine. </st><st c="14714">Parmağımı elinin üzerinde gezdirince acı dolu bir gülümsemeyle bana baktı. </st><st c="14789">“Ama olmuyormuş Ahu, cüzdanın boşken saygınlığın üç kuruş etmiyormuş.”</st></span></p>
			<p><span><st c="14859">“Sonra bir daha gördün mü onu? </st><st c="14891">Kerim Abi’ni yani?”</st></span></p>
			<p><span><st c="14910">“İki yaz yine gittim ama tabii üniversiteye kapağı atınca havaya girdim. </st><st c="14984">O zamanlar benim için kral okuldaki hocalar. </st><st c="15029">Kerim Abi onların yanında çok kof kaldı. </st><st c="15070">O da anladı herhalde bir sonraki yaz beni çağırmadı. </st><st c="15123">Ama bana yaptığını hiç unutmadım. </st><st c="15157">Hakkı büyük. </st><st c="15170">Geçen yıl Facebook’ta buldum. </st><st c="15200">Hemen ekledim. </st><st c="15215">Antalya’da köfteci açmış kendine. </st><st c="15249">Evlenmiş, çok da tatlı küçük bir kızı var. </st><st c="15292">Gözleri aynı Kerim Abi yemyeşil. </st><st c="15325">Hemen mesaj attı. </st><st c="15343">Az lafladık. </st><st c="15356">Utandım. </st><st c="15365">Korsana çıktığımı söyleyemedim” dedi ve sustu. </st><st c="15412">Az önce güle oynaya anılarını anlatan Osman’ın önce gözleri düştü beyaz çarşafa, sonra da az önce beni öpen dudakları. </st><st c="15531">“Ne hayaller kurmuştum. </st><st c="15555">Sonumun böyle olacağını hiç ummazdım. </st><st c="15593">Bu kadarmışım işte” dedi. </st><st c="15619">Ne kadar da farkında değildi kendisinin, hayat tecrübesinin ve şefkatli kalbinin. </st><st c="15701">Yazık. </st><st c="15708">Halbuki tanıdığım bir sürü insandan daha çoktu Osman. </st><st c="15762">Ona doğru yaklaşıp elimi yanağına koydum. </st><st c="15804">Gözlerini kapatıp dudaklarını avuç içime doğru çevirip öptü. </st><st c="15865">Kafasını göğsüme yaslayıp derin derin nefes almaya başladı. </st><st c="15925">Solukları yavaşladığında usulca kafasını yastığa bırakıp sıyırdım bedenimi Osman’dan. </st><st c="16011">Biraz kıpırdanıp elimi tuttu. </st><st c="16041">Uykulu bir sesle “Gitme. </st><st c="16066">Yanımda kal...” dedi. </st><st c="16088">Yatağın ucunda elini tutup biraz daha bekledim. </st><st c="16136">Uyuduğundan iyice emin olduktan sonra kapıyı sessizce arkamdan çektim. </st><st c="16207">Uzatmanın, boş hayallere kapılmanın ne yeri ne de zamanıydı. </st><st c="16268">Çünkü biliyordum, aşk değil, çaresizlikti bizimkisi.</st></span></p>
			<p><span><st c="16320">Küçücük Boyu Var Türlü Türlü Huyu Var</st></span></p>
			<p><span><st c="16358">Odaya döndüğümde gün yavaş yavaş ağarmaya başlamıştı. </st><st c="16413">Parmak uçlarımda yatağa giderken duydum Melek’in sesini. </st><st c="16470">Bir şeyler mırıldandı.</st></span></p>
			<p><span><st c="16492">Ne dediğini anlamak için iyice yanına sokuldum. </st><st c="16541">Ama anlayamadım. </st><st c="16558">Kenetlenen dişlerinin arasından tıslıyordu sanki. </st><st c="16608">Kaşları çatılmıştı. </st><st c="16628">Yüzünde ağlamaklı bir ifade, saçları terden sırılsıklam olmuş yanağına yapışmıştı. </st><st c="16711">Saçlarını yüzünden çekmek için elimi uzattığımda fark ettim ateşler içinde yandığını. </st><st c="16797">Alnı, boynu, ensesi sıcacıktı. </st><st c="16828">El termometreme göre ateşi 39 civarındaydı. </st><st c="16872">Bir iki kere adını seslendikten sonra yavaşça gözlerini araladı. </st><st c="16937">Bir yabancıya bakar gibi baktı bana.</st></span></p>
			<p><span><st c="16973">“Melek iyi misin?” diye sordum cevap vermedi.</st></span></p>
			<p><span><st c="17019">“Hadi kalk çok terlemişsin üzerini değiştirelim.”</st></span></p>
			<p><span><st c="17069">“Nur.”</st></span></p>
			<p><span><st c="17076">“Nur mu? </st><st c="17086">O kim?”</st></span></p>
			<p><span><st c="17093">“Nur işte, temizlik malzemesi.”</st></span></p>
			<p><span><st c="17125">O an anladım ki ateşten Melek’in kafa gitmişti. </st><st c="17174">Hastaneye gitmeliydik. </st><st c="17197">İyi ama ne diyecektim doktorlara? </st><st c="17231">Ne sıfatla götürecektim Melek’i oraya? </st><st c="17270">Benden kimlik isteyeceklerdi. </st><st c="17300">Ben kimdim? </st><st c="17312">Melek kimdi? </st><st c="17325">Olmaz hastane kötü fikirdi. </st><st c="17353">Hem biz de çocuk olduk canım. </st><st c="17383">Ateş çıktı diye hastaneye mi gidilirdi? </st><st c="17423">Babaannemin küçükken bana yaptığı gibi Melek’i soyup banyoya sokmaya karar verdim. </st><st c="17506">Ilık su iyi gelirdi. </st><st c="17527">Melek’i yataktan kaldırmak için bir hamle yaptım ama başaramadım. </st><st c="17593">Külçe gibiydi. </st><st c="17608">Baktım olmayacak çaresiz gidip Osman’ın kapısına dayandım. </st><st c="17667">Uykulu gözlerle karşısında beni gören Osman önce bir afalladı. </st><st c="17730">Gayriihtiyari az önce yanında yattığım yatağa bakıp yüzünde şaşkın bir ifade, “Sen ne ara gittin?” diye sordu.</st></span></p>
			<p><span><st c="17840">“Melek hasta. </st><st c="17855">Çok ateşi var. </st><st c="17870">Banyoya sokmam lazım ama kaldıramıyorum eli kolu tutmuyor. </st><st c="17929">Bir baksana sen de.”</st></span></p>
			<p><span><st c="17949">Osman aceleyle tişörtünü giyip bizim odaya geldi. </st><st c="18000">Melek’in halini gördükten sonra “Bu böyle olmaz. </st><st c="18049">Doktor lazım. </st><st c="18063">Allah muhafaza havale falan geçirir sonra al başına belayı” dedi.</st></span></p>
			<p><span><st c="18128">Az önce aklımdan geçenlerin paniğiyle bir anda kaptım Osman’ı:</st></span></p>
			<p><span><st c="18191">“Aman sen de. </st><st c="18206">Melek kayıp polise gidelim, hastalandı hastaneye koşalım. </st><st c="18264">Amma da meraklısın her başın sıkıştığında polisti, hastaneydi gitmeye. </st><st c="18335">Ilık bir banyo yaptı mı düşer ateşi.”</st></span></p>
			<p><span><st c="18372">Osman’ın sert çıkışıma anlam veremediği belliydi.</st></span></p>
			<p><span><st c="18422">“Ne duşu Ahu kafayı mı yedin? </st><st c="18453">Kız elimizde kalacak. </st><st c="18475">Baksana haline kolunu kıpırdatamıyor. </st><st c="18513">Baygın resmen.”</st></span></p>
			<p><span><st c="18528">“Hayır efendim hastaneye falan gitmiyoruz. </st><st c="18572">Sen başında dur ben de küveti doldurayım” dedikten sonra hızla banyoya koşup küvetin tıpasını taktım ve suyu ayarladım. </st><st c="18692">O sırada Osman kapıda bitti.</st></span></p>
			<p><span><st c="18720">“Ahu saçmalama, yürü gidelim işte bir hastaneye belki de ciddi bir şeydir.”</st></span></p>
			<p><span><st c="18796">“Ya üşütmüş işte belli, sabah turp gibiydi.”</st></span></p>
			<p><span><st c="18841">Bir an aklımı okumaya çalışırcasına tartarak bana baktı.</st></span></p>
			<p><span><st c="18898">“Sen niye polisi, hastaneyi duyunca şeytan görmüşe dönüyorsun?”</st></span><span></span></p>
			<p><span><st c="18962">“Saçmalıyorsun.”</st></span></p>
			<p><span><st c="18979">“Çocuğu ilaç yerine musluk suyuyla tedavi etmeye kalkan sensin, saçmalayan da benim öyle mi Ahu?”</st></span></p>
			<p><span><st c="19077">“Of amma uzattın Osman. </st><st c="19102">Tamam bir deneyelim işte. </st><st c="19128">Eğer ateşi düşmezse gideriz bir doktora.”</st></span></p>
			<p><span><st c="19169">“Hayır amcaysa adam silah sıktı arkamızdan, kesin sabıkası da vardır. </st><st c="19240">Yani kimse adamın kafasına taşla vurdun diye seni hapse atmaz.”</st></span></p>
			<p><span><st c="19303">“Sen burada beni sorguya çekerken kızın beyni yanacak.”</st></span></p>
			<p><span><st c="19359">“Hah işte onu diyorum. </st><st c="19383">Kızın beyni yanacak Ahu!”</st></span></p>
			<p><span><st c="19408">“Allah aşkına çocukken ateşlendin diye kaç kere doktora götürdüler seni? </st><st c="19482">Ya da halsizsin diye hastaneye?” dedikten sonra hışımla yanından geçip Melek’in yanına gittim. </st><st c="19577">Kollarımı altına soktuğum gibi kaldıracakken Osman derin bir nefes alıp beni kenara itti ve Melek’i kucakladığı gibi banyoya götürdü. </st><st c="19711">Küvetin içinde benden aldığı destekle duran Melek’in ayakları suya değince gözleri açıldı. </st><st c="19802">“İstemiyorum...” diye mızmızlansa da şefkatli olmaya çalışarak Melek’i banyo yapmaya ikna etmeye çalıştım. </st><st c="19909">Ne var ki Melek eteklerini sıkı sıkı tuttuğu geceliğini bir türlü bırakmıyor, çıkartmama izin vermiyordu. </st><st c="20015">Utandığını düşünüp fanila ve külotunun kalabileceğini söyledim. </st><st c="20079">Yeter ki girsindi şu küvete. </st><st c="20108">Daha fazla direnemeyen Melek sıkı sıkıya tuttuğu geceliğini sonunda bıraktı. </st><st c="20185">Geceliğini kafasından çıkarttıktan sonra söz verdiğim gibi külotu ve içine soktuğu fanilasını üzerinde bırakıp onu küvete yatırdım. </st><st c="20317">Su, Melek’in beyaz fanilasını yavaş yavaş saydamlaştırmaya başladığında Osman’la göz göze geldik. </st><st c="20415">Melek’in fanilasının altında gördüğümüz şey hiç hayra alamet değildi.</st></span></p>
			<p><span><st c="20484">Otele giriş yaptığımız gün perişan halimizi gören resepsiyon görevlisi o gece otelde bir düğün olduğunu söylemişti. </st><st c="20601">Gürültüden rahatsız olmayalım diye bir de üst kattan oda vermişti. </st><st c="20668">Bunu duyan Melek, kafasında tembel tembel pinekleyen tilkilerini o sırada gezintiye çıkartmıştı demek ki. </st><st c="20774">Alışveriş yaptığımız mağazada elinde etekleri tül elbisesi, utangaç ve masum bir gülümsemeyle bana baktığı anı hatırladım. </st><st c="20897">Çocuk işte heves etti demek ki demiştim o şatafatlı elbiseyi gördüğümde. </st><st c="20970">Ne kadar da safmışım. </st><st c="20992">Biz Osman’la dünyadan habersiz anasona ve kebaba boğulurken Melek, soğukkanlılıkla geceliğini çıkarmış, ona aldığım elbiseyi üzerine geçirmiş, saçını başını tarayıp düğüne sızmıştı. </st><st c="21174">Karnı acıkmışmış da yiyecek bir şey bulamamış da. </st><st c="21224">Yalancı! </st><st c="21233">Baş belası! </st><st c="21245">Şeytan! </st><st c="21253">Millet halay çekip davul zurna eşliğinde tepinirken nasıl yaptıysa yapmış, gelinin kesesine o küçük ellerini sokup kapabildiğini almıştı. </st><st c="21391">Beyaz fanilasının altında tül bir kesenin içinde parıldıyordu altınlar. </st><st c="21463">İki büyük, bir yarım, dört de küçük. </st><st c="21500">Nazar boncukları üzerlerinde. </st><st c="21530">Osman kabaca bir hesap yaptı. </st><st c="21560">O günün parasıyla neredeyse 8000 liralık altın çalmıştı. </st><st c="21617">Hazmedemiyordum bacak kadar boyuyla ikimizi birden parmağında oynatmasını. </st><st c="21692">Bir de tutmuş bizi damadın akrabalarının masasına oturtmuştu. </st><st c="21754">“Ar damarı çatlamak” deyiminin vücut bulmuş haliydi kendisi ve işin kötüsü o an hesap soramayacağım kadar hasta ve bitkin haldeydi. </st><st c="21886">İlk şoku atlattıktan sonra Melek’e kuru giysiler giydirip gerisingeriye yatağa yatırdım. </st><st c="21975">Ilık su ateşini düşürmüş, biraz olsun gözü açılmıştı ama o yine de benimle göz göze gelmekten korkup kapalı tutmayı tercih ediyordu gözlerini. </st><st c="22118">Resepsiyondan istediğimiz ateş düşürücüyü de içtikten kısa bir süre sonra tekrar uykuya daldı. </st><st c="22213">Osman’ın yüzünden düşen bin parçaydı. </st><st c="22251">Kafasıyla kapıyı işaret edip beni dışarı çağırdı. </st><st c="22301">Koridora çıktığımız gibi Osman sabrı taşmış bir halde “Bu ne ya? </st><st c="22366">Ölmediğime pişman ettiniz beni yeminle!” dedi. </st><st c="22413">Bir an için duyduğuma inanamadım. </st><st c="22447">Çok sinirlenmiş biraz da kırılmıştım.</st></span></p>
			<p><span><st c="22484">“İki saat önce pek pişman gözükmüyordun ama!” dedim sinirle.</st></span><span></span></p>
			<p><span><st c="22545">“Sen de lafı çarpıtma Ahu. </st><st c="22573">Onunla bunun ne alakası var?”</st></span></p>
			<p><span><st c="22602">“Ne alakası mı var? </st><st c="22623">İşine gelince canım cicim, işine gelmeyince tu kaka diyemezsin bana. </st><st c="22692">Ayrıca anlamadım benim suçum ne burada? </st><st c="22732">Ben mi çaldım altınları?”</st></span></p>
			<p><span><st c="22757">Osman, tedirgin etrafı kolaçan edip “Bağırmasana çaldım falan diye” dedi.</st></span></p>
			<p><span><st c="22831">“Onlar da kan ter içinde tepineceğine, sahip çıksalarmış altınlarına.”</st></span><span></span></p>
			<p><span><st c="22902">“Şimdi onlar suçlu oldu öyle mi? </st><st c="22936">Peki yanında taşıdığın küçük suç makinene sahip çıkmaya ne dersin? </st><st c="23003">Daha amcasına ne yaptı da adamı kudurttu onu bile bilmiyoruz. </st><st c="23065">Şu hale bak. </st><st c="23078">Maşallah küçücük boyu var, türlü türlü huyu var.”</st></span></p>
			<p><span><st c="23127">“Ya nasıl kendini sıyırıp atıyorsun hemen? </st><st c="23171">Bu yola üçümüz çıktık. </st><st c="23194">Benim kadar sen de sorumlusun ondan. </st><st c="23231">Sen neden sahip çıkmıyorsun?”</st></span></p>
			<p><span><st c="23260">Osman derin bir nefes alıp kapıya baktı ardından bana dönüp, “Şu an boşa tartışıyoruz. </st><st c="23348">Önümüze bakalım Ahu. </st><st c="23369">İki seçenek var. </st><st c="23386">Ya karakola gideceğiz ve olan biteni anlatıp altınları polise teslim edeceğiz ya da aileyi bulup altınları geri vereceğiz” dedi.</st></span></p>
			<p><span><st c="23514">Çok sıkılmıştım Osman’ın bu erdemli dürüst hallerinden. </st><st c="23571">Sahip çıksalardı efendim altınlarına. </st><st c="23609">Bak bana pabuç bırakıyor muyum küçük şeytana? </st><st c="23655">Hadi beni geç babaanneme bak. </st><st c="23685">O kadar lazımdıysa, bir zahmet kıymetlilerini masada bırakıp halaya girmeselerdi. </st><st c="23767">Hadi düğünün şanından, illa göbek atacaklar diyelim, o zaman çıksalarmış odaya koysalarmış kasaya.</st></span></p>
			<p><span><st c="23865">Ben, Melek’ten çok mal kıymeti bilmeyen düğün ahalisine kızadururken, Osman benden bir cevap beklediği belli konuşmadan yüzüme bakıyordu. </st><st c="24004">Göz göze geldiğimizde sükûnetimi korumaya çalışarak, “Bir başka seçenek de ki bence en mantıklısı, boş verip yolumuza devam edeceğiz” dedim. </st><st c="24145">Osman inanmaz gözlerle bana baktı.</st></span></p>
			<p><span><st c="24179">“Boş mu vereceğiz?”</st></span></p>
			<p><span><st c="24199">“Evet boş vereceğiz. </st><st c="24221">Hem görmedin mi gelinin bileziklerini? </st><st c="24260">Dirseğine kadardı. </st><st c="24279">Üç beş altının gittiğini fark etmezler bile. </st><st c="24324">Ayrıca Melek’in o altınlara onlardan daha fazla ihtiyacı var.”</st></span></p>
			<p><span><st c="24386">“Senin ağzından çıkanı kulağın duyuyor mu Ahu?”</st></span></p>
			<p><span><st c="24434">“Kulaklarımın ikisi de sağlam şükür.”</st></span></p>
			<p><span><st c="24472">Osman etrafı kolaçan ettikten sonra sesini iyice kısarak bana doğru eğildi.</st></span></p>
			<p><span><st c="24548">“Hadi ahlaktır, etiktir geçelim. </st><st c="24582">Melek’in hırsızlığına göz yumup, dediğin gibi yolumuza devam edelim. </st><st c="24651">Peki, düğün videosunu ne yapacağız? </st><st c="24687">Bir de cep telefonu kayıtları var tabii. </st><st c="24728">Melek’in birinden kaçsa birine yakalanabileceğini hiç mi düşünmüyorsun? </st><st c="24800">Görüntülerden otelle irtibata geçeceklerini ve günün sonunda otel kayıtlarından şeceremizi çıkarıp bizi elleriyle koymuş gibi bulacaklarını gerçekten bir an olsun aklına getirmiyor musun? </st><st c="24988">Tabii tüm bunlar gerçekleştikten sonra Melek’e yaş haddinden dolayı hiçbir şey olmayacağını ve bizim azmettirici olarak suçlanacağımızı da düşünmemişsindir sen şimdi. </st><st c="25155">Bir de üstüne görüntüleri televizyon kanallarına servis etseler tadından yenmez Ahu. </st><st c="25240">Hı ne dersin? </st><st c="25254">Ünlü oluruz belki?”</st></span></p>
			<p><span><st c="25273">Az önceki halimden eser yoktu şimdi. </st><st c="25311">Söyledikleri çok mantıklıydı. </st><st c="25341">Allahım, bu devirde suç işlemek ne zor zanaattı. </st><st c="25390">Ürkek gözlerle Osman’a bakıp, “Ne yapacağız peki?” diye sordum.</st></span></p>
			<p><span><st c="25453">“En mantıklısı bir şekilde aileye ulaşıp altınlarını usulünce geri vermek. </st><st c="25529">Dua edelim de bizden önce polise gitmesinler.”</st></span></p>
			<p><span><st c="25575">O kadar gerilmiştim ki gayriihtiyari kafamı yukarı kaldırıp mırıldandım.</st></span><span></span></p>
			<p><span><st c="25648">“Âmin!”</st></span></p>
			<p><span><st c="25656">“Efendim?”</st></span></p>
			<p><span><st c="25667">“Dua edelim dedin ya ona dedim âmin gitmesinler yani.”</st></span></p>
			<p><span><st c="25722">Osman halime acımış olacak ki bıyık altından gülümseyerek, “Gitmezler, gitmezler...” dedi ve kolunu omzuma atıp beni göğsüne yasladı. </st><st c="25857">Saçlarımdan öpüp yüzüme bakarak “Merak etme sen, hallederiz. </st><st c="25918">İş adreslerini bulmakta” dedikten sonra kapıyı işaret etti: “Hadi bak bakalım haydudun ateşi düşmüş mü?”</st></span></p>
			<p><span><st c="26022">İçeri girdiğimde Melek arkası pencereye dönük şekilde yatıyordu. </st><st c="26088">Elimi alnına koydum. </st><st c="26109">Ateşi düşmüştü. </st><st c="26125">Karşısındaki yatağa uzandım. </st><st c="26154">Sakin bir ses tonuyla, “Uyumadığını biliyorum” dedim. </st><st c="26208">Melek derin bir nefes aldıktan sonra, bedenini bana çevirip feri kaçmış gözlerini gözlerime dikti. </st><st c="26307">Hali yoktu, inanmakta zorlansam da suçlu bir ifadeyle bana bakıyordu. </st><st c="26377">Bir süre hiç konuşmadan baktık birbirimize. </st><st c="26421">Sonunda sessizliği Melek bozdu.</st></span></p>
			<p><span><st c="26452">“Bana küs müsün abla?”</st></span></p>
			<p><span><st c="26475">“Hayır ama kızgınım.”</st></span></p>
			<p><span><st c="26497">“Yeminle senden hiçbir şey almadım.”</st></span></p>
			<p><span><st c="26534">“Eksik olma çok incesin.”</st></span></p>
			<p><span><st c="26560">“İstiyorsan bırak beni burada. </st><st c="26592">Ben kendim giderim Manavgat’a.”</st></span></p>
			<p><span><st c="26623">İkiletmeden yapıştırdım cevabı.</st></span></p>
			<p><span><st c="26655">“Tamam anlaştık o zaman.”</st></span></p>
			<p><span><st c="26681">Birden gözünün feri geliverdi. </st><st c="26713">Artık sinirlerime hâkim olmakta zorlanıyordum. </st><st c="26760">Yattığım yerden doğrulup yüzümü ona doğru yaklaştırdım.</st></span></p>
			<p><span><st c="26815">“Ne bakıyorsun öyle? </st><st c="26837">Sen söyle ne yapayım Melek? </st><st c="26865">Her şeyin yalan dolan. </st><st c="26888">Kendi derdim yetmezmiş gibi bir de senin başımıza ördüğün çoraplarla mı uğraşayım? </st><st c="26971">Önce polise giderim diye tehdit etmeler, sonrasında planlı programlı, kostümlü hırsızlığa çıkmalar. </st><st c="27071">Hadi cevap ver. </st><st c="27087">Ben seninle ne yapayım?”</st></span></p>
			<p><span><st c="27111">“Haklısın abla.”</st></span></p>
			<p><span><st c="27128">“Haklıyım tabii, hem de çok haklıyım. </st><st c="27167">Şimdi senin yüzünden el âlemin evine gidip bin bir özür çaldığın altınları iade edeceğiz. </st><st c="27257">Ne diyeceksek artık? </st><st c="27278">Dua et de şikâyetçi olmasınlar.”</st></span></p>
			<p><span><st c="27310">Melek’in dudakları titremeye başladı. </st><st c="27349">Aniden, “Abla beni burada bırakma. </st><st c="27384">Ne olur sizden başka kimsem yok. </st><st c="27417">Hiçbir yer bilmiyorum, kimseyi tanımıyorum. </st><st c="27461">Param da yok” diye ağlamaya başladı.</st></span></p>
			<p><span><st c="27497">Tabii ki Melek’i bırakasım yoktu ama Sezercik numaralarına da karnım toktu. </st><st c="27574">Biraz da olsa korksun, kıymetimi bilsin istemiştim. </st><st c="27626">Ağlayınca ağzı burnu birbirine giren Melek’e kenarda duran kutudan bir peçete çekip uzattım.</st></span></p>
			<p><span><st c="27718">“Tamam ağlayıp da ateşini çıkartma yeniden.”</st></span></p>
			<p><span><st c="27763">Hıçkırıkları kesildi, ama gözyaşları akmaya devam ediyordu. </st><st c="27824">Kesik kesik iç geçirirken peçeteye sümkürdü. </st><st c="27869">Yetmedi bir peçete daha verdim. </st><st c="27901">Onun bu hali karşısında yelkenlerim suya inmek için can atsa da kararlı tavrımı koruyarak, “Artık yalan yok!” dedim.</st></span></p>
			<p><span><st c="28017">“Yok abla.”</st></span></p>
			<p><span><st c="28029">“Hırsızlık da yok! </st><st c="28049">”</st></span></p>
			<p><span><st c="28050">“Ekmek Musaf çarpsın.”</st></span></p>
			<p><span><st c="28072">“Merak etme eğer bir daha böyle bir halt edersen ben sana öyle bir çarparım ki bu sefer neye uğradığını şaşırırsın.”</st></span></p>
			<p><span><st c="28189">Sadece onaylarcasına kafasına sallamakla yetindi. </st><st c="28240">Ardından da burnunu çeke çeke yerinden kalkıp yeni kıyafetlerini koyduğu poşetin içinden üzerinde otelin adının yazılı olduğu bir çekecek, şampuan, saç kremi, vücut losyonu çıkartıp mahcup bir edayla usulca yanıma bıraktı. </st><st c="28463">Yatakta duran ıvır zıvıra gözucuyla bakarken, gülsem mi ağlasam mı bilemedim. </st><st c="28541">Sonunda kıyamayıp “Bunlar sayılmaz. </st><st c="28577">Sende kalabilir” dedim. </st><st c="28601">Maşallah hiç ikiletmeden hepsini yataktan toplayıp gerisingeriye poşetin içine koydu. </st><st c="28687">Sonra da yanıma oturdu. </st><st c="28711">Kafasını omzuma yaslayıp öylece durdu. </st><st c="28750">Hâlâ çocuktu ve onu koruyup kollayacak bir yetişkinin varlığına fena halde ihtiyaç duyuyordu.</st></span></p>
		</div>
	<div id="charCountTotal" value="28843"></div></body>
</html>
