<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-11</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-8" xml:lang="tr-TR"><st c="0">Toksik Göbek Bağı</st></p>
			<p><span><st c="18">Reklam filmlerinde oynayıp yıldızımın bir anda parlayıp söndüğü kısa dönemi saymazsak kılık kıyafete pek düşkünlüğüm olmamıştı. </st><st c="147">Zaten o zamanlarda da benden ziyade annem heves ediyordu beni giydirip gelin bebeği gibi süslemeye. </st><st c="247">Eski Singer dikiş makinesinin başına oturup </st></span><span><st c="291">Burda</st></span><span><st c="296"> dergisinin çocuk sayfalarından çıkarttığı patronlarla rengârenk elbiseler dikiyor, bir giydiğimi bir daha giydirmiyordu bana. </st><st c="423">Annem dikiş dikmeyi, adını ne zaman ansa şeytan görsün yüzünü dediği, teyzesi Firuzan’dan öğrenmişti. </st><st c="525">Dikiş dikmeyi severdi ama ona el veren teyzesi Firuzan’dan nefret ederdi. </st><st c="599">Öyle ki hâlâ aynı mahallede terzilik yapan teyzesiyle karşılaştığında kafasını çevirip yolunu değiştirirdi. </st><st c="707">Öldüğünde cenazesine bile gitmemişti.</st></span></p>
			<p><span><st c="744">Anneannem, annemi doğururken ölmüş. </st><st c="781">Küçücük bebekle bir başına kalan dedem kara kara ne yapacağını düşünürken aile büyükleri araya girerek dedemi baldızı Firuzan’la evlendirmeyi uygun görmüşlerdi. </st><st c="942">O zaman on beş yaşında mutlu bir yuva kurma hayalleri olan Firuzan, eniştesiyle evlenmeye yanaşmasa da aile büyüklerini ezip geçememiş, kaderine razı gelmişti. </st><st c="1102">Firuzan, hem ablasını hem de hayallerini ondan çalan, hiç durmadan ağlayan, doymayan, uyumayan bu bebeği hiç sevmemişti. </st><st c="1223">Annem onun kötü kaderinin can bulmuş haliydi sanki. </st><st c="1275">Belki de o yüzden anneme hiç gün yüzü göstermemişti. </st><st c="1328">Yıllar geçmiş, Firuzan dedeme bir erkek iki de kız evlat vermişti. </st><st c="1395">Evlat sevgisi kalbine düştüğünde anneme tavırları bir nebze olsun yumuşasa da kendi çocuklarına verdiği sevgiyi annemden hep esirgemişti. </st><st c="1533">Annem lanet yemiş, lanet içmiş, lanet giymişti. </st><st c="1581">Sevgi nedir bilmemiş, öğrenmek de istememişti. </st><st c="1628">Onu düşünen önemseyen kimse olmadığından mecbur kendini düşünüyordu sürekli. </st><st c="1705">Varsa yoksa kendisiydi. </st><st c="1729">Ezilmekten o kadar korkuyordu ki çareyi Kafdağı’na tırmanmakta bulmuştu. </st><st c="1802">Güzelliğini bir adamla değil, tüm ülkeyle paylaşmak istiyordu. </st><st c="1865">Nesi eksikti Aydan Şener’den, Hülya Avşar’dan? </st><st c="1912">Önce yarışmaya katılacak sonra da filmlerde oynayacaktı. </st><st c="1969">Ama teyzesi annemin güzellik yarışması seçmelerine katılıp mayolu poz verdiğini duyunca kıyameti kopartmış, o güne kadar kızına fiske vurmayan dedem, “Namusumu iki paralık ettin!” diyerek annemi eşek sudan gelinceye dek dövmüştü. </st><st c="2199">Ama annemi yataklara düşüren babasından yediği dayak değil, seçmelere katıldığı yarışmadan gelen ret mektubu olmuştu. </st><st c="2317">Yarışmadan umudunu kesen annem aklına yatan biriyle evlenmeye o gün karar vermişti. </st><st c="2401">Kafdağı’na tırmanamamıştı belki ama mahallenin gözde bekârı, müteahhit Cevat Bey’in oğlu Hüseyin’le evlenerek beş katlı apartmanlarının en üst katına gelin gitmişti. </st><st c="2567">Annem babamın hayatının aşkıydı, babam ise onun gözünde yaralarını sarıp, gücünü toplayacağı bir liman. </st><st c="2671">Ne yapıp edip ünlü olacak, filmlerde oynayacaktı. </st><st c="2721">Sesi de güzeldi. </st><st c="2738">Kim bilir belki de bir gazinoda sahne alırdı. </st><st c="2784">Ne var ki annemin dünyası hiç beklemediği bir anda aldığı haberle başına yıkılmıştı. </st><st c="2869">Hamileydi. </st><st c="2880">Babaannemin dediğine göre beni düşürmek için her yola başvurmuş ama başaramamıştı. </st><st c="2963">Geceyle gündüz kadar farklı olsak da ikimizin de ortak bir noktası vardı. </st><st c="3037">O annesinin hayatını, bense hayallerini çalmıştım. </st><st c="3088">İşte bu yüzden hiçbir zaman çocuk doğurmayacak, nesilden nesile geçen, içimize zehir akıtan bu toksik göbek bağına kördüğüm atacaktım.</st></span></p>
			<p><span></span></p>
			<p><span><st c="3222">***</st></span></p>
			<p><span></span></p>
			<p><span><st c="3226">Sadece yirmi dört saat içerisinde başımdan geçen onca şeye rağmen, insanoğlunun her şeye ve her ortama hızla uyum sağlayabildiğinin canlı kanıtı olarak bir alışveriş merkezinde salına salına yürüyordum. </st><st c="3430">Kirli kıyafetlerimiz fazlasıyla tekinsiz gözükmemize sebep olduğundan Bozüyük esnafını hayli tedirgin ettiğimizi söyleyebilirim. </st><st c="3559">Daha ilk mağazadan içeri adımımızı atmadan karşımızda beliren tezgâhtar, hızla kapıya çıkıp mağazayla aramıza duvar örmüş, “Buyurun nasıl yardımcı olabilirim?” deme suretiyle bizi içeri almaya pek yanaşmamıştı. </st><st c="3770">Kimseye laf anlatacak halim yoktu. </st><st c="3805">Mahzuru yoksa alışveriş yapacağımızı söyleyip Melek’i elinden tuttuğum gibi ilk boşluktan yanlamasına daldım içeriye. </st><st c="3923">Mikserden ayakkabıya geniş bir ürün yelpazesiyle yavru bir alışveriş merkezini andıran mağazada ihtiyacımız olan her şey vardı. </st><st c="4051">Ben gözucuyla kıyafetlere bakarken Melek, elini kolunu nereye koyacağını bilmeden öylece dikiliyordu bir kenarda.</st></span></p>
			<p><span><st c="4164">“Hadi gel önce sana bakalım” deyip çocuk reyonuna yöneldim. </st><st c="4225">Pembe pantolonundan yola çıkarak pembe bir bluzu askıdan alıp Melek’e gösterdim. </st><st c="4306">Melek biraz utana sıkıla “Ben aslında pembeyi pek sevmem” dedi. </st><st c="4370">Belli ki üzerindeki pembe pantolonu birilerinin eskisiydi. </st><st c="4429">“O zaman neye ihtiyacın varsa sen seç” dedikten sonra kendi işime baktım. </st><st c="4503">Koluma taktığım alışveriş filesi pantolondan tişörte, çoraptan iç çamaşırına kadar bir kıyafet yumağıyla doldukça tezgâhtarın misafirperverliği de artıvermişti. </st><st c="4664">Melek, astarı tül, siyah bir elbiseyle çekinerek yanıma geldi. </st><st c="4727">Yol için uygun değildi ama ses etmedim. </st><st c="4767">Demek ki heves etmişti.</st></span></p>
			<p><span><st c="4790">“Bu kadar mı?” diye sordum. </st><st c="4819">Kafasını salladı. </st><st c="4837">Ayağındaki ayakkabılar bu elbiseye uymazdı. </st><st c="4881">Ayakkabıyla çorap da alalım dedim. </st><st c="4916">“Gerek yok” dedi ama benim içim elvermedi. </st><st c="4959">Melek içine kapandıkça benim kesenin ağzı açıldı. </st><st c="5009">Elbisesine uygun üzerinde yıldızları olan siyah bir külotlu çorapla, siyah babet seçtik bir de.</st></span></p>
			<p><span><st c="5104">“Efendim anne-çocuk geceliklerinde iki al bir öde kampanyası var. </st><st c="5171">Siz bir gecelik aldığınızda küçük hanımınki bedavaya geliyor.”</st></span></p>
			<p><span><st c="5233">Bak bu hiç aklıma gelmemişti. </st><st c="5264">Gece neyle yatacaktık otelde? </st><st c="5294">“At sepete.” Gecelikti, kottu, kazaktı, iç çamaşırıydı derken mini bir dolap da Melek’e düzüp bir bavul kıyafetle mağazadan çıktık. </st><st c="5426">Bavul derken öyle çok büyük bir şey değil. </st><st c="5469">Kabin boylarda %50 indirim vardı. </st><st c="5503">Fazla alışveriş yapmam ama indirimi, kampanyayı gördüm mü dayanamam. </st><st c="5572">Paranın pulun yanında babaannemden bir de bu huy miras kalmıştı bana. </st><st c="5642">Kendisi bedava kamyon lastiği bulsa belki lazım olur diye alıp eve getirecek cinstendi. </st><st c="5730">Gazetelerin market eklerini biriktirir, indirime giren portakalı, peyniri ayrı bir keyifle yerdi. </st><st c="5828">Harcamaya kıyamadığı paralarını hunharca yediğim için babaannem muhtemelen mezarında tersyüz olmuştu ama benim keyfim hiç olmadığı kadar yerindeydi. </st><st c="5977">Para harcamak beni hafifletmiş, iyi gelmişti.</st></span></p>
			<p><span><st c="6022">Otele dönüş yolunda bir anda Osman geldi aklıma. </st><st c="6072">Giderken haber de vermemiştik. </st><st c="6103">Hoş alışveriş merkezinin o kadar uzak olacağını kestirememiştim. </st><st c="6168">Hemen geliriz diye de bir şey söyleme ihtiyacı hissetmemiştim ama otelden çıkalı neredeyse iki saat geçmişti. </st><st c="6278">Tek tesellim o kargaşada ceketini benden almayı unutmuş olmasıydı. </st><st c="6345">Silahı ceketin cebinde, ceket de bizim odada kalmıştı. </st><st c="6400">Ama boynuna dolayacağı yatak çarşafları ve kendini atabileceği bir penceresi vardı. </st><st c="6484">Felaket senaryoları kafamda dolanırken adımlarımı hızlandırdım. </st><st c="6548">Otelin önüne geldiğimde rahat bir nefes aldım. </st><st c="6595">Asayiş berkemaldi. </st><st c="6614">En azından kendini camdan atmamıştı. </st><st c="6651">Hızla merdivenleri tırmanıp Osman’ın odasının önüne geldim. </st><st c="6711">Horultusu kapıyı delip bize kadar ulaşıyordu. </st><st c="6757">Sesini duyunca rahatladım. </st><st c="6784">Melek gülmeye başlayıp “Osman Abi pancar motoru gibi çalışıyor” dedi. </st><st c="6854">Elimizde valizimiz sanki hiç derdimiz yokmuşçasına güle oynaya odamıza girdik.</st></span></p>
			<p><span><st c="6932">Melek duşa girdiğinde Osman’ın ceketini elime aldım. </st><st c="6986">Sol cebindeki silahın ağırlığını hissettim. </st><st c="7030">Elimi içcebine sokup soğuk metal namlusundan tutup çıkarttım silahı. </st><st c="7099">Hayatımda ilk defa dokunuyordum böylesine uğursuz bir şeye. </st><st c="7159">Ürperdim. </st><st c="7169">Banyodan gelen su sesi kesilince telaşla dolabı açıp lanetli aleti kasanın içine hapsettim. </st><st c="7261">Üzerinde kendine beş beden büyük gelen bornozuyla yanıma gelen Melek’in akça pakça çocuk suratı ortaya çıkmıştı. </st><st c="7374">Kirden kalıplaşmış yağlı saçları şampuanı görünce bir güzel kabarmış, bukle bukle uçları omuzlarına düşmüştü. </st><st c="7484">Değişik bir güzelliği vardı. </st><st c="7513">Kocaman kara gözlerini perdeleyen upuzun kirpikleri, topitop gibi şiş yuvarlak kırmızı ağzı, pembe yanaklarıyla şimdi gerçekten bir meleği andırıyordu. </st><st c="7665">Mağazada Melek’in yanından geçerken çocuğunun elini sıkı sıkıya tutup ondan uzaklaştırmaya çalışan anneler onu bu halde görseler bırak kaçmayı yanağından makas bile alırlardı. </st><st c="7841">Yeni geceliğini giyip aynada beğeniyle kendine baktı. </st><st c="7895">Bana gülümseyip teşekkür ettikten sonra yorganı açıp yumuşacık yatağına yattı.</st></span></p>
			<p><span><st c="7973">Özenle yapılmış yataklar, hediye paketi gibi katlanıp kuşağıyla fiyonk yapılmış bornozlar, küçük küçük şişelerde şampuanlar kremler. </st><st c="8107">Bir fabrikadan çıkma üç kuruşluk kozmetik ve tekstilin kendimi böylesine değerli hissettirip mutlu etmesi değersizliğimi yüzüme vurup mutsuzluğumu katmerlemişti. </st><st c="8269">Küçük bir yüz havlusunu sabunlayıp derimi yüzene kadar keseledim kendimi. </st><st c="8343">Bedenim temizlendikçe içimin kiri dışa vurdu sanki. </st><st c="8395">Bugüne kadar kimseye zararım dokunmamıştı. </st><st c="8438">Herkese yaranmaya çalışan, patolojik bir iyi olarak sürdürmüştüm zavallı hayatımı. </st><st c="8521">Peki gerçekten iyi bir insan mıydım? </st><st c="8558">Yoksa varlığımı kanımı emmelerine izin vererek sürdürebilen bir zavallı mı? </st><st c="8634">Hayır, kötü olan, yüzeye çıkan bu kir değil, onu kamufle etmek için kullandığım sözüm ona altın, özünde tenekeden kıymetsiz kalbimdi. </st><st c="8768">Ben hiçbir zaman iyi bir insan olamamıştım. </st><st c="8812">Sadece korkumdan herkese iyi davranmış ama artık yorulmuştum. </st><st c="8874">Madem Tanrı her şeyi görüyordu, içimdeki pisliği kullarından saklamak nafile bir çabaydı.</st></span></p>
			<p><span><st c="8963">Sıcak su beni iyiden iyiye mayıştırmış, kör gözümün bütün yükünü taşıyan sağ gözüm yorgunluktan ve uykusuzluktan yanmaya başlamıştı. </st><st c="9097">Odayı dolduran gün ışığını kesip gözümü dinlendirmek için kalın kadife perdeleri kapadım. </st><st c="9187">Oda zifiri karanlık olunca uyuduğunu zannettiğim Melek, “Abla biraz aralık kalsa olur mu?” diye sordu.</st></span></p>
			<p><span><st c="9289">Güldüm. </st><st c="9298">Mezarlıkta yatıp kalkan, amcasının canına kasteden ve beni polise gitmekle tehdit eden Melek demek karanlıktan korkuyordu. </st><st c="9421">Perdeyi hafifçe aralayıp üzerimde yeni geceliğim yatağa uzandım. </st><st c="9486">Ona doğru dönüp aralık perdenin arasından sızan ışıkla aydınlanan yüzüne baktım. </st><st c="9567">O da dikkatle benim yüzümü inceliyordu. </st><st c="9607">Hayatımız pahasına verdiğimiz mücadele istemeden de olsa bizi birbirimize yakınlaştırmıştı galiba. </st><st c="9706">Amcası beni altına aldığında kaçabilirdi ama kaçmak yerine beni korumayı seçmişti. </st><st c="9789">Tıpkı benim onu koruduğum gibi.</st></span></p>
			<p><span><st c="9820">“O adam ne istiyordu senden?”</st></span></p>
			<p><span><st c="9850">Bir iki saniye durdu sonra arkasını döndü.</st></span></p>
			<p><span><st c="9893">“Parasını mı çaldın?”</st></span></p>
			<p><span><st c="9915">“Hayır.”</st></span></p>
			<p><span><st c="9924">“Nereye sakladın diyordu. </st><st c="9951">Neyi sakladın o zaman?”</st></span></p>
			<p><span><st c="9974">“Parayı.”</st></span></p>
			<p><span><st c="9984">“Hani parasını çalmamıştın?”</st></span></p>
			<p><span><st c="10013">“Onun parası değildi o. </st><st c="10038">Benim paramdı.”</st></span></p>
			<p><span><st c="10053">“Çalıştırıyor mu seni?”</st></span></p>
			<p><span><st c="10077">“Selpağa çıkartıyor.”</st></span></p>
			<p><span><st c="10099">“Peki okul?”</st></span></p>
			<p><span><st c="10112">“Gitmiyorum.”</st></span></p>
			<p><span><st c="10126">“Nereye sakladın peki parayı?”</st></span></p>
			<p><span><st c="10157">Bana dönüp gözümün içine baktı.</st></span></p>
			<p><span><st c="10189">“Ablama verdim. </st><st c="10206">Kaçıp gitsin diye.”</st></span></p>
			<p><span><st c="10225">Sustum. </st><st c="10234">Hikâyenin devamını tahmin edebiliyordum. </st><st c="10275">O an için daha fazlasını duymak istemedim. </st><st c="10318">Onca sorunum varken bir de Melek ve ablası için üzülüp dertlenemeyecektim. </st><st c="10393">Hem doğru söylediğinden de emin değildim. </st><st c="10435">Üç kuruş için insan öz yeğenini gırtlaklayıp, elini kana bular mıydı? </st><st c="10505">Ben susunca Melek tekrar bana döndü.</st></span></p>
			<p><span><st c="10541">“Abla. </st><st c="10549">Bence sen çok iyi birisin” dedi.</st></span></p>
			<p><span><st c="10581">Bu lafı beni huzursuz etti. </st><st c="10610">Nereden bilecekti ona aldığım kıyafetleri kirinden pisinden midem kalktığı için aldığımı, amcası olacak serseriye, yaşadığımı, nefes aldığımı hissetmek için bir sarhoşluk anında saldırdığımı. </st><st c="10802">Cevap vermedim. </st><st c="10818">Boş boş yüzüne bakmakla yetindim.</st></span></p>
			<p><span><st c="10851">Şimdi sıra ona gelmişti. </st><st c="10877">Dikkatle beni inceliyordu. </st><st c="10904">Gözlerini yüzümde gezdirip sonunda kör gözüme park etti.</st></span></p>
			<p><span><st c="10960">“Gözüne ne oldu?”</st></span></p>
			<p><span><st c="10978">“Uzun hikâye” dedikten sonra arkamı dönüp yorganı sırtıma çektim.</st></span></p>
			<p><span><st c="11044">“Acıyor mu?”</st></span></p>
			<p><span><st c="11057">Yorganı üstümden atıp ayağa kalktım.</st></span></p>
			<p><span><st c="11094">“Evet. </st><st c="11102">Çünkü gözüme ışık geliyor” dedikten sonra aralık perdeyi kapatıp Melek’i de odayı da kendi zifiri karanlığıma gömdüm.</st></span></p>
		</div>
	<div id="charCountTotal" value="11219"></div></body>
</html>
