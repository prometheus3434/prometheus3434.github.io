<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-6</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-3" xml:lang="tr-TR"><st c="0">Zikirmatik</st></p>
			<p><span><st c="11">Yine Cerrahpaşa Hastanesi’nin bahçesindeyim. </st><st c="57">Ama bu sefer bankta oturmuyorum. </st><st c="90">Kibirli palmiyenin altında kıvrılmış yatıyorum. </st><st c="138">Tatlı bir rüzgâr esiyor, rüzgârın hışırtısına çok uzaklardan korna sesleri karışıyor. </st><st c="224">Toprağın üzerinde bana doğru yürüyen bir çift ayak. </st><st c="276">Gelip yanımda durup çömeliyor. </st><st c="307">Sıcak nefesini yüzümde hissediyorum. </st><st c="344">Usulca saçlarıma dokunuyor. </st><st c="372">Gözlerimi açmak istiyorum ama çok yorgunum, kıpırdayamıyorum. </st><st c="434">Saçlarımdan yüzüme kayıyor parmakları, yanağımı okşuyor. </st><st c="491">Artık gözlerimi açmam gerek. </st><st c="520">Uyan Ahu... </st><st c="532">Uyanamıyorum. </st><st c="546">Yüzümde sıcacık nefesini hissediyorum. </st><st c="585">Dehşetle gözlerimi açıyorum. </st><st c="614">Onu görüyorum. </st><st c="629">Ali... </st><st c="636">Yüzünde acı dolu, şaşkın bir ifade. </st><st c="672">Gözyaşları içerisinde sarılıyorum ona. </st><st c="711">Kızgın tava gibi yapışıyor bedenime. </st><st c="748">Canım yanıyor, Ali yanıyor, ben yanıyorum. </st><st c="791">Kuru ot gibi tutuşuyoruz birden. </st><st c="824">Bedenimizden çıkan alevler palmiyenin uçsuz bucaksız yapraklarına erişip onu da yakıyor. </st><st c="913">Kül olmak istiyorum ama olmuyor, içimdeki yangın sönmüyor.</st></span></p>
			<p><span><st c="971">“Hanım kızım geldik.” Şoförün dürtmesiyle koltuğumda sıçradım. </st><st c="1035">Cenaze arabasında uyuyakalmam hiç yakışık almamıştı. </st></span><span><st c="1088">Hemen toparlanıp indim arabadan. </st><st c="1121">Cami çok kalabalıktı. </st><st c="1143">Şaşırdım. </st><st c="1153">Kimdi bu insanlar, nereden duymuş da gelmişlerdi? </st><st c="1203">İçeri girince anladım kalabalığın sebebini. </st><st c="1247">Babaannemden başka iki cenaze daha vardı camide. </st><st c="1296">Görevliler babaannemi musalla taşına yatırdılar. </st><st c="1345">Beni de cenazem karışmasın diye bekçi gibi başına diktiler. </st><st c="1405">Diğer tabutların çevresi gözü yaşlı aile fertleri ve yakınlarıyla çevriliydi. </st><st c="1483">Tabutu okşayanlar, ağlayanlar, dua okuyanlar. </st><st c="1529">Bense bir başıma babaannemin tabutunun önünde dikilmiş hiç gelmeyecek yakınlarımızı bekliyordum. </st><st c="1626">Sanki herkes bana bakıyordu. </st><st c="1655">Elimi kolumu nereye koyacağımı bilemedim. </st><st c="1697">Bir ara ellerimi açıp dua ettim.</st></span><span></span></p>
			<p><span><st c="1729">“Artık onların ecelleri geldiği zaman ne bir an ertelenir ne de öne alınır”</st></span><span><st c="1805"> yazıyordu yıpranmış, iplikleri çıkmış örtünün üzerinde... </st><st c="1864">Dua bitince elimle tabutun örtüsünü düzledim. </st><st c="1910">Örtüden çıkan sırma ipleri tek tek koparıp temizledim. </st><st c="1965">Ben kendime birtakım meşguliyetler yaratırken diğer cenazelerin başı daha da kalabalıklaştı. </st><st c="2058">Çoğaldıkça yayıldılar. </st><st c="2081">Onlar yayıldı ben kaydım. </st><st c="2107">Sonunda babaannemin başucunda kalakaldım. </st><st c="2149">Şimdi bizim tabutun çevresi de insan kalabalığıyla doluydu. </st><st c="2209">Bir kadın babaannemin tabutunun başına eğilip benim şaşkın bakışlarım eşliğinde ağlamaya başladı. </st><st c="2307">Kadın babaannemin tabutunu okşayıp dua ederken bir yakını kulağına bir şeyler fısıldadı ve kadını kolundan tutup yanımızdaki tabutun başına çekti. </st><st c="2454">Bu olay diğerlerinin de kendilerine çekidüzen vermesine neden oldu. </st><st c="2522">Yengeç gibi kaya kaya bizden uzaklaştılar ve beni yine babaannemle bir başıma bıraktılar. </st><st c="2612">Kadını çekip uzaklaştıran işgüzara sinirlendim. </st><st c="2660">Zaten kalabalıklardı, ne vardı az biraz da benim yanımda dursalar, beni gizleyip saklasalar, aralarına kaynamama göz yumsalar? </st><st c="2787">İkindi namazı okunduktan sonra namazdan çıkan cemaat cenazelerin önünde saf tutmaya başladı... </st><st c="2882">Diğer kadınları takip edip arkaya geçtim. </st><st c="2924">Başım önümde beklerken biri bana seslendi: “Ahu kızım başın sağ olsun.” Şaşkınlıkla kafamı kaldırdım. </st><st c="3026">Bakkal Hasan’dı bu. </st><st c="3046">Babaannem kazıkçı diye adamın adını çıkartmıştı. </st><st c="3095">Hemen gerisinde duran karısı Gülseren de peşi sıra taziyelerini iletti. </st><st c="3167">Ama beni asıl şaşırtan babaannemin kaçak kat çıktı diye belediyeye şikâyet ettiği Hayrunnisa Teyze’nin cenazeyi teşrif etmesiydi. </st><st c="3297">Acaba babaannemin öldüğünden emin olmak için mi gelmişlerdi? </st><st c="3358">Ya da ne kadar yalnız gittiğini, hiç seveni olmadığını kendi gözleriyle görüp “Oh!” çekmek miydi niyetleri? </st><st c="3466">Belki de diğer tarafa veresiye yazdırmak istemediklerinden, hesabı kitabı kapamak istemişlerdi.</st></span></p>
			<p><span><st c="3561">Tıpkı iki gün önce benimle olan hesabını kapatmak için karşıma çıkan annem gibi...</st></span></p>
			<p><span><st c="3644">Annem ne zaman hayatıma girse bir felaketi de beraberinde getirirdi. </st><st c="3714">Babaannemin şu an musalla taşında yatıyor olması tesadüf olabilir miydi? </st><st c="3787">Annem hep böyleydi. </st><st c="3807">Yakıp yıkan, yok eden kötü enerjisi bir tek ona zarar vermezdi. </st><st c="3871">Daha geçen hafta evde yine annemin konusu açılmış, babaannem “Şeytan görsün yüzünü!” demişti. </st><st c="3965">O an hatlar karışmış olacak ki annemin yüzünü şeytan değil ben görmüştüm. </st><st c="4039">Babaannemin yüzünü kimin göreceği ise sırat köprüsünde sergileyeceği performansa bağlıydı.</st></span></p>
			<p><span><st c="4129">Geçtiğimiz salı günüydü. </st><st c="4155">Markete gitmek için evden çıktığımda gördüm onu. </st><st c="4204">Karşı apartmanın merdivenlerinde oturuyordu. </st><st c="4249">Annemi en son iki yıl önce, uyduda çıkan yerel bir televizyon kanalında görmüştüm. </st><st c="4332">“Yanmaz yapışmaz, çift taraflı ikiz tava” tanıtımı yapıyordu. </st><st c="4394">Çocukluğundan beri ünlü olma hayali kuran annem, beni ikiz tava satmak için mi terk etmişti? </st><st c="4487">Altın Portakal almış olsaydı içime su serpilir miydi? </st><st c="4541">Belki, bir nebze... </st><st c="4561">Gururuma dokundu ama yine de izlemeye devam ettim. </st><st c="4612">Dayanamadım kanalı aradım. </st><st c="4639">İyi niyet göstergesi olarak önce tava siparişi verdim sonra da annemin telefonunu istedim. </st><st c="4730">Vermediler. </st><st c="4742">Siparişi iptal ettim.</st></span></p>
			<p><span><st c="4763">Televizyonda gördüğümün aksine oldukça sade bir görünüme sahipti. </st><st c="4830">Civciv sarısı olan saçlarını kahverengiye boyatmıştı. </st><st c="4884">Yüzünde gram makyaj yoktu ve elli yaşını geçmiş olmasına rağmen dupduru bir güzelliğe sahipti yine. </st><st c="4984">Nasıl yapıyor bilmiyorum ama her seferinde beni büyülemeyi başarıyordu. </st><st c="5056">Eve geri kaçmak istesem de damarlarımdaki kan ona doğru akıyordu. </st><st c="5122">Kan çekmesi dedikleri bu muydu? </st><st c="5154">Bir iki adım daha yaklaştım. </st><st c="5183">Belli belirsiz “Anne...” diye mırıldandım. </st><st c="5226">Gülümseyerek yerinden kalktı. </st><st c="5256">Sanki hep annemmiş ve beni toplam üç kez terk etmemiş gibi sarıldı. </st><st c="5324">Her zamanki gibi mis gibi kokuyordu yine. </st><st c="5366">Ben dilim tutulmuş bir halde yüzüne bakarken yukarıyı işaret ederek “Babaannen evde mi?” diye sordu. </st><st c="5467">Başımla onayladığımda “Hadi sahile inelim. </st><st c="5510">Şimdi görürse bir tatsızlık çıkar” diyerek koluma girdi ve beni yine bir bilinmeze doğru sürüklemeye başladı.</st></span></p>
			<p><span><st c="5619">Sahilde derme çatma bir çay bahçesine oturduk. </st><st c="5667">Barakadan bozma çay ocağından bir adam çıktı dışarıya. </st><st c="5722">Annem adamın yanımıza gelmesini beklemeden “Bize iki çay” diyerek adamı gerisingeriye kulübeye soktu. </st><st c="5824">Hep böyleydi, kimseye fırsat vermez lafı da adamı içeri tıktığı gibi insanın ağzına tıkardı. </st><st c="5917">Konuşmanın, derdini anlatmaya çalışmanın nafile bir çaba olduğunu annemden öğrenmiş, babaannemle de pekiştirmiştim. </st><st c="6033">Onlar konuşur ben dinlerdim. </st><st c="6062">Çocuklar her lafa girmezdi. </st><st c="6090">Büyüklere cevap verilmezdi. </st><st c="6118">O yüzden yine o konuşana kadar sustum. </st><st c="6157">Bir sigara yakıp gözlerini ayırmadan inceledi beni. </st><st c="6209">Gözü, olmayan gözüme takıldı, yüzü yine asıldı. </st><st c="6257">Çaylar gelene kadar sessizce denize baktık. </st><st c="6301">Bir yandan da sürekli elinde tuttuğu küçük alete basıp duruyordu. </st><st c="6367">Bakışlarımı fark edince gülümseyerek “Zikirmatik” dedi. </st><st c="6423">Aslında tespih taşıyormuş ama bir arkadaşının tavsiyesiyle buna geçmiş çok rahat etmiş. </st><st c="6511">“Allah kabul etsin” dedim. </st><st c="6538">“Âmin cümlemize” diyerek huşu içinde kafasını salladı. </st><st c="6593">Civciv sarısından kahverengiye dönen saçlar, ojesiz tırnaklar ve içimde fırtınalar kopartan bu sükûnet yavaş yavaş anlam kazanmaya başlıyordu. </st><st c="6736">Annem imana gelmişti. </st><st c="6758">Peki şimdi ne olacaktı? </st><st c="6782">Beni defalarca terk ettiği için af mı dileyecekti? </st><st c="6833">Belki de beraber yeni bir hayat kurmayı teklif ederdi. </st><st c="6888">Hadi oradan çok beklerdi. </st><st c="6914">Zikirmatiğe basmakla olmaz o iş Ayten Hanım. </st><st c="6959">Öbür dünyaya kalmadan bu dünyada vereceksin yaptıklarının hesabını. </st><st c="7027">“Aşüfte!” Hıh işte kafamın içinde kuluçkaya yatan babaannem de teşrif etmişti sonunda. </st><st c="7114">Dünyanın bir ucuna da kaçsam ondan kurtulmam mümkün değildi. </st><st c="7175">Babaannem, kafa sesimin bile tek sahibiydi. </st><st c="7219">Çaylar geldi. </st><st c="7233">Annem gördüğü bir rüyanın ardından nasıl imana geldiğini anlatırken babaannem kafamın içinde yüzümü kızartacak küfürler savurmaya devam ediyordu. </st><st c="7379">O sırada hiç beklenmedik bir şey oldu. </st><st c="7418">Annem uzanıp elimi tuttu. </st><st c="7444">Çocukken hızlı yürüyeyim diye elimden çekiştirmesini saymazsak elimi tuttuğu görülmüş şey değildi. </st><st c="7543">Üstelik tutmakla da kalmadı bir de başparmağının ucuyla hafifçe okşadı. </st><st c="7615">Dünya durdu, babaannem sustu.</st></span></p>
			<p><span><st c="7644">“Biliyorum iyi bir anne olamadım ama inan bana çok çabaladım. </st><st c="7707">Gitmekten başka çarem yoktu Ahu” dedikten sonra kısa bir an durdu ve gözünden sicim gibi yaşlar akmaya başladı. </st><st c="7819">İşte bunu hiç beklemiyordum. </st><st c="7848">Demek hatasını anlamıştı. </st><st c="7874">Evet belki bu benim hayatıma mal olmuştu ama hiçbir şey için geç değildi. </st><st c="7948">Daha otuzuma bile basmamıştım. </st><st c="7979">Önümde kocaman bir ömür vardı. </st><st c="8010">Hem herkes hata yapardı. </st><st c="8035">Önemli olan hatalarından bir ders çıkartmaktı. </st><st c="8082">O da dersini almıştı. </st><st c="8104">Nasıl da acı çekmişti, belki de beni kalbinde büyütmüş, benim özlemimle yanıp kül olmuştu. </st><st c="8195">Büyük </st></span><span><st c="8201">bir aydınlanma yaşadığını söyledi. </st><st c="8236">Artık Hak yolunda hizmet edecekti. </st><st c="8271">Etsindi, ne güzeldi. </st><st c="8292">Belki Hakk’a dönmek, ibadet etmek bana da iyi gelirdi. </st><st c="8347">Kimsenin günahına girmemiştim ama kafamda olmadık günahlar işlemiştim. </st><st c="8418">Çok değil daha iki gün önce babaannem ölsün diye dua etmemiş miydim? </st><st c="8487">Allahım sen günahlarımı affet.</st></span><span></span></p>
			<p><span><st c="8517">“Ben hastaymışım Ahu...”</st></span></p>
			<p><span><st c="8542">Şimdi bana kanser olduğunu, üç günlük ömrü kaldığını söylemeyecekti değil mi? </st><st c="8621">Söylerse ne yapardım? </st><st c="8643">Yanına taşınırdım. </st><st c="8662">Ona gözüm gibi bakar, son günlerinde rahat etmesini sağlarım. </st><st c="8724">Kim ne derse desin annemdi o benim.</st></span></p>
			<p><span><st c="8759">“Kafamın içinde olmadık şeyler dönüp duruyor. </st><st c="8806">Delirdiğimi düşündüm bir ara. </st><st c="8836">Belki de delirdim. </st><st c="8855">Kaç kere ölmek istedim ama başaramadım. </st><st c="8895">Çok ağır ilaçlar kullandım. </st><st c="8923">Belki biliyorsundur. </st><st c="8944">Yerel bir televizyonda program yapıyordum...” derken gözleri ışıldamıştı yine. </st><st c="9023">“İlaçlar yüzünden devam edemedim. </st><st c="9057">Çok zorluk çektim.”</st></span></p>
			<p><span><st c="9076">“Geçmiş olsun.”</st></span></p>
			<p><span><st c="9092">“Şimdi iyiyim şükür. </st><st c="9114">İlaçların hepsini bıraktım. </st><st c="9142">Allah’a sığındım. </st><st c="9160">Allah izin verirse önümüzdeki ay umreye gidiyorum” dedikten sonra sustu. </st><st c="9233">Ellerimi avucunun içine alıp sıkı sıkı tutup gözlerime baktı.</st></span></p>
			<p><span><st c="9294">“Ahu, kızım...”</st></span></p>
			<p><span><st c="9310">Eğer bana kızım dediyse peşinden mutlaka güzel bir söz gelirdi. </st><st c="9375">Ağzından çıkacakları bir an önce duymak için sabırsızca yüzüne baktım.</st></span></p>
			<p><span><st c="9445">“Biliyorum bu hayatta en çok senin hakkını yedim. </st><st c="9496">Seni anne sevgisinden mahrum ettim ama inan bana uzaktan da olsa seni hep sevdim. </st><st c="9578">Şimdi senden tek bir şey istiyorum.”</st></span></p>
			<p><span><st c="9614">“Evet?” dedim heyecanımı gizlemeye çalışarak. </st><st c="9661">Derin bir nefes alıp gözlerime baktı.</st></span></p>
			<p><span><st c="9698">“Allah rızası için hakkını helal eder misin?”</st></span></p>
			<p><span><st c="9744">Ağzım açık öylece kalakaldım. </st><st c="9775">Işıldayan gözlerinin, sevgiyle gülümseyen dudaklarının büyüsüne kapıldım. </st><st c="9849">Yaşayacağımız güzel günlerin umuduyla yüzüne baktım.</st></span></p>
			<p><span><st c="9901">“Helal olsun anne!”</st></span></p>
			<p><span><st c="9921">Tuttuğu soluğunu huzurla bırakıp gözlerini kapadı, yanağından iki damla yaş aktı.</st></span></p>
			<p><span><st c="10003">“Allah senden razı olsun. </st><st c="10030">Biliyorum yaşanan bunca şeyden sonra artık ilişkimiz eskisi gibi olamaz. </st><st c="10103">Senden bunu beklemiyorum. </st><st c="10129">Hakkım da yok zaten. </st><st c="10150">Ama en azından bayramda seyranda da olsa beni ara olur mu?”</st></span></p>
			<p><span><st c="10209">Ağzımı kapadım ve şaşkınlıkla tamam dercesine başımı salladım. </st><st c="10273">Öylesine rahatlamıştı ki şefkatle bana bakıp “Âdettendir. </st><st c="10331">Peygamber efendimizin huzuruna çıktığımda iletmemi istediğin bir duan var mı?” diye sordu.</st></span></p>
			<p><span><st c="10421">Gözlerinin içine baktım.</st></span></p>
			<p><span><st c="10446">“Evet var. </st><st c="10458">Allah belanı versin anne!” demek istedim ama sustum. </st><st c="10511">Telaşla toparlanıp “Babaannem merak etmiştir benim gitmem lazım” diyerek ayağa kalktım. </st><st c="10599">“Gitme, bir çay daha içelim, sana doyamadım” demesini bekledim ama o sadece “Hoşça kal, Allah’a emanet ol” deyip öptü beni. </st><st c="10723">İşte annem böyleydi. </st><st c="10744">Beni hep birilerine emanet edip giderdi.</st></span></p>
			<p><span></span></p>
			<p><span><st c="10784">***</st></span></p>
			<p><span></span></p>
			<p><span><st c="10788"> “Değerli kardeşlerim, bu dünyadan ahiret yolculuğuna çıkmış olan Naciye Keskin Hanımefendi’yi hayatında nasıl bilirdiniz?” diyen imamın sesiyle annemle oturduğum çay bahçesinden havalanıp tekrar cami avlusuna kondum. </st><st c="11006">Babaannemi tanıyan tanımayan kim varsa hep bir ağızdan “İyi bilirdik!” diye haykırdı ama beni en çok onu yakinen tanıyan bakkal Hasan, karısı ve Hayrunnisa Teyze’nin coşkusu şaşırttı. </st><st c="11190">Demek ki ruh bedenden çıkınca dava düşüyor, yapılan kötülükler yanına kâr kalıyordu.</st></span></p>
			<p><span><st c="11274">“Rabbim doğru yaşamayı hepimize nasip etsin.”</st></span></p>
			<p><span><st c="11320">Bizim ikiyüzlü eğriler yine hep bir ağızdan coşkuyla bağırdılar.</st></span></p>
			<p><span><st c="11385">“Âmin!”</st></span></p>
			<p><span><st c="11393">“Merhume Naciye Keskin Hanımefendi’ye ahirete yönelik bütün hak ve hukukunuzu helal ediyor musunuz?”</st></span></p>
			<p><span><st c="11494">Cemaat yine hep bir ağızdan haykırdı.</st></span></p>
			<p><span><st c="11532">“Helal olsun!”</st></span></p>
			<p><span><st c="11547">O sırada boğazıma bir yumru oturdu. </st><st c="11584">Gözlerim alev alev yanmaya başladı. </st><st c="11620">İmam tekrar sordu. </st><st c="11639">Sesi anneminkine karıştı.</st></span></p>
			<p><span><st c="11664">“Helal ediyor musun?”</st></span></p>
			<p><span><st c="11686">“Helal” dedim gerisini getiremedim. </st><st c="11723">O helallik ağzımda büyüdükçe büyüdü, dilim dönmedi, nefesim kesildi. </st><st c="11792">Babaanneme hakkımı helal edemedim. </st><st c="11827">Hıçkırıklara boğulduğumda sahildeki çay bahçesinden de bir çığlık sesi yükseldi. </st><st c="11908">“Etmiyorum. </st><st c="11920">Sana hakkımı helal etmiyorum anne!”</st></span></p>
		</div>
	<div id="charCountTotal" value="11955"></div></body>
</html>
