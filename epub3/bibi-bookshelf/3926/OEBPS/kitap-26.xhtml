<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-26</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-23" xml:lang="tr-TR"><st c="0">Hava Güneşliydi ve Annem Beni Almaya Gelmişti</st></p>
			<p><span><st c="46">Günahların en büyüğüydü bence bir insanı günaha sokmak. </st><st c="103">Umreye de gitse, litrelerce zemzem suyunu mideye de indirse nafile. </st><st c="171">Ben affetsem Allah affetmezdi annemi. </st><st c="209">Sadece benim değil babamın hayatını da yerle bir etmişti. </st><st c="267">Galiba annem, zavallı babamın da başına gelen en büyük felaketti. </st><st c="333">Fişini çekip gittiğinde Ayten’siz atmayı beceremeyen kalbi onsuzluğa on ay dayanabildi. </st><st c="421">Boşanma davası sonuçlanıp, velayetim babama verildikten hemen sonra bir şantiyenin ikinci katında, kalp krizi geçirip düştüğü çimento torbalarının üzerinde can vermişti. </st><st c="591">Ölümü de yaşamı gibi üzerinde fazla konuşulamayacak kadar soğuk, ruhsuz ve griydi.</st></span></p>
			<p><span><st c="673">Babamın ölüm haberini okuldayken öğrendim. </st><st c="717">Fen bilgisi dersindeydik. </st><st c="743">Konumuz duyu organlarımızdı. </st><st c="772">Gözüm iyi göremediği için en önde oturuyor ve büyük bir dikkatle öğretmenin tahtaya yazdıklarını deftere geçiriyordum. </st><st c="891">Öğretmenimiz Mehtap Hanım, kulak salyangozumuzdaki işitme almaçlarının ne işe yaradığını anlatırken sınıfın kapısı çaldı. </st><st c="1013">Üst sınıflarda okuyan nöbetçi öğrencilerden biri kafasını kapıdan uzatıp, “Hocam, müdür Ahu Keskin’i çağırıyor” dedi. </st><st c="1131">Öğretmenim kafasıyla çıkmamı işaret ettikten sonra derse kaldığı yerden devam etti.</st></span></p>
			<p><span><st c="1214">Odanın kapısını çalıp içeri girdiğimde, okul müdürümüz Mehmet Ali Bey makamından kalkıp bana dertli bir bakış attı. </st><st c="1331">Sonra da masasının önünde bulunan koltuklardan birini işaret ederek oturmamı rica etti. </st><st c="1419">Kendi de makamına oturmak yerine karşımdaki boş sandalyeye geçti. </st><st c="1485">Kısa bir sessizliğin ardından eliyle alnında biriken teri silip yüzüme baktı.</st></span></p>
			<p><span><st c="1562">“Bu kötü haberi vermek bana düştü kızım. </st><st c="1604">Az önce telefon geldi. </st><st c="1627">Maalesef babanı kaybettik.”</st></span></p>
			<p><span><st c="1654">Bir an bu söylediğine anlam veremedim. </st><st c="1694">Babam sabah İzmit’teki şantiyeye gitmişti. </st><st c="1737">Bir yanlışlık olduğunu düşünüp babamın İzmit’te olduğunu söyledim.</st></span></p>
			<p><span><st c="1803">Müdür bir süre bana boş gözlerle baktıktan sonra, “Biliyorum. </st><st c="1866">Şantiyede vefat etmiş. </st><st c="1889">Başın sağ olsun kızım” dedi.</st></span></p>
			<p><span><st c="1917">Bir an zaman durdu. </st><st c="1938">Müdürün sesi, kulak salyangozumdaki işitme almaçlarım tarafından o kadar geç algılandı ki beynimdeki işitme merkezine iletilip benim durumu kavramam hayli zaman aldı. </st><st c="2105">Ben kıpırtısız bir halde gözümü dikmiş, müdürün yüzüne bakarken sessizliğimden huzursuz olan müdür bey, “Ölüm hepimiz için. </st><st c="2229">Zamanı geldiğinde gideceğimiz yer bir. </st><st c="2268">Allah babanın günahlarını affedip mekânını cennet eylesin. </st><st c="2327">Şimdi sınıfa gidip çantanı toparla istersen” dedi.</st></span></p>
			<p><span><st c="2377">Kafamı kaldırıp müdürün yüzüne baktım.</st></span></p>
			<p><span><st c="2416">“Okul bitene kadar burada kalsam?”</st></span></p>
			<p><span><st c="2451">“Bence eve gitmen daha doğru olur kızım” dedikten sonra yerinden kalkıp şefkatle omzuma dokundu.</st></span></p>
			<p><span><st c="2548">Apartmandan içeri adım attığım gibi duydum babaannemin feryatlarını. </st><st c="2618">Can çekişen vahşi bir hayvanı andıran sesi apartmanın içinde yankılanıyordu. </st><st c="2695">Sırtımda okul çantam, ağır adımlarla merdivenden çıkarken aşağıya inen tüpçünün karısı beni görünce bir an duraksayıp sırtımı sıvazladı.</st></span></p>
			<p><span><st c="2831">“Başın sağ olsun kızım.”</st></span></p>
			<p><span><st c="2856">Cevap vermeden merdivenleri tırmanmaya devam ettim. </st><st c="2909">Bizim kata ulaştığımda bir an duraksadım. </st><st c="2951">Sokak kapısı ardına kadar açıktı. </st><st c="2985">Kapının hemen dışında babamın siyah kösele ayakkabıları duruyordu. </st><st c="3052">Tozluydu. </st><st c="3062">Kim bilir hangi köşe bucakta annemi aramıştı bu ayakkabılar. </st><st c="3123">Sahibinin peşinde hangi meyhanelere, parklara, çay bahçelerine sürüklenmiş, kaç izmarit ezmişti. </st><st c="3220">Şimdiyse görüp görebileceği tek yer bizim kapının girişiydi.</st></span></p>
			<p><span><st c="3280">Konu komşu salona toplanmıştı. </st><st c="3312">Bir kısmı da mutfakta görev başındaydı. </st><st c="3352">Normalde hiçbirini pek sevmesem de o gün varlıklarına şükrettim. </st><st c="3417">Çünkü babaannem öyle korkunç bağırıyordu ki onunla yalnız kalmaya korkuyordum. </st><st c="3496">Ürkek adımlarla salona doğru ilerledim. </st><st c="3536">Babaannem üçlü koltuğun ortasında oturuyordu. </st><st c="3582">Eli karnındaydı. </st><st c="3599">Rahminde ansızın peydahlanan, nefesini kesen, kaburgalarını parçalayıp kalbini kaplayan dev acı topunu doğurmak, içinden çıkartmak için var gücüyle çabalıyordu. </st><st c="3760">Kendini sağa sola atıyor, kıvrım kıvrım kıvranıyor, iki büklüm oluyor, bağırıyor, sonra da yorgun düşüp kendini koltuğa geri bırakıyordu. </st><st c="3898">Onu hiç bu kadar perişan halde görmemiştim. </st><st c="3942">Zamanla alışacaktı bu acıyla yaşamaya. </st><st c="3981">Evladını sevdiği gibi onu da sevecek, sahiplenecekti. </st><st c="4035">Çünkü artık bu onun tek gerçeğiydi.</st></span></p>
			<p><span><st c="4070">Salonun kapısında durmuş dehşet içerisinde babaanneme bakarken bana doğru gelen Topal Ayşe’nin yüzüme attığı okkalı tokatla neye uğradığımı şaşırdım. </st><st c="4221">Yüzümün acısından ve yaşadığım şoktan gözlerim dolarken Topal Ayşe, çamaşır suyu kokan başparmağını damağıma sokup üç kere yukarı itti. </st><st c="4357">Hemen ardından da bana sıkı sıkı sarıldı.</st></span></p>
			<p><span><st c="4398">“Ağla kızım ağla açılırsın.”</st></span></p>
			<p><span><st c="4427">Topal Ayşe’nin koca memelerinin arasından kurtulup kaçtım evden. </st><st c="4493">Bardaktan boşanırcasına yağan yağmurun altında nereye gittiğimi bilmeden, koştum bilinçsizce. </st><st c="4587">Ayaklarım beni mahalledeki top sahasına götürdüğünde nefes nefese kalmıştım. </st><st c="4664">Kaderimin değiştiği yerde durup kaybettiğim gözüme, çekip giden anneme, perişan babamın perişan ölümüne ama en çok da hayatımın babaannem Naciye’nin insafına kalmasına ağladım.</st></span></p>
			<p><span></span></p>
			<p><span><st c="4840">***</st></span></p>
			<p><span></span></p>
			<p><span><st c="4844">Karanlık ve kasvetli bir dönemdi. </st><st c="4879">Babaannemi hayata bağlayan tek şey ise anneme duyduğu nefretti. </st><st c="4943">Alıyordu beni karşısına, açıyordu kaktüs ağzını başlıyordu dilindeki dikenleri saçmaya. </st><st c="5031">Efendim, annem beni hiç istememişti. </st><st c="5068">Aldırmak için doktor doktor gezmişti buna herkes şahitti. </st><st c="5126">Ama zamanı geçtiği için hiçbir doktoru ikna edememişti. </st><st c="5182">Ben doğduktan sonra annem beni hiç emzirmemişti. </st><st c="5231">Eğer bugün yaşıyor nefes alıyorsam bu babaannemin bana yaptığı pirinç lapaları sayesindeydi. </st><st c="5324">Onun analığından ne olacaktı? </st><st c="5354">Oyuncak bebek gibi oynamıştı benimle, bozulunca da fırlatıp atmıştı bir köşeye. </st><st c="5434">Peki o atınca kim tutmuştu beni? </st><st c="5467">Tabii ki babaannem. </st><st c="5487">O olmasaydı köpekler gülerdi halime. </st><st c="5524">Ama her şerde hayır vardır diye boşa dememişler. </st><st c="5573">Allah’tan gözüm kör olmuştu da erememişti muradına. </st><st c="5625">Köçek gibi oynatamamıştı beni elin adamlarının karşısında. </st><st c="5684">Olur da bir gün anam olacak kadın karşıma çıkarsa yüzüne tükürecektim. </st><st c="5755">Yoksa babaannem bana hakkını helal etmez, babam da mezarında ters dönerdi. </st><st c="5830">Ah keşke şuncacık yüreği olsaydı da o Ayten olacak büyücü acuze çıkıverseydi Naciye’nin karşısına.</st></span></p>
			<p><span><st c="5928">Babaannem anneme beddua etmekten sıkılınca da başlıyordu babama sövüp saymaya. </st><st c="6008">Hazmedemiyordu babamın annemin üzüntüsü yüzünden Hakk’ın rahmetine kavuşmasına.</st></span></p>
			<p><span><st c="6087">“Ah benim salak oğlum, ben seni o aşüftenin elinde oyuncak ol diye mi besledim büyüttüm? </st><st c="6177">Hiç mi acımadın zavallı anacağına?” deyip bir iki dakika gözyaşı döküyor, peçeteye kuvvetlice sümkürdükten sonra perde, Ayten’in cehennemin dibinde cayır cayır yanmasıyla kapanıyordu. </st><st c="6361">Annemin yanması için dua ederken yıllar sonra bir yangında öleceği aklına gelir miydi? </st><st c="6448">Beddua etmek kötü şeydi. </st><st c="6473">Havaya saçılan lanetler sağa sola bakınıyor, dönüp dolaşıyor, er ya da geç sahibine geri dönüyordu.</st></span></p>
			<p><span><st c="6572">Olayların muhatapları ortadan yok olunca annem ve babama dair anılarım da değişime uğramaya başladı. </st><st c="6674">Babaannemin anlattığı her şey yavaş yavaş gözümde canlandı. </st><st c="6734">O kadar berraktı ki hatıralarım, sütünü benden esirgeyip beni aç bırakmasını da babaannemin yaptığı pirinç lapalarının tadını da hatırlar olmuştum kısa bir zaman sonra. </st><st c="6903">Anneme olan öfkem kabardıkça babama olan sevgim arttı ve bu durum beni babaanneme, işkencecime daha da yakınlaştırdı. </st><st c="7021">Ta ki bir okul çıkışı annemi kanlı canlı karşımda görene kadar.</st></span></p>
			<p><span><st c="7084">Aylardan marttı. </st><st c="7102">Üzerinde taba rengi mantosu, elinde deri eldivenleri karşı kaldırımda durmuş bana bakıyordu. </st><st c="7195">Rüya gibiydi. </st><st c="7209">Hatta rüyalarımdakinden bile daha güzeldi. </st><st c="7252">Kaç kez hayal etmiştim bu anı. </st><st c="7283">Ne yapacağımı, ne tepki vereceğimi bilemiyordum, bildiğim bir şey varsa o da asla ama asla yüzüne tüküremeyeceğimdi. </st><st c="7400">Bana gülümsediğinde ona olan öfkem, nefretim buhar olup gitti. </st></span><span><st c="7463">Kalbim öyle ısındı ki donup kalan bedenim bir anda çözülüverdi. </st><st c="7527">Koştum ve beline sarıldım. </st><st c="7554">Gerçekliğinden emin olmak istercesine kafamı göğsüne yasladım. </st><st c="7617">Saçlarımı okşayıp kafamı öptü. </st><st c="7648">Belki de öpmedi. </st><st c="7665">Pek emin değilim. </st><st c="7683">Ama okulun yakınındaki pastaneye oturduğumuzu çok net hatırlıyorum. </st><st c="7751">Muzlu rulo pasta yedim. </st><st c="7775">Yanında da limonata içtim. </st><st c="7802">Bana artık Bodrum’da yaşadığını söyledi. </st><st c="7843">Bodrum çok güzel bir yerdi. </st><st c="7871">Küçük ama sevimli bir evi vardı. </st><st c="7904">İkimize yeterdi. </st><st c="7921">Duyduklarıma inanamıyordum, annem beni almaya gelmişti. </st><st c="7977">Peki o zaman beni neden terk edip gitmişti? </st><st c="8021">Mahkemede hâkim ona sorduğunda neden beni almak istememişti? </st><st c="8082">Sanki kafamdan geçenleri okurmuşçasına yüzüme bakıp, düzenini kurmak için zamana ihtiyacı olduğunu söyledi. </st><st c="8190">Bana bakacak kadar parası yoktu. </st><st c="8223">Şimdi bir muhasebe ofisinde iş bulmuştu. </st><st c="8264">Kendi yağında kavruluyordu. </st><st c="8292">Ama beni yanına alması için daha fazlası gerekiyordu. </st><st c="8346">Yakın zamanda bir mahkeme olacaktı. </st><st c="8382">O mahkemeyi kazanıp velayetimi alması gerekiyordu. </st><st c="8433">Anlattıklarından pek bir şey anlamadım ama üzerinde de durmadım. </st><st c="8498">Hava güneşliydi ve annem beni almaya gelmişti.</st></span><span></span></p>
			<p><span></span></p>
			<p><span><st c="8544">***</st></span></p>
			<p><span></span></p>
			<p><span><st c="8548">Sigaramı söndürüp kendimden emin adımlarla kalabalığı yardım ve içeri girdim. </st><st c="8627">Melek, kucağında Korsan’a yaptırdığı paket döner tek başına oturuyordu masada. </st><st c="8706">Beni görünce gayriihtiyari ayağa kalktı. </st><st c="8747">Ürkerek, “Osman Abi tuvalete gitti” dedi.</st></span></p>
			<p><span><st c="8788">Ben sandalyeyi çekip oturunca o da geri oturdu yerine. </st><st c="8844">Kaçamak bakışlarla bana baktıktan sonra gözlerini tavuk dönere dikip, “Ben böyle olacağını bilemedim. </st><st c="8946">Sadece amcam ölsün istemiştim” dedi.</st></span></p>
			<p><span><st c="8982">Uzun uzun baktım küçük suç ortağımın suratına. </st><st c="9030">Hayatımı altüst ettiği için kızmalı mıydım ona, yoksa zincirlerimi kırdığı için teşekkür mü etmeliydim?</st></span></p>
			<p><span><st c="9133">“Bana kızgın mısın abla?” deyip yüzüme baktığında fark ettim kaşlarımı çatıp dişlerimi sıktığımı. </st><st c="9232">Yüz kaslarım gevşerken başımı iki yana salladım.</st></span></p>
			<p><span><st c="9280">“Benim bu hayatta kızgın olduğum tek bir kişi var ve ona kıyasla sen gerçek bir meleksin.”</st></span></p>
			<p><span><st c="9371">Dışarı çıktığımızda yağmur dinmişti. </st><st c="9409">Havada asılı kalmış mis gibi toprak kokusunu içime çektim. </st><st c="9468">Melek, Korsan’a yemeğini vermek için hızlı adımlarla arabaya doğru ilerlerken bakışlarını sırtımda hissettiğim Osman, kolumdan tutup beni durdurdu.</st></span></p>
			<p><span><st c="9615">“Bir şey söylemeyecek misin?”</st></span></p>
			<p><span><st c="9645">“Ne söylememi istiyorsun?”</st></span></p>
			<p><span><st c="9672">“Yangın, babaannen. </st><st c="9693">Ne bileyim Ahu? </st><st c="9709">Bu kadar olaydan sonra Melek’e sesini bile yükseltmiyorsan ya ermişsin ya da şoktasın.”</st></span></p>
			<p><span><st c="9796">Boğazımdaki düğümün yavaş yavaş gevşediğini hissettim. </st><st c="9852">Tüm samimiyetimle baktım Osman’a.</st></span></p>
			<p><span><st c="9885">“Belki de buna ihtiyacım vardı?”</st></span></p>
			<p><span><st c="9918">“Neye?”</st></span></p>
			<p><span><st c="9926">“Kanatlanıp uçmaya.”</st></span></p>
			<p><span><st c="9947">Osman dertli dertli baktı bana, elini saçlarımda, yüzümde, olmayan gözümde gezdirdikten sonra beni kendine çekip güçlü kollarıyla sarıp sarmaladı. </st><st c="10095">Omzunun üzerinden baktığımda gördüm uzaktan bizi izleyen Melek’i. </st><st c="10161">Ona kızamazdım çünkü ben de ondan farksızdım.</st></span></p>
			<p><span></span></p>
			<p><span><st c="10206">Yola çıktığımızda vakit gece yarısını geçmişti. </st><st c="10255">Sessiz sakin ilerlerken trafik bir anda durdu. </st><st c="10302">Biz ne olduğunu anlamaya çalışırken arkamızdan gelen polis arabaları ve ambulans sirenlerini duyduğumuzda anladık ileride bir kaza olduğunu. </st><st c="10443">Azrail ya bir adım gerimizde ya da berimizdeydi ama kesinlikle üçümüzün yolları kesiştiğinden beri bizimleydi. </st><st c="10554">Şimdi kim bilir kimin canını almaya gelmişti. </st><st c="10600">Peş peşe geçen ambulans sayısına bakılırsa bu sefer bir kişiyle yetinmeyecekti. </st><st c="10680">Osman kontağı kapatıp arabadan indi. </st><st c="10717">Yarım saat sonra geri geldiğinde zincirleme kaza olduğunu söyledi. </st><st c="10784">Beş araba birbirine girmişti. </st><st c="10814">İlerisi mahşer yeri gibiydi. </st><st c="10843">Ölü ve yaralılar vardı. </st><st c="10867">Kendini kurtarmak için aniden fren pedalına yüklenen bir ayak, kimilerinin canını almış, kimilerinde de kapanmayacak yaralar açmıştı. </st><st c="11001">Bu kadardı işte. </st><st c="11018">Tek bir insanın kendi canını kurtarmak için verdiği bu talihsiz karar şimdi onlarca kişiyi kader ortağı yapmıştı. </st><st c="11132">Arka koltukta mışıl mışıl uyuyan Melek’le Korsan’a, hemen yanımda gözleri kapanmaya yüz tutmuş Osman’a baktım. </st><st c="11243">Ardından kafamı cama yaslayıp ölüm ve yaşam üzerinde zerre kontrolümün olamayacağının bilincinde derin bir uykuya daldım.</st></span></p>
		</div>
	<div id="charCountTotal" value="11364"></div></body>
</html>
