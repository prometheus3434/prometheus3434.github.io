<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-30</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-27" xml:lang="tr-TR"><st c="0">Helalliğinizin Vadesi Doldu</st></p>
			<p><span><st c="28">Osman’ın kor düşürdüğü kalbim, anneme duyduğum öfkenin rüzgârıyla tutuştuğunda saat dokuz olmuştu. </st><st c="128">Resepsiyondaydım ve annem ortalarda yoktu. </st><st c="171">Saat onda yangın yeriydi artık içim. </st><st c="208">Bana ait iyi, güzel, uysal ne varsa Osman’ın peşine takılıp gitmişti sanki. </st><st c="284">Dünyanın yükü yavaşça üzerimden kalkmaya başladı. </st><st c="334">Toplumsal ahlak frenimin balataları gevşedikçe özgürleştiğimi hissettim. </st><st c="407">Utanma, gurur, alay edilme, reddedilme korkusu ruhumdan kanatlanıp birer birer terk ediyordu beni. </st><st c="506">Ani bir kararla yerimden kalktım ve dışarı çıktım. </st><st c="557">Alanya Kız Pınarı mevkiinde kendini mutlu ve huzurlu hisseden annemin mutluluğuna gölge düşürmek üzere bir taksiye binip güneşten pembeleşmiş, tozpembe hayatların arasından geçip yol aldım.</st></span></p>
			<p><span><st c="746">Anneme yaklaştıkça neon tabelalar yerini, renksiz, ışıksız tenha sokaklara bıraktı. </st><st c="831">Kendi gibi renksizdi yaşadığı yer de. </st><st c="869">Anayola çıktığımızda gördüğüm benzinliği hemen tanıdım.</st></span></p>
			<p><span><st c="924">“Burası. </st><st c="934">Burada duralım!” diye bağırdım.</st></span></p>
			<p><span><st c="965">İndiğim taksi önümden geçip giderken kafamı yukarı kaldırıp karşımda duran, sıvaları yer yer dökülmüş yedi katlı köhne binaya baktım. </st><st c="1100">Annem dördüncü katın balkonundan sarkıttığı sardunyalarıyla apartmana imzasını atmıştı. </st><st c="1188">Karşıya geçip apartmanın kapısına gittim. </st><st c="1230">Sağlı sollu dizilmiş zillerde adını aradım: “A. </st><st c="1278">Çakar.” Zile basıp beklemeye başladım. </st><st c="1317">Kısa bir süre sonra mekanik sesi duyuldu diyafondan:</st></span></p>
			<p><span><st c="1369">“Kim o?”</st></span></p>
			<p><span><st c="1378">“Benim. </st><st c="1387">Ahu.”</st></span></p>
			<p><span><st c="1392">Bekledim. </st><st c="1403">Birkaç saniye sonra kulak tırmalayan bir sesle kapı açıldı.</st></span></p>
			<p><span><st c="1462">Bu sefer usulca değil, koşar adım tırmandım basamakları. </st><st c="1520">Dördüncü katın son basamağını çıktığımda nefes nefese, kapının önünde duran annemle karşı karşıya kaldım. </st><st c="1626">Ne bir mutluluk ifadesi ne de bir kızgınlık. </st><st c="1671">Tıpkı çocukluğumdaki gibi donuk bir ifadeyle süzdü beni. </st><st c="1728">Solgun gözüküyordu. </st><st c="1748">Rol yapmıyor, belki de yapacak gücü kendinde bulamıyordu.</st></span></p>
			<p><span><st c="1805">“Gel. </st><st c="1812">İçeri gir” dedi uysal ve pes etmiş bir ses tonuyla.</st></span></p>
			<p><span><st c="1863">Kutu gibiydi evi. </st><st c="1882">Salon ve mutfak iç içeydi. </st><st c="1909">İkisini ayıran dar bir tezgâh, tezgâhın önünde tek bir tabure. </st><st c="1972">Camın önünde tek bir koltuk, karşısı boş. </st><st c="2014">Bulaşık tezgâhında tek bir tabak, bir bardak. </st><st c="2060">Bana tercih ettiği şey, zavallı, perişan bir hayat. </st><st c="2112">Doğru yolu bulabilmek için kıbleye bakan yeşil bir seccade, kalorifer peteğine asılı bir tespih. </st><st c="2209">Sıvası dökülmüş duvarda tel maşa bir çerçeveye yerleştirilmiş bir yazı:</st></span></p>
			<p><span></span></p>
			<p><span><st c="2280">“Günahtan tam dönen ve tövbe eden o günahı hiç işlememiş gibidir.”</st></span><span></span></p>
			<p><span><st c="2347">Hz. </st><st c="2352">Muhammed (s.a.v.)</st></span></p>
			<p><span></span></p>
			<p><span><st c="2369">Dehşetle bakıyordum eve. </st><st c="2395">Sağıma, soluma, arkama. </st><st c="2419">İşte bu yüzden, bu yüzden terk etti beni, bunlar çeldi aklını diyecek bir şey arıyordum çaresizce ama evi de kendi de zavallı, perişan bir haldeydi.</st></span><span></span></p>
			<p><span><st c="2567">“Otursana.”</st></span></p>
			<p><span><st c="2579">Uzun uzun süzdüm annemi.</st></span></p>
			<p><span><st c="2604">“Böyle iyi.”</st></span></p>
			<p><span><st c="2617">Kaşlarını çatıp alnını ovuştururken, “Senden sonra migrenim tuttu yine. </st><st c="2690">Eve erken geldim. </st><st c="2708">Resepsiyona not bırakmıştım söylemediler mi?” dedi.</st></span></p>
			<p><span><st c="2759">Acı dolu bir gülümsemeyle baktım yüzüne. </st><st c="2801">“Varlığım seni hasta ediyor değil mi?”</st></span></p>
			<p><span><st c="2839">Yüzünü buruşturup küçümser bir edayla baktı bana.</st></span></p>
			<p><span><st c="2889">“Ne kadar seviyorsun her şeyi dramatikleştirmeyi.”</st></span></p>
			<p><span><st c="2940">“Yo, tam tersi anlıyorum seni. </st><st c="2972">Çünkü sen de beni hasta ediyorsun.”</st></span><span></span></p>
			<p><span><st c="3007">Tek kaşını kaldırıp hoşnutsuz bir ifadeyle baktı bana.</st></span></p>
			<p><span><st c="3062">“Demek seni hasta ediyorum. </st><st c="3091">O zaman neden geldin?”</st></span></p>
			<p><span><st c="3113">“Senden kurtulmak için.”</st></span></p>
			<p><span><st c="3138">Kısa bir sessizlik oldu. </st><st c="3164">Bir yabancıya bakar gibi baktı bana. </st><st c="3201">Hemen sonra masaya eğilip bir sigara yaktı. </st><st c="3245">Dumanını kapıya doğru üfledikten sonra, “Buyur o zaman. </st><st c="3301">Kapı orada?” dedi.</st></span></p>
			<p><span><st c="3319">“Sen kötü bir insansın.”</st></span></p>
			<p><span><st c="3344">Delici gözlerini bana dikip hırçın bir ses tonuyla karşılık verdi.</st></span></p>
			<p><span><st c="3411">“Sakın beni yargılamaya kalkma. </st><st c="3444">Neler yaşadığımı bilmiyorsun.”</st></span><span></span></p>
			<p><span><st c="3474">“Peki sen biliyor musun?”</st></span></p>
			<p><span><st c="3500">“Ben seni o evden, basiretsiz babandan, ucuz kötülükler peşinde koşan babaannenden kurtarmak için dişimi tırnağıma taktım. </st><st c="3624">Kuyruğumu kıstırıp üç kuruşluk insanlara boyun eğdim. </st><st c="3678">Sana parlak bir gelecek verebilmek için kapı kapı gezdim. </st><st c="3736">Peki sen ne yaptın Ahu? </st><st c="3760">Her şeyi yüzüne gözüne bulaştırdın.”</st></span></p>
			<p><span><st c="3796">“Çocuktum!” diye haykırdım.</st></span></p>
			<p><span><st c="3824">“O evde biraz daha kalsam kendimi öldürecektim ama ben yaşamayı seçtim. </st><st c="3897">O yüzden sakın şimdi karşıma geçip de beni suçlamaya kalkma.”</st></span></p>
			<p><span><st c="3958">“Beni başa çıkamadığın babaannemle bir başıma bıraktın. </st><st c="4015">Korkuyordum. </st><st c="4028">Yürümeye, konuşmaya, nefes almaya. </st><st c="4063">Çok yalnızdım...” derken artık hıçkırıklarıma engel olamıyordum.</st></span></p>
			<p><span><st c="4127">“Yeter!” diye bağırdı annem. </st><st c="4157">Hışımla yerinden kalkıp duvara döndü. </st><st c="4195">Elleri kulaklarında bir süre derin derin nefes aldı. </st><st c="4248">Sayıklar gibi, “Yeter...” dedi. </st><st c="4280">Biten sigarasının ateşiyle kendine yeni bir sigara yaktı.</st></span></p>
			<p><span><st c="4337">“Bu hayata gelmenin bir bedeli var. </st><st c="4374">Doğduğun gün başlıyorsun o bedeli ödemeye. </st><st c="4417">Ben de ödedim. </st><st c="4432">Teyzemin nefretini yedim, içtim. </st><st c="4465">İnan bana çocukken başıma gelenleri duymak bile istemezsin. </st><st c="4525">O kadar ağırdı ki yaşadıklarım bu dünyaya çocuk getirmemeye yemin ettim. </st><st c="4598">Bir can simidi gibi sarıldım babana. </st><st c="4635">Hamile kalmak yoktu planlarım arasında ama öğrendiğimde artık çok geçti” dedikten sonra gözlerini tekrar bana dikti.</st></span></p>
			<p><span><st c="4751">“Seni bu dünyaya getirmeyi ben istemedim. </st><st c="4794">Benim kızım olmayı sen seçtin. </st><st c="4825">Seni sevmem gerekiyordu ama nasıl seveceğimi bilmiyordum. </st><st c="4883">Seni kucağıma verdiklerinde o kadar korktum ki. </st><st c="4931">Hırçın, talepkâr küçük bir diktatör gibiydin.”</st></span></p>
			<p><span><st c="4977">Duyduklarım karşısında dehşete düşmüştüm.</st></span></p>
			<p><span><st c="5019">“İhtiyacım olan tek şey sevgindi anne. </st><st c="5059">Başka hiçbir şey istemedim senden. </st><st c="5094">Buz küpü gibiydin, yanına yaklaştıkça donuyordum </st></span><span><st c="5143">sonra da bir lafınla tuzla buz oluyordum. </st><st c="5185">Hiçbir zaman beni olduğum gibi kabul etmedin. </st><st c="5231">Senin uzantın, kolun, bacağın, oyuncağın. </st><st c="5273">Bez bir bebek gibiydim. </st><st c="5297">İçim seninle doluydu. </st><st c="5319">Senin hayallerin, senin isteklerin, senin hırsların. </st><st c="5372">Bana yer yoktu. </st><st c="5388">Hayal ettiğin ne varsa içime tıkıştırdın. </st><st c="5430">Sonra da çekip gittin. </st><st c="5453">Ne yaptıysam mutlu edemedim seni. </st><st c="5487">Sanki varlık sebebim seni gülümsetmekmiş gibi didinip durdum çaresizce. </st><st c="5559">Ben kim olduğumu, ne istediğimi hiçbir zaman bilemedim. </st><st c="5615">İnsan annesinin gözlerinde tanıyıp severmiş kendini. </st><st c="5668">Ben hiç başaramadım kendimi sevmeyi.”</st></span><span></span></p>
			<p><span><st c="5705">Boş bakışlarla kendini tekrar koltuğa bıraktığında kolları istemsizce iki yana düştü. </st><st c="5792">Omuzları çökmüştü. </st><st c="5811">Benimle değil, kendiyle konuşuyor, kendiyle hesaplaşıyordu sanki.</st></span></p>
			<p><span><st c="5876">“Çabaladım. </st><st c="5889">Seni sevmek için de iyi bir anne olmak için de çok çabaladım. </st><st c="5951">Ama sanki her şeyi yanlış yapıyordum. </st><st c="5989">Seni anlamıyordum. </st><st c="6008">Ağladığında ne yapacağımı bilmiyordum. </st><st c="6047">Bana kendimi hep yetersiz hissettirdin Ahu. </st><st c="6091">İçimden çıkarken sanki ruhumun da bir parçasını çekip aldın benden.”</st></span></p>
			<p><span><st c="6159">Kafasını kaldırıp bana baktığında gözlerindeki dehşeti ve çaresizliği gördüm.</st></span></p>
			<p><span><st c="6237">“Senin yanında kendime hiç olmadığım kadar acımasız davranıyorum ve evet bu beni hasta ediyor” derken sesinde isyan vardı.</st></span></p>
			<p><span><st c="6360">Salonun ortasında durup son kez baktım perişan suretine. </st><st c="6418">Koca bir boşluk vardı gözlerinde. </st><st c="6452">Televizyonun kumandasını, evin anahtarını, çorabının tekini arar gibi kendini arıyordu çaresizce. </st><st c="6550">İstanbul, Bodrum, Fethiye, Alanya. </st><st c="6585">Her yere bakmış geriye bir tek Kâbe kalmıştı.</st></span></p>
			<p><span><st c="6630">“Senin derdin benimle değil, kendinle. </st><st c="6670">Yaşamadığın çocukluğunla, sana eziyet eden teyzenle, onun içinde açtığı karanlık, dipsiz kuyuyla. </st><st c="6768">Çocukken yaşadıkların, annenin ölmesi senin suçun değildi ama bana yaşattıklarından sen sorumlusun. </st><st c="6868">İyileşebilirdin. </st><st c="6885">Annesizliğin verdiği acıyı, teyzenin açtığı yaraları benimle kapatabilirdin. </st><st c="6962">Beni severek kendini de sevmeyi öğrenebilirdin ama yapmadın. </st><st c="7023">Sen kötü biri olmayı seçtin. </st><st c="7052">Kanımla beslenen, doymak bilmeyen, açgözlü, kötü huylu bir tümör gibi kapladın içimi. </st><st c="7138">Şimdi düşünüyorum da galiba ben seni değil, bir annem olması fikrini sevdim. </st><st c="7215">Ama haklısın. </st><st c="7229">Bunun için yetersizdin. </st><st c="7253">Bitti. </st><st c="7260">Senden kurtulup artık kendimle doldurmak istiyorum içimi. </st><st c="7318">İster Kâbe’ye git, istersen de cennete ama şunu bil. </st><st c="7371">Sana hakkımı helal etmiyorum anne!”</st></span></p>
			<p><span><st c="7406">Kapıya doğru yürürken boğuk bir hıçkırık yükseldi salondan. </st><st c="7467">Arkama bakmadan bir daha dönmemek üzere çıktım o kapıdan. </st><st c="7525">Hiç bilmediğim bir şehrin karanlık ve tenha sokaklarında saatlerce yürüdüm. </st><st c="7601">Ayağıma kara sular inip de içimin karası toprağa karışana dek yürüdüm.</st></span></p>
			<p><span></span></p>
			<p><span><st c="7671">***</st></span></p>
			<p><span></span></p>
			<p><span><st c="7675">Odaya girdiğimde Melek ve Korsan iki kişilik yatağa uzanıp televizyonun karşısında uyuyakalmışlardı. </st><st c="7777">Korsan kafasını kaldırıp bir an bana baktı. </st><st c="7821">Kafasını okşayınca minik pembe dilini çıkartıp elimi yaladı. </st><st c="7882">Ardından da derin bir iç geçirip kafasını tekrar Melek’in koluna yasladı. </st><st c="7956">Burada, benim yanımda huzurlulardı. </st><st c="7992">Tıpkı benim onların yanında olduğum gibi. </st><st c="8034">Ürkek dokunuşlarla Melek’in yastığa dağılmış saçlarını okşadım. </st><st c="8098">Acaba Melek’i severek kendimi de sevmeyi öğrenebilir miydim? </st><st c="8159">Onun kanayan yaralarına pansuman yaparak kendimi iyileştirebilir miydim? </st><st c="8232">Melek’in yanına uzanıp küçük bedenine sarıldım ve huzur içiresinde uykuya daldım.</st></span></p>
			<p><span><st c="8313">Telefonun sesiyle uyandığımda sabah ezanı okunuyordu. </st><st c="8368">El yordamıyla komodinin üzerinde duran telefonu açtım. </st><st c="8423">Bu oydu. </st><st c="8432">Telefonun diğer ucundaki annem hıçkırıklar içerisinde ağlıyordu. </st><st c="8497">Panikle doğruldum yatakta. </st><st c="8524">Söylediklerini anlamakta güçlük çekiyordum. </st><st c="8568">“Zehirliyim ben...” diyordu durmadan. </st><st c="8606">Bir yandan öğürüyor, bir yandan ağlıyor, hırıltıya benzer garip sesler çıkartıyordu.</st></span></p>
			<p><span><st c="8690">“Anne. </st><st c="8698">Ne oluyor?”</st></span></p>
			<p><span><st c="8709">“Çıkıyorum hayatından.”</st></span></p>
			<p><span><st c="8733">“Ne yaptın sen?”</st></span></p>
			<p><span><st c="8750">“Şimdi istediğin gibi doldur kendini kendinle.”</st></span></p>
			<p><span><st c="8798">Bana kendimi suçlu hissettirmek için yapıyordu bunu. </st><st c="8852">Her zamanki gibi çok akıllıydı ve yaptığı şey işe yaramıştı.</st></span></p>
			<p><span><st c="8912">“Kusmaya çalış! </st><st c="8929">Geliyorum. </st><st c="8940">Merak etme.”</st></span></p>
			<p><span><st c="8952">“Neden yaptın bunu bana?”</st></span></p>
			<p><span><st c="8978">“Anne tamam. </st><st c="8992">Bitti gitti. </st><st c="9005">Yorma kendini. </st><st c="9020">Şimdi telefonu kapatıp ambulansı arıyorum. </st><st c="9063">Ben de yola çıkıyorum. </st><st c="9086">Kapıyı aç ve bekle.”</st></span></p>
			<p><span><st c="9106">Hıçkırık sesleri yerini kesik kesik nefes almalarına bırakırken, “Nankör... </st><st c="9183">Nankörsün Ahu...” dedi ve kapattı telefonu. </st><st c="9227">Bir an dünya durdu. </st><st c="9247">Parmaklarım benden bağımsız 112’yi tuşlarken kafamın içinde yankılanıyordu “Nankör...” diye tıslayan sesi.</st></span></p>
			<p><span><st c="9353">O an sabrım inceldiği yerden koptu. </st><st c="9390">Öfkem beni kasıp kavururken içimde bir alev topu peyda oldu. </st><st c="9451">Söndürmek için üzerine su döktüm. </st><st c="9485">Demek bardağın son damlası böyle taşıyordu.</st></span></p>
			<p><span><st c="9528">“Yüz on iki acil ambulans servisi, buyurun size nasıl yardımcı olabiliriz?”</st></span></p>
			<p><span></span></p>
			<p><span><st c="9604">Bir kıpırtı hissettim bedenimde. </st><st c="9638">İçimdeki şeytan ininden çıkmıştı yine. </st><st c="9677">Kalbimden geçip düğümlenen boğazıma, oradan da dilimin ucuna vardı:</st></span></p>
			<p><span><st c="9744">“Kusura bakmayın yanlış oldu” dedi ve telefonu kapattı.</st></span></p>
			<p><span><st c="9800">Bir an salonun ortasında ne yapacağımı bilemeden sağa sola bakındım. </st><st c="9870">Güneş tepenin ardından tüm heybetiyle kendini göstermeye başladığında bir huzur kapladı içimi. </st><st c="9965">Dev kanatlarım çıkmış da uçacaktım sanki. </st><st c="10007">Öylesine kuvvetli bir özgürlük hissi.</st></span></p>
			<p><span><st c="10044">“Hoşça kal anne! </st><st c="10062">Babaanneme benden selam söyle.”</st></span></p>
			<p><span></span></p>
			<p><span><st c="10093">***</st></span></p>
			<p><span></span></p>
			<p><span><st c="10097">Kör bir gözün aldığı kadar travmayla kalınlaşıp köpük köpük olana kadar çırpın. </st><st c="10178">Ayrı bir kapta eser miktar trajedi ve bir çimdik de melankoliyi harmanlayıp önceden hazırladığınız travmalı karışıma ekleyin.</st></span></p>
			<p><span><st c="10303">Vicdan bazı bünyelerde hazım problemine yol açtığından bu aşamada harcınızın vicdanını, mantığından ayrıştırıp yok olana kadar yoğurmanız önemli. </st><st c="10450">Üzeri hava almayacak şekilde kapattığınız hamurunuzu yaklaşık 15-20 sene kadar mayalanmaya bırakın.</st></span><span></span></p>
			<p><span><st c="10549">İçi iyiden iyiye kabaran, kabına sığmayan pufur pufur Ahu’nuz artık cehennem ateşinde yanmaya hazır.</st></span></p>
			<p><span><st c="10650">Afiyet olsun.</st></span></p>
			<p><span></span></p>
			<p><st c="10664">15 Ocak 2020</st></p>
			<p><st c="10677">Çukurcuma</st></p>
		</div>
	<div id="charCountTotal" value="10687"></div></body>
</html>
