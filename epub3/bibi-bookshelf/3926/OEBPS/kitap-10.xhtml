<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-10</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-7" xml:lang="tr-TR"><st c="0">Bozüyük’ümüz Güzel Memlekettir</st></p>
			<p><span><st c="31">Tamirhanenin kapısında belirdiğimizde bizi gören çırak arabanın altına eğilip “Geldiler usta” diye seslendi. </st><st c="141">Elli yaşlarındaki usta yatma tahtasıyla arabanın altından çıkıp çırağın yardımıyla ayağa kalktı. </st><st c="238">Yağa bulanmış ellerini kirli bezine sildikten sonra Osman’a elini uzattı. </st><st c="312">“Geçmiş olsun kardeşim.” Hemen ardından bize bakarak, “Size de geçmiş olsun yenge” dedi. </st><st c="401">Yine ses etmedim. </st><st c="419">Osman, “Sağ ol usta. </st><st c="440">Nedir günahımız?” diye arabayı işaret etti.</st></span></p>
			<p><span><st c="483">“Vallahi kaportada pek bir şey yok ama arabanın altı mahşer yeri. </st><st c="550">Nasıl oldu bu iş?”</st></span></p>
			<p><span><st c="568">Osman önce bize baktı sonra ustaya dönüp “Sorma uyuyakalmışım. </st><st c="632">Gözümü açınca virajı alamadım. </st><st c="663">Alttaki toprak yola düştük” dedi.</st></span></p>
			<p><span><st c="696">“İyi frene basmamışsın. </st><st c="721">Takla atardınız Allah korusun.”</st></span></p>
			<p><span><st c="752">“Vallahi ne yaptım hatırlamıyorum ama sonunda büyükçe bir taşı altımıza alıp öyle durduk.”</st></span></p>
			<p><span><st c="843">Usta, Sherlock Holmes edasıyla arabanın önünde şöyle bir dolandı. </st><st c="910">Ön sağ tekere tekme atıp “Buradan vurmuşsun demek. </st><st c="961">Darbeden rot eğilip direksiyon kutusunu kırmış” dedi.</st></span></p>
			<p><span><st c="1014">“Yapma usta ya!”</st></span></p>
			<p><span><st c="1031">“Vallahi ben değil sen yapmışın.”</st></span></p>
			<p><span><st c="1065">Osman derin bir iç geçirip of çekti. </st><st c="1103">“Ne olacak peki şimdi? </st><st c="1126">Ne zaman çıkartırsın arabayı?”</st></span></p>
			<p><span><st c="1156">Usta beresinin altından alnını kaşıyıp arabaya tekrar bir göz attı.</st></span></p>
			<p><span><st c="1224">“Şimdi. </st><st c="1233">Masraf çok. </st><st c="1245">Sigortan var mı?”</st></span></p>
			<p><span><st c="1262">“Var usta.”</st></span></p>
			<p><span><st c="1274">“Güzel. </st><st c="1283">O zaman önce bir eksper gelecek arabaya bakacak. </st><st c="1332">Tampon iş değil onu iki dakikada oturturuz yerine. </st><st c="1383">Dikiz aynası da öyle. </st><st c="1405">Su radyatörü delinmiş devridaim etmiyor. </st><st c="1446">Direksiyon kutusu da değişecek. </st><st c="1478">E değiştikten sonra Allah’ın emri, araba tekrar rota girecek. </st><st c="1540">Vallahi elimde iş yok. </st><st c="1563">Akşama çıkar aslında ama...”</st></span></p>
			<p><span><st c="1591">“Ama deme usta akşama gelip alalım arabayı. </st><st c="1636">Daha yolumuz var.”</st></span><span></span></p>
			<p><span><st c="1654">“Güzel diyorsun da olmaz. </st><st c="1681">Alamazsınız.”</st></span></p>
			<p><span><st c="1694">“E neden?”</st></span></p>
			<p><span><st c="1705">“Parça yok. </st><st c="1718">Şimdi yetkili servisi arayıp parça siparişi vereceğim. </st><st c="1773">Bugünkü kargoya yetişse, yarın akşama doğru elimizde olur.”</st></span></p>
			<p><span><st c="1832">“Ah be usta!”</st></span></p>
			<p><span><st c="1846">Usta ellerini iki yana açıp “Vallahi ne diyeyim kardeşim, adım Hıdır elimden gelen budur. </st><st c="1937">Ama sıkma canını. </st><st c="1955">Şükret. </st><st c="1963">Hayattasın nefes alıyorsun” dedi.</st></span></p>
			<p><span><st c="1996">Tam da adamına söylemişti. </st><st c="2024">Ne bilsin nefes aldıkça Osman’ın ciğerinin yandığını? </st><st c="2078">Usta tüm neşesiyle devam etti.</st></span></p>
			<p><span><st c="2108">“Bozüyük’ümüz güzel memlekettir. </st><st c="2142">Pınarbaşı vardır bak çok güzel. </st><st c="2174">Sekiz yüz yıllık çınar ağacı var orada. </st><st c="2214">Şaka değil ha! </st><st c="2229">Kovuğunu gör bir artı bir daire kadar. </st><st c="2268">Orada bir et yersiniz su kenarında. </st></span><span><st c="2304">Çayır çimen mis gibi doğa dersen Türbin’e gidersin. </st><st c="2356">Sonracığıma. </st><st c="2369">Atatürk Köşkü’nü gezersiniz. </st><st c="2398">İntikam Tepe Şehitliği’ne gidip Kurtuluş Savaşı’nda şehit düşmüş atalarımıza bir Fatiha okursunuz. </st><st c="2497">Zamanın nasıl geçtiğini anlamazsınız vallahi.”</st></span><span></span></p>
			<p><span><st c="2543">İtiraf etmek gerekirse ustadan bozma tur rehberimizin programı ve onun küçük yer insanına has, memleketini sevdirme coşkusu hoşuma gitmişti. </st><st c="2685">Zaten ne acelemiz vardı ki? </st><st c="2713">Yolumuzu bekleyen yoktu. </st><st c="2738">Ben annemi görmeyi, Osman da tahtalıköye yapacağı ziyareti bir iki gün daha geciktirebilirdi. </st><st c="2832">Melek desen zaten fasulyendi, şimdilik bize tabiydi.</st></span></p>
			<p><span><st c="2884">Sanayi fazla uzakta değildi. </st><st c="2914">Bir taksi tutup merkeze indik. </st><st c="2945">Osman canı sıkkın bir halde akıllı telefonuna bir şeyler yazarken “Kesin bir öğretmenevi vardır buralarda. </st><st c="3052">Gece orada kalırız” dedi. </st><st c="3078">Ama benim gözüm az ilerideki dört yıldızlı oteldeydi. </st><st c="3132">Bozüyük gibi küçük bir yerde dört yıldızlı otel olmasına şaşırmıştım. </st><st c="3202">Herhalde güneye direksiyon sallayan yolcular için han vazifesi görmesi için tasarlanmıştı. </st><st c="3293">Hayatımda hiç otelde kalmamıştım. </st><st c="3327">Hayalleri olmayan, çocukluğundan beri varlık içinde yokluk yaşayan bir mirasyedi olarak Bozüyük ekonomisine katkıda bulunmak için can atıyordum. </st><st c="3472">Osman’a oteli işaret ederek “Burada kalalım” dedim. </st><st c="3524">Melek’in gözleri parladı. </st><st c="3550">Osman kaşlarını çatıp bana baktı. </st><st c="3584">Ne gerek vardı şimdi? </st><st c="3606">Dünya para isterlerdi. </st><st c="3629">Hem tatile mi gelmişlerdi? </st><st c="3656">Öğretmenevleri temiz pak güzeldi. </st><st c="3690">Tüm samimiyetimle Osman’a baktım.</st></span></p>
			<p><span><st c="3723">“Ben hiç otelde kalmadım.”</st></span></p>
			<p><span><st c="3750">Osman’ın yüzünde şefkatli bir ifade belirdi. </st><st c="3796">Bunu fırsat bilip koluna girdim. </st><st c="3829">Duraksayıp şaşkın bir ifadeyle bana bakarken ben onu otele doğru sürüklemeye başlamıştım bile. </st><st c="3924">Hem illa gerek mi olması gerekiyordu? </st><st c="3962">Kırk yılda bir hovardalık etmek istemişim çok mu? </st><st c="4012">Ben bozacı, şahidim Melek şıracı, Osman’ın ağzından girip burnundan çıktık ve sonunda onu ikna etmeyi başardık.</st></span></p>
			<p><span><st c="4123">Resepsiyon görevlisi genç kızın tedirgin bakışları ayna vazifesi görünce hatırladım perişan yüzümü ve kanlı giysilerimi.</st></span></p>
			<p><span><st c="4244">“Buyurun nasıl yardımcı olabilirim?” derken sanki bir otele değil de destursuz evinin salonuna girmişiz gibi bir tavır sergiledi. </st><st c="4375">Bir yandan da dik dik otelin girişindeki ayakkabı cila makinesinde ağzı burnu yamulmuş spor ayakkabılarını temizleyen Melek’e bakıyordu. </st><st c="4512">Ben Melek’i gergin bir gülümsemeyle yanıma çağırırken pek de hoş karşılanmadığımızı fark eden Osman tepeden bir tavır ve kendinden emin bir ifadeyle, “Bir trafik kazası geçirdik. </st><st c="4691">Arabamız serviste. </st><st c="4710">Tamir oluncaya kadar otelinizde konaklamak istiyoruz” dedi. </st><st c="4770">Kızın tedirgin bakışları yerini mahcup bir ifadeye bıraktı.</st></span></p>
			<p><span><st c="4829">“Ah çok geçmiş olsun. </st><st c="4852">Normalde otele giriş saat ikide ama sizin için hemen uygun bir oda bulmaya çalışayım” dedi. </st><st c="4944">Kız bilgisayarda odaların müsaitlik durumuna bakarken bizden kimliklerimizi istedi. </st><st c="5028">Melek’in kimliği olup olmadığı konusunda bir anlık endişeye kapılsam da Melek büyük bir ciddiyetle örümcek adamlı cırt cırtlı cüzdanı çıkartıp görevliye uzattı. </st><st c="5189">Kız kimliklere göz attıktan sonra Osman ve bana bakıp “Yalnız otelimiz evlilik cüzdanını şart koşuyor” dedi. </st><st c="5298">“Yenge” olma konusunda sessizliğimi korumuş olsam da bu sefer Osman’a fırsat vermeden araya girdim.</st></span></p>
			<p><span><st c="5397">“Bir yanlış anlaşılma oldu herhalde. </st><st c="5435">Biz zaten iki ayrı oda istiyoruz” dedim ve alev alev olan yanaklarımın kızardığını hissettim. </st><st c="5529">Allah’tan beni utandıran bu saçma kızarıklığı kamufle edecek mor bir elmacıkkemiğine sahiptim. </st><st c="5624">Osman da mı kızarmıştı yoksa bana mı öyle gelmişti? </st><st c="5676">Resepsiyon görevlisi kimliklerimizi ve oda anahtarımızı verdikten sonra “Bu arada akşama otelimizde bir düğün organizasyonu var. </st><st c="5805">Gürültü olursa şimdiden kusurumuza bakmayın” </st></span><span><st c="5850">diyerek bizi peşinen uyardı. </st><st c="5879">Bir bu eksikti. </st><st c="5895">Belli ki bütün gece kafamızda tepineceklerdi.</st></span><span></span></p>
			<p><span><st c="5940">Osman hemen yanımızdaki odada kalacaktı. </st><st c="5982">Kendime tam olarak itiraf edemesem de içinin karanlığına rağmen varlığı bende huzur ve güven duygusu uyandırıyordu. </st><st c="6098">Ben önde Melek arkada odaya girdik. </st><st c="6134">Sonunda hijyen anlayışımla örtüşen bir mekâna ayak basmanın mutluluğuyla gülümsedim. </st><st c="6219">Odanın tamamı yeşil çiçek desenli bir halıyla kaplanmıştı. </st><st c="6278">Pencerenin önünde küçük yuvarlak hatlı bir koltuk, hemen karşısında da bir kahve sehpası vardı. </st><st c="6374">Sehpanın üzerine belki lazım olur da not alırız diye ufak bir not defteriyle kalem koymuşlardı. </st><st c="6470">Koltuğun takımı sütlü kahve perdeler, üzeri armalı, yine aynı renkte yatak örtüleri ve yastıklar büyük bir uyum içerisindeydi. </st><st c="6597">Dolabı açıp baktığımda tam da ihtiyacım olan şeyle göz göze geldim: Şifreli bir kasa. </st><st c="6683">Altınlarımı ve paralarımı kasaya kilitledikten sonra deliksiz bir uyku uyuyabilirdim. </st><st c="6769">Yan gözle Melek’e baktım. </st><st c="6795">Yatağın en ucuna oturmuş eli kucağında, yabancı gözlerle etrafı inceliyordu. </st><st c="6872">O sırada kapı çaldı.</st></span></p>
			<p><span><st c="6892">“Kim o?”</st></span></p>
			<p><span><st c="6901">“Oda servisi.”</st></span></p>
			<p><span><st c="6916">İyi de bir şey istememiştim ki. </st><st c="6949">Hiç tanımadığım bir adama kapıyı açacak değildim. </st><st c="6999">Sonra birden Melek’in amcası geldi aklıma. </st><st c="7042">Ya bizi takip edip izimizi bulduysa? </st><st c="7079">Adam gırtlağıma sarılıp beni boğmaya çalışmış, bir de arkamızdan ateş etmişti. </st><st c="7158">Belki de Melek’in telefonu vardı. </st><st c="7192">Ya da Melek adamın telefonunu çalmıştı. </st><st c="7232">Amca telefonum kayboldu demiş, operatör de adresimizi buluvermişti. </st><st c="7300">Olmayacak iş değildi. </st><st c="7322">Ben bunları düşünürken kapı tekrar çaldı. </st><st c="7364">Kapıdakinin ısrarı sinirimi hoplatmıştı.</st></span></p>
			<p><span><st c="7404">“Bir şey istemedik biz.”</st></span></p>
			<p><span><st c="7429">“Efendim ayakkabılarınızı kapıda unutmuşsunuz.”</st></span></p>
			<p><span><st c="7477">Ayakkabılarım ayağımdaydı ama Melek çoraplaydı. </st><st c="7526">Bir anda yay gibi gerilen sinirlerim gevşedi. </st><st c="7572">Melek’in delik çorabından </st></span><span><st c="7598">patates gibi çıkan başparmağına baktım. </st><st c="7638">Ona baktığımı fark edince utandı. </st><st c="7672">Diğer ayağıyla delik çorabını sakladı. </st><st c="7711">Gülümsedim.</st></span><span></span></p>
			<p><span><st c="7722">“Odaya girerken ayakkabılarını kapıda mı çıkardın sen?”</st></span></p>
			<p><span><st c="7778">Saf saf kafasını salladı. </st><st c="7805">Şeytandı meytandı ama itiraf ediyorum o an çok tatlıydı. </st><st c="7862">Kapıyı açtığımda görevli gitmiş, geriye koca dünyada bir başına kalan sahibi gibi, koridorda bir başına duran Melek’in pembe spor ayakkabıları kalmıştı.</st></span></p>
			<p><span><st c="8014">“Hadi gidiyoruz” dedim Melek’e. </st><st c="8047">Şaşkın gözlerle bana bakıp, “Ama daha yeni geldik” dedi.</st></span></p>
			<p><span><st c="8103">“Katiyen olmaz. </st><st c="8120">Bu halde uyunmaz. </st><st c="8138">Önce gidip kendimize temiz kıyafetler alacağız.”</st></span></p>
			<p><span><st c="8186">Melek’in yorgun gözleri bir anda heyecanla parıldadı. </st><st c="8241">“Bana da mı?” diye sordu.</st></span></p>
			<p><span><st c="8266">Paçaları kısalmış, kirden kalıplaşmış pembe kadife pantolonuna, bir zamanlar beyaz olan ama şimdi kirden rengi griye çalmış, kol ağızları eprimiş eski bluzuna baktım. </st><st c="8434">“Evet. </st><st c="8441">Sana da alacağız.”</st></span></p>
			<p><span><st c="8459">Şimdi gözü değil bütün yüzü aydınlanmıştı. </st><st c="8503">Melek yüzünde engel olamadığı bir gülümsemeyle bana bakarken, “Hadi önce tuvalete gir de yüzünü gözünü bir yıka. </st><st c="8616">Sonra da çıkalım” deyip gizli kapaklı işlerimi yapabilmek için onu tuvalete yolladım. </st><st c="8702">Kapı kapandıktan hemen sonra yanıma bir miktar para ayırdım. </st><st c="8763">Geri kalanını ve altınları kasaya koyup hızla dolabın iç yüzündeki kasa direktiflerini okudum. </st><st c="8858">Şifre belirleyin kısmına geldiğimde doğum tarihim ve okul numaram arasında takıldım kaldım. </st><st c="8950">Doğum günlerinden nefret ettiğim için sonunda okul numaramda karar kıldım. </st><st c="9025">Taşınabilir mal varlığımı kasaya kilitledikten sonra sonunda rahat bir nefes aldım.</st></span></p>
		</div>
	<div id="charCountTotal" value="9108"></div></body>
</html>
