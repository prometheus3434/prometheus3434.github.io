<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-8</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-5" xml:lang="tr-TR"><st c="0">Ezik ile Yazık</st></p>
			<p><span><st c="15">Mahallenin çocukları kötü kalpliliklerinden, can acıtmak için “ezik” diyorlardı belki ama hakikaten de bu dünyanın yükü altında eziliyordu Osman. </st><st c="162">Bizim fakir mahallemiz ondan ve ailesinden daha fakirine rastlamamıştı daha. </st><st c="239">Mardin’den göç etmiş bir ailenin oğluydu. </st><st c="281">Amcası, yengesi, babaannesi, kuzenleriyle iki göz odada alt alta üst üste yaşar, çoluk çocuk durmadan çalışırlardı. </st><st c="397">Annesi sabahtan akşama midye dolma doldurur, babası da tezgâhını yüklenip Beyoğlu’na çıkardı. </st><st c="491">Elinden her iş gelirdi Osman’ın. </st><st c="524">Çıraklık müessesesinde bir markaydı. </st><st c="561">Çelimsiz, zayıf bedeniyle boyundan büyük araba lastiklerini taşır, tüpleri sırtlanır, oyunlarımızın fonunda oradan oraya koşturup arı gibi çalışırdı. </st><st c="711">Okulda da öğretmenlerin gözbebeğiydi. </st><st c="749">Ne yaramazlık bilirdi ne de tembellik. </st><st c="788">Bütün dersleri pekiyiydi. </st><st c="814">Sonunda edebiyat fakültesini bitirip öğretmen oldu ama şansı hiç yaver gitmedi, yıldızı şimdi olduğu gibi çocukken de yerlerdeydi.</st></span></p>
			<p><span><st c="944">Ben onun gibi değildim. </st><st c="969">Sünepelik bir yana çocukken herkesin parmakla gösterdiği başa bela bir güzelliğe sahiptim. </st><st c="1060">Gözümün yerli yerinde durduğu yıllardı. </st><st c="1100">Sadece gözüm değil, parıl parıl parlayan yıldızım da olması gerektiği yerdeydi. </st><st c="1180">Okulda da mahallede de bütün çocuklar etrafımda pervaneydi. </st><st c="1240">Belime kadar uzanan sarı saçlarım, iri mavi gözlerimle kara kuru mahallemizde nazar boncuğu gibi dolanırdım. </st><st c="1349">Bakkalın oğlu Efe bana âşıktı, veznedarın oğlu Burak ve şimdi yanı başımda direksiyon sallayan Osman da. </st><st c="1454">Şımarık değildim ama kibirliydim, kimseye dönüp pas vermezdim.</st></span></p>
			<p><span><st c="1516">Bir gün mahalleye bir film ekibi geldi. </st><st c="1557">Kasap Nuri’nin dükkânında deterjan reklamı çekeceklerdi. </st><st c="1614">Bütün mahalleli belki bir ünlü görürüz diye sıraya girdi. </st><st c="1672">Ama annemin ünlü görmek umurunda değildi. </st><st c="1714">O başka bir şeyin peşindeydi. </st><st c="1744">Hem bu ne rezillikti, hiç mi kamera görmemişlerdi? </st><st c="1795">Beni elimden tuttuğu gibi kalabalığı yardı ve herkesin şaşkın bakışları arasında çekimin yapıldığı kasaba girdi. </st><st c="1908">Yönetmen çekimi durdurdu. </st><st c="1934">Annem tüm sevimliliğiyle adamdan özür diledi. </st><st c="1980">Dalgınlığa gelmiş, çekimin devam ettiğini fark etmemişti. </st><st c="2038">Bu yalana kimse inanmadı ama annem yönetmenin kartını almak suretiyle amacına ulaştı.</st></span></p>
			<p><span><st c="2123">Ertesi gün annemle Eminönü’ne gittik. </st><st c="2162">Bana belinde kocaman kurdelesi olan yakası dantelli, lacivert kadife bir elbise aldı. </st><st c="2248">Ayağıma da siyah rugan ayakkabılar. </st><st c="2284">Babamın bin bir dil dökerek eve dönmeye ikna ettiği, yaklaşık iki yıldır günün büyük kısmını uyuyarak geçiren annem ilk defa mutlu görünüyordu. </st><st c="2428">Bana bakıp gülümsüyor, çok güzel olduğumu söyleyip duruyordu. </st><st c="2490">Televizyona çıkan çocukların hepsinden daha güzeldim. </st><st c="2544">Reklam filmlerinde fark edilir, ileride de “Çiçek Taksi” gibi bir dizide bile oynayabilirdim. </st><st c="2638">Neden olmasındı? </st><st c="2655">Eksiğim yok fazlam vardı. </st><st c="2681">Annem beni gözünde büyüttükçe ben küçülüyor, onu hayal kırıklığına uğratmaktan korkuyordum. </st><st c="2773">Bir hafta sonra üzerimde en güzel kıyafetlerim 38 derece ateşle deneme çekimlerindeydim. </st><st c="2862">Hiç şikâyet etmedim çünkü hayatımın hiçbir döneminde annemi böylesine mutlu görmedim. </st><st c="2948">Babam önce katiyen olmaz dedi. </st><st c="2979">Babaannem de “Bunun elinde orospu olur bu kız” diye söylendi. </st><st c="3041">Annem evi terk ettiğinde yemeden içmeden kesilen babam, annemin gözündeki kararlı bakışı görünce yumuşayıp cümlelerini yuvarladı. </st><st c="3171">Çünkü biliyordu giderse bir daha dönmeyeceğini, ekonomik özgürlüğünün elinden tutup film setlerinde gezdireceğini ve ileride ünlü bir oyuncu olduğumda annemin bana “Babam ben küçükken öldü” diye demeçler verdireceğini.</st></span></p>
			<p><span><st c="3389">Sonunda babamın ağzından girip burnundan çıktı ve “Bu şans insanın karşısına bir kez çıkar Hüseyin. </st><st c="3490">Anana uyup da kızın geleceğiyle oynama!” deyip babamı ikna etmeyi başardı. </st><st c="3565">Önce bir gofret reklamında oynadım. </st><st c="3601">Üç ay sonra da bir deterjan reklamında. </st><st c="3641">Dönüp dolaşıp aynı şeyi söylüyordu annem:</st></span></p>
			<p><span><st c="3682">“Aferin Ahu, kedi olalı bir fare tuttun.”</st></span></p>
			<p><span><st c="3724">Beni sevmesi, beni görmesi için ona tıpkı bir kedinin yakaladığı fareyi sahibine getirdiği gibi ganimetler vermem gerektiğini ilk o zaman anladım. </st><st c="3872">Kısacık ömrüm annemi mutlu etmeye çalışmakla geçmişti. </st><st c="3927">Nedense mutsuzluğundan hep kendimi sorumlu tutmuş, onun yüzünü güldürmek için hep bir şey yapmak zorunda olduğumu hissetmiştim. </st><st c="4055">Nasıl yapacağımı kestiremiyor, başarısız oldukça üzülüyor ve kendimi suçluyordum. </st><st c="4137">Ama artık biliyordum. </st><st c="4159">Ünlü olacaktım. </st><st c="4175">Annemi gururlandıracak, sadece ona değil, herkese sevdirecektim kendimi.</st></span></p>
			<p><span><st c="4247">Babam da annemdeki yaşam enerjisini gördükçe mutlu oluyordu. </st><st c="4309">Çünkü onun için hayat sadece annemden ibaretti. </st><st c="4357">O mutlu olsun yeterdi. </st><st c="4380">Ben mi? </st><st c="4388">Ben, babamın gözünde Ayten’i alanın yanında verilen tarak, kalem ya da dikiş setinden öteye gidemedim.</st></span></p>
			<p><span></span></p>
			<p><span><st c="4490">Babaannem, annemle uğraşmanın ona bir şey kazandırmadığını geç de olsa fark etmiş, anneme bulaşmadan olan biteni izlemekle yetiniyordu artık. </st><st c="4633">Çünkü ne zaman babamı doldurup annemin üzerine salsa evde kıyamet kopuyor, annem babama küsüyor, sonrasında pişman olan babam, annemin gönlünü almak için ona pahalı hediyeler alıyordu. </st><st c="4818">Bu duruma kuduran babaannem sonunda cimriliğinden vazgeçmişti babamı doldurmaktan. </st><st c="4901">Artık evde kavga gürültü bitmişti ama annem de babaannem de birbirlerinin canını acıtmaktan vazgeçmedi. </st><st c="5005">Mesela annemin en sevdiği ipek gömleği siyahlara karışır boyanır, rengi açılsın diye çamaşır suyuna basılır yırtılırdı. </st><st c="5125">Annem de artık paçavra olan ipek gömleğiyle evin tozunu alırken, babaannemin çeşmibülbül vazosu elinden kayıverir tuzla buz olurdu. </st><st c="5257">Vazoyu kırdığı gün babaannemin gözünün içine bakıp “Üçlemek lazım şimdi, nazar edenin gözü çıksın” deme suretiyle iki de kristal bardak kırmıştı. </st><st c="5403">Babaannem gıkını bile çıkarmadan annemi izlemekle yetindi ve sonunda büyük oynamaya karar verdi. </st><st c="5500">Gözünü annemin altın yumurtlayan tavuğuna, bana dikti.</st></span></p>
			<p><span><st c="5554">Bir cumartesi günüydü. </st><st c="5578">Annem ve babam alışverişe gitmişti. </st><st c="5614">Bense üzerinde muşamba örtü serili mutfak masasında oturmuş ödev yapıyordum. </st><st c="5691">Babaannem beni banyoya çağırdı. </st><st c="5723">İkiletmeden gittim yanına. </st><st c="5750">Banyonun zeminine eski bir çarşaf sermişti. </st><st c="5794">“Gir bakayım içeri deyip” beni çarşafın ortasına kadar çekti. </st><st c="5856">Ters giden bir şeyler olduğunu sezinlemiştim ama ürkek bir halde babaannemi takip etmekle yetindim. </st><st c="5956">Çamaşır makinesinin üzerinde duran teneke kutudan babamın bıyık makasını eline aldığında anladım. </st><st c="6054">Geri gitmek istedimse de kolumdan yakaladı beni. </st><st c="6103">“Babaanne ne olur yapma!” diye ağladım ama kıpırdayamadım. </st><st c="6162">Ne gözyaşlarımı umursadı ne de yakarışlarımı. </st><st c="6208">Ağlanacak ne vardı? </st><st c="6228">O benim iyiliğimi düşünüyor, hasta olmayayım diye yapıyordu. </st><st c="6289">Banyodan sonra ensem ıslak kalıyor, beni sürekli öksürtüyordu. </st><st c="6352">Kemikli parmaklarını makasa geçirdi. </st><st c="6389">“Kıpırdama yoksa makas bir yerine batar” dedi. </st><st c="6436">Teslim olmaktan başka çarem yoktu. </st><st c="6471">Makas enseme değdiğinde buz kesti bedenim. </st><st c="6514">Yere düşen ilk sarı bukleyi gördüğümde karnıma bir ağrı saplandı. </st><st c="6580">Çünkü biliyordum babaannem makası şıkırdattıkça saçlarımı değil, annemle bağımı kesiyor ve bundan tarifsiz bir haz duyuyordu.</st></span></p>
		</div>
	<div id="charCountTotal" value="6705"></div></body>
</html>
