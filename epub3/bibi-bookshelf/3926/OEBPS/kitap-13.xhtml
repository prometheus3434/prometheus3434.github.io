<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-13</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-10" xml:lang="tr-TR"><st c="0">Sen Onu Yetmişlik Yap Dayı</st></p>
			<p><span><st c="27">Osman otel odamızın kapısına geldiğinde saat akşam yediye yaklaşıyordu. </st><st c="100">Bir örnek ay dedeli ve ayıcıklı geceliklerimizle Melek’le beni karşısında gördüğünde hiç beklemediği bu fotoğraf karşısında boş gözlerle bize bakıp “Şaka mısınız siz?” diye sordu.</st></span></p>
			<p><span><st c="279">“Efendim?”</st></span></p>
			<p><span><st c="290">“Gecelikleri diyorum. </st><st c="313">Komik olmuş böyle ikiniz de fayton atı gibi giyinince. </st><st c="368">Otelden mi verdiler?”</st></span></p>
			<p><span><st c="389">“Ne münasebet gidip kendimiz aldık.”</st></span></p>
			<p><span><st c="426">“Nereden?”</st></span></p>
			<p><span><st c="437">“E alışveriş merkezinden.”</st></span></p>
			<p><span><st c="464">“Ne ara alışveriş merkezi buldunuz da gittiniz?”</st></span></p>
			<p><span><st c="513">Yüzündeki gevşek gülümseme sinirime dokunmaya başlamıştı. </st><st c="572">Terslenerek, “Ben anlamadım sorguya çekmek için mi geldin kapıya? </st><st c="638">Gittik aldık işte bir şeyler Allah Allah!” dedim.</st></span></p>
			<p><span><st c="687">“Tamam canım üstünüzde paralansın. </st><st c="723">Ben acıktım da siz ne durumdasınız diye sormaya geldim” derken hâlâ gözucuyla ikimize bakıp gülmemek için kendini zor tuttuğunu fark edebiliyordum.</st></span></p>
			<p><span><st c="870">“Açız!” dedim sinirle.</st></span></p>
			<p><span><st c="893">“İyi tamam aşağıda bekliyorum o zaman” deyip bize son bir bakış attı.</st></span></p>
			<p><span><st c="963">“Bu arada ceketi alabilir miyim?”</st></span></p>
			<p><span><st c="997">Kısa bir an göz göze geldik. </st><st c="1027">Hemen ardından dolabı açtım ve ceketi askıdan alıp Osman’a uzattım. </st><st c="1095">Ceketi aldığı gibi fark etti içindeki eksikliği. </st><st c="1144">Ceplerini karıştırma zahmetinde bile bulunmadan elini uzattı.</st></span></p>
			<p><span><st c="1205">“İçindeki emaneti de alayım lütfen.”</st></span></p>
			<p><span><st c="1242">“Onu veremem. </st><st c="1257">Kusura bakma.”</st></span></p>
			<p><span><st c="1271">“Ne demek veremem?” deyip güldü, hemen ardından ciddileşip “Hadi Ahu, canımı sıkma da ver şunu” dedi.</st></span></p>
			<p><span><st c="1373">“Ya Allah Allah! </st><st c="1391">Kovboy musun polis misin? </st><st c="1417">Şimdi burada yemeğe giderken niye ihtiyacın olsun ki böyle bir şeye?”</st></span></p>
			<p><span><st c="1486">İç geçirip kafasını uzatıp yatakta bağdaş kurmuş televizyon izleyen Melek’e baktı. </st><st c="1570">“Merak etme kasada kilitli. </st><st c="1598">Söz veriyorum Alanya’ya varınca veririm sana.”</st></span></p>
			<p><span><st c="1644">“Saçmalıyorsun gerçekten. </st><st c="1671">Çocuk musun sen?”</st></span></p>
			<p><span><st c="1688">“Lütfen Osman!” derken sesim de bakışlarım da değişmişti.</st></span></p>
			<p><span><st c="1746">Uzun uzun baktı yüzüme.</st></span></p>
			<p><span><st c="1770">“Peki, aşağıda bekliyorum” dedikten sonra parmağına taktığı ceketini omzuna atıp yaylana yaylana gitti. </st><st c="1875">Açıkçası Osman’ı bu kadar kolay ikna etmeyi ummuyordum. </st><st c="1931">Bu çocuğun üzerindeki ölü toprağı yavaş yavaş kalkıyor muydu yoksa bana mı öyle geliyordu?</st></span></p>
			<p><span><st c="2021">Tuvalette üstümü giyinip dışarı çıktığımda Melek hâlâ geceliğiyle yatakta oturuyordu.</st></span></p>
			<p><span><st c="2107">“E hani giyinmemişsin?”</st></span></p>
			<p><span><st c="2131">“Abla ben gelmesem.”</st></span></p>
			<p><span><st c="2152">“E acıkmadın mı?”</st></span></p>
			<p><span><st c="2170">“Acıkmadım. </st><st c="2183">Hem oda çok güzel. </st><st c="2202">Televizyon da var.”</st></span></p>
			<p><span><st c="2221">Aslında Melek’i odada yalnız bırakmak pek işime gelmiyordu. </st><st c="2282">Hoş, kasayı da yerinden söküp götürecek hali yoktu ya. </st><st c="2337">Belli ki ayağını uzatıp bir günlüğüne de olsa bu lüksü sonuna kadar yaşamak istiyordu. </st><st c="2424">En kötü kaçardı, o da canıma cakcaktı. </st><st c="2463">Polise de gitse kime neyi kanıtlardı?</st></span></p>
			<p><span><st c="2500">“İyi madem. </st><st c="2513">Ama sakın ortalıkta dolanma. </st><st c="2542">Kapıyı da kimselere açma.”</st></span></p>
			<p><span><st c="2568">Aynanın karşısına geçip bileğimden çıkardığım lastik tokayla saçlarımı toplayacakken Melek bana bakıp “Keşke toplamasan. </st><st c="2690">Açık daha güzel” dedi. </st><st c="2713">Ne yalan söyleyeyim sarı dalgalı saçlarım omuzlarıma döküldüğünde ben de kendimi beğeniyordum ama galiba fazla göze batmak istemediğimden saçlarımı sıkı sıkıya tepemde toplamayı tercih ediyordum. </st><st c="2909">Allah muhafaza birileri sarı saçlarımın dalgasına kapılıp yüzüme bakar da olmayan gözümün boşluğunda boğulup kalbimi kırar diye korkuyordum galiba. </st><st c="3057">Bir tek Ali’nin emlakçıyı kapatıp ağır ağır merdivenleri tırmandığı saatte, çöpü kapıya koyarken salıveriyordum saçlarımı. </st><st c="3180">Torbayı bağlamak için eğiliyor, çöpe değmesin diye elimin tersiyle bir sağ yana bir sol yana savuruyordum saçlarımı ama nafile. </st><st c="3308">Ali benim kör gözümün boşluğunda boğulamayacak kadar meşguldü. </st><st c="3371">Hep dertli hep tasalı. </st><st c="3394">Kafasında bin bir düşünce merdivenleri tırmanırken bırak açtığım saçlarımı beni bile fark etmiyor, “İyi akşamlar...” diyen titrek sesimi dahi duymuyordu. </st><st c="3548">Ali aklıma düştüğünde kalbime bir ağrı saplanıyordu. </st><st c="3601">Ah Ali şimdi kim bilir hangi metal yatakta, hangi adli tıp uzmanın elinde parça pinçik ediliyordu.</st></span></p>
			<p><span><st c="3699">Tek başıma lobiye indiğimde asansöre binip geri kaçmak istedim. </st><st c="3764">Mahşer yeri gibiydi resepsiyon. </st><st c="3796">Lüle lüle yaptıkları favorileri yanaklarını süsleyen pullu payetli kadınlar, saten kravatlı adamlar. </st><st c="3897">Oradan oraya koşuşturan ana babalarının kopyaları takım elbiseli oğlanlar, büyümüş de küçülmüş kızlar başımı döndürdü. </st><st c="4016">Alkışlar eşliğinde içeri giren gelinle damat da bu kalabalığa tuz biber ekti. </st><st c="4094">Bir düğünümüz eksikti. </st><st c="4117">Şimdi bunlar bütün gece davulunu zurnanın dibine vurur bize sabahı ettirmezlerdi. </st><st c="4199">Osman da kalabalıktan bunalmış kendini dışarı atmıştı.</st></span></p>
			<p><span><st c="4253">Beni tek başına beklemediğinden etrafa bir göz atıp, “Melek yok mu?” diye sordu.</st></span></p>
			<p><span><st c="4334">“Aç değilmiş. </st><st c="4349">Odada oturmak istedi.”</st></span></p>
			<p><span><st c="4371">“Bilmediği yer, korkmaz mı tek başına?”</st></span></p>
			<p><span><st c="4411">Gözlerimi devirip alaylı bir gülümsemeyle baktım Osman’a:</st></span></p>
			<p><span><st c="4469">“Melek?”</st></span></p>
			<p><span><st c="4478">“O da doğru, seni beni cebinden çıkartır mübarek” deyip güldükten sonra kafasıyla karşı sokağı işaret etti.</st></span></p>
			<p><span><st c="4586">“İleride bir kebapçı varmış uyar mı sana?”</st></span></p>
			<p><span><st c="4629">Kıymayla olan teşrikimesaimden sonra et görmek istemiyordum ama fazla seçeneğimiz olmadığını düşünüp, “Olur...” dedim.</st></span></p>
			<p><span><st c="4748">Sokaklarda kimsecikler yoktu. </st><st c="4779">Sanki bütün ilçe bizim oteldeki halaya girmiş bir Allah’ın kulu kalmamıştı etrafta. </st><st c="4863">Yol boyunca gördüğümüz tek canlı minnacık yavrusunu dişlerinin arasına kıstırmış güvenli bir delik arayan sarmandı. </st><st c="4979">Bizi görünce bir an paniklemiş sonra da fişek gibi yavrusuyla birlikte bir apartmanın kömürlüğünden içeri atlayıvermişti.</st></span></p>
			<p><span></span></p>
			<p><span><st c="5100">Duvarları lambri kaplı kebapçı da sokaklar gibi bomboştu. </st><st c="5159">Bıyıkları nikotinden sararmış elli yaşlarında bir garson yukarıda asılı duran televizyona gözünü dikmiş haber bültenini izliyordu. </st><st c="5290">Bizi görünce televizyonu kapattı. </st><st c="5324">İsteksizce yanımıza geldi. </st><st c="5351">Ters duran servis tabaklarımızı açtıktan sonra bardaklarımıza su doldurdu. </st><st c="5426">Belli ki o gün erken eve gitmesine engel teşkil ettiğimizden biraz canı sıkılmıştı. </st><st c="5510">Yüzümüze bile bakmadan bir çırpıda mönüyü ezbere söylemeye başladı. </st><st c="5578">Adamın söylediklerini aklımızda tutamadığımızdan Osman “Dayı sen ortaya karışık bir şeyler hazırla işte” deme suretiyle garsonu da bizi de kurtardı. </st><st c="5727">Garson mutfağa yönelmişti ki şeytan dürttü beni. </st><st c="5776">Belki de babaannem bana selam göndermişti. </st><st c="5819">Garsonun arkasından seslendim ve ölmüşlerin ruhuna bir otuz beşlik sipariş ettim. </st><st c="5901">Osman da en az garson kadar şaşırmıştı bu isteğime. </st><st c="5953">Kısa bir an durup bana baktıktan sonra garsona döndü ve “Sen onu yetmişlik yap dayı” diyerek gecenin fitilini ateşledi.</st></span></p>
			<p><span><st c="6072">“Tek mi duble mi?” diye sordu Osman. </st><st c="6110">Fark etmez dedim. </st><st c="6128">Üzerinde Boğaz çizimi olan rakı kadehinde, köprünün ayağında müsait bir yerde durmayı uygun gördü Osman. </st><st c="6233">Su koyacaktı istemedim. </st><st c="6257">“Sadece iki buz” dedim. </st><st c="6281">Kısa bir an şaşkınlıkla süzdü beni. </st><st c="6317">Ardından dayanamayıp, “Sert çıktın” dedi.</st></span></p>
			<p><span><st c="6358">Nereden bilecekti dertlerimi, günahlarımı sulandırmayıp bir yudumda unutmak istediğimi? </st><st c="6447">Yalandan gülümsemekle yetindim. </st><st c="6479">İkimiz de bir süre hiç konuşmadan kadehlerimizi tokuşturup karanlık sokağı seyre daldık. </st><st c="6568">Anasonun tadı ağzımın içini kaplarken kokusu beynimin derinliklerinde kimsenin bilmediği görmediği bir anıya sürükledi beni.</st></span></p>
			<p><span></span></p>
			<p><span><st c="6692">***</st></span></p>
			<p><span><st c="6696">Geçtiğimiz kıştı. </st><st c="6715">Sabahın ikisinde su içmeye kalktığımda kapının önündeki patırtıyı duyup hırsız korkusuna kapının kilidini kontrole gitmiştim. </st><st c="6841">Kapı deliğinden baktığımda gördüm Ali’yi. </st><st c="6883">Bir omzunu duvara yaslamış, ağır ağır merdivenleri çıkmaya çalışıyordu. </st><st c="6955">Bir iki sendeleyince düşecek diye korkup kapıyı açtım. </st><st c="7010">Diz yapmış gri eşofmanımla karşısına çıkmam hiç iyi olmamıştı ama o kadar sarhoştu ki kesin sabaha hatırlamazdı. </st><st c="7123">Ayık kafa beni görmeyen Ali nasıl olduysa sarhoş kafa beni fark etmişti. </st><st c="7196">“Ooo Ahu Hanımlar da buradaymış” diyerek beni selamlamak için reverans yapmak istedi ama başını öne eğdiğinde dengesini kaybedip iki seksen ayaklarımın dibine uzanıverdi. </st><st c="7367">O an bana bir güç geldi. </st><st c="7392">Dağ gibi adamı bir hamlede kaldırıp kolunu omzuma attığım gibi usulca kapıyı kapattım ve başladım merdivenleri çıkmaya. </st><st c="7512">Ali’nin dairesinin önüne geldiğimizde Ali anahtarını çıkartıp bana uzattı. </st><st c="7587">Kapıyı açıp onu içeri sokacakken duvara yaslanıp uzun uzun süzdü beni.</st></span></p>
			<p><span><st c="7657">“Sen aslında iyi bir kızsın Ahu, millet göt olmuş, sen sen ol ite köpeğe bulaşma” diye kendi üslubunca teşekkürlerini sundu. </st><st c="7783">Kendini kaba et kategorisine mi yoksa it köpek bandına mı uygun gördüğünü çıkaramasam da beni kendinden korumaya çalıştığını anlamıştım. </st><st c="7920">Ama bilmediği bir şey vardı. </st><st c="7949">Ben gözümü çoktan karartmıştım.</st></span></p>
			<p><span><st c="7980">Otuz yaşına yaklaşmama rağmen gönül ilişkileri konusunda oldukça zayıftım. </st><st c="8056">Bir iki flört dışında gönlümü de kimseye kaptırmamıştım. </st><st c="8113">Sanırım hayatta kimseyi sevmemenin verdiği bir kalp sakatlığıydı benimkisi. </st><st c="8189">Ne sevmeyi biliyordu kalbim ne de sevilmeyi. </st><st c="8234">Sonunda da kullanmaya kullanmaya bedenim onu gereksiz bulmuş olacak ki kalbimi felç etti. </st><st c="8324">Hoş zaten istesem de kiminle nerede tanışacaktım? </st><st c="8374">Galiba ben kendimi de başkalarıyla tanıştıracak kadar çok sevmiyor, kendime kefil olamıyordum. </st><st c="8469">Ama Ali başkaydı. </st><st c="8487">Ona hissettiğim şey aşktan daha anlamlıydı. </st><st c="8531">İçimdeki isyanın, bastırdığım tüm duyguların vanasını açacak güç sanki bir tek onda vardı. </st><st c="8622">Onun bu tekinsiz halleri korkutmak bir yana mıknatıs gibi beni kendine çekiyordu.</st></span></p>
			<p><span><st c="8703">Ev, bekâr bir adam için fazlasıyla düzenliydi. </st><st c="8751">Demek giyimine kuşamına gösterdiği özeni evine de gösteriyordu Ali. </st><st c="8819">Kendini koltuğa bırakıp elini yastığa vurup beni yanına çağırdı. </st><st c="8884">Tereddüt etmeden oturdum yanına. </st><st c="8917">Telefonuna uzanıp bir şarkı açtı. </st><st c="8951">Ebru Gündeş “Ben yoruldum hayat, gelme üstüme, diz çöktüm dünyanın namert yüzüne” diye şarkıya girince “Hey yavrum hey!” diye küçük bir nara attı. </st><st c="9098">Sonra da içeri gidip bir şişe Kulüp rakısı iki de çay bardağıyla yanıma geldi.</st></span></p>
			<p><span><st c="9176">“Bu gece içeceğiz Ahu Hanım!”</st></span></p>
			<p><span><st c="9206">İtiraz etmeden doldurduğu bardağı elinden aldım ve tıpkı onun gibi susuz buzsuz içmeye başladım. </st><st c="9304">Ali’nin ateşi mi yoksa sıcak rakı mı içimi daha çok yaktı emin değilim ama bütün bedenim alev aldı. </st><st c="9404">Şarkı bitti. </st><st c="9417">Ali telefonu bana uzatıp “Şimdi sen seç bir tane” dedi. </st><st c="9473">Telefonu elime aldım. </st><st c="9495">Ben şarkımı seçerken Ali biten içkilerimizi yeniledi. </st><st c="9549">Önce kemanlar duyuldu, üflemeliler kulağımıza çalındıktan hemen sonra sıra kanuna geldi. </st><st c="9638">Ali anlamıştı şarkıyı, gözlerimin içine dikti gözlerini. </st><st c="9695">Ben bittim ama şarkının girişi bitmek bilmedi. </st><st c="9742">Sonunda Ebru Gündeş gürül gürül sesiyle şarkıya girdi ve “Kalbimdeki derdine derman olmaya geldim, sakın artık üzülme sende kalmaya geldim” diyerek ağzımdaki baklayı çıkarıverdi. </st><st c="9921">Ali kadehini kadehime vurdu. </st><st c="9950">Artık elim kolum tutmuyordu. </st><st c="9979">Bir dikişte bitirdim kadehimi. </st><st c="10010">Ali de beni takip etti. </st><st c="10034">Beni kendine çekip elini yüzümde gezdirdi. </st><st c="10077">Şarkı bitti. </st><st c="10090">Ev şimdi çok sessizdi. </st><st c="10113">Uzun uzun olmayan gözüme baktı, sonra yüzünü yüzüme yaklaştırdı. </st></span><span><st c="10178">Bıyıklarını dudaklarımda hissettim. </st><st c="10214">Nefesinin anasonla karışık nikotin kokusu içtiğim iki kadeh sek rakıdan daha sert geldi. </st><st c="10303">Beni kendine çekip koltuğa uzandı. </st><st c="10338">Kafamı göğsüne yasladı. </st><st c="10362">Usul usul saçlarımı okşarken parmakları yavaş yavaş hareketsiz kaldı. </st><st c="10432">Sadece birkaç dakika içinde Ebru Gündeş’in gürül gürül sesinin yerini Ali’nin yeri göğü inleten horlaması aldı. </st><st c="10544">Bir iki saniye kıpırtısız yattım göğsünde. </st><st c="10587">Önce ter bastı sonra midem bulanmaya başladı. </st><st c="10633">Rakı değil beni Ali çarptı. </st><st c="10661">Yanından kalkıp koltuğun köşesinde duran battaniyeyi üzerine örttüm. </st><st c="10730">Bir süre öylece oturup Ali’yi izledim, ardından da parmaklarımın ucunda yürüyerek evden çıktım. </st><st c="10826">Bizim dairenin önüne geldiğimde anahtarımı yanıma almadığımı hatırladım. </st><st c="10899">Gerisingeriye yukarı çıktım. </st><st c="10928">Defalarca zile bastım ama Ali’yi uyandıramadım. </st><st c="10976">Saman alevi gibi parlayan cesaretim beni terk ederken özgüvenimi de yaktı, yıktı, kül edip beni terk etti. </st><st c="11083">Apartmanın soğuk taş merdivenlerine kıvrıldım. </st><st c="11130">Sızmışım.</st></span><span></span></p>
			<p><span><st c="11139">Sokağa giren ekmek kamyonunun sesine uyanıp dışarı çıktım. </st><st c="11199">Bakkalın önüne bırakılan kasalardan bir ekmek alıp kapıyı çaldım. </st><st c="11265">Babaannemin sorularını cevapsız bırakıp kendimi odaya kapattım. </st><st c="11329">Bir iki gün sonra Ali merdivenleri çıkarken çöpü çıkarttım ve onu görünce anladım. </st><st c="11412">Ali sehpasında duran boş bardağın sahibini belli ki hatırlamıyor, bardağa kimin dudağının değdiğini de pek umursamıyordu.</st></span></p>
			<p><span></span></p>
			<p><span><st c="11533">***</st></span></p>
			<p><span></span></p>
			<p><span><st c="11537">Ben kendi düşüncelerime dalmış dertli dertli çatalımla haydariye yollar çizerken yüzümdeki ifade Osman’ı endişelendirmiş olacak ki “İyi misin sen?” diye sordu. </st><st c="11698">Kafamı hayır manasında iki yana sallayıp Osman’a baktım.</st></span></p>
			<p><span><st c="11754">“Ya sen? </st><st c="11764">Sen iyi misin?”</st></span></p>
			<p><span><st c="11779">“Benim normalim kötü zaten. </st><st c="11808">O yüzden Allah bereket versin en azından rakı içip kafamı dağıtıyorum buna da şükür” dedi. </st><st c="11899">Ardından da sinirleri bozulduğu belli gülmeye başladı.</st></span></p>
			<p><span><st c="11953">“Komik olan ne?”</st></span></p>
			<p><span><st c="11970">“Halimize bak.”</st></span></p>
			<p><span><st c="11986">“Ne varmış halimizde?”</st></span></p>
			<p><span><st c="12009">“Ne mi var? </st><st c="12022">Mesela otel odasında bıraktığımız on iki yaşında bir çocuk var. </st><st c="12086">Sonra o çocuğun arkamızdan silah sıkan azılı bir amcası var. </st><st c="12147">Kanun var hukuk var. </st><st c="12168">Çocuk kaçırmaktan aranma ihtimalimiz var.”</st></span></p>
			<p><span><st c="12210">“Amcasının polise gideceğini hiç sanmıyorum. </st><st c="12256">Hem yarın arabayı alırsak akşama kalmaz annesine teslim ederiz Melek’i.”</st></span></p>
			<p><span><st c="12328">“Çok rahatsın.”</st></span></p>
			<p><span><st c="12344">“Sen de fazla karamsarsın.”</st></span></p>
			<p><span><st c="12372">“Karamsar mı? </st><st c="12387">Bence gayet iyi idare ediyorum.” Masaya doğru eğilip yüzünü bana yaklaştırdıktan sonra sitemkâr bir ifadeyle, “Bilmiyorum farkında mısın ama ölü olmam gereken bir zaman diliminde, hiç bilmediğim bir şehirde, seninle oturmuş rakı içiyorum” dedi.</st></span></p>
			<p><span><st c="12631">“Gerçekten benimle rakı içmek yerine ölü olmayı mı tercih ederdin?”</st></span></p>
			<p><span><st c="12699">“Alınma ama evet” derken gülüşü dudak kenarlarından kanatlanıp uçuverdi.</st></span></p>
			<p><span><st c="12772">“Yok canım ne alınacağım?” desem de aslında biraz bozulmuştum.</st></span></p>
			<p><span></span></p>
			<p><span><st c="12835">“Siz arabaya gelmeseydiniz şimdiye her şey bitmiş olacaktı.” Dertli dertli gözlerimin içine baktı.</st></span></p>
			<p><span><st c="12934">“Kendini öldürmek ne kadar zor biliyor musun? </st><st c="12981">Silahın emniyet kilidini açıp namluyu ağzına sokmak, o metalin tadını alınca öğürmek, başparmağını tetiğe takmak ve dakikalarca o halde beklemek. </st><st c="13127">Hazırdım. </st><st c="13137">Cesaretimi toplamıştım. </st><st c="13161">Şimdi hop sil baştan.”</st></span></p>
			<p><span><st c="13183">“İntihar mektubu yazdın mı?”</st></span></p>
			<p><span><st c="13212">“Yok hiç aklıma gelmedi. </st><st c="13238">Gelseydi de yazmazdım zaten. </st><st c="13267">Bana ne arkamdan ne düşünürlerse düşünsünler. </st><st c="13313">Ölü olmanın en güzel tarafı, artık milletin ne düşündüğünü düşünmeyecek olmak bence.”</st></span></p>
			<p><span><st c="13398">“Ölmeden olmaz mı? </st><st c="13418">Kimseyi düşünmeden, önemsemeden. </st><st c="13451">Sadece kendin için yaşanmaz mı?”</st></span></p>
			<p><span><st c="13483">“Olur tabii ama yavan olur. </st><st c="13512">Sen yapabilir misin?”</st></span></p>
			<p><span><st c="13533">“Çabalıyorum. </st><st c="13548">Bence sen de deneyebilirsin.”</st></span></p>
			<p><span><st c="13577">Kafasını iki yana sallayıp, “Yaşamak tamzamanlı kölelik, angarya, sanki ayaklarımın her gün geri geri gittiği, hiçbir zaman yapmak istemediğim bir iş gibi. </st><st c="13734">Bu hep böyleydi, hiçbir zaman da değişmedi. </st><st c="13778">Hayatıma giren herkes parça parça yedi beni. </st><st c="13823">Her gün bir yerim eksik uyanmaktan sıkıldım, yoruldum. </st><st c="13878">Ben istifa ediyorum. </st><st c="13899">Doğdu Osman/Yaşadı Osman/Öldü Osman/İlahi Osman...” deyip gülümsedi.</st></span></p>
			<p><span><st c="13967">“Ümit değil miydi o?” dedikten sonra göz kırptım gören gözümle. </st><st c="14032">Ergenliğim Ümit Yaşar Oğuzcan şiirlerini okuyarak geçmişti. </st><st c="14092">Bu da en sevdiklerimden biriydi. </st><st c="14125">Kafası iyiden iyiye güzelleşen Osman “Ama çok güzel dememiş mi?” deyip rakısından bir yudum alıp uzun uzun baktı karanlık sokağa. </st><st c="14255">Ne kadar da net ve kararlıydı. </st><st c="14286">Sallanıp yuvarlanmadan, ağlayıp sızlamadan nasıl da güzel anlatmıştı derdini. </st><st c="14364">Kadehini kadehime vurdu. </st><st c="14389">Rakımı içmeden önce kadehim havada yüzüne baktım.</st></span></p>
			<p><span><st c="14438">“Yani diyorsun ki eksile eksile ölmek, yok olmayı beklemek yerine yekpare gitmek istiyorum eninde sonunda gideceğim yere.”</st></span></p>
			<p><span><st c="14561">Hoşuna gittiği belli gülümsedi. </st><st c="14594">“Şiir gibi oldu bu.”</st></span></p>
			<p><span><st c="14614">“Şiir zaten...” deyip gülümsedim.</st></span></p>
			<p><span><st c="14648">“Güzelmiş. </st><st c="14660">Kimin?”</st></span></p>
			<p><span><st c="14667">“Benim.”</st></span></p>
			<p><span><st c="14676">“Şiir yazdığını bilmiyordum.”</st></span></p>
			<p><span><st c="14706">“Hakkımda ne biliyorsun ki?”</st></span></p>
			<p><span><st c="14735">Meydan okurcasına baktı yüzüme:</st></span></p>
			<p><span><st c="14767">“Çok değil, sadece her sabah sekizde bakkaldan ekmek aldığını, pazartesileri pastanede çıkan talaş böreğine bayıldığını, pencerenin önünde tek ayaklı bir martı beslediğini, bir de mutsuz ve yalnız bir hayat yaşadığını” dedi ve sustu.</st></span></p>
			<p><span><st c="15001">Acınası hayatım Osman’ın ağzından masaya dökülürken boğazıma bir yumru oturdu. </st><st c="15081">Dondurmalı salep hissi bırakmıştı söyledikleri. </st><st c="15129">Birisi tarafından önemsendiğimi hissetmek içimi ısıtırken, gözüme sokulan zavallı hayatım yüzünden kalbim buz kesmişti. </st><st c="15249">Bu kadarcıktım işte. </st><st c="15270">Ne bir eksik ne bir fazla. </st><st c="15297">“Hayır mutsuz değilim! </st><st c="15320">Yalnız hiç değilim!” diye savunmaya geçmek istesem de sustum. </st><st c="15382">Çünkü ikimiz de biliyorduk gerçekleri. </st><st c="15421">Şu an hayattaki tek motivasyonumun anneme verdiğim helalliği geri almak olduğunu, onu da peşimden bu yüzden sürüklediğimi bilseydi herhalde garsondan benim için bir büyük daha isterdi. </st><st c="15606">Osman ne kadar sarsıldığımı fark etmiş olacak ki ağır havayı dağıtmak için “Ama şiir yazdığını atlamışım” deyip gülümsedi. </st><st c="15729">Sanki allak bullak olan, göğüskafesine bir fil oturan ben değilmişim gibi omuz silktim.</st></span></p>
			<p><span><st c="15816">“Neyse işte, bir ara heves etmiştim ama her şeyin olduğu gibi onun da sonunu getiremedim.”</st></span></p>
			<p><span><st c="15907">“Gerçekten bu hayatta sana keyif veren hiçbir şey yok mu?”</st></span></p>
			<p><span><st c="15966">“Galiba yanlış yapmaktansa hiçbir şey yapmamayı tercih ediyorum.”</st></span></p>
			<p><span><st c="16032">Cevabım onu tatmin etmemiş olacak ki hayal kırıklığıyla “Hayatta tıngır mıngır yol almaktansa tozu dumana katmaya tercih ederim” dedi.</st></span></p>
			<p><span><st c="16167">Yine kendine tepelik bir yer bulmuş üstten üstten konuşuyordu benimle. </st><st c="16239">Dayanamadım ve sordum.</st></span></p>
			<p><span><st c="16261">“Bu tozu dumana katmış halin mi?”</st></span></p>
			<p><span><st c="16295">Dişlerini sıkıp sinirli bir ifadeyle gülümsedi.</st></span></p>
			<p><span><st c="16343">“Biliyor musun? </st><st c="16360">Dilin kaktüs gibi iğneli.”</st></span></p>
			<p><span><st c="16386">Aslında insanları incitmek pek huyum değildir. </st><st c="16434">İyi kalpli olduğumdan değil, karşılık vermelerinden korktuğumdan. </st><st c="16500">Genelde yüze gelemem. </st><st c="16522">İnsanların yüzüne güler, içimden sayar söverim ama babaannem gittiğinden beri değiştim. </st><st c="16610">Sanki onun dilindeki kaktüs benim ağzımın içinde bitiverdi. </st><st c="16670">O da böyleydi. </st><st c="16685">El âleme bata çıka dönerdi ağzının içinde dili. </st><st c="16733">İçimden küçük bir Naciye yükseldi ve mahzun mahzun yüzüme bakan Osman’a “Sen bir de kalbimi gör” deyiverdi.</st></span></p>
			<p><span><st c="16840">Ben de en az Osman kadar şaşkındım bu söylediğime. </st><st c="16892">Bu kadarını beklemiyor olacak ki, tam rakısını içecekken bir süre öylece kalıp gözlerini gözlerime dikti. </st><st c="16998">Alkolün etkisiyle bakışları gevşemişti.</st></span><span></span></p>
			<p><span><st c="17037">“Onu yıllar önce gördüm zaten. </st><st c="17069">Dikenlerini ayıklamam uzun zaman aldı” dedikten sonra kadehinde kalan rakının hepsini bir dikişte bitirdi.</st></span></p>
			<p><span><st c="17175">Kabul, biraz yüzsüzlük etmiştim ama yine de kuyruğumu dik tutup, fazla eğilip bükülmeden karşılık verdim.</st></span></p>
			<p><span><st c="17281">“Niyetim seni okula rezil etmek değildi. </st><st c="17323">Özür dilerim ama çocuktum.”</st></span><span></span></p>
			<p><span><st c="17350">“Ne mutlu sana. </st><st c="17367">Ben o günden sonra bir on yaş büyüyüp doğduğuma pişman oldum.”</st></span></p>
			<p><span><st c="17429">Giderayak derdini tasasını benim üzerime yıkma çabası sinirime </st></span><span><st c="17493">dokunmuştu.</st></span><span></span></p>
			<p><span><st c="17504">“Biraz abartmıyor musun? </st><st c="17530">Hayatta daha büyük trajediler de var.”</st></span></p>
			<p><span><st c="17568">“Masumiyetini kaybedip, kötü bir insana dönüşmek yeterince trajik değil mi sence?”</st></span></p>
			<p><span><st c="17651">“Benim yüzünden mi kaybettin masumiyetini?”</st></span></p>
			<p><span><st c="17695">Osman bir an donup kaldı. </st><st c="17722">Sanki ilk defa görüyormuşçasına yüzüme baktı. </st><st c="17768">Belli ki verecek cevap bulamamıştı. </st><st c="17804">Gülümseyerek baktım yüzüne.</st></span></p>
			<p><span><st c="17831">“Hayatta kalmak için hepimiz birilerine kötülük ediyoruz. </st><st c="17890">Ama büyük ama küçük. </st><st c="17911">Kaplan ceylanı, kedi fareyi yedi diye adının kötüye çıktığını duydun mu hiç? </st><st c="17988">Ya da bir dişi için kavga eden iki ayının ben ne yapıyorum diye hayatı sorguladığını? </st><st c="18074">Bence bizim sorunumuz bu. </st><st c="18100">İçgüdülerimizi hiçe sayıp olmadığımız kadar erdemli davranmaya çalışıyoruz. </st><st c="18176">Kendini açık etmeyenler iyi, kamufle olmayı beceremeyenler de kötü oluyor. </st><st c="18251">Yani bana sorarsan sen bu işleri fazla kafaya takıp başkalarından çok kendine kötülük ediyorsun.”</st></span></p>
			<p><span><st c="18348">Rakısından koca bir yudum alıp yüzünü buruşturdu.</st></span></p>
			<p><span><st c="18398">“Bilmiyorsun.”</st></span></p>
			<p><span><st c="18413">“Anlatırsan dinlerim.”</st></span></p>
			<p><span><st c="18436">Uzun uzun gözlerime baktı. </st><st c="18464">Belli ki bir şey saklıyordu ve sakladığı her neyse giderayak söyleyip rahatlamak istiyordu. </st><st c="18556">Bir an anlatacakmış gibi bana doğru eğildi, sonra da vazgeçtiği belli arkasına yaslandı.</st></span></p>
			<p><span><st c="18644">“Bir gün anlatacağım Ahu ama şimdi değil” dedikten sonra derin bir iç geçirip boşalan kadehimi eline aldı.</st></span></p>
			<p><span><st c="18751">“Bir tane daha?”</st></span></p>
			<p><span><st c="18768">Kafam da rakının tadı da her geçen dakika güzelleşiyordu sanki. </st><st c="18833">Başlarda boğazımdan zor geçen rakı içtikçe bal gibi tatlı olmaya başlamıştı. </st><st c="18910">Hiç konuşmadan kadehimi uzattım. </st><st c="18943">Zaten içmeyip de ne yapacaktık? </st><st c="18975">En kötü gecenin sonunda birbirimize sarılıp salya sümük ağlardık.</st></span></p>
			<p><span><st c="19040">Osman, kadehini kaldırıp, “Eee şimdi neye içiyoruz?” diye sordu.</st></span><span></span></p>
			<p><span><st c="19105">“Gidenlere ve gözü yolda olanlara” deyip kadehimi Osman’ınkine vurdum.</st></span></p>
			<p><span><st c="19176">Osman hayatın sırrını verecekmiş gibi ciddi bir ifadeyle yüzüme bakıp, “Biliyor musun? </st><st c="19264">Şu an burada oturmuş seninle kadeh tokuştururken kendimi jübilesini yapıp tekrar sahneye çıkan Adnan Şenses gibi hissediyorum” dedi.</st></span></p>
			<p><span><st c="19396">Bu lafın üzerine yay gibi olan sinirim boşalmış, attığım kahkahanın şiddetiyle içtiğim rakı burnumdan gelmişti. </st><st c="19509">Ben güldükçe o da gülüyordu kendi söylediğine. </st><st c="19556">Biraz sakinleyip yüzüne baktım ve tüm içtenliğimle, “Yazık olacak” dedim.</st></span></p>
			<p><span><st c="19629">Osman keyifle rakısını kafasına dikti.</st></span></p>
			<p><span><st c="19668">“İnan kimsenin ruhu bile duymayacak.”</st></span></p>
			<p><span><st c="19706">“Beni yarı yolda bırakmazsın değil mi?”</st></span></p>
			<p><span><st c="19746">“Sen biraz bencil misin?”</st></span></p>
			<p><span><st c="19772">“Dedim ya, çabalıyorum.”</st></span></p>
			<p><span><st c="19797">“Merak etme sözüm söz. </st><st c="19821">Alanya’ya gidene kadar kendimi öldürmem.”</st></span></p>
			<p><span><st c="19862">Güldüğünde gamzesiyle bir olup iyice belirginleşen çenesindeki dikiş izine takıldı gözüm. </st><st c="19953">Mahallemizin aklı evveli Deli Muazzez’den kaçarken duvardan düştüğünde yarılmıştı çenesi. </st><st c="20043">Üstelik bir suçu da yoktu. </st><st c="20070">Bizim oğlanlar kudurtmuştu Muazzez’i ama Muazzez nedense gözüne Osman’ı kestirmişti. </st><st c="20155">Ne kadar da çok kan akmıştı. </st><st c="20184">Bakkal Hasan Osman’ı kaptığı gibi sağlık ocağına götürmüştü. </st><st c="20245">Belki şimdi olsa iz kalmazdı ama sağlık ocağının kasaptan beter doktoru yamalı bohça gibi özensizce dikmişti Osman’ın çenesini. </st><st c="20373">O gün çok korkmuştum. </st><st c="20395">Hem Deli Muazzez’den hem de yerde oluşan kan birikintisinden. </st><st c="20457">Bir an kendimi hiç olmadığım kadar yakın hissettim Osman’a. </st><st c="20517">Birbirimize uzaktık belki ama bir o kadar da yakındık yaramıza beremize. </st><st c="20590">Olmayan gözümün gördüğü son insanlardan biriydi Osman, oradaydı. </st><st c="20655">Eminim o da o gün çok korkmuş ve beni hiç unutamamıştı.</st></span></p>
		</div>
	<div id="charCountTotal" value="20710"></div></body>
</html>
