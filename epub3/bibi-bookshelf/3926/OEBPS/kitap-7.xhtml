<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-7</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-4" xml:lang="tr-TR"><st c="0">Mezarlık Gülleri</st></p>
			<p><span><st c="17">Mezarlığa benden başka kimse gelmemişti. </st><st c="59">Hayrunnisa Teyze’nin evine kombici gelecekti, bakkal Hasan dükkânı çırağa bırakmıştı, karısı da çocuğu okuldan alacaktı. </st><st c="180">Başım sağ olsundu. </st><st c="199">Allah sabır versindi. </st><st c="221">Mahallenin tepesindeki gecekonduların arasında yer alan mezarlık derli topluydu ama görmeye alışık olduğumuz servi ağaçlarından eser yoktu. </st><st c="361">Sıra sıra dizilmiş mezar yerlerinin çoğu yeni gelecek sahiplerini bekliyordu. </st><st c="439">Mezarlık görevlilerinin taşıdığı babaannem önde, imam ve ben arkada mezar yerine doğru yürümeye başladık. </st><st c="545">O sırada gördüm onu. </st><st c="566">Osman daha kırkı çıkmayan annesinin mezarı başında çömelmiş kıpırtısız duruyordu. </st><st c="648">Görevlilerden biri “Bu yana hocam” deyince gözlerimi Osman’dan ayırıp peşlerinden yürümeye devam ettim.</st></span></p>
			<p><span><st c="751">Babaannemin kuş gibi hafiflemiş bedenini tabuttan dışarı çıkartıp usulca beton çukura bıraktılar.</st></span></p>
			<p><span><st c="849">“Az bu yana, biraz sağa, kafasına dikkat, altına biraz daha toprak at. </st><st c="921">Hadi bismillah!” diyerek işlerini yapan görevliler dışında kimse bir şey konuşmadı. </st><st c="1005">Her şey göz açıp kapatıncaya kadar bitti. </st><st c="1047">Tahtalar yerleşti, kürekler havalandı ve babaannem resmi olarak toprağa karıştı. </st><st c="1128">Benimse gözüm iki sıra üstte omuzları titreye titreye ağlayan Osman’daydı.</st></span></p>
			<p><span><st c="1202">İmam duasını okurken sırtımda bir ıslaklık hissettim. </st><st c="1257">Elimi sırtıma götürüp baktığımda elime kan bulaştı. </st><st c="1309">Kısa bir şokun ardından hatırladım. </st><st c="1345">Kıymalar. </st><st c="1355">Buzluktan çıkarttığım kıymalar erimişti. </st><st c="1396">Elimi pantolonumun arkasına sildim. </st><st c="1432">Kim bilir sırtım ne haldeydi. </st><st c="1462">İmam başsağlığı dileyip giderken görevliler benimle birlikte beklemeye devam etti. </st><st c="1545">Hemen anladım. </st><st c="1560">Elimi çantama atıp poşetten para çıkarttım. </st><st c="1604">Adamlar dehşetle bana baktılar. </st><st c="1636">İçlerinden biri “İyi misin bacım?” diye sordu. </st><st c="1683">Ne diyeceğimi bilemeden boş boş yüzüne baktım ve “İyiyim” dedikten sonra kanlı elimle parayı uzattım.</st></span></p>
			<p><span><st c="1784">“Allah razı olsun.”</st></span></p>
			<p><span><st c="1804">“Başın sağ olsun.”</st></span></p>
			<p><span><st c="1823">Gittiler. </st><st c="1834">Bir süre ne hissedeceğimi bilmeden babaannemin mezarına baktım. </st><st c="1898">Sonra gözüm yine Osman’a kaydı. </st><st c="1930">İnsan, insanın acısını kıskanır mı? </st><st c="1966">Ben kıskandım. </st><st c="1981">Birinin ardından böylesine üzülmediğim, gözyaşı dökmediğim için üzüldüm, öfkelendim. </st><st c="2066">Öfkem gözünü anneme kestirdiğinde de kararımı verdim. </st><st c="2120">Alanya’ya gidecek ve benden laf cambazlığı yaparak aldığı helalliğimi söke söke geri alacaktım ondan.</st></span></p>
			<p><span><st c="2221">Ben kafamın içinde annemle bitmeyen bir kavgaya tutuşmuşken Osman elleriyle yüzünü silip ayağa kalktı. </st><st c="2325">Son kez annesinin mezarına baktı ve yanından ayrıldı. </st><st c="2379">Onunla karşılaşmamak için bir süre daha beklemeye karar verdim. </st><st c="2443">Osman’ın gidişiyle birlikte etrafta ölülerden başka kimse kalmamıştı. </st><st c="2513">Güvenlik kulübesi de ta diğer kapının oradaydı. </st><st c="2561">Saat altıya yaklaşıyordu. </st><st c="2587">Ürperdim. </st><st c="2597">Acaba buradan taksi bulabilir miydim? </st><st c="2635">Param vardı. </st><st c="2648">Alanya’ya taksiyle gitsem kaç para tutardı?</st></span></p>
			<p><span><st c="2691">O sırada uzaklardan boğuk bir çığlık duydum. </st><st c="2737">“Yine beynimin bana oynadığı bir oyun mu?” diye düşünürken bir kez daha duydum aynı sesi. </st><st c="2827">“İm...” dedi sustu. </st><st c="2847">Sanki bir kız çocuğuydu bağıran. </st><st c="2880">Panikle doğruldum ve etrafıma baktım. </st><st c="2918">Kimseler yoktu. </st><st c="2934">İyice dikkat kesilip etrafı tararken aşağılarda bir kıpırtı gördüm. </st><st c="3002">İri cüsseli bir adam bir mezarın dibinde altındakini zapt etmeye çalışıyordu. </st><st c="3080">Adam bir anda acıyla bağırıp elini tuttu. </st><st c="3122">Altından kurtulan kız hızla koşmaya başladı. </st><st c="3167">Bela bana doğru geliyordu. </st><st c="3194">Görmesem, duymasam. </st><st c="3214">Usulca kaçsam, suça ortak olsam. </st><st c="3247">Vicdanım zaten olmuş bir ton, küçücük kız kaç kilo çeker ki? </st><st c="3308">Kaçmak istedim ama yapamadım. </st><st c="3338">Olduğum yere mıhlanıp kaldım. </st><st c="3368">Kızla göz göze geldiğimde adam tekrar kızı yakalayıp üzerine atladı. </st><st c="3437">Bir yandan da “Söyle lan küçük orospu? </st><st c="3476">Nereye sakladın? </st><st c="3493">Geberteceğim seni söyle!” diye kükreyerek kızı tokatlamaya başladı. </st><st c="3561">Öldürecekti kızı. </st><st c="3579">O an vücudumda bir sıcaklık hissettim. </st><st c="3618">Elimde kürek koşan ben miydim? </st><st c="3649">Ciğerimi titreten hayvani çığlık benden mi geliyordu? </st><st c="3703">Küreği adamın sırtına indirdiğimde kendimi hiç hissetmediğim kadar güçlü hissettim, ama adam benden güçlü çıktı, kürek sırtında kırıldı. </st><st c="3840">Şimdi hedefinde ben vardım. </st><st c="3868">Ne olduğunu anlayamadan elmacıkkemiğime okkalı bir yumruk yedim. </st><st c="3933">Yumruğun şiddetiyle yere düştüğümde yüzüm nemli toprağa değdi. </st><st c="3996">Ben daha şoku atlatamadan adam üzerime atlayıp kuduz köpekler gibi gırtlağıma sarıldı. </st><st c="4083">Can havliyle parmaklarımı yerdeki taşa uzattım ve tuttuğum gibi var gücümle adamın kafasına patlattım. </st><st c="4186">Acıyla yana düştü. </st><st c="4205">Tekrar doğrulmaya çalıştığında bir tane daha, bir tane daha. </st><st c="4266">Adam sendeleyip toprağa devrildi. </st><st c="4300">Emekleyerek uzaklaşmaya çalıştığımda beni ayağımdan yakalayıp kendine çekti. </st><st c="4377">O sırada kaçtığını zannettiğim küçük kız, küreğin sapıyla adamın kafasına son bir darbe indirdi. </st><st c="4474">Bileğimi kerpeten gibi tutan parmakları gevşedi ve cüsseli bedeni kıpırtısız yüzükoyun yere serildi. </st><st c="4575">Kız da ben de nefes nefese kalmış, dehşetle birbirimize bakıyorduk şimdi. </st><st c="4649">Sırtımı bir mezar taşına yasladım. </st><st c="4684">O da kafası önünde artık tutmayan dizlerinin üzerine çöktü. </st><st c="4744">Yerde kıpırtısız yatan adama baktım. </st><st c="4781">Kız da bana bakıyordu. </st><st c="4804">Gözlerini gözlerime dikip “Amcam... </st><st c="4840">Amcamı öldürdün!” dedi.</st></span></p>
			<p><span><st c="4863">“Amcan mı?”</st></span></p>
			<p><span><st c="4875">“Evet.”</st></span></p>
			<p><span><st c="4883">Dehşete düşmüştüm. </st><st c="4903">Katil mi olmuştum? </st><st c="4922">Ölmüş müydü gerçekten? </st><st c="4945">Belki de bayılmıştı? </st><st c="4966">Ya ayılırsa? </st><st c="4979">Panikle doğruldum. </st><st c="4998">“Nereye gidiyorsun?” diye bağırdı. </st><st c="5033">Duymazdan gelip adımlarımı hızlandırdım.</st></span></p>
			<p><span><st c="5073">“Dur. </st><st c="5080">Bekle beni!”</st></span></p>
			<p><span><st c="5092">Arkama bakmadan koşmaya başladım. </st><st c="5127">Şimdi o da koşuyordu. </st><st c="5149">Benden küçük ve hızlıydı. </st><st c="5175">Beni kolumdan yakaladı.</st></span></p>
			<p><span><st c="5198">“Eğer beni de götürmezsen polise giderim. </st><st c="5241">Amcamı öldürdü derim.” Dehşete kapıldım. </st><st c="5282">Bu kız. </st><st c="5290">Şeytandı. </st><st c="5300">Onun için hayatımı tehlikeye atmıştım. </st><st c="5339">Hem o da vurdu. </st><st c="5355">Ne yaptıysak beraber yaptık. </st><st c="5384">Kolumu kurtarıp koşmaya devam edecekken var gücüyle “İmdat!” diye bağırdı. </st><st c="5459">Hemen dönüp ağzını kapattım. </st><st c="5488">Tartışacak zamanım yoktu. </st><st c="5514">Bir an önce oradan uzaklaşmam gerekiyordu. </st><st c="5557">Ben önde, küçük şeytan arkamda mezarlık çıkışına doğru soluksuz koştuk. </st><st c="5629">Mezarlıktan çıkınca gideceğimiz yöne karar vermek için sağa sola baktım. </st><st c="5702">O sırada bir çığlık attı. </st><st c="5728">Panikle “Sırtın kanıyor!” diye bağırdı. </st><st c="5768">Bir an afalladım sonra hatırladım.</st></span></p>
			<p><span><st c="5802">“Yok. </st><st c="5809">Kıymanın kanı.”</st></span></p>
			<p><span><st c="5824">Üstelemedi. </st><st c="5837">Anayola çıkmak için sol tarafa döndüğümde ağaçların altında park etmiş bir araba gördüm. </st><st c="5926">Biraz yaklaşınca tanıdım arabayı. </st><st c="5960">Osman’dı bu! </st><st c="5973">Hızla arabaya doğru koştum. </st><st c="6001">Soluk soluğa arabanın yanında durdum. </st><st c="6039">Tam kapıyı açacakken olduğum yerde kalakaldım. </st><st c="6086">Osman’ın elinde bir silah, ağzında da namlusu vardı. </st><st c="6139">Panikle cama vurdum. </st><st c="6160">Ödü kopan Osman, ağzında namlu dehşetle bana baktı. </st><st c="6212">Hemen arkamdaki kızı da görünce öğürerek namluyu ağzından çıkarttı.</st></span></p>
			<p><span><st c="6279">“Ne yapıyorsun sen?” diye manasız bir soru sordum.</st></span></p>
			<p><span><st c="6330">“İntihar ediyor galiba” diye manasız bir cevap geldi arkadan. </st><st c="6393">Osman sinirle bağırdı.</st></span></p>
			<p><span><st c="6415">“Git buradan!”</st></span></p>
			<p><span><st c="6430">“Gitmem” deyip kapıyı açtım yanına oturdum. </st><st c="6475">Osman elinde silah, koluyla elini yüzüne kapadı. </st><st c="6524">Dişlerini sıkıp “Allah rızası için rahat bırak beni” derken küçük kız da arka kapıyı açıp arabaya bindi.</st></span></p>
			<p><span><st c="6628">“Abi gözünü seveyim bas gaza. </st><st c="6659">Öldürecekler beni.”</st></span></p>
			<p><span><st c="6678">“İnin arabadan.”</st></span></p>
			<p><span><st c="6695">“Osman bak” diyecekken var gücüyle “Siktirin gidin lan!” diye bağırmaya başladı. </st><st c="6777">Kıpırdamadım. </st><st c="6791">Önümde kendimi öldürmesine göz yumamazdım. </st><st c="6834">Ayrıca hayatında hiç ölü görmemiş bir insan olarak bir günde üç cesedi kaldıramazdım. </st><st c="6920">Torbadaki Ali’yi de sayarsan dört.</st></span></p>
			<p><span><st c="6954">“Sessizce oturup Osman’a bakmaya devam ettim. </st><st c="7001">Usulca “Annen </st></span><span><st c="7015">namazında niyazında kadındı. </st><st c="7044">İntihar etmek çok günah” dedim.</st></span><span></span></p>
			<p><span><st c="7075">Sabrı tükenen Osman derin bir nefes alıp silahını bana doğrulttu.</st></span><span></span></p>
			<p><span><st c="7141">“Eğer hemen arabadan inmezsen vururum seni.”</st></span></p>
			<p><span><st c="7186">Bir an durdum. </st><st c="7202">Ben bunu neden hiç düşünmemiştim? </st><st c="7236">Neydi bu manasız yaşama telaşı? </st><st c="7268">Ölümün fikri bile dünyanın yükünü üzerimden alıverdi. </st><st c="7322">Minnetle Osman’ın gözlerinin içine baktım ve tüm ciddiyetimle sordum.</st></span></p>
			<p><span><st c="7391">“Bunu gerçekten benim için yapar mısın?”</st></span></p>
			<p><span><st c="7432">“Kızım sen hasta mısın? </st><st c="7457">İnsene arabadan.”</st></span></p>
			<p><span><st c="7474">İnmedim. </st><st c="7484">Çünkü o an gerçekten her şeyin son bulmasını istedim. </st><st c="7538">Yorulmuştum. </st><st c="7551">Az önce soluğum hiç tanımadığım bir adamın ellerinde kesilirken belki de ilk kez nefes aldığımı hissetmiştim. </st><st c="7661">Ne kadar da acınası bir andı. </st><st c="7691">Bir içgüdüyse yaşamak hayvandan ne farkım vardı? </st><st c="7740">Hem yaşayıp da ne yapacaktım? </st><st c="7770">Cebimde param vardı ama hayallerim olmadıktan sonra neye yarardı? </st><st c="7836">Üstelik belki de birini öldürmüştüm. </st><st c="7873">Otobüste bile kapalı kalmaya dayanamayan ben hapse girersem zaten yaşayamazdım.</st></span></p>
			<p><span><st c="7952">Osman’a son kez baktım.</st></span></p>
			<p><span><st c="7976">“Hadi lütfen vur beni.”</st></span></p>
			<p><span><st c="8000">Arkada oturan küçük şeytan panikledi.</st></span></p>
			<p><span><st c="8038">“Abla ne yapıyorsun?”</st></span></p>
			<p><span><st c="8060">“Lütfen!”</st></span></p>
			<p><span><st c="8070">Osman titreyen elleriyle namluyu yüzüme tutmaya devam ediyordu. </st><st c="8135">Gözlerimi kapatıp derin bir nefes aldım. </st><st c="8176">O sırada silah patladı. </st><st c="8200">Ne bir acı ne de kan. </st><st c="8222">Gözlerimi panikle açtığımda Osman da en az benim kadar şaşkındı.</st></span></p>
			<p><span><st c="8286">“Ne oluyor lan?”</st></span></p>
			<p><span><st c="8303">Silah bir kez daha patladığında bu sefer arabadan metalik bir ses yükseldi.</st></span></p>
			<p><span><st c="8379">“Amcam. </st><st c="8388">Bas gaza abi gözünü seveyim!” diye bağırdı küçük şeytan.</st></span></p>
			<p><span><st c="8444">Osman arabayı çalıştırdığında farın aydınlattığı adam elinde silah yalpalayarak bize doğru yürümeye başladı. </st><st c="8554">Perişan haldeydi, kandan yüzü gözükmüyordu ama Allah’ıma şükürler olsun </st></span><span><st c="8626">yaşıyordu. </st><st c="8637">Osman gaza basıp adamın yanından hızla geçerken. </st><st c="8686">Amca, küçük şeytanın oturduğu arka kapıya bir hamlede bulunup yere yuvarlandı. </st><st c="8765">Hemen ardından bir el daha silah sesi duyduk. </st><st c="8811">Kanlar içindeki amca elinde silah gittikçe küçülürken mutlulukla gülümsedim. </st><st c="8888">Adam ölmemişti. </st><st c="8904">Belki de hayat yaşamaya değerdi.</st></span><span></span></p>
			<p><span><st c="8936">Mezarlıktan çıkıp otoyola saptık. </st><st c="8971">Osman hiç hız kesemeden giderken panikle bağırdı:</st></span></p>
			<p><span><st c="9020">“Kimdi o adam?”</st></span></p>
			<p><span><st c="9036">“Amcam!” diye korkuyla cevap verdi küçük şeytan. </st><st c="9086">Dikiz aynasından kıza baktım. </st><st c="9116">On iki yaşında ya var ya yoktu. </st><st c="9148">Kocaman siyah gözleri, upuzun kirpikleri vardı. </st><st c="9196">Üstü başı kir pas içindeydi. </st><st c="9225">Belli ki bir süredir su yüzü görmemişti.</st></span></p>
			<p><span><st c="9265">“Anlatamam abi! </st><st c="9282">Anlatırsam öldürür beni!”</st></span></p>
			<p><span><st c="9307">“Ulan zaten öldürecek. </st><st c="9331">Ne yaptın? </st><st c="9342">Adamın parasını mı çaldın?”</st></span><span></span></p>
			<p><span><st c="9369">“Tövbe abi. </st><st c="9382">Yeminle çalmadım!” derken kız katıla katıla ağlamaya başladı. </st><st c="9444">“Allah rızası için beni bırakmayın. </st><st c="9480">Ne isterseniz yaparım. </st><st c="9503">Ölmek istemiyorum. </st><st c="9522">Abla ne olur sen bir şey de.”</st></span></p>
			<p><span><st c="9551">Sabrı iyice tükenen Osman gaza basarak emniyet şeridine geçip ani bir frenle durdurdu arabayı.</st></span></p>
			<p><span><st c="9646">“Tamam bu kadar yeter. </st><st c="9670">Hiçbir şey bilmek istemiyorum. </st><st c="9701">İnin aşağıya.”</st></span><span></span></p>
			<p><span><st c="9715">Osman ikimizin de kıpırtısız durduğunu görünce var gücüyle bağırmaya başladı.</st></span></p>
			<p><span><st c="9793">“Bela mısınız lan insenize!”</st></span></p>
			<p><span><st c="9822">Dikkatle baktım yüzüne. </st><st c="9847">O sessiz sakin çocuk gitmiş, yerine yırtıcı bir hayvan gelmişti sanki. </st><st c="9918">Kendimden emin bir ifadeyle baktım Osman’a.</st></span></p>
			<p><span><st c="9961">“Ne kadar borcun var?”</st></span></p>
			<p><span><st c="9984">“Sana ne bundan?”</st></span></p>
			<p><span><st c="10002">“Yani doğru bilmişim. </st><st c="10025">Borcun var.”</st></span></p>
			<p><span><st c="10037">Blöfümü yediği için sinirle baktı bana.</st></span></p>
			<p><span><st c="10077">“Kendini düşünmüyorsan babanı düşün. </st><st c="10115">Yazık değil mi adama? </st><st c="10137">Kendini öldüren oğluna mı yansın yoksa bir emekli maaşıyla borcunu nasıl kapatacağına mı?”</st></span></p>
			<p><span><st c="10227">Yüzünü buruşturup tepeden bir edayla süzdü beni.</st></span></p>
			<p><span><st c="10276">“Ahu ya, Allah aşkına sen kendi derdine yansana.”</st></span></p>
			<p><span><st c="10326">“Sen beni Alanya’ya götür ben de karşılığında sana beş bin lira vereyim.”</st></span></p>
			<p><span><st c="10400">Osman sinirle gülümsedi.</st></span></p>
			<p><span><st c="10425">“Zahmet etme. </st><st c="10440">Buradan bir otobüse atla yüz liraya gidersin.”</st></span></p>
			<p><span><st c="10486">“Otobüse binemem. </st><st c="10505">Bırak Alanya’yı, otobüsle Balat’tan Eminönü’ne gidemem ben. </st><st c="10565">Kalbim sıkışıyor, sonra kollarım uyuşuyor. </st><st c="10608">Kulaklarımın arkası...” diye devam edecekken Osman sözümü kesti.</st></span></p>
			<p><span><st c="10672">“Peki ben olmasam ne yapacaktın?”</st></span></p>
			<p><span><st c="10706">“Bilmem hiç düşünmedim.”</st></span></p>
			<p><span><st c="10731">“İyi seni ilk taksi durağına bırakayım o zaman.”</st></span></p>
			<p><span><st c="10780">“Ne olur sen götürsen?”</st></span></p>
			<p><span><st c="10804">“Neden, kendimi öldüremeyeyim diye mi?”</st></span></p>
			<p><span><st c="10844">“Beni Alanya’ya bırak sonrasında keyfin bilir. </st><st c="10892">Oraya vardığımızda ister kafana sık ister uçurumdan atla. </st><st c="10950">Ama yerinde olsam o tabancaya fazla güvenmezdim. </st><st c="10999">Ahmet Haşim’in kafasına sıktıktan sonra yıllarca yaşadığını hatırlatırım.”</st></span></p>
			<p><span><st c="11073">Osman bir an düşündü. </st><st c="11096">Kafasını kendi düşünceleriyle bulandırmasına fırsat vermeden devam ettim konuşmaya.</st></span></p>
			<p><span><st c="11179">“Hem hırlısı var hırsızı var, sapığı var. </st><st c="11222">Alanya dediğin kaç saatlik yol? </st><st c="11254">Neler okuyoruz gazetelerde. </st><st c="11282">Ya adam beni boğazlasa, paramı alıp ormana atsa. </st><st c="11331">Benim için bir gün daha katlanamaz mısın bu hayata?”</st></span></p>
			<p><span><st c="11383">Osman’ın omuzları düştü, yüzü gevşedi. </st><st c="11423">Bu iyiye işaretti. </st><st c="11442">Arka koltuğu işaret edip “Peki ya o?” diye sordu. </st><st c="11492">İkimiz birden arkaya döndük. </st><st c="11521">Varlığını unutturmaya çalışırcasına koltuğuna gömülmüş, nefes almadan kaderini bekleyen küçük şeytana baktım.</st></span></p>
			<p><span><st c="11630">“Adın ne senin?”</st></span></p>
			<p><span><st c="11647">“Melek.”</st></span></p>
			<p><span><st c="11656">Bir gülme aldı beni. </st><st c="11678">Zaten şeytan da bir zamanlar melek değil miydi? </st><st c="11726">Belki de mezarlıkta karşılaşmamız bu yüzdendi.</st></span></p>
			<p><span><st c="11772">“Annan baban yok mu senin?” diye sordu Osman.</st></span></p>
			<p><span><st c="11818">“Var abi. </st><st c="11829">Şimdi Antalya’dalar. </st><st c="11850">Annemle babam mevsimlik işçi. </st><st c="11880">Biz kardeşimle amcamla kalıyoruz. </st><st c="11914">Gözünü seveyim abi. </st><st c="11934">Eve geri dönemem. </st><st c="11952">Ne isterseniz yaparım. </st><st c="11975">Hem bak abla da Alanya’ya gidiyormuş zaten. </st><st c="12019">Alanya Antalya yakın değil mi? </st><st c="12050">Ben orada iner, yolumu bulurum” dedi ve yalvaran gözlerle bakmaya devam etti.</st></span></p>
			<p><span><st c="12127">Tüm masumiyetiyle bakmasına rağmen gözbebeklerinin ta derinlerinde, mezarlıkta gördüğüm o şeytani parıltıyı seçebiliyordum. </st><st c="12252">O kadar küçük ve tecrübesizdi ki yetişkinlerin yaptığı gibi, içindeki şeytanı gizlemeyi öğrenememişti. </st><st c="12355">Böyle düşününce hepimizden daha dürüst daha masumdu. </st><st c="12408">İşte bu yüzden bir şansı daha hak ediyordu.</st></span></p>
			<p><span><st c="12451">“Ziya Gökalp” dedi Osman.</st></span></p>
			<p><span><st c="12477">“Hı?” diyerek şaşkın bir halde yüzüne baktım.</st></span></p>
			<p><span><st c="12523">“Kafasına sıkan Ahmet Haşim değil, Ziya Gökalp’ti.”</st></span></p>
			<p><span><st c="12575">“Şu televizyondaki bilgi yarışmasına katılsana sen” diyerek güldüm ağlanacak halimize.</st></span></p>
			<p><span><st c="12662">Tartarak yüzüme baktı.</st></span></p>
			<p><span><st c="12685">“Komik mi sence?”</st></span></p>
			<p><span><st c="12703">“Estağfurullah, niye komik olsun? </st><st c="12738">Çok saygın bir yarışma. </st><st c="12762">Koskoca profesörler katılıyor. </st><st c="12793">E sen de o kadar okul okudun öğretmen oldun. </st><st c="12838">Belki katılırsan” diye açıklamaya çalışırken sözümü kesti.</st></span><span></span></p>
			<p><span><st c="12896">“Katıldım zaten.”</st></span></p>
			<p><span><st c="12914">“Ne oldu peki?”</st></span></p>
			<p><span><st c="12930">“Elendim” dedi donuk bir ifadeyle.</st></span></p>
			<p><span><st c="12965">“Kaçıncı turda?”</st></span></p>
			<p><span><st c="12982">“İlk soruda.”</st></span></p>
			<p><span><st c="12996">Kısa bir sessizlik oldu. </st><st c="13022">Ters ters dönüp yüzüme baktı.</st></span></p>
			<p><span><st c="13051">“Üzülme. </st><st c="13061">Heyecandandır.”</st></span></p>
			<p><span><st c="13076">“Üzülmüyorum” dedikten sonra arabayı çalıştırdı. </st><st c="13126">Demek ikna olmuştu. </st><st c="13146">Minnetle yüzüne bakıp teşekkür ettim. </st><st c="13184">Sadece “Benzin almamız gerek” demekle yetindi ve araba hareket etti. </st><st c="13253">Böylece, mahallenin iki sünepesi, “Yazık Ahu” ve “Ezik Osman”, üstümüze iki beden büyük gelen bir aksiyonun içinden alnımızın akıyla çıkıp, yola koyulduk.</st></span></p>
		</div>
	<div id="charCountTotal" value="13407"></div></body>
</html>
