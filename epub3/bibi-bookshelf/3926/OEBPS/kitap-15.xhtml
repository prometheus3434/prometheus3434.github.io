<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-15</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-12" xml:lang="tr-TR"><st c="0">Davetsiz Misafir</st><span></span></p>
			<p><span><st c="17">Kurda kuzu teslim edilir miydi? </st><st c="50">Oh olsundu sana Ahu, salak Ahu, kafasız Ahu, el kadar kızın elinde oyuncak olan Ahu. </st><st c="135">Ne demeye bırakmıştım ki sanki bir başına odada? </st><st c="184">Hem de altınlarla. </st><st c="203">Sonra birden aklıma silah geldi. </st><st c="236">Ya aldıysa silahı da? </st><st c="258">Kim bilir ne işler açacaktı hem kendi hem de el âlemin başına. </st><st c="321">Kafamda kendime verip veriştirirken bir yandan da dolabın içindeki kasayı açmaya çalışıyordum. </st><st c="416">Tuşlara uzun basınca rakamları çifter çifter giriyor, kısa bastığımda anlamıyor, Allah’ın cezası kasa bir türlü açılmak bilmiyordu. </st><st c="548">Derin bir nefes alıp tekrar denedim. </st><st c="585">Bir, bir, yedi, üç. </st><st c="605">Uzun bir vızıldama ve şükür açılmıştı sonunda. </st><st c="652">Korkarak kasanın minik kapısını araladığımda derin bir oh çektim. </st><st c="718">Paralarım da altınlarım da palamut gibi yatıyordu silahın hemen altında. </st><st c="791">Önce biraz vicdan azabı, ardından da ince bir panik sardı beni. </st><st c="855">Altınlar buradaysa Melek neredeydi? </st><st c="891">Bu saatte el kadar çocuk hiç bilmediği bir şehirde ne yapar, nereye giderdi? </st><st c="968">Kimsesizliğin verdiği bir bağlanma hissi miydi benimkisi? </st><st c="1026">Yirmi dört saat öncesine kadar varlığından bile haberdar olmadığım, zorla peşime takılan, kuvvetle muhtemel başıma türlü türlü çoraplar örecek bir kız için ne demeye telaşlanıyordum ki? </st><st c="1212">Belki de ortadan kaybolması hayırlı olmuştu. </st><st c="1257">Tereyağından kıl çeker gibi kurtulmuştum ondan. </st><st c="1305">Hem anası babası düşünmemiş, peşine düşmemiş ben mi düşüneceğim nerede, ne yapıyor diye? </st><st c="1394">Etim neydi budum neydi? </st><st c="1418">Hadi diyelim başı belada, elimden ne gelirdi? </st><st c="1464">Daha yüzümün şişi, boynumun morluğu geçmemişti. </st><st c="1512">Üstelik kuşkusuz bacak kadar boyuna rağmen benden daha fazla hayat tecrübesine sahipti kendisi. </st><st c="1608">Ben onun yaşındayken bırak mezarlıkta yatıp kalkmayı odamın ışığı kapalı uyumaya korkardım. </st><st c="1700">Hoş babaannem elektrik faturası fazla geliyor diye yatağa girdiğim gibi kapatırdı ışığı. </st><st c="1789">Gerçi Melek de korkuyordu karanlıktan. </st><st c="1828">Daha birkaç saat önce, içeri ışık girsin diye perdeyi açık bırak abla dememiş miydi? </st><st c="1913">Hem hangi çocuk isterdi ki mezarlıkta saklanmayı? </st><st c="1963">Korksa bile yoksa başka çaresi? </st><st c="1995">Mevzubahis olan canıysa ve düşmanı hayalindeki canavarlardan, hayaletlerden daha azılıysa? </st><st c="2086">Kafamı toplamak için yatağa oturup uzun uzun etrafı inceledim. </st><st c="2149">Mini bardan iki çikolata yemişti. </st><st c="2183">Bir de gazoz içmişti. </st><st c="2205">İçsindi tabii, çocuktu canı çekerdi. </st><st c="2242">Bir anda koca oda üstüme üstüme geldi. </st><st c="2281">Hakikat yolculuğumuz kısa sürmüş olsa da, mezarlıkta geçirdiğimiz o birkaç dakikada öbür dünyaya gidip gelmiştik beraber. </st><st c="2403">Bu da binlerce kilometreye eşdeğerdi. </st><st c="2441">Allah sonumuzu benzetmesin ama bir nevi Telma and Louise hikâyesi sayılırdı bizimkisi. </st><st c="2528">Gerçi benim Thelma’m biraz minikti ama yine de mangal gibi bir yüreğe sahipti. </st><st c="2607">Ben amcasının elinde Hakk’ın rahmetine kavuşmak üzereyken küreğin sapını nasıl da adamın kafasını indirmişti. </st><st c="2717">Ani bir kararla yataktan kalktım. </st><st c="2751">Ne yapıp edip Melek’i bulacaktım.</st></span></p>
			<p><span><st c="2784">“Ne demek gitmiş? </st><st c="2803">Küçücük çocuk yol bilmez iz bilmez nereye gider bu saatte?”</st></span></p>
			<p><span><st c="2862">“Bilmiyorum yok işte.”</st></span></p>
			<p><span><st c="2885">Üzerinde sadece bir boxer şaşkın bir halde bana bakan Osman, aklına geldiği belli telaşla sordu.</st></span></p>
			<p><span><st c="2982">“Peki silah! </st><st c="2996">Yerinde mi?”</st></span></p>
			<p><span><st c="3008">“Merak etme kasayı açıp kontrol ettim.”</st></span></p>
			<p><span><st c="3048">Rahatlamıştı. </st><st c="3063">O an kılığının farkına varmış olacak ki çekinerek “İki dakika gir içeri üzerimi giyineyim” dedikten sonra dolabı açıp pantolonunu ve gömleğini askıdan aldı. </st><st c="3220">Aferin tertipli çocuktu, kıyafetlerini sağa sola atmamış, intizamlı bir şekilde dolaba asmıştı. </st><st c="3316">Arkasını dönüp giyinmeye başladı. </st><st c="3350">Buğday rengi teni pürüzsüzdü. </st><st c="3380">Geniş omuzları, kaslı da bacakları vardı. </st><st c="3422">Az önce onu istememiş olsam da galiba içimdeki şeytan Osman’a kancayı takıp onu çoktan yan cebime koymuştu bile. </st><st c="3535">Gel gör ki şimdi bunları düşünmenin ne yeri ne de zamanıydı.</st></span></p>
			<p><span><st c="3595">Odadan çıktığımız gibi soluğu resepsiyonda aldık. </st><st c="3646">Vakit gece yarısını geçmiş olmasına rağmen resepsiyon hâlâ hareketliydi. </st><st c="3719">Aşağı salondan piyanist şantörün çiğ sesi gelmeye devam ederken yaş haddinden dolayı düğünü terk eden amcalar teyzeler yorgunluktan zombi gibi ağır adımlarla çıkışa doğru ilerliyorlardı. </st><st c="3906">Resepsiyon bankosunda kimsecikler yoktu. </st><st c="3947">Zile basıp beklemeye başladığımızda köşedeki paravanın arkasından tonton bir görevli çıkıverdi. </st><st c="4043">Yaşı nereden baksan yetmişin üzerindeydi ve belli ki bir süredir paravanın arkasında ince ince demlendiğinden çakırkeyif sınırını çoktan geçmişti. </st><st c="4190">Amcaya ufak bir kız çocuğu görüp görmediğini sorup Melek’i tarif ettik etmesine ama amcanın bırak Melek’i kendi önünü görecek hali yoktu.</st></span></p>
			<p><span><st c="4327">“Vallahi ne desem yalan. </st><st c="4353">Bugün bura mahşer yeri. </st><st c="4377">Oğlan kaç yaşındaydı?”</st></span></p>
			<p><span><st c="4399">“Oğlan değil. </st><st c="4414">Kız. </st><st c="4419">On iki yaşlarında. </st><st c="4438">Esmer, kıvırcık...” diye tekrar anlatmaya başlamıştım ki amcadan umudu kesen Osman beni kolumdan çekip “Tamam dayı sağ ol. </st><st c="4561">Biz bir de aşağıya bakalım” deyip merdivenlere yöneldi.</st></span></p>
			<p><span><st c="4616">“Melek’in amcası bizi takip etmiş olabilir mi sence? </st><st c="4670">Belki peşimizden gelip bekledi. </st><st c="4702">Bizim yokluğumuzu fırsat bilip aldı götürdü Melek’i.”</st></span></p>
			<p><span><st c="4755">Fikri bile tüylerimi diken diken etti. </st><st c="4795">Osman tartarak yüzüme baktıktan sonra bir anlığına da olsa yüzü gölgelendi. </st><st c="4871">Ardından kafasına takıldığı belli bir an durup bana baktı.</st></span></p>
			<p><span><st c="4929">“Benden gizlediğin bir şey yok değil mi?”</st></span></p>
			<p><span><st c="4971">“Nereden çıktı şimdi?”</st></span></p>
			<p><span><st c="4994">“Haddinden fazla paniklemiş görüyorum seni.”</st></span></p>
			<p><span><st c="5039">“Bilmiyorum farkında mısın ama adam ikimizi de üst üste koyup öldürüyordu neredeyse.”</st></span></p>
			<p><span><st c="5125">“Vallahi sanki siz adamın canına kastetmiş gibiydiniz. </st><st c="5181">Kandan yüzü gözükmüyordu. </st><st c="5207">Kafasını karpuz gibi yarmışınız adamın. </st><st c="5247">Yani nasıl o noktaya geldiniz onu çözmeye çalışıyorum.”</st></span></p>
			<p><span><st c="5302">“Evet Osman. </st><st c="5316">Melek’le biz mezarlık mezarlık gezip insanların başını taşla eziyoruz ve bundan büyük keyif alıyoruz. </st><st c="5418">Sıradaki kurbanımız da sensin ama nasıl olsa kendini öldüreceğin için elimizi kana bulamaya değer mi onu düşünüyoruz.”</st></span></p>
			<p><span><st c="5536">Bıyık altından gülümseyip “Eksik olmayın çok incesiniz. </st><st c="5593">Bu arada amcayı fazla kafaya takma, bana sorarsan beyin kanamasından gitmiştir o...” deyip önden önden yürümeye başladı. </st><st c="5714">İnsanın canını sıkmayı çok biliyordu. </st><st c="5752">Birkaç saat önceki Romeo gitmiş yerine sinirlere baskı uygulayıp insanı fıtık eden bir kalas bırakmıştı sanki.</st></span></p>
			<p><span><st c="5862">Çiftetelli eşliğinde düğünün yapıldığı salona doğru yaklaşırken adımlarımı hızlandırıp yetiştim Osman’a:</st></span></p>
			<p><span><st c="5967">“Pardon ama nereye gittiğimizi öğrenebilir miyim?”</st></span></p>
			<p><span><st c="6018">“Düğüne...” dedi ve cevabımı beklemeden havası bayatlamış salondan içeri dalıverdi. </st><st c="6103">Boşalmış masaların aksine pist hıncahınç doluydu. </st><st c="6153">Aile büyüklerinin gitmesini fırsat bilen genç nüfus zıvanadan çıkmış bir şekilde çiftetelliye dair bütün hünerleri ortaya koyarken uykusuzluğu başına vuran çocuklar pervane gibi pistin etrafında koşturuyorlardı. </st><st c="6365">Yakası paçası dağılmış damat kesinlikle sarhoştu ve gelin bu duruma çok bozulmuştu. </st><st c="6449">Fırsatı olsa damadı bir kaşık suda boğacak gibi baksa da üzerindeki prenses model gelinliğin yüzü suyu hürmetine eline tutuşturdukları tahta kaşıkları zoraki bir şekilde şıkırdatarak etrafa gülümsemeye çalışıyordu. </st><st c="6664">Yorgunluktan iyice bulanık görmeme sebep olan tek gözümün marifetiyle kalabalığın içerisinde Melek’i aramaya başladım. </st><st c="6783">Pistte dans eden kalabalık sıcaktan ve terden adeta tütüyordu. </st><st c="6846">Koku duyum, gözüm gittikten sonra öylesine gelişmişti ki o insan yumağına girebilmem söz konusu dahi değildi. </st><st c="6956">Osman’sa kalabalığa dalıp çoktan görüş alanımdan çıkmıştı bile. </st><st c="7020">Rakının etkisiyle halihazırda dönen başıma bir de dönen çocuklar eklenince yörüngemden çıkacak kıvama geldim ve sendeledim. </st><st c="7144">Turunu tamamlayan Osman tam zamanında yetişip kolumdan tutmasaydı dönen veletlerden birinin üzerine devrilecektim. </st><st c="7259">“İyi misin?” diye sordu. </st><st c="7284">Tabii ki iyi değildim. </st><st c="7307">Sarhoştum, yorgundum, yalnızdım, mutsuzdum, kaybolmuştum, kaybetmiştim ama lafı uzatmadan iyi olduğumu söyledim. </st><st c="7420">Yüzündeki endişeli ifadeye bakılırsa Melek ortada yoktu. </st><st c="7477">Belki de en iyisinin karakola gitmek olduğunu söyledi. </st><st c="7532">Dehşetle yüzüne baktım Osman’ın. </st><st c="7565">Ne diyecektim polise?</st></span></p>
			<p><span></span></p>
			<p><span><st c="7586">Efendim ben bu kızla mezarlıkta karşılaştım. </st><st c="7632">Ufaklıkla bir olup amcasını öldürmeye çalıştım. </st><st c="7680">Sonra da el kadar kıza sahip çıkamayıp nadide ilçeniz Bozüyük’te kendisini kaybettim.</st></span></p>
			<p><span><st c="7765">“Aklını kaçırdın herhalde?” deyip çıkışa doğru ilerlemeye başladığımda Osman, “Ahu! </st><st c="7850">Dur bir dakika!” diyerek arkamdan seslendi. </st><st c="7894">Salonun sonlarında kuytu bir masayı işaret ederek, “Şu siyah elbiseli kız Melek değil mi?” dedi.</st></span></p>
			<p><span><st c="7990">Gözlerimi kısıp söylediği yöne baktığımda elinde tuttuğu tabletin ışığıyla yüzü aydınlanan Melek’i fark ettim. </st><st c="8102">Yanında kendi yaşlarında bir kız çocuğu, iki kadın bir de adam vardı. </st><st c="8172">Bir yandan masada duran meyveleri yiyor bir yandan da kızla birlikte oyun oynuyorlardı.</st></span></p>
			<p><span><st c="8259">“Ta kendisi!” dedikten sonra hızla masaya doğru ilerledim. </st><st c="8319">Ne diyecektim? </st><st c="8334">Kimdim ben? </st><st c="8346">Ne sıfatla almaya gelmiştim Melek’i? </st><st c="8383">Ben daha ne olacağıma karar verememişken beni fark eden Melek bana el sallayarak “Teyze!” diye seslendi. </st><st c="8488">Aferin. </st><st c="8496">Yerinde bir karardı. </st><st c="8517">Anne fazla abartı kaçardı, abla yaş haddinden olmazdı. </st><st c="8572">Teyze tam kıvamındaydı. </st><st c="8596">Melek’in pasını alıp “Melekçiğim sabahtan beri seni arıyoruz aşkolsun...” diyerek yalanına ortak oldum. </st><st c="8700">Osman’la birlikte masadakilerle tanışıp, Melek’le ilgilendikleri için teşekkür ettik. </st><st c="8786">Tüm bu tanışma merasimi sırasında kafamda tek bir soru vardı. </st><st c="8848">Ben teyzesiysem kafasını kırdığımız adam gerçekten amcası mıydı?</st></span></p>
			<p><span><st c="8912">Masadakiler temiz pak ve kesinlikle saf insanlardı. </st><st c="8965">Efendim beyefendi damadın babasının kuzeniydi. </st><st c="9012">Baldızı hanım biraz suratsız olsa da ufaklığın annesi hayli samimi ve sıcakkanlıydı. </st><st c="9097">Aman Melek ne tatlıydı. </st><st c="9121">Ne kadar da zeki bir kızdı. </st><st c="9149">Bayılmışlardı. </st><st c="9164">Buyurmaz mıydık? </st><st c="9181">Bilgesu’yla Melek çok iyi anlaşmışlardı. </st><st c="9222">Az biraz daha otursunlardı. </st><st c="9250">Hakikaten de Melek dedikleri kadar vardı. </st><st c="9292">Zehir gibiydi maşallah. </st><st c="9316">Biliyordu yediği haltı. </st><st c="9340">Bir bakışımla işi çözüp “Teyze benim çok uykum geldi. </st><st c="9394">Odaya çıkalım mı?” diyerek benim bir şey söylememe fırsat vermeden arkadaşıyla vedalaştı.</st></span></p>
			<p><span><st c="9483">Düğün salonundan çıktığımız gibi Melek’i kapıp bir köşeye çektim.</st></span></p>
			<p><span><st c="9549">“Bana bak benim derdim bana yeter. </st><st c="9585">Kalkıp sana dadılık edemem anladın mı? </st><st c="9624">Antalya’ya gidince sen sağ ben selamet ama benimleyken dizimin dibinden ayrılmayacaksın.”</st></span></p>
			<p><span><st c="9713">“Ama abla ben.”</st></span></p>
			<p><span><st c="9729">“Aması maması yok. </st><st c="9749">Hiçbir şey söyleme bana.”</st></span></p>
			<p><span><st c="9774">Melek, medet umarcasına Osman’a dönse de Osman, “Bana hiç bakma” diyerek mevzudan hemen sıyırdı kendini. </st><st c="9880">Odaya girdiğimizde hâlâ söylenmeye devam ediyordum. </st><st c="9932">Kafamda ne filmler dönmüştü haberi var mıydı? </st><st c="9978">Hem ne halt etmeye gitmişti el âlemin düğününe? </st><st c="10026">Odada rahat mı batmıştı? </st><st c="10051">Melek başını kaldırıp bana baktı.</st></span></p>
			<p><span><st c="10084">“Karnım acıktı. </st><st c="10101">Dolapta da bir tek gofret vardı...” diyerek hem dilimi hem de boğazımı düğümlemeyi başardı. </st><st c="10193">Kebapları lavaşlara sarıp sarıp mideye indirirken Melek aklımın ucundan geçmemişti. </st><st c="10277">Kız haklıydı tabii ne yapsındı? </st><st c="10309">Aç aç yatılır mıydı? </st><st c="10330">Ama bu yine de yaptığını haklı çıkartmazdı. </st><st c="10374">Kalbim yumuşamıştı ama Melek bunu bilmese de olurdu.</st></span></p>
			<p><span><st c="10426">“Karnın doydu mu bari?” diye sordum. </st><st c="10464">Kafasını sallarken yüzünde engel olamadığı bir gülümseme belirdi.</st></span></p>
			<p><span><st c="10529">“Pasta çilekliydi!” dedi. </st><st c="10556">Artık ben de gülümsüyordum ve kendimi Hulusi Kentmen’e hiç olmadığım kadar yakın hissediyordum.</st></span><span></span></p>
			<p><span><st c="10651">Bir örnek geceliklerimizi giyip yataklarımıza uzandık ve tabii ki tuvaletin ışığını açık bıraktık. </st><st c="10751">Bacaklarını karnına çekip yüzünü </st></span><span><st c="10784">bana döndü. </st><st c="10796">Hiç konuşmadan dakikalarca beni inceledi. </st><st c="10838">Boyundan büyük işlere kalkışmış olsa da daha minicikti elleri, kolları, ayakları. </st><st c="10920">Bir tek masumiyetini yitirmiş gözleri ondan yaşça ilerideydi. </st><st c="10982">O çocuksu, saf bakışları kim bilir onu ne zaman terk etmişti.</st></span><span></span></p>
			<p><span><st c="11043">“Annenin adı ne?” diye sordum.</st></span></p>
			<p><span><st c="11074">“Gonca” dedi.</st></span></p>
			<p><span><st c="11088">“Telefonu var mı?”</st></span></p>
			<p><span><st c="11107">“Babamın vardı bir tane ama çalındı. </st><st c="11145">Sonra da bir daha almadı.”</st></span><span></span></p>
			<p><span><st c="11171">“Hiç konuşmuyor musunuz?”</st></span></p>
			<p><span><st c="11197">“Bazenleri arıyorlar ama çok değil.”</st></span></p>
			<p><span><st c="11234">“Peki şimdi Antalya’da olduklarını nereden biliyorsun?”</st></span></p>
			<p><span><st c="11290">“Çünkü nisanda portakala Oymapınar’a giderler. </st><st c="11338">Mesela haziran olsa Afyon’da olurlardı. </st><st c="11378">Temmuzda Malatya’da.”</st></span></p>
			<p><span><st c="11399">“Oymapınar nerede?”</st></span></p>
			<p><span><st c="11419">“Manavgat’ta.” Anne ve babasından bahsetmek istemediği belli hemen konuyu değiştirdi.</st></span></p>
			<p><span><st c="11505">“Sen hiç şelale gördün mü?”</st></span></p>
			<p><span><st c="11533">“Yok görmedim.”</st></span></p>
			<p><span><st c="11549">“Ben de görmedim. </st><st c="11568">Bir kere Manavgat Şelalesi’nin oradan geçtik ama yoldan gözükmüyor.”</st></span></p>
			<p><span><st c="11636">“Annenle baban neden seni de yanında götürmüyor?”</st></span></p>
			<p><span><st c="11686">“Annem, siz okuyun bizim gibi kölelik etmeyin dedi. </st><st c="11739">Sonra da ablamla beni amcamgillerin yanına gönderdi.”</st></span></p>
			<p><span><st c="11792">“Peki kendi eviniz yok mu sizin?” diye sorduğumda bir iç geçirip yine başladı boyuna birkaç beden büyük gelen cümleler sarf etmeye:</st></span></p>
			<p><span><st c="11924">“Var. </st><st c="11931">Urfa’da Acıkuyu köyünde. </st><st c="11956">Ama köyde kimse kalmıyor. </st><st c="11982">Herkes hasada gidiyor. </st><st c="12005">Ninem var bir tek o da çok yaşlı. </st><st c="12039">Annem hep, yazın güneşi de kışın soğuğu da üstümüzden geçiyor, gün yüzü görmeden el kapılarında ömür bitiyor diye söyleniyor ama para lazım.”</st></span></p>
			<p><span><st c="12180">“En son ne zaman gördün anneni?”</st></span></p>
			<p><span><st c="12213">“Bilmem çok oldu.”</st></span></p>
			<p><span><st c="12232">“Özlemiyor musun peki?”</st></span></p>
			<p><span><st c="12256">Sustu. </st><st c="12264">Hem de ne susmak. </st><st c="12282">Haykırsa, annemi özledim diye bir çocuk gibi ağlasa kalbimi bu kadar dağlamazdı. </st><st c="12363">Dilini eşekarısı soksun Ahu, bu da soru muydu? </st><st c="12410">Nasıl bu kadar güçlü kalabildiğine, devrilmeden durabildiğine şaşıyordum. </st><st c="12484">Galiba bu yüzden de cevabını bulamadığım soruları Melek’e soruyor, onun nasıl başa çıktığını öğrenmeye çalışıyordum. </st><st c="12601">Bir yanı hâlâ çocukken bir yanıyla da yetişkinlere taş çıkartacak olgunlukta tavırlar sergiliyordu. </st><st c="12701">Annesizlik adamı işte böyle arada derede bırakıyordu. </st><st c="12755">Çocuğu olmayan kadınlar nasıl anne olamıyorlarsa, annesi olmayan çocuklar da ne çocuk kalabiliyor ne de aklı başında bir yetişkine dönüşebiliyorlardı. </st><st c="12906">Hangisi daha kötüydü? </st><st c="12928">Annenin yok olması mı? </st><st c="12951">Yoksa yanında olduğu halde seni yok sayması mı? </st><st c="12999">Melek bana fena halde kendi çocukluğumu hatırlatıyor, hiç de hoş olmayan anılara sürüklenmeme neden oluyordu. </st><st c="13109">Anneme doğru ilmek ilmek yol alırken geçmişimdeki düğümler de yavaş yavaş çözülüyor ve babamdan, babaannemden, annemden daha çok nefret etmeme sebep oluyordu.</st></span></p>
			<p><span></span></p>
			<p><span><st c="13267">***</st></span></p>
			<p><span></span></p>
			<p><span><st c="13271">Gözümde koca bir bandajla hastaneden çıkıp eve geldiğimizde bizi babaannem karşılamıştı. </st><st c="13361">Başıma gelenlere üzülmekten ziyade annemin mutsuzluğuna seviniyor gibi bir hali vardı. </st><st c="13448">Bana karşı hiç olmadığı kadar ilgili ve şefkatli davrandı. </st><st c="13507">Yastığımı yorganımı salona getirip bana hasta yatağı hazırlamış, bir de yayla çorbası kaynatmıştı. </st><st c="13606">Mahallede olayı duyanlar gelmek istiyordu ama annemin kimseyle konuşacak hali yoktu. </st><st c="13691">Herkese haber saldı. </st><st c="13712">Doktor mikrop kapmamdan korktuğu için ziyareti yasaklamıştı. </st><st c="13773">Bununla da yetinmeyip kapıya “Ziyaret yasak” diye bir kâğıt yapıştırdı ama işin aslı Ahu cezalıydı.</st></span></p>
			<p><span><st c="13872">Atkestanesi savaşı yapan oğlanların hepsi süt dökmüş kediye dönmüştü. </st><st c="13943">Gözümü kör eden, kaderimi değiştiren atkestanesinin kimin elinden çıktığı belli değildi. </st><st c="14032">Bir Allah’ın kulu görmemişti kendisini. </st><st c="14072">Kim vurduya gitmiştim. </st><st c="14095">Babam öyle söylemişti. </st><st c="14118">Annemse hışımla ona dönüp sen milletin çocuğunu sorguya çekeceğine kızına sor bakalım orada ne işi varmış dedi. </st><st c="14230">“Kızına” demişti. </st><st c="14248">Bu artık onun kızı olmadığım anlamına mı geliyordu?</st></span></p>
			<p><span><st c="14299">“Olan olmuş bu saatten sonra kimin yaptığını bulsak ne olacak?” demişti annem. </st><st c="14379">Ama ben bilmek istiyordum kimin yaptığını. </st><st c="14422">Hıncımı almak, tekme tokat vurmak, gözünü oymak istiyordum. </st><st c="14482">Hiç alışık olmadığım, kime karşı olduğunu bilmediğim bu nefret hissi o günlerde beni ayakta tutan tek şeydi. </st><st c="14591">Beni o savaşa sürükleyen Fulya’yla Pelin’den, ellerinde kestane torbası koşan Efe’den, Mert’ten, aşağı mahallenin çocuklarından kısaca gözü gören, hayatına devam eden herkesten nefret ediyordum.</st></span></p>
			<p><span><st c="14785">Anneme laf sokmak için hiçbir fırsatı kaçırmayan babaannem, elinde çorba kâsesi salona girerken “Anam hiç laf dinlemiyor ki biz de çocuk yetiştirdik. </st><st c="14936">Vallahi yüzü burada diye demiyorum ama bırak dışarı çıkmayı Hüseyin bir bakışımla yerinden kıpırdamazdı. </st><st c="15041">Bu fırsatını buldu mu sokakta. </st><st c="15072">İyi başka işler gelmedi başına” diyerek evimize düşen ateşe iki odun daha attı. </st><st c="15152">Bense o çocuk aklımla içimde hâlâ bir umut besliyordum. </st><st c="15208">Belki de hepsi boşa telaşlanıyordu. </st><st c="15244">Tek gözüm görmüyordu çünkü doktor kapatmıştı. </st><st c="15290">Bandajım çıktığında yine eskisi gibi olacaktı. </st><st c="15337">Lütfen öyle olsundu. </st><st c="15358">O an hissettiğim tek şey acı ve vicdan azabıydı. </st><st c="15407">Gözyaşlarım yine gözpınarlarımda birikip yarama tuz bastı. </st><st c="15466">Ağladıkça o kadar canım yanıyordu ki sanırım çok mecbur kalmadıkça ağlamama alışkanlığım bana o günden miras kalmıştı.</st></span></p>
		</div>
	<div id="charCountTotal" value="15584"></div></body>
</html>
