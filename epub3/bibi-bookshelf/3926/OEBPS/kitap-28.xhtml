<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-28</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-25" xml:lang="tr-TR"><st c="0">Kibirli Palmiye Sayfiye Yerinde</st></p>
			<p><span><st c="32">“Buradan Alanya’ya bizi götürecek bir araç bulabilir miyiz?” diye sordum kapıdaki güvenliğe. </st><st c="126">İleriden minibüsler kalkıyordu. </st><st c="158">Özel araç istiyorsak da kuzeni transfer işi yapıyordu. </st><st c="213">Hemen arayıp bir araç çağırabilirdi. </st><st c="250">Bilmediğim bir yerde, içerisi tıka basa insanla dolu bir minibüse binme fikri boğdu beni. </st><st c="340">Aslında tam olarak emin değildim. </st><st c="374">Belki de nefesimin daralmasının sebebi annemle aynı il sınırlarında bulunmamdan mütevellitti. </st><st c="468">“Araç olur” dedim. </st><st c="487">Güvenlik kuzenini aradı. </st><st c="512">Havaalanından müşteri alıp bırakacaktı, en geç bir bilemedin bir buçuk saate gelirdi.</st></span></p>
			<p><span><st c="597">Melek’le birlikte içeride bulunan kafelerden birine oturduk. </st><st c="659">Melek acıkmıştı. </st><st c="676">Tost yiyebilir miydi? </st><st c="698">Peki portakal suyu? </st><st c="718">Portakal suyunu çok severdi. </st><st c="747">Ne isterse yiyip içebilirdi. </st><st c="776">Gitmişken bana da bir sade Türk kahve söylesindi. </st><st c="826">Keşke yine bir sigara tüttürseydim ama çevremde sigara içen kimseyi göremedim. </st><st c="905">Melek’in gözüyse az ileride ağaca asılı hasır salıncakta kaldı. </st><st c="969">İsterse binebileceğini söyledim. </st><st c="1002">Melek ikiletmeden fırladı gitti. </st><st c="1035">Şırıl şırıl akan suyun dibindeki salıncağa binip başladı sallanmaya. </st><st c="1104">Gülümsüyordu. </st><st c="1118">Hatta gülümsemekle kalmıyor bildiğin mutlu gözüküyordu. </st><st c="1174">Ne Osman kalmıştı </st></span><span><st c="1192">ne de Korsan. </st><st c="1206">Karnını doyurup kendini eğleyecek ve yoluna devam edecekti. </st><st c="1266">Kimseden beklentisi yoktu. </st><st c="1293">Olan biten hiçbir şey onu şaşırtmıyordu. </st><st c="1334">Özeniyordum Melek’e. </st><st c="1355">Hayatı ona verilmiş bir sadaka gibi yaşamıyor, paçayı sıyırdığı ve doyduğu her anın tadını çıkartıyordu. </st><st c="1460">Galiba bir şeyin hiç olmaması, yarım yamalak olmasından iyiydi. </st><st c="1524">Anne ve babamın yokluğuyla yaşamak, yarım yamalak varlıklarına tahammül etmekten daha kolay olabilirdi.</st></span><span></span></p>
			<p><span><st c="1627">Kahvemi yudumlayıp sakince akan suyu izliyordum ki “Zaten çok yaşlıydı” diyen sesini duydum.</st></span></p>
			<p><span><st c="1720">Onu gördüğümde artık ben de Melek gibi gülümsüyordum.</st></span></p>
			<p><span><st c="1774">“Osman!” dedim ağzım kulaklarımda.</st></span></p>
			<p><span><st c="1809">“Hem yangını da sen çıkarmadın.”</st></span></p>
			<p><span><st c="1842">Kafamı salladım.</st></span></p>
			<p><span><st c="1859">“Çıkarmadım.”</st></span></p>
			<p><span><st c="1873">“Babaannen kötü bir kadındı Ahu. </st><st c="1907">Bunu herkes biliyordu.”</st></span></p>
			<p><span><st c="1930">“Şüphesiz.”</st></span></p>
			<p><span><st c="1942">“Ama yine de bu şekilde ölmeyi hak etmiyordu tabii.”</st></span></p>
			<p><span><st c="1995">“Tabii.”</st></span></p>
			<p><span><st c="2004">“Ne diyelim, mukadderat.”</st></span></p>
			<p><span><st c="2030">“Allah günahlarını affetsin.”</st></span></p>
			<p><span><st c="2060">“Âmin.”</st></span></p>
			<p><span><st c="2068">Osman çaresizce benim için bahaneler üretmeye devam edecekken, elini tutup içtenlikle yüzüne baktım.</st></span></p>
			<p><span><st c="2169">“Osman. </st><st c="2178">Vicdanıma hamallık yapmak zorunda değilsin.”</st></span></p>
			<p><span><st c="2222">“Ben öyle çekip gittiğim için özür dilerim. </st><st c="2267">Anlattıklarından sonra bir an ne yapacağımı bilemedim.”</st></span></p>
			<p><span><st c="2322">“Önemli değil. </st><st c="2338">Hem dönmeseydin de anlardım seni. </st><st c="2372">Elimde olsa ben bile kaçardım kendimden.”</st></span></p>
			<p><span><st c="2413">Osman, yüzüme düşen saçlarımı eliyle kulağımın arkasına itti. </st><st c="2476">Uzun parmaklarıyla ensemi kavrayıp alnını alnıma dayadı. </st><st c="2533">Dudaklarıma hayatımın en yumuşak, en sevgi dolu öpücüğünü kondurduktan sonra, “Tamam belki dünyanın en iyi insanı değilsin ama en azından içindeki şeytana sahip çıkacak kadar dürüst ve yüreklisin” dedi.</st></span></p>
			<p><span><st c="2735">Hâlâ bana kendimi iyi hissettirmeye çalışıyordu. </st><st c="2785">Ama nafile bir çabaydı bu. </st><st c="2812">İnsan bilmez mi kendini? </st><st c="2837">Yürekli falan değil, korkaktım ben. </st><st c="2873">Babaannemin dizinin dibinden ayrılamayacak kadar pısırık. </st><st c="2931">Onun korkusundan yıllarca buz kesmiş, alevler evimizi sarıp beni çözene kadar da kıpırdayamamıştım yerimden.</st></span></p>
			<p><span><st c="3039">Melek Osman’ı gördüğüne çok sevindi. </st><st c="3077">Salıncaktan indiği gibi atlayıp sarıldı beline. </st><st c="3125">Çocuk olmak ne güzeldi. </st><st c="3149">Tıpkı yaralarının hızla iyileştiği gibi, kalp kırıklıkları, korkuları, endişelerini iyileştirmek için de biraz güven ve sevgiyi karıştırıp pansuman yapmak yetiyordu. </st><st c="3315">Benimse sakattı kalbim, her yerinden kırılmış, zamanında müdahale edilmediği için de yanlış kaynamıştı. </st><st c="3419">Riskli gruptaydım. </st><st c="3438">Kalbim açıldı mı bir kere alimallah masada kalırdım.</st></span></p>
			<p><span><st c="3490">Yola koyulduğumuzda saat sabahın onuydu. </st><st c="3532">Annem çalıştığı tatil köyündeki yerini almış olmalıydı. </st><st c="3588">Sıradan gününün sadece birkaç saat sonra sıra dışı bir hal alacağından habersiz üniformasını giymiş, arkadaşlarıyla laflıyordu belki. </st><st c="3722">Tabii bunu yapabilmesi için Kafdağı’ndaki burnunu deniz seviyesine indirmiş olması gerekirdi. </st><st c="3816">Yoksa kimseler yaklaşmazdı yanına. </st><st c="3851">Sahi ben nasıl yaklaşacaktım ona, ne diyecektim karşısına çıktığımda?</st></span></p>
			<p><span><st c="3920">“Sana verdiğim helalliği geri almaya geldim.”</st></span></p>
			<p><span><st c="3966">Yok. </st><st c="3972">Bu şekilde söylemek beni saf, salak ve dengesiz gösterirdi. </st><st c="4032">Niye verdin niye alıyorsun demezler miydi? </st><st c="4075">“Sana hakkımı helal etmiyorum!” daha doğruydu sanki. </st><st c="4128">Etrafındaki çalışma arkadaşları, müşterileri duyup boşlukları kendileri doldururdu. </st><st c="4212">Acaba biliyorlar mıydı bir kızı olduğunu? </st><st c="4254">Sanmam. </st><st c="4262">Evladını terk etmek toplumda hoş karşılanmayacak bir durumdu. </st><st c="4324">Akıllı kadındı annem. </st><st c="4346">Benim yüzümden kredi notunu düşürmezdi. </st><st c="4386">O zaman şöyle demeliydim:</st></span></p>
			<p><span><st c="4411">“Sana hakkımı helal etmiyorum anne!” Evet sonuna “anne”yi eklemek daha şık ve vurucu olurdu. </st><st c="4505">Anneme yaklaştıkça özgüvenim kanatlanıp uçmaya başladı. </st><st c="4561">Günlerdir bitmek bilmeyen yol nedense şimdi hızla kayıyordu altımızdan. </st><st c="4633">Hızla geçtiğimiz mavi tabelaları tek gözümle telaşla okumaya çabalıyordum: “Ayten 30 km.” “Ayten 15 km.” Bir saatin sonunda “Ayten’e hoş gelmiştik!” Tabela sağımdan kayıp giderken, “Sen biraz gergin misin?” diye sordu Osman.</st></span></p>
			<p><span><st c="4857">“Neden?”</st></span></p>
			<p><span><st c="4866">“Arabaya bindiğimizden beri bacağını sallayıp duruyorsun.”</st></span></p>
			<p><span><st c="4925">“Öyle mi? </st><st c="4936">Farkında değilim.”</st></span></p>
			<p><span><st c="4954">“Şimdi söyle bakalım nereye gidiyoruz?”</st></span></p>
			<p><span><st c="4994">“Çalıştığı oteldedir herhalde.”</st></span></p>
			<p><span><st c="5026">“Ahu. </st><st c="5033">Yüzün kireç gibi. </st><st c="5051">İstemiyorsan, lanet olsun de bitsin gitsin.”</st></span><span></span></p>
			<p><span><st c="5095">“Olmaz. </st><st c="5104">Bu saatten sonra geriye dönemem artık.”</st></span></p>
			<p><span><st c="5143">Yan gözle tekrar baktı bana.</st></span></p>
			<p><span><st c="5172">“Emin misin?”</st></span></p>
			<p><span><st c="5186">Kararlı bir şekilde kafamı salladım.</st></span></p>
			<p><span><st c="5223">“Peki sen bilirsin. </st><st c="5244">Otelin adı neydi?”</st></span></p>
			<p><span><st c="5262">“Paradise bir şey.”</st></span></p>
			<p><span><st c="5282">“Buluruz şimdi” deyip elimi tuttu. </st><st c="5318">Her adıma bir tabelanın düştüğü kavşağa geldiğimizde Melek heyecanla bağırdı.</st></span></p>
			<p><span><st c="5395">“Club Paradise gördüm.”</st></span></p>
			<p><span><st c="5419">Osman sinyalini verdi ve usulca anneme doğru saptı.</st></span></p>
			<p><span><st c="5471">Gölgeliği indirip aynada kendime baktım. </st><st c="5513">Perişan gözüküyordum. </st><st c="5535">Parmaklarımı tarak niyetine kullanıp saçımı başımı düzelttim ama olacak gibi değildi. </st><st c="5621">Annem beni böyle görmemeliydi. </st><st c="5652">Çay bahçesindeki sünepe halimin aksine olabildiğince güzel ve taze çıkmalıydım karşısına. </st><st c="5742">Kaygılı bir halde Osman’a dönüp “En iyisi otelden bir oda tutalım” dedim. </st><st c="5816">Böylece acele etmek zorunda kalmazdım. </st><st c="5855">Osman, dertli dertli baktı bana. </st><st c="5888">Belli ki acımıştı halime. </st><st c="5914">Gülümsedi.</st></span></p>
			<p><span><st c="5924">“Tutalım anasını satayım.”</st></span></p>
			<p><span><st c="5951">Kolumu direksiyonu tutan koluna geçirip kafamı omzuna yasladım. </st><st c="6016">Yola çıktığımızdan beri varlığıyla nasıl da güç veriyordu bana. </st><st c="6080">Yaşasındı, var olsundu Osman.</st></span></p>
			<p><span><st c="6109">Anayoldan içeri girip biraz yol almıştık ki otel tüm heybetiyle karşımıza çıktı. </st><st c="6191">Melek fal taşı gibi açtığı gözleriyle binaya bakarken, “Abla burası saray gibi!” diye haykırdı. </st><st c="6287">Hakikaten de dediği kadar vardı. </st><st c="6320">Otel, tıpkı adı gibi cennetten bir köşeydi sanki. </st><st c="6370">Büyük beyaz sütunların üzerine inşa edilmiş ana binanın çevresi pembe zakkumlarla bezenmişti. </st><st c="6464">Ama benim asıl dikkatimi çeken binanın etrafını saran dev palmiyelerdi. </st><st c="6536">Cerrahpaşa’da bir başına kelaynak gibi dikilen zavallı palmiyenin aksine buradakiler hallerinden memnun, upuzun gövdelerini uzatmışlardı gökyüzüne. </st><st c="6684">Bakımlı ve yemyeşil yapraklarını yerçekimine teslim etmiş aheste aheste sallıyor, kaygıya tasaya yer vermeden güneşin ve meltemin tadını çıkartıyorlardı. </st><st c="6838">Dünya yıkılsa umurlarında değildi sanki. </st><st c="6879">Ayağı yere basan hiçbir şeyle muhatap olmuyorlardı. </st><st c="6931">Hele biri, öylesine mesafeliydi ki yeryüzündeki canlılarla, yanı başında bile dursan mümkün değil, dokunamazdın hayat fışkıran yeşil yapraklarına. </st><st c="7078">İster bir hastane bahçesinde isterse de beş yıldızlı bir tatil köyünün bakımlı bahçesinde. </st><st c="7169">Her koşulda kibirli ve ulaşılmazlardı. </st><st c="7208">Bu halleri bana yine fena halde birini hatırlattı.</st></span></p>
			<p><span><st c="7258">Yüzlerinde güller açan turist kafilesinin peşinde girdik resepsiyona. </st><st c="7329">Öpüşen çiftler, selfie çeken aileler, yaşlı ve telaşlı teyzelerin aşırı mutluluk hali biraz aklı evvel gözükmelerine sebep oluyordu. </st><st c="7462">Biz geride kalmış, yabancı gözlerle etrafı incelerken muhtemelen okulunu yeni bitirmiş genç bir kız elindeki tepsiden renkli içecekler ikram edip “Siz biraz istirahat buyurun, resepsiyon boşalınca arkadaşlarımız sizinle ilgilenecekler” deyip bizi oturma grubuna yönlendirdi.</st></span></p>
			<p><span><st c="7736">Bir solukta ne olduğu belirsiz içeceğini mideye indiren Melek, hayran gözlerle etrafı izlemeye başladı. </st><st c="7841">Bir süre süs havuzundaki Japon balıklarını inceledi, ardından sıkılıp resepsiyonun dev camekânına yüzünü yapıştırıp hemen önündeki havuzda yüzen çocuklara bakmaya başladı. </st><st c="8013">Benimse kalbim ağzımdaydı. </st><st c="8040">Soğuk soğuk terliyordu ellerim. </st><st c="8072">Midem sanki bir mengeneye kıstırılmış gibi buruldukça buruluyor, beni iki büklüm edip omuzlarımın iyice çökmesine sebep oluyordu. </st><st c="8202">İstediğim son şey anneme hazırlıksız yakalanmaktı. </st><st c="8253">O sırada “Sulu kaydırak!” diye bağıran Melek’in sesiyle inledi dev kubbeli salon. </st><st c="8335">Sesi öylesine tiz çıkmıştı ki orada bulunan herkesin bakışları aniden bize döndü. </st><st c="8417">Panikle yanına gidip kolundan tuttuğum gibi oturttum yanıma.</st></span></p>
			<p><span><st c="8477">Yaklaşık yarım saatin sonunda turist kafilesi odalarına yerleşmek üzere nihayet ayrıldı ve sıra bize geldi. </st><st c="8586">Otel maalesef çok doluydu ama dilersek havuza bakan kanattaki bir aile süiti boştu. </st><st c="8670">Yalnız, köpeğimiz için kimlik gerekiyordu. </st><st c="8713">Osman, aşı karnesini evde unuttuğumuzu, gerekirse odadan çıkartmayacağımızı söylese de resepsiyon görevlisi özür diledi. </st><st c="8834">Kurallar açıktı. </st><st c="8851">Karne olmadan köpeğimiz otelde konaklayamazdı. </st><st c="8898">Ancak dilersek on beş dakika mesafede bir veteriner vardı. </st><st c="8957">Onlar karne konusunda bize yardımcı olabilirdi. </st><st c="9005">Osman, Korsan’a ve bize bir süre verip veriştirdikten sonra veterinere gitmeye ikna oldu. </st><st c="9095">Ayağıma dolanmasın diye Melek’i de yanına alıp resepsiyondan çıktı ve gözden kayboldu. </st><st c="9182">Bu hiç iyi olmamıştı. </st><st c="9204">Yalnızlık bana yaramıyordu.</st></span></p>
			<p><span><st c="9231">“Arsız.” Tam olarak böyle dedi kafamdaki ses, bellboyun peşine takılmış odama doğru yürürken. </st><st c="9326">Hiç mi utanmam yoktu? </st><st c="9348">Peki ya gururum?</st></span></p>
			<p><span><st c="9364">Ne yapıyordum sahiden? </st><st c="9388">Odaya gidip süslenince ne olacaktı? </st><st c="9424">İçimdeki zavallıyı saklamak için gür saçlarıma ve üzerime geçireceğim kumaş parçalarına mı güveniyordum? </st><st c="9529">Yoksa annemin gözünü boyamak için babaannemden kalan mala mülke mi? </st><st c="9597">Aniden durdum. </st><st c="9612">Bir an için tiksindim kendimden. </st><st c="9645">Ne olacaksa olsundu, uzatmanın bir anlamı yoktu. </st><st c="9694">Çocukla aramıza giren mesafe açılmıştı. </st><st c="9734">Geriye dönüp baktığında hâlâ kıpırdamadan dikiliyordum yolun ortasında. </st><st c="9806">Telaşla yanıma geldi.</st></span></p>
			<p><span><st c="9827">“İyi misiniz?”</st></span></p>
			<p><span><st c="9842">Uykudan uyanmışçasına baktım suratına.</st></span></p>
			<p><span><st c="9881">“Ben odaya gitmekten vazgeçtim. </st><st c="9914">Otelin masaj salonu nerede acaba?”</st></span></p>
			<p><span><st c="9948">“Ana binada eksi üçüncü katta efendim.”</st></span></p>
			<p><span><st c="9988">Çantamı çocuğun elinden alıp teşekkür ettim ve şaşkın bakışları eşliğinde geldiğim yöne doğru hızlı adımlarla ilerleyip gerisingeriye ana binaya girdim.</st></span></p>
			<p><span><st c="10141">Merdivenlerden inmeye başladığımda sadece yukarının kalabalığıyla değil, dünyayla da ilişkimin kesildiğini hissettim. </st><st c="10260">Neşeli insanların uğultuları yavaşça kaybolup yerini mutlak bir sessizliğe bıraktı. </st><st c="10344">Mağaramın derinliklerine doğru ilerlerken, annemle aramızdaki görünmez göbek bağından oluk oluk korku ve endişe akıyordu içime. </st><st c="10472">Kan akışım hızlandıkça adımlarım ağırlaştı. </st><st c="10516">Zehriyle felç oluyor, bırak karşısına çıkıp hesap sormayı, ayakta durmakta bile güçlük çekiyordum. </st><st c="10615">Son katı da indiğimde artık aramızda sadece bir kapı kalmıştı. </st><st c="10678">Üzerimdeki etkisi o kadar güçlüydü ki ne öfke vardı artık içimde ne de isyan. </st><st c="10756">Yok olmuş, annemin bir uzantısına dönüşüvermiştim yine. </st><st c="10812">O sırada kapının ardından “Hoşça kalın, iyi tatiller” diyen şen şakrak sesini duydum. </st><st c="10898">Otomatik kapı açıldı. </st><st c="10920">Genç bir çift, dışarı çıktı. </st><st c="10949">Kapı kapanmaya yakın gördüm annemi. </st><st c="10985">Üzerinde sütlü kahve bir üniforma vardı. </st><st c="11026">Saçlarını sıkı sıkıya ensesinde topuz yapmıştı. </st><st c="11074">Peşinden baktığı çifti gülümseyerek yolcu ettikten sonra kafasını eğip önündeki evraklara bir şeyler yazmaya koyulduğunda kapı kapandı. </st><st c="11210">Annem beni fark etmemişti. </st><st c="11237">O an gerçekten var olup olmadığımdan bir kez daha şüphe ettim. </st><st c="11300">Gücümü toplayıp son basamağı indim. </st><st c="11336">Allah’tan sensörlü kapı beni fark etti de varoluşsal kaygılarımdan sıyrıldım. </st><st c="11414">Annemin başı hâlâ önündeki işteydi. </st><st c="11450">Kafasını kaldırırken yüzünde plastik bir gülümseme “Paradise Spa’ya hoş...” dedi ama cümlesini bitiremedi. </st><st c="11557">Yüzündeki gülümseme yerini şaşkınlık ve dehşet arası bir ifadeye bırakırken sayıklar gibiydi.</st></span></p>
			<p><span><st c="11650">“Ahu...”</st></span></p>
			<p><span><st c="11659">“Merhaba anne.”</st></span></p>
			<p><span><st c="11675">“Sen... </st><st c="11684">Sen nereden çıktın?”</st></span></p>
			<p><span><st c="11704">“Seni görmeye geldim.”</st></span></p>
			<p><span><st c="11727">“Hoş geldin” dedikten sonra şaşkınlık dolu bir gülümsemeyle, “Geç, geç otur şöyle. </st><st c="11811">Keşke haber verseydin. </st><st c="11834">İzin alırdım...” dedi.</st></span></p>
			<p><span><st c="11856">Şimdi şaşırma sırası bendeydi. </st><st c="11888">Açıkçası böylesine sıcak bir karşılama beklemiyordum kendisinden.</st></span></p>
			<p><span><st c="11953">“Plansız programsız çıktım yola. </st><st c="11987">Ani oldu biraz.”</st></span></p>
			<p><span><st c="12003">Yanıma oturup şüpheli gözlerle süzdü beni.</st></span></p>
			<p><span><st c="12046">“Perişan gözüküyorsun. </st><st c="12070">Sen iyi misin?”</st></span></p>
			<p><span><st c="12085">“Biraz yol yorgunuyum.”</st></span></p>
			<p><span><st c="12109">Temkinli ve kontrollüydü. </st><st c="12136">Bense kontrolümü tamamen kaybetmiş ne diyeceğimi bilmeden boş gözlerle yüzüne bakıyordum. </st><st c="12226">Rahatsız edici birkaç saniyelik sessizliğin ardından gülümsemeye çalışıp acemice omzuma dokundu.</st></span></p>
			<p><span><st c="12322">“Beni çok şaşırttın. </st><st c="12344">Yani kırk yıl düşünsem aklıma gelmezdi beni görmeye geleceğin” dedikten sonra kaşlarını hafifçe çatıp gülümsedi.</st></span><span></span></p>
			<p><span><st c="12456">“Nasıl buldun beni? </st><st c="12477">Yani burada çalıştığımı nereden biliyorsun?”</st></span><span></span></p>
			<p><span><st c="12521">“Facebook’a baktım” dedim ama sahte hesap açıp sapık gibi onu adım adım takip ettiğimi söylemedim.</st></span></p>
			<p><span><st c="12620">“Doğru ya. </st><st c="12632">Facebook. </st><st c="12642">Artık herkes herkesi buluyor. </st><st c="12672">İnanır mısın geçen yaz ilkokul arkadaşımla buluştuk” dedi. </st><st c="12731">Tepki vermeden boş gözlerle anneme bakmaya devam ettim. </st><st c="12787">Sanki birisi dilime gemici düğümü atmıştı. </st><st c="12830">Sözcükler kafamda uçuşuyor ama bir araya gelip düzgün bir cümle oluşturamıyorlardı. </st><st c="12914">Avuç içlerim ter içinde kalmıştı. </st><st c="12948">Bir şey söylemeliydim ama ne? </st><st c="12978">Ağzımı açtığımda boğuk bir hıçkırık çıktı boğazımdan. </st><st c="13032">Annem dehşet içerisinde bana bakarken artık sinirlerim tamamen boşalmıştı. </st><st c="13107">Bu istediğim son şeydi ama kendimi kontrol edemiyordum. </st><st c="13163">Gözyaşlarıma gururumu kırmayacak, beni bu rezil durumdan kurtaracak bir neden bulmalıydım. </st><st c="13254">Sonunda, “Babaannem öldü!” dedim.</st></span></p>
			<p><span><st c="13287">“Ne? </st><st c="13293">Ben... </st><st c="13300">Çok üzüldüm...” dedi ve durdu. </st><st c="13331">Kendi bile şaşırmıştı bu söylediğine. </st><st c="13369">Hemen toparlandı.</st></span></p>
			<p><span><st c="13386">“Yani, Allah günah yazmasın ama babaannenden çok sana üzüldüm. </st><st c="13450">Sonuçta onca yıl iyisiyle kötüsüyle hayat arkadaşı oldunuz birbirinize. </st><st c="13522">Nasıl oldu peki kalp mi?”</st></span></p>
			<p><span><st c="13547">Gözyaşlarımı silip toparlandıktan sonra annemin yüzüne baktım.</st></span><span></span></p>
			<p><span><st c="13610">“Apartmanda yangın çıktı!”</st></span></p>
			<p><span><st c="13637">Kısacık bir an. </st><st c="13654">Sadece benim fark edebileceğim şeytani bir parıltı geçti buz grisi gözlerinden. </st><st c="13734">Derin bir nefes alıp arkasına yaslandı.</st></span></p>
			<p><span><st c="13773">“Yangın ha? </st><st c="13786">Demek yüce Rabbim cezasını vermek için diğer tarafa geçmesini beklememiş” derken hiç olmadığı kadar duygusuzdu yine.</st></span></p>
			<p><span><st c="13902">“Yangın üst kattaydı. </st><st c="13925">Dumandan zehirlendi.”</st></span></p>
			<p><span><st c="13946">“Cehennem dediğin de yedi kat. </st><st c="13978">Günahına göre girmiştir bir kapısından” dedi huşu içinde bir ifadeyle. </st><st c="14049">Annem ilahi adaletin tecelli ettiğinden ve babaannemin cehenneme gittiğinden emindi.</st></span></p>
			<p><span><st c="14133">“İyi sana bir şey olmamış” dedi sözüm ona endişeli bir tavırla.</st></span></p>
			<p><span><st c="14197">“Ben evde değildim.”</st></span></p>
			<p><span><st c="14218">Gözlerini karşıdaki duvara dikip bir süre sustuktan sonra, “Hayat ne garip. </st><st c="14295">Belki de evde olsan kurtulurdu” dedi.</st></span></p>
			<p><span><st c="14332">“Belki de.”</st></span></p>
			<p><span><st c="14344">O sırada otomatik kapı açıldı ve içeriye lobide gördüğüm yaşlı ve telaşlı teyzelerden biri girdi. </st><st c="14443">Annem ok gibi yerinden fırlayıp gülümseyerek bankonun ardına geçti. </st><st c="14511">Nasıl da güzel karşılıyordu elin kırk kat yabancısını. </st><st c="14566">Ağzını açtığında kulaklarıma inanamadım. </st><st c="14607">Hırs küpü annem şakır şakır Almanca konuşuyordu. </st><st c="14656">Onun bu hali gidemediğim okulları, öğrenmek isteyip de öğrenemediklerimi hatırlamama sebep olup sinirlerimi hoplattı yine. </st><st c="14779">Hayatımın içine etmişlerdi. </st><st c="14807">Al birini vur ötekine. </st><st c="14830">Ne bir eksik ne bir fazla. </st><st c="14857">Başlarda tesadüf, kötü kader demiştim ama şimdi daha iyi anlıyordum. </st><st c="14926">Zavallı babam zehirli annesinin boyunduruğunda o kadar ezilmişti ki hayat arkadaşı olarak kendisine yine annesi gibi onu ezen, yok eden zehirli bir kadın seçmiş, benim de günahıma girmişti.</st></span></p>
			<p><span><st c="15115">Annem, misafirinin kaydını yaptıktan sonra içeriye telefon açıp yardımcı olması için birini çağırdı. </st><st c="15217">Uzakdoğulu çıtı pıtı bir kadın, yüzünde kocaman bir gülümsemeyle teyzeyi annemden teslim aldı ve ikisi beraber loş koridorda gözden kayboldular. </st><st c="15362">Onların gidişiyle birlikte annem, yüzüne yapıştırdığı gülümsemeyi çıkartıp yanıma geldi. </st><st c="15451">Ancak bu sefer oturmadı.</st></span></p>
			<p><span><st c="15475">“Bugün yalnızım. </st><st c="15493">Burayı bırakamıyorum. </st><st c="15515">İki hafta önce de yeni müdür geldi. </st><st c="15551">Şimdi seni burada görürse bir şey der canımız sıkılır. </st><st c="15606">Zaten sevimsiz de bir tip, ağzına laf vermek istemem. </st><st c="15660">Mesaim saat yedide bitiyor. </st><st c="15688">İstiyorsan sen biraz oyalan. </st><st c="15717">İşim bitince de resepsiyonda buluşur, rahat rahat otururuz” dedi.</st></span></p>
			<p><span><st c="15782">“Zaten beni de merak etmişlerdir. </st><st c="15817">Kalkayım artık” deyip hemen toparlandım. </st><st c="15858">Annem şaşkın bir ifadeyle beni süzüp, “Kimler?” diye sordu.</st></span></p>
			<p><span><st c="15917">“Arkadaşlarımla geldim. </st><st c="15942">Burada kalıyoruz.”</st></span></p>
			<p><span><st c="15960">Doğru duyduğundan emin olmak istercesine “Arkadaşlarınla otelde kalıyorsunuz” deyip hafif alaylı bir gülümsemeyle, “ Kimmiş bu arkadaşlar?” diye devam etti.</st></span></p>
			<p><span><st c="16117">“Osman’ı belki mahalleden hatırlarsın, annesi vardı Fatma Teyze, bir de Melek var.”</st></span></p>
			<p><span><st c="16201">Hoşlanmadığı belli yüzünü buruşturup, “Midyecilerin oğlu mu? </st><st c="16263">Hani tüpçüde çıraklık yapan çelimsiz çocuk?” diye sordu.</st></span></p>
			<p><span><st c="16319">“Evet o.”</st></span></p>
			<p><span><st c="16329">“İlahi Ahu nerden buldun da getirdin onu buraya?”</st></span></p>
			<p><span><st c="16379">“Buldun”, “getirdin”, “onu”, seçtiği her kelime nasıl da kibirli ve tepedendi. </st><st c="16459">Sanki bir eşyaymışçasına bahsediyordu Osman’dan. </st><st c="16508">Sinirlerime hâkim olmaya çalışarak “Uzun hikâye” dedim hemen ardından da Osman’ın artık öğretmen olduğunu ekledim. </st><st c="16623">Bir türlü atanamadığını ve bu yüzden korsan taksicilik yaptığını da anneme tabii ki söylemedim.</st></span></p>
			<p><span><st c="16718">“Peki Melek kim?”</st></span></p>
			<p><span><st c="16736">“Söyledim ya, arkadaşım.”</st></span></p>
			<p><span><st c="16762">“O nereden arkadaşın?”</st></span></p>
			<p><span><st c="16785">“O hikâye daha da uzun” dedim. </st><st c="16817">Omzunu silkti. </st><st c="16832">Zaten laf olsun diye sormuştu belli ki umurunda da değildi.</st></span></p>
			<p><span><st c="16891">“İyi o zaman ben gelene kadar sen de arkadaşlarınla denizin havuzun tadını çıkartırsın. </st><st c="16980">Şurup gibidir buranın suyu.”</st></span></p>
			<p><span><st c="17008">Yüzüne, gözlerinin içine baktım.</st></span></p>
			<p><span><st c="17041">“Ben hiç denize girmedim. </st><st c="17068">Yüzme bilmiyorum.”</st></span></p>
			<p><span><st c="17086">Bakışlarımdan hoşlanmamıştı. </st><st c="17116">Merdivenlere yöneldiğimi görünce yanıma geldi ve solumdaki asansörün düğmesine bastı.</st></span></p>
			<p><span><st c="17201">“Boşuna çıkma o kadar katı. </st><st c="17230">Asansöre bin.”</st></span></p>
			<p><span><st c="17244">İnsana kendini âciz ve güçsüz hissettirme konusunda Allah vergisi bir yeteneğe sahipti. </st><st c="17333">Biliyordu asansörden korktuğumu. </st><st c="17366">Asansör geldi. </st><st c="17381">Kapı açıldı. </st><st c="17394">Bir iki saniye sonra ise geri kapandı.</st></span></p>
			<p><span><st c="17432">Sözüm ona sempatik bir ifadeyle kafasını yana eğip güldü.</st></span></p>
			<p><span><st c="17490">“İlahi Ahu, hâlâ mı? </st><st c="17512">Ne zaman büyüyeceksin sen?”</st></span></p>
			<p><span><st c="17539">İşte bu fazla olmuştu. </st><st c="17563">Sinirlerime hâkim olmaya çalışarak gülümsedim.</st></span></p>
			<p><span><st c="17609">“Bence bu yaşıma gelmem bile mucize.”</st></span></p>
		</div>
	<div id="charCountTotal" value="17647"></div></body>
</html>
