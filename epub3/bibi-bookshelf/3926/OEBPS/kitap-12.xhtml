<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-12</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-9" xml:lang="tr-TR"><st c="0">Bir Yıldız Doğuyor</st></p>
			<p><span><st c="19">Babaannem saçlarımı kestikten bir iki ay sonra annemin aktardan aldığı formüller sayesinde saçlarım beni annemin gözünde sevimli kılmaya yetecek derecede uzamıştı. </st><st c="184">Sapsarı küt saçlarıma, elbisemden artan kumaşlarla diktiği kafam büyüklüğünde kurdeleler takarak beni çekimden çekime peşinden koşturup duruyordu. </st><st c="331">Artık palazlanmıştım. </st><st c="353">Deneme çekimlerinden eskisi kadar korkmuyor, objektifin karşısında daha rahat davranıyordum. </st><st c="446">Okuldan sonra annem beni karşısına alıp uzun uzun çalıştırıyordu. </st><st c="512">Belli başlı pozlarım, farklı farklı bakışlarım vardı. </st><st c="566">Köpek yavrusu gibi masum, lunaparka giden çocuk kadar mutlu, balonu patlamış gibi üzgün, hortlak görmüş gibi korkulu. </st><st c="684">Uzun süre reklam filmi kapmayı başaramamıştım ama her nasıl olduysa “balonu patlamış çocuk gibi üzgün” baktığım fotoğraflarımdan biri, dönemin ünlü film yönetmeni Erkmen Erk’in eline geçmişti.</st></span></p>
			<p><span><st c="876">Bir sinema filmi için deneme çekimine çağrıldığımı öğrendiğim günün gecesinde gözüme uyku girmedi. </st><st c="976">Nereden çıkmıştı şimdi şu film işi? </st><st c="1012">Elinde gazoz kameraya bakmaya benzemezdi ki. </st><st c="1057">Babaannem saçlarımı hasta oluyorum diye kesse de pek fayda etmişe benzemiyordu. </st><st c="1137">Beni saçlarım değil bu çekimler hasta ediyordu. </st><st c="1185">Sabah uyandığımda ateşim yine 38’di. </st><st c="1222">Annem hastalandım diye küplere bindi. </st><st c="1260">Ama evdekilere hiçbir şey belli etmedi. </st><st c="1300">Sağlık ocağının önüne geldiğimizde korkulu gözlerle anneme baktım. </st><st c="1367">“Anne vallahi iyiyim. </st><st c="1389">Ne olur iğne yaptırma!” desem de gözyaşlarım fayda etmedi.</st></span></p>
			<p><span><st c="1447">Hemşirenin yaptığı kokteyl işe yaramıştı. </st><st c="1490">Bir saate ateşim normale dönmüş, annemle birlikte yollara düşmüştüm. </st><st c="1559">Otobüsle Taksim Meydanı’nda inip sora sora Beyoğlu’nun arka sokaklarında yer alan köhne binanın içine girdik. </st><st c="1669">Binanın rutubet kokusu ve karanlığı beni ürkütmüştü. </st><st c="1722">Sıkı sıkıya yapıştım annemin eline. </st><st c="1758">Beş kat merdiven çıktıktan sonra kan ter içinde kalan annem nefesinin sakinlemesini bekleyip koluna aldığı bej rengi mantosunu tekrar omzuna attı. </st><st c="1905">İkimize birden çekidüzen verip kapıyı çaldı. </st><st c="1950">Eşikten adım attıktan sonra bambaşka bir manzara karşıladı bizi. </st><st c="2015">Köhne binanın aksine ofisin içi oldukça şıktı. </st><st c="2062">Kızıla çalan deri koltuklar ve maun mobilyalara pirinç zigonlar eşlik ediyordu. </st><st c="2142">Duvarları da altın varaklı çerçevelerin içindeki film afişleri süslüyordu. </st><st c="2217">Annem, en kibar tavrını takınarak sekretere Erkmen Erk’le randevumuz olduğunu söyledi. </st><st c="2304">Kıpkırmızı rujuna uygun kırmızı Angora bir kazak giyen sekreter yüzümüze bile bakmadan Erkmen Bey’in bir işi çıktığını, biraz gecikeceğini söyledi. </st><st c="2452">Oturup beklemeye başladık. </st><st c="2479">Yarım saat sonra kapı çaldı. </st><st c="2508">Annem kucağındaki dergileri masaya bırakıp yüzünde kocaman bir gülümseme heyecanla kapıya baktı ama kapıdan sapsarı uzun saçları fönlenmiş, benim yaşımda bir kız ve havalı annesi girince gülümsemesi onların rüzgârına kapılıp uçtu gitti yüzünden. </st><st c="2754">Kız karşıma oturdu, annesi de yanına. </st><st c="2792">Gözümü kızdan alamadım. </st><st c="2816">Çok güzeldi. </st><st c="2829">Bakışlarımı yakaladığında gözlerini devirerek derin bir iç geçirdi. </st><st c="2897">Küçük bir kibir topu gibiydi. </st><st c="2927">Belli ki benden daha tecrübeliydi. </st><st c="2962">Yüzüm asıldı. </st><st c="2976">Başımı önüme eğdim. </st><st c="2996">Sonra kapı tekrar çaldı. </st><st c="3021">Annem heyecanla doğrulsa da bu sefer de yanlış alarmdı. </st><st c="3077">Kızıl saçlı küçük sevimli kız ve dedesi içeri girdiğinde annemin canı daha da sıkıldı. </st><st c="3164">Okumadığı derginin sayfalarını hızla çevirmeye başladı. </st><st c="3220">Ofiste geçen iki saat boyunca kapı tam üç kez daha çalınarak annemi tekrar tekrar hayal kırıklığına uğrattı. </st><st c="3329">Öğle yemeği siparişi getiren dönerci dışında iki sarışın kız daha ofise girerek şansımı iyiden iyiye yitirdiğimi hissettirdi. </st><st c="3455">Saat akşamüzeri dörde doğru Erkmen Beyler sonunda ofisi teşrif etti. </st><st c="3524">Hız kesmeden odasına doğru ilerlerken yüzümüze bile bakmadan sekretere çok az vakti olduğunu, kızları bir an önce sırasıyla içeri göndermesini buyurdu. </st><st c="3676">Beklemekten ateşim çıkmış, yanaklarım kızarmış, gözlerim de çakmak çakmak olmuştu. </st><st c="3759">Sekreter adımı okuyunca annemin peşinde ağır adımlarla içeri yürüdüm. </st><st c="3829">Annem adamla sohbet açmaya çalışsa da Erkmen Bey mesafesini koruyarak bana döndü ve kaç yaşında olduğumu, daha önce kamera tecrübem olup olmadığını sordu. </st><st c="3984">Annem ballandıra ballandıra reklam filmlerindeki performansımdan, yorulmadan üst üste yaptığım tekrarlardan ve kameranın beni ne kadar çok sevdiğinden bahsetti. </st><st c="4145">Annem konuşurken Erkmen Bey’in gözü bendeydi. </st><st c="4191">Film bebekken yetimhaneye bırakılmış çok zeki bir kızla öğretmeni hakkındaydı. </st><st c="4270">Elime bir kâğıt parçası tutuşturup bir iki cümle okuttu. </st><st c="4327">Ardından hüzünlü bir ifade takınmamı istedi. </st><st c="4372">Annem soluğunu tutmuş beni izlerken istenilenleri bir bir yaptım. </st><st c="4438">Hatta hüzünlü bakışımı bir iki damla gözyaşıyla taçlandırdım. </st><st c="4500">O kadar hasta, yorgun ve gergindim ki bıraksalar sabaha kadar ağlardım. </st><st c="4572">Erkmen Bey yanındaki kadınla bakıştıktan sonra notunu aldı ve bize teşekkür etti.</st></span></p>
			<p><span></span></p>
			<p><span><st c="4653">Annem günlerce telefonun başından ayrılmadı. </st><st c="4699">Telefon geciktikçe annemin tadı kaçmaya başladı. </st><st c="4748">Verilen metni güzel okuyamamıştım. </st><st c="4783">Öyle robot gibi kâğıttakini okuyarak mı rolü kapacaktım? </st><st c="4840">Ben bu kafayla gidersem bir baltaya sap olamazdım. </st><st c="4891">Ağzımla kuş tutsam anneme yaranamayacağımı o gün bir kez daha anladım. </st><st c="4962">Doğduğum günden beri içime ektiği yetersizlik tohumları filizlenmeye, zehirli bir sarmaşık gibi tüm benliğimi sarmaya galiba o yıllarda başlamıştı. </st><st c="5110">Tam da umudumuzu yitirmişken annem beklediği telefonu aldı. </st><st c="5170">Önce nefesini tutup dinledi, ardından yüzünde güller açtı.</st></span></p>
			<p><span><st c="5228">“Tabii Erkmen Bey. </st><st c="5248">Bizim için çok gurur verici. </st><st c="5277">Kızım diye demiyorum ama inanın çok yetenekli. </st><st c="5324">Pişman olmayacaksınız. </st><st c="5347">Bugüne kadar kısacık reklam filmlerinde kendini pek gösteremedi tabii. </st><st c="5418">Hoş reklam yönetmenleriyle siz bir misiniz? </st><st c="5462">Oyuncuyu doğru oynatmak biraz da yönetmenin işi. </st><st c="5511">Öyle mi? </st><st c="5520">Demek siz de reklam çekiyorsunuz. </st><st c="5554">Ne güzel. </st><st c="5564">Tamam o zaman çekim tarihi için sizden haber bekliyoruz. </st><st c="5621">Yok yok hiç merak etmeyin. </st><st c="5648">Kilo almaz. </st><st c="5660">Siz isteyin boyu bile uzamaz. </st><st c="5690">Çok çok memnun oldum. </st><st c="5712">Hayırlı akşamlar.”</st></span></p>
			<p><span><st c="5730">Annem konuşmamış melodik ses tonuyla adeta bülbül gibi şakımıştı. </st><st c="5797">Babaannem elin adamına bu kadar kırıttığı için ona ayıplayarak baktı. </st><st c="5867">Ne gerek vardı bunca alkışa tezahürata? </st><st c="5907">Evli bir kadının elin adamıyla bu kadar konuşması yakışık alır mıydı? </st><st c="5977">Ama asıl hazmedemediği rolü kapmamdı. </st><st c="6015">Annemin canını acıtmak için saçlarımı besleme gibi kesen babaannem kendi bacağına sıkmıştı. </st><st c="6107">Kısa küt saçlarım filmde canlandıracağım yetimhane çocuğu için tam da olması gereken boydaydı. </st><st c="6202">Annem babaannemi hiç umursamadı, telefonu kapattıktan sonra önce bir çığlık attı ardından bana sıkıca sarıldı. </st><st c="6313">Ben ne olduğunu anlamadan annemin kollarında dönerken “Başımıza talih kuşu kondu” diyerek kahkahalar atıyordu. </st><st c="6424">Annem hep böyleydi. </st><st c="6444">Haletiruhiyesi çevresinde olan bitene göre ya en dipteydi ya da yıldızların tepesinde.</st></span></p>
			<p><span><st c="6530">Beni yere indirdiğinde coşkusunu dizginleyip boyunu boyuma, sesini de ciddi tona ayarlayıp omuzlarımdan tuttu.</st></span></p>
			<p><span><st c="6641">“Bana bak Ahu. </st><st c="6657">Bundan böyle bu filmle yatıp bu filmle kalkıyoruz. </st><st c="6708">Filmin çekilmesine daha iki ay var. </st><st c="6744">Öyle sokaklarda oyun moyun yok artık. </st><st c="6782">Yara bere olmayacaksın, güneşten yanmayacaksın, kilo almayacaksın. </st><st c="6849">Eğer bu işi kotarırsan bir daha sırtın yere gelmez kızım.”</st></span></p>
			<p><span><st c="6907">Babaannem bu lafa çok bozulmuştu. </st><st c="6942">Sırtı yere gelmez de ne demekti? </st><st c="6975">Bugüne bugün neyimiz eksikti? </st><st c="7005">Bulaşık makinesi bile son modeldi. </st><st c="7040">Gören de kıçımız açıkta geziyoruz sanırdı. </st><st c="7083">Hoş şöhret uğruna annem kıçımı da açardı. </st><st c="7125">Buradaki “kıç” vurgusu zamanında mayolu poz verip güzellik yarışması seçmelerine katılan anneme gelmişti. </st><st c="7231">Babaannem söylenerek odasına doğru yollanırken annem arkasından bağırdı.</st></span></p>
			<p><span><st c="7303">“Yok Naciye Hanım kıç açmak şöhret olmaya yetmiyor. </st><st c="7356">Yetseydi bu evde ömrümü çürütmezdim” dedi. </st><st c="7399">Şimdi düşünüyorum da galiba annem babaannemin dediği gibi biraz edepsizdi. </st><st c="7474">O küçücük yaşımda ben bile ayıplamıştım bu söylediğini.</st></span></p>
			<p><span><st c="7529">Bir sinema filminde rol alacağım haberi kısa sürede mahalleye yayılmış, daha film çekilmeden popülaritem bir kat daha artmıştı. </st><st c="7658">Büyük sınıflardan kızlar bile teneffüslerde gelip gözucuyla bana bakıyorlar, sınıfımdakilerse benim en yakın arkadaşım olmak için birbirleriyle yarışıyorlardı. </st><st c="7818">Oğlanların ilgisi de hep üzerimdeydi. </st><st c="7856">Bir keresinde veznedarın oğlu Burak, dansa davet oynarken sırf beni etkilemek için dizlerinin üzerinde kayıp dizkapaklarını bile kanatmıştı. </st><st c="7997">Kısa sürede burnum da yıldızım kadar yükseklere tırmanmıştı. </st><st c="8058">Kimseye pas vermiyordum ama yine de bakkalın oğlu Efe’nin ilgisi hoşuma gidiyordu. </st><st c="8141">Arı Maya silgisine uçlu kalemiyle delikler açıp kalp yapmış, yanımdan geçerken sıramın üzerine bırakıp kaçmıştı. </st><st c="8254">Bu olaydan birkaç gün sonra çantamdan pembe bir kâğıt çıktı. </st><st c="8315">Bir dönemin popüler çikolata reklamındaki gibi “Seni seviyorum” yazan kâğıttaki “e” harfleri çikolata paketinden kesilip tek cümlelik aşk mektubuna yapıştırılmıştı. </st><st c="8480">Okul çıkışı gözlerim Efe’yi aradı. </st><st c="8515">Ama Efe çoktan kendini bahçede diğer sınıfla yaptığı maça kaptırmıştı. </st><st c="8586">Belki de mektubu Efe değil, benim uğruma dizlerini paralayan Burak bırakmıştı. </st><st c="8665">Okul çıkışı çantamı toparlayıp eve doğru yola koyulduğumda biri arkamdan seslendi. </st><st c="8748">Geri dönüp baktığımda Osman’ı gördüm. </st><st c="8786">Osman yanıma geldiğinde yüzünde de bakışlarında da bir farklılık vardı. </st><st c="8858">Önce yanakları kızardı ardından elini ceketinin içcebine attı ve bana “e” harfleri eksik çikolata paketini uzattı. </st><st c="8973">Ben ne diyeceğimi şaşırmış büyük bir hayal kırıklığıyla Osman’a bakarken o tek kelime etmedi ve yanımdan koşarak uzaklaştı. </st><st c="9097">Midyecinin oğlu Ezik Osman bana âşıktı. </st><st c="9137">Vicdanım da benim gibi büyüme çağında olduğundan bu haber kısa sürede tüm okula yayıldı. </st><st c="9226">Aslında Osman’la alay etmek değildi niyetim ama beni kendine denk görmesine biraz gücenmiştim. </st><st c="9321">Önce Fulya’ya ardından Pelin’e söyledim. </st><st c="9362">Bu kadar eğleneceklerini pek akıl edememiştim. </st><st c="9409">Osman bütün okulun alay konusu olmuştu. </st><st c="9449">Takip eden günlerde Osman okula gelmedi. </st><st c="9490">O dönem çalıştığı tüpçüye de uğramadı. </st><st c="9529">Bir gün babası Halim Amca sokakta avare avare dolaşırken gördüğü Osman’ı yaka paça okula getirdi. </st><st c="9627">Müdür muavini Osman’ın üç gündür okula uğramadığını söyleyince sinirlerine hâkim olamayan babası “Ulan eşekoğlueşek, ben </st></span><span><st c="9748">sen sokak iti ol diye mi sabahlara kadar bar köşelerinde midye satıyorum?” diyerek okulun ortasında Osman’a okkalı bir iki tokat patlattı ama hırsını alamadı. </st><st c="9907">Çocuklar toplanmış olan biteni izlerken öğretmenler araya girip Osman’ı babasının elinden zor aldı. </st><st c="10007">Müdür muavini Halim Amca’yı kolundan tutup teskin ede ede okuldan çıkartırken Osman buz kesmiş bir halde bana bakıyordu. </st><st c="10128">O bakış aklıma geldiğinde hâlâ kaçacak delik ararım. </st><st c="10181">O gün de kendimi okulun tuvaletine kapatmış, zil çalana kadar dışarı çıkmamıştım. </st><st c="10263">Sonraki günlerde Osman okulu hiç aksatmadı ama pırıl pırıl gözlerine inen o puslu ifade gözbebeklerinden bir daha hiç kalkmadı. </st><st c="10391">Şimdi düşünüyorum da Osman’ın bana olan o çocukça, masum aşkı, ikimizin de hayatındaki felaketler zincirinin ilk halkasıydı.</st></span><span></span></p>
		</div>
	<div id="charCountTotal" value="10515"></div></body>
</html>
