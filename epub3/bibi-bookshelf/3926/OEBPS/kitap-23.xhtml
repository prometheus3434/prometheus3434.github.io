<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-23</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-20" xml:lang="tr-TR"><st c="0">Hiçbirimiz Masum Değiliz</st></p>
			<p><span><st c="25">Hareketsizken araba daha güvende hissettiriyordu insana. </st><st c="83">Arka koltuk sanki bambaşka bir dünyaydı. </st><st c="124">Müşteri memnuniyetini esas alan Osman, koltuk cebine bir şişe lavanta kolonyası, bir de dergi koymuştu. </st><st c="228">Kapı oluklarına da meyveli şekerler doldurmuştu. </st><st c="277">Aferin Melek’e, ağzına kadar dolu olduğuna göre hiç dokunmamıştı şekerlere. </st><st c="353">Elimi uzatıp kolonyayı cepten çıkardım. </st><st c="393">Elime biraz döktükten sonra derin bir nefes alıp kokusunu burnuma çektim. </st><st c="467">Tam kapağını kapatıp geri koyacağım sırada cepte duran derginin manşetini fark ettim: </st></span><span><st c="553">“Mevsimlik İşçilerin Dramı.”</st></span><span></span></p>
			<p><span><st c="581">Yattığım yerden usulca doğruldum ve ürkerek dergiyi elime aldım. </st><st c="647">Derginin kapağında sırtında bebeği, yanmış teni, elinde tuttuğu portakal kasasıyla bir kadın fotoğrafı vardı. </st><st c="757">Manşetin hemen altında da şu cümle yazıyordu:</st></span></p>
			<p><span></span></p>
			<p><st c="802">“Yazın güneşi de kışın soğuğu da üstümüzden geçiyor. </st><st c="856">Gün yüzü görmeden el kapılarında ömür bitiyor.”</st></p>
			<p><span></span></p>
			<p><span><st c="903">Sırtımdan ürperdiğimi hissettim. </st><st c="937">Çünkü bu cümleyi daha önce duyduğumdan adım kadar emindim.</st></span></p>
			<p><span><st c="995">Arabadan çıktığım gibi, hız kesmeden köpekle oynayan Melek’in yanına gidip koluna yapıştım.</st></span></p>
			<p><span><st c="1087">“Sen bizi salak mı sandın?” diye bağırırken ben bile yabancılaşmıştım sesime.</st></span></p>
			<p><span><st c="1165">“Ahu. </st><st c="1172">Kendine gel!” diyerek araya girdi Osman. </st><st c="1213">Melek’i elimden almaya çalıştı ama başaramadı.</st></span></p>
			<p><span><st c="1259">Melek’in gözleri korkudan kocaman açılmıştı.</st></span></p>
			<p><span><st c="1304">“Annen ne demişti sana ha? </st><st c="1332">Söylesene! </st><st c="1343">Yazın güneşi, kışın soğuğu. </st><st c="1371">Bilmiş bilmiş anlatıyordun bana odada. </st><st c="1410">Hadi anlatsana Osman’a da.”</st></span></p>
			<p><span><st c="1437">“Abla yapma korkuyorum.”</st></span></p>
			<p><span><st c="1462">“Korkuyormuş. </st><st c="1477">Asıl ben senden korkuyorum” deyip dergiyi önüne fırlattım.</st></span></p>
			<p><span><st c="1535">Osman, kolumdan tutup ciddi bir tonda, “Ahu kendine gel delirdin mi? </st><st c="1605">Ne yapıyorsun küçücük çocuğa?” diyerek beni bir kez daha uyardı. </st><st c="1670">Ne kadar da saftı.</st></span></p>
			<p><span><st c="1688">“Yalancı bu Osman! </st><st c="1708">Dergiden okuyup okuyup ipe dizmiş. </st><st c="1743">Yok Manavgat’a portakala gitmişler de mevsimlik işçilermiş de. </st><st c="1806">Ana baba hepsi yalan. </st><st c="1828">Şimdi bana her şeyi anlatacaksın. </st><st c="1862">Söyle bana! </st><st c="1874">Ne yaptın sen?” derken Melek’e doğru bir hamlede bulunmak istedim ama başaramadım. </st><st c="1957">Osman beni kolumdan tutup var gücüyle kendine çekerek “Yeter!” diye bağırdı. </st><st c="2034">Tam ağzımı açıp bir şey söyleyecekken, “Ahu tamam!” deyip Melek’e döndü.</st></span></p>
			<p><span><st c="2106">“Bana bak Melek, ya bana her şeyi anlatırsın ya da şimdi telefon açıp seni polise teslim ederim” dedi.</st></span></p>
			<p><span><st c="2209">Osman’ın ani çıkışı karşısında Melek’in dudakları titremeye başladı. </st><st c="2279">Osman kararlı bir ifadeyle Melek’e baktı.</st></span></p>
			<p><span><st c="2320">“Şimdi baştan alalım. </st><st c="2343">O adam gerçekten senin amcan mı?”</st></span></p>
			<p><span><st c="2376">Melek korkuyla evet anlamında başını salladı.</st></span></p>
			<p><span><st c="2422">Allah bir dese inanmazdım artık ona. </st><st c="2460">Sinirle baktım yüzüne. </st><st c="2483">Aklımdan geçenleri okumuş olacak ki ağlamaklı bir ifadeyle bana döndü.</st></span></p>
			<p><span><st c="2553">“Yalan değil abla, ekmek çarpsın ki amcam.”</st></span></p>
			<p><span><st c="2597">“Anan baban yok ama amcan var öyle mi Melek?” derken sabrım yine taşmaya başlamıştı.</st></span></p>
			<p><span><st c="2682">Melek, gözlerini benden kaçırıp yere diktikten sonra utana sıkıla “Bir de ablam yalan. </st><st c="2770">O da yok...” dedi.</st></span></p>
			<p><span><st c="2788">“Ben biliyorum malımı” deyip Osman’a baktım. </st><st c="2834">Osman yine bir el hareketiyle susmamı buyurup, “Peki anan baban nerede?” diye sordu.</st></span></p>
			<p><span><st c="2918">“Beni küçükken yurda vermişler.”</st></span></p>
			<p><span><st c="2951">“Sen yurttan mı kaçtın?”</st></span></p>
			<p><span><st c="2976">“Yeminle kaçmadım. </st><st c="2996">Bir gün amcamla yengem geldi. </st><st c="3026">Müdür beni onlara verdi. </st><st c="3051">Devlet para veriyor ya amcam ondan aldı beni yanına.”</st></span></p>
			<p><span><st c="3104">“Yengen peki? </st><st c="3119">O nerede şimdi?”</st></span></p>
			<p><span><st c="3135">“Geçen sene çocukları alıp gitti.”</st></span></p>
			<p><span><st c="3170">“Annenin nerede olduğunu bilmiyor muymuş amcan?”</st></span></p>
			<p><span><st c="3219">Melek başını öne eğdi, üzgün kafasını salladı iki yana.</st></span></p>
			<p><span><st c="3275">“Melek sana inanayım mı?” diye sordu Osman sakin bir şekilde.</st></span><span></span></p>
			<p><span></span></p>
			<p><span><st c="3337">Şüpheyle süzdüm Melek’i. </st><st c="3363">Kafasını kaldırıp dikkatle yüzümüze baktı. </st><st c="3406">Benim aklımın ermeyeceğini düşünmüş olacak ki Osman’a döndü.</st></span></p>
			<p><span><st c="3466">“Osman Abi sen esrar bilir misin?”</st></span></p>
			<p><span><st c="3501">Bir an için afalladım. </st><st c="3525">On iki yaşındaki bir kız çocuğunun dudaklarına bu kelimeyi oturtamadım. </st><st c="3597">Osman endişeli bir ifadeyle kaşlarını çattı.</st></span></p>
			<p><span><st c="3641">“Biliriz niye sordun?”</st></span></p>
			<p><span><st c="3664">Melek bakışlarını bana çevirdi. </st><st c="3697">Şimdi yüzünde mahcup bir ifade vardı.</st></span></p>
			<p><span><st c="3734">“Abla ben sana yalan söyledim.”</st></span></p>
			<p><span><st c="3766">“Hadi ya? </st><st c="3777">Onu anladık.”</st></span></p>
			<p><span><st c="3790">“Yok bu başka ama. </st><st c="3810">Hani sen bana sormuştun ya amcan ne istiyordu senden, ne aldın ondan diye. </st><st c="3885">Para değildi o. </st><st c="3901">Ben amcamın esrarını çaldım.”</st></span></p>
			<p><span><st c="3930">“Ne!” diye kesik bir çığlık attım.</st></span></p>
			<p><span><st c="3965">“Ne diyorsun kızım? </st><st c="3986">Nasıl çaldın? </st><st c="4000">Ne kadar çaldın?” diye panikle araya girdi Osman.</st></span></p>
			<p><span><st c="4049">Melek kafasını sağa sola sallayıp küçük bir hesap yaptıktan sonra, “İki üç kilo vardır herhalde” dedi.</st></span></p>
			<p><span><st c="4152">Osman, bir an için elini kafasına götürdü. </st><st c="4196">Az önceki soğukkanlı halinden eser kalmamıştı. </st><st c="4243">Hızla volta atarken bir yandan da kendi kendine söyleniyordu.</st></span></p>
			<p><span><st c="4304">“Üç kilo diyor Ahu. </st><st c="4325">Üç kilo. </st><st c="4334">O çaldığın şey amcanın mı zannediyorsun kızım sen? </st><st c="4385">Kim bilir kimin kuyruğuna bastın.”</st></span></p>
			<p><span><st c="4419">Osman, volta atarken bir an durup bana baktı.</st></span></p>
			<p><span><st c="4465">“Ahu, adamı ne yaparlar biliyor musun? </st><st c="4505">Üç kilo esrar dediğin nereden baksan kırk elli bin lira yapar. </st><st c="4568">Polis bulsa hapse tıkar, herifler bulsa. </st><st c="4609">Kesmişler lan adamı! </st><st c="4630">Ötesi var mı?”</st></span></p>
			<p><span><st c="4644">Osman’ın bu kadar paniklemesi Melek’i korkutmuştu. </st><st c="4696">Sanki ne yaptığının şimdi farkına varıyordu.</st></span></p>
			<p><span><st c="4740">“Abi ne olur kızma. </st><st c="4761">Vallahi yanımda değil çöpe attım.”</st></span></p>
			<p><span><st c="4795">Osman sinirle güldü. </st><st c="4817">“Çöpe attım diyor ya!” dedikten sonra sinirle baktı Melek’e. </st><st c="4878">“Kızım hasta mısın sen? </st><st c="4902">Küçücük boyunla neyine güvenip de böyle bir şey yaptın?”</st></span></p>
			<p><span><st c="4958">“Bir adam vardı. </st><st c="4976">Bize geldi. </st><st c="4988">Çok sinirliydi. </st><st c="5004">Amcama seni öldürürüm dedi. </st><st c="5032">Ben...” diye devam edecekken Osman elini havaya kaldırıp “Bir dakika bir dakika...” diyerek sabrı taşmış bir şekilde susturdu Melek’i.</st></span></p>
			<p><span><st c="5166">Ben olduğum yerde donup kalmış nasıl bir filmin içine düştüğümüzü düşünürken Osman avuç içlerini gözlerine bastırarak nefesini ve sinirlerini kontrol etmeye çalışıyordu. </st><st c="5337">Ellerini yüzünden çekip sükûnetini korumaya çalışarak, “Şunu adam gibi en başından anlatsana sen” dedi.</st></span></p>
			<p><span><st c="5440">“Abi ne olur kızma” derken Melek’in sesi titriyordu. </st><st c="5494">Derin bir nefes alıp önce Osman’a sonra da Melek’e baktım.</st></span></p>
			<p><span><st c="5552">“Tamam. </st><st c="5561">Sakin. </st><st c="5568">Şimdi her şeyi tane tane anlat bize. </st><st c="5605">Kimdi o adam? </st><st c="5619">Ne istiyordu amcandan?”</st></span></p>
			<p><span><st c="5642">“Siyah cipli bir adam geldi eve. </st><st c="5676">Boyu çok uzundu. </st><st c="5693">Kapkara gözlükleri vardı. </st><st c="5719">Dizilerde oynayan zengin adamlar gibiydi. </st><st c="5761">Böyle patron gibi. </st><st c="5780">‘Aslan burada mı?’ diye sordu bana. </st><st c="5816">‘İçeride uyuyor’ dedim. </st><st c="5840">‘Sen dışarıda bekle’ deyip içeri girdi. </st><st c="5880">Adam kapıyı kapattıktan sonra masa sandalye sesleri geldi. </st><st c="5939">Amcam canı yanmış gibi bağırdı. </st><st c="5971">Merak edip evin arkasına dolandım. </st><st c="6006">Kömür çuvallarının üstüne çıkıp camdan içeri baktım. </st><st c="6059">Adamın elinde bir silah vardı. </st><st c="6090">Durmadan tekmeliyordu amcamı.</st></span></p>
			<p><span><st c="6119">Amcam kafasını böyle ellerinin arasına almış, yerde yatıyordu. </st><st c="6183">Adam ‘Bir daha eksik mal çıkarsa anam avradım olsun gebertirim seni!’ diye bağırdı. </st><st c="6267">Amcam kafasını kaldırıp yemin etti ama adam inanmadı. </st><st c="6321">Ertesi gün tekrar geleceğini, çaldığı parayı hazır etmezse üzerine benzin döküp amcamı diri diri yakacağını söyledi. </st><st c="6438">Amcam yerde yatarken yüzüne bir tekme atıp üzerine tükürdükten sonra da evden çıkıp gitti. </st><st c="6529">Ben çok korktum. </st><st c="6546">Salona girip amcama gözükmeden selpaklarımı alıp hemen çıktım evden. </st><st c="6615">Akşama kadar dolandım. </st><st c="6638">Adamın dediklerini düşündüm. </st><st c="6667">Amcam yalan konuşuyordu. </st><st c="6692">Ben paket yapıyordum esrarı. </st><st c="6721">Önceden on gram tartıyordum, sonra bir gün ‘Ben sana yedi gram tartacaksın demedim mi?’ diyerek dövdü beni. </st><st c="6829">Adam haklıydı. </st><st c="6844">Amcam çalıyordu.</st></span></p>
			<p><span><st c="6860">O akşam eve geldiğimde sarhoştu. </st><st c="6894">Ağzı burnu çok kötü şişmiş, her yeri morarmıştı. </st><st c="6943">Benden rakı istedi. </st><st c="6963">Koydum ama çok sulu olmuş deyip kafama bir tane vurdu. </st><st c="7018">Bardak elimden düştü. </st><st c="7040">Çok kızdı daha çok vurdu. </st><st c="7066">Kaçtım kendimi tuvalete kapadım. </st><st c="7099">Çok sarhoştu peşimden gelmedi. </st><st c="7130">Horlamasını duyunca çıktım tuvaletten. </st><st c="7169">Uyuduğundan emin olmak için odasına gidip baktım. </st><st c="7219">Biraz bekledim. </st><st c="7235">Sonra divanın altındaki davul fırını açıp içindeki çöp torbasını çıkarttım. </st><st c="7311">Hiç ses yapmadan çiviye astığı ceketinin cebine elimi sokup parasını aldım. </st><st c="7387">140 lira vardı. </st><st c="7403">Önce kırkını bıraktım sonra vazgeçip hepsini aldım. </st><st c="7455">Çantama biraz selpak, biraz bisküvi bir de battaniye koyup evden çıktım. </st><st c="7528">Mezarlığa kadar koştum. </st><st c="7552">Esrarı mezarlığın oradaki çöpe attım. </st><st c="7590">Sonra da mezarlığın arka kapısından tırmanıp içeri atladım. </st><st c="7650">Bekçi, kulübesinde uyuyordu. </st><st c="7679">Hep saklandığım yere gittim. </st><st c="7708">Eski mezarların orada. </st><st c="7731">Kimse yoktu. </st><st c="7744">Biraz korktum, biraz da ağladım. </st><st c="7777">O patron gibi adam amcamı öldürsün diye dua ettim. </st><st c="7828">Sonra ezan okundu. </st><st c="7847">Rahatladım. </st><st c="7859">Âmin deyip uykuya daldım. </st><st c="7885">Ertesi gün saklandığım yerden hiç çıkmadım. </st><st c="7929">Bütün gün bisküvi yiyip yattım. </st><st c="7961">İkinci gün çok sıkıldım. </st><st c="7986">Beş cenaze geldi mezarlığa. </st><st c="8014">Biraz etraflarında dolanıp selpak sattım. </st><st c="8056">İki mezar suladım. </st><st c="8075">70 lira kazandım ama sonra bekçi yakaladı beni. </st><st c="8123">Kolumdan tutup dışarı attı.” </st></span></p>
			<p><span><st c="8152">Melek büyük bir ciddiyetle yüzümüze baktı. </st><st c="8195">Yaptığı en büyük hata oymuşçasına, “Keşke mezarlıkta selpak satmasaydım” dedi ve devam etti.</st></span></p>
			<p><span><st c="8287">“Çok acıktım. </st><st c="8302">Mezarlığa yakın bir market vardı. </st><st c="8336">Oraya kadar yürüdüm. </st><st c="8357">Çubuk krakerle su aldım. </st><st c="8382">Marketten çıkınca sokağın ucunda amcamın bir arkadaşını gördüm. </st><st c="8446">Hemen kaçıp saklandım. </st><st c="8469">Bekçiye gözükmeden mezarlığın yine arka kapısına dolandım. </st><st c="8528">Kapıda kalın zincir vardı. </st><st c="8555">Ayağımı zincire basıp yukarı tırmandım geri içeri atladım. </st><st c="8614">Gece yattığım otlarla kaplanmış mezarın altına yatıp havanın kararmasını bekledim. </st><st c="8697">Uyumuşum. </st><st c="8707">Amcamın tekmesiyle uyandım. </st><st c="8735">Sen gelmeseydin öldürecekti beni abla” derken minnetle baktı yüzüme.</st></span></p>
			<p><span><st c="8803">Osman ellerini kafasının arasına alıp şakaklarını sıvazladıktan sonra bana bakıp “Bu mevzu bizi aşar Ahu. </st><st c="8910">Polise gitmeliyiz. </st><st c="8929">Melek’in iyiliği için” dedi.</st></span></p>
			<p><span><st c="8957">“Ortada mevzu falan kalmamış. </st><st c="8988">Birbirlerini yemişler işte.”</st></span></p>
			<p><span><st c="9016">“Herifler bu işin peşini bırakır mı zannediyorsun?”</st></span></p>
			<p><span><st c="9068">“Esrar çöpte, amca tahtalıköyde. </st><st c="9102">Kim ne yapsın Melek’i?”</st></span></p>
			<p><span><st c="9125">“Ya Allah aşkına cahil cahil konuşma.”</st></span></p>
			<p><span><st c="9164">“Doğru konuş benimle sensin cahil. </st><st c="9200">Hem ne diyeceksin polise? </st><st c="9226">Sen bunları anlattığında sana teşekkür edip eve mi yollayacaklar? </st><st c="9292">Siz kimsiniz kardeşim diye sormazlar mı? </st><st c="9333">Sen derdini anlatana kadar kelepçeyi vurular bileğine” deyip sinirle kafamı çevirdiğimde gördüm hızla ormana doğru kaçan Melek’i.</st></span></p>
			<p><span><st c="9462">“Çok güzel Osman. </st><st c="9481">Bravo! </st><st c="9488">Bir bu eksikti!” dedim öfkeyle.</st></span></p>
			<p><span><st c="9519">“Nereye gidecek yol bilmez iz bilmez! </st><st c="9558">Gelir iki dakikaya...” dedi ama Melek geri gelmedi.</st></span></p>
			<p><span><st c="9609">Sık ağaçların olduğu ormanlık alana doğru yürümeye başladık. </st><st c="9671">Ağaçlar o kadar heybetliydi ki yeryüzüyle gökyüzünün ilişkisini kesiyor, bu da içinde bulunduğumuz ortama kasvetli ve tekinsiz bir hava veriyordu. </st><st c="9818">Ürperdim ve önümde yürüyen Osman’a yetişmek için adımlarımı hızlandırdım. </st><st c="9892">Osman hızla ağaçların arasından ilerlerken “Melek! </st><st c="9943">Melek!” diye sesleniyor ama Melek hangi deliğe girdiyse sesini çıkartmıyordu.</st></span></p>
			<p><span><st c="10020">“Tutturdun bir polis de polis diye. </st><st c="10057">Nedir bu karakol aşkı anlamıyorum ki? </st><st c="10095">Kızın ödünü koparttın.”</st></span></p>
			<p><span><st c="10118">Osman sinirle baktı bana. </st><st c="10145">“Ulan asıl o benim ödümü koparttı. </st><st c="10180">Duymadın mı anlattıklarını? </st><st c="10208">Esrarı çalan o, amcanın gırtlağını kestiren o, düğüne sızıp altınları çalan yine o ama suçlu benim öyle mi Ahu?”</st></span></p>
			<p><span><st c="10320">“Her ne yapmış olursa olsun o daha çocuk. </st><st c="10363">On iki yaşında en azından bize söylediği kadarıyla.”</st></span></p>
			<p><span><st c="10415">“Ya hayırdır? </st><st c="10430">Daha yarım saat önce kızı elinden zor aldım şimdi nedir bu Melek aşkı?”</st></span></p>
			<p><span><st c="10501">Haklıydı. </st><st c="10512">Anlattığı şeyler beni ürküteceğine sanki Melek’e daha da yakınlaştırmış, yakınlaştırmaktan da öte bir hayranlık uyandırmıştı. </st><st c="10638">Kendi çocukluğumla kıyasladığımda Melek çocuk değil, adeta bir süper kahramandı.</st></span></p>
			<p><span><st c="10718">“Eğer çaresiz kalmasaydı...” diye devam edecekken. </st><st c="10770">Osman elini kaldırıp “Şışşşt...” diye susturdu beni.</st></span></p>
			<p><span><st c="10822">Kulak kesildiğimizde bir köpek havlaması duyduk. </st><st c="10872">Osman hızla sesin geldiği yöne doğru koştu, ben de peşinden. </st><st c="10933">Az ileride gördük onu. </st><st c="10956">Bir ağacın altında durmuş yukarıya bakarak havlıyor, zıplıyor, mızıkçılık yapıp onu aşağıda bırakan oyun arkadaşına sesleniyordu. </st><st c="11086">O an, ağacın tepesinden ileriye bir kozalak fırladı. </st><st c="11139">Minik köpek hemen kozalağın peşine takıldı.</st></span></p>
			<p><span><st c="11182">Osman, “Melek orada olduğunu biliyorum hadi bir terslik çıkmadan in aşağıya” dedi ama Melek’ten cevap gelmedi.</st></span></p>
			<p><span><st c="11293">“Melek tamam in. </st><st c="11311">Sana söz veriyorum polise falan gitmeyeceğiz” dedim. </st><st c="11364">Osman terslenerek baktı bana. </st><st c="11394">Ardından bakışlarını ağaca çevirip dikkat kesildi ve bana dönüp parmağıyla ağacın dalında oturan Melek’i işaret etti.</st></span></p>
			<p><span><st c="11511">“Melek seni görüyorum. </st><st c="11535">Hadi ama in artık” dediğinde hıçkırıklara boğulan Melek “Gidin buradan!” diye bağırdı. </st><st c="11622">Sesin geldiği yöne dikkatle bakınca gördüm Melek’i. </st><st c="11674">Elini bir üst dala uzatmış daha da yukarıya tırmanmaya çalışıyordu. </st><st c="11742">O kadar yüksekteydi ki bakmak bile başımı döndürmeye yetmişti. </st><st c="11805">Panikle Osman’a döndüm.</st></span></p>
			<p><span><st c="11828">“Bir şey yap düşecek şimdi!”</st></span></p>
			<p><span><st c="11857">“Melek hadi in aşağıya” diye bir kez daha seslendim yukarıya.</st></span></p>
			<p><span><st c="11919">“Abla polis beni yurda koyar. </st><st c="11950">Yurda gitmem ben!” diye bağırdı.</st></span></p>
			<p><span><st c="11982">“Bıktım yeminle!” diye kendi kendine söylenen Osman derin bir nefes alıp yukarı seslendi.</st></span></p>
			<p><span><st c="12072">“Tamam polis de yurt da yok.”</st></span></p>
			<p><span><st c="12102">“Yalan söylüyorsun. </st><st c="12123">Gidin buradan.” Osman tam ağaca çıkmak için bir hamlede bulunacakken onu kolundan tutup geri çektim.</st></span></p>
			<p><span><st c="12223">“Tamam Melek. </st><st c="12238">Gidiyoruz.”</st></span></p>
			<p><span><st c="12249">Osman şaşkınlıkla baktı bana.</st></span></p>
			<p><span><st c="12279">“Ama sözüm söz polis yok. </st><st c="12306">Hem polise gitsek bizim başımıza da bin tane iş açılır. </st><st c="12362">Sen bir düşün taşın. </st><st c="12383">Fikrin değişirse arabanın oradayız. </st><st c="12419">Bir saat beklerim, ama bir saate gelmezsen gideriz” dedim. </st><st c="12478">Ardından Osman’ın elinden tutup ağacın altından uzaklaştırdım.</st></span></p>
			<p><span><st c="12540">“Bizi görünce daha da celalleniyor” deyip geldiğimiz yöne doğru yürümeye başladım. </st><st c="12624">Osman kısa bir an tereddüt etse de bana hak verip peşimden geldi.</st></span></p>
			<p><span><st c="12689">Melek’ten umudunu kesen yavru köpek de kozalağını ağacın altında bırakıp bir iki havladı, yukarıdan ses gelmeyince sıkılıp o da peşimize takıldı.</st></span></p>
			<p><span><st c="12835">Melek’i görebileceğimiz bir ağaç dibine oturduk. </st><st c="12885">Yavru köpek de yanımıza kıvrılıp minik çenesini dizime koydu. </st><st c="12947">Başını okşadım. </st><st c="12963">Kapkara tüyleri yumuşacıktı. </st><st c="12992">Ben sevdikçe iyice gevşeyip sevmem için pembe göbeğini açtı.</st></span></p>
			<p><span><st c="13052">Osman dikkatle beni incelerken, “Planın nedir Ahu? </st><st c="13104">Polise gitmeyeceğiz, yurda vermeyeceğiz. </st><st c="13145">Ne yapacaksın Melek’i? </st><st c="13168">Ana yok! </st><st c="13177">Baba yok! </st><st c="13187">Sen mi bakacaksın?” diye sordu alaylı bir ifadeyle. </st><st c="13239">Gülümsedim.</st></span></p>
			<p><span><st c="13250">“Ben mi? </st><st c="13260">Yok canım ben kendime bakamıyorum daha” derken hiç olmadığım kadar samimiydim.</st></span></p>
			<p><span><st c="13338">“Eee, nasıl olacak o zaman?”</st></span></p>
			<p><span><st c="13367">“Bilmem, bir yolunu bulup başının çaresine bakacak herhalde.”</st></span></p>
			<p><span><st c="13429">Osman’ın delici bakışlarını üzerimde hissedip dikkatle baktım yüzüne.</st></span></p>
			<p><span><st c="13499">“Ben artık hiçbir şey düşünmüyorum Osman. </st><st c="13542">Sen de düşünme. </st><st c="13558">Ne olacaksa oluyor zaten. </st><st c="13584">Hele bir Alanya’ya gidelim gerisine sonra bakarız” dedim ve kafamı omzuna yasladım. </st><st c="13668">Kafasını okşadığım yavru köpek de iyice gevşeyip kucağıma kıvrıldı.</st></span></p>
			<p><span><st c="13735">“Ne acayip değil mi?” dedim.</st></span></p>
			<p><span><st c="13764">“O kadar çok acayip şey var ki hangisi?”</st></span></p>
			<p><span><st c="13805">“Köpek der geçersin ama özünde bizden iyi, bizden temiz kalbi. </st><st c="13869">Kıskançlık yok, haset yok, intikam yok, anam beni bıraktı gitti diye ağlanıp sızlanmak yok. </st><st c="13961">Varsa yoksa yemek bulmak, yaşamak, nefes almak, şanslı günündeysen de bir iki başını okşatmak” dedikten sonra derin bir iç geçirip bakışlarımı Melek’in tırmandığı ağaca çevirdim.</st></span></p>
			<p><span><st c="14139">“Sen hiç mi yalan söylemedin? </st><st c="14170">Hiç mi kötülük etmedin Osman?”</st></span><span></span></p>
			<p><span><st c="14200">Sustu. </st><st c="14208">Kimlere yalan söylediğimi, kimlere kötülük ettiğimi yüzümden okumaya çalışır gibi uzun uzun baktı bana. </st><st c="14312">Ben de ona.</st></span></p>
			<p><span><st c="14323">“Ettim. </st><st c="14332">Hem de çok kötülük ettim Ahu” dedi. </st><st c="14368">Kapkara gözleri hiç görmediğim kadar hüzünlüydü şimdi. </st><st c="14423">Bakışlarını yerdeki kurumuş yapraklara çevirip eliyle onları ufak ufak yolarken konuşmaya başladı.</st></span></p>
			<p><span><st c="14521">“Ben Mardin’de doğmuşum. </st><st c="14547">Annem o zaman on yedi yaşında. </st><st c="14578">Düşün bir de benden önce ablamla abim var. </st><st c="14621">On dördünde vermişler zaten babama. </st><st c="14657">Rahmetli anacığım ne zaman konusu açılsa, bir türlü gelmek bilmediğimi söyler. </st><st c="14736">Saatlerce sancı çekmiş ama nafile bir türlü doğuramamış beni. </st><st c="14798">Varmış bir bildiğim demek ki, hissetmişim boktan bir hayatım olacağını. </st><st c="14870">İşlerimin hep ters gideceği ters gelişimden belliymiş” derken acıyla gülümseyip bana baktı.</st></span></p>
			<p><span><st c="14961">“Sonunda köyün ebesi çeke çeke almış beni annemin içinden. </st><st c="15021">Elde yok avuçta yok. </st><st c="15042">Ben doğduktan kısa bir süre sonra amcam bir cesaret, tasını tarağını toplayıp İstanbul’a hala oğlunun yanına gitmiş. </st><st c="15159">O zamanlar Galata’da midyecilik yapıyor bu kuzen. </st><st c="15209">Becerikli adam amcam, işi hemen kavrıyor. </st><st c="15251">İstanbulluya da midye yetişmiyor. </st><st c="15285">Bunun üzerine babamı arayıp çoluk çocuk herkesi topla gel buraya diyor. </st><st c="15357">İşte sonra bizim mahalleye taşınıyoruz. </st><st c="15397">İki göz odaya tıkışıyoruz iki aile. </st><st c="15433">Ben oraları pek hatırlamıyorum, iki yaşındaymışım geldiğimde. </st><st c="15495">Çuval çuval midyeler ve yenibaharlı içpilav kokusuyla iki göz odada sallan yuvarlan büyüyorum. </st><st c="15590">Annem, ablam, yengem, amcamın kızları evin içinde durmadan midye dolduruyor. </st><st c="15667">Çocukların ses yapması yasak çünkü sabaha kadar tezgâh başında duran babalarla, geceleri Boğaz’a dalıp midye çıkartan abiler uyuyor. </st><st c="15800">Ses çıkaran direkt şaplağı yiyor. </st><st c="15834">İçine ağlayacak, içine gülecek, içinden oynayacaksın. </st><st c="15888">E hal böyle olunca içine kaçıyor insan. </st><st c="15928">Evde sürekli hummalı bir çalışma. </st><st c="15962">Kadınlar sabahtan akşama bir göz odanın içinde dolduruyor da dolduruyor. </st><st c="16035">Evde kimse ne pilav görmek ne de yemek istiyor. </st><st c="16083">Ama yemek yapmaya vakit kalmayınca mecbur sofraya içpilav geliyor. </st><st c="16150">Ben yedi yaşındayken yetmezmiş gibi yengem ikizleri doğuruyor. </st><st c="16213">İki bebeye de bir türlü kanım ısınmıyor. </st><st c="16254">Ne dur biliyorlar ne sus. </st><st c="16280">Canları isteyince basıyorlar yaygarayı. </st><st c="16320">Altlarını değiştirip biberonlarını veriyorum ellerine ama nafile susmuyorlar. </st><st c="16398">Sonra suçlu ben oluyorum. </st><st c="16424">Gelen haşlıyor, giden haşlıyor, sonunda haşlanıp da açılmayan, kimsenin yüzüne bakmadığı kapalı midyeye dönüyorum. </st><st c="16539">Ama babam kararlı kanırta kanırta beni açacak, illa pilavı dolduracak içime. </st><st c="16616">Daha o yaşlarda başlıyor beni işlemeye. </st><st c="16656">Benim oğlum okuyacak, büyük adam olacak hepimizi kurtaracak. </st><st c="16717">Ulan daha yedi yaşındayım. </st><st c="16744">Okumayı anca sökmüşüm. </st><st c="16767">Yiyorsa sen kurtarsana herkesi. </st><st c="16799">Benim etim ne budum ne? </st><st c="16823">Daha sekizimde başlıyorum kara kara düşünmeye nasıl kurtaracağım ben bunları diye. </st><st c="16906">Böylelikle çıraklık kariyerim başlıyor. </st><st c="16946">O zamanları hatırlarsın...” deyip bana bakıyor. </st><st c="16994">Öyle güzel anlatıyor ki bölmemek için sadece kafamı sallayıp onaylamakla yetiniyorum. </st><st c="17080">Osman kaldığı yerden anlatmaya devam ediyor.</st></span></p>
			<p><span><st c="17124">“Fazla değil ama boyuma göre yine eve üç beş kuruş getiriyorum. </st><st c="17189">Gece yatana kadar önümde ders kitaplarım özenle ödevlerimi yapıyorum. </st><st c="17259">Karnem hep pekiyi. </st><st c="17278">Bizim Necla Öğretmen benden ümitli. </st><st c="17314">Babamı çağırıyor okula. </st><st c="17338">Diyor çalıştırmayın bu çocuğu geleceği parlak. </st><st c="17385">Babam beni hemen satıyor oracıkta:</st></span></p>
			<p><span><st c="17419">‘Ben çalıştırmıyorum hoca hanım kendi istiyor.’</st></span></p>
			<p><span><st c="17467">İstemekten başka şansım var sanki. </st><st c="17503">Hem oku diyor, hem defter kitap almıyor. </st><st c="17544">E defter kitap olmadan nasıl öğrenecek de mezun olup topunuzu kurtaracak Osman? </st><st c="17624">Sülalenin erkekleri zaten bana uyuz midyeye bulaşmıyorum diye. </st><st c="17687">İşleri güçleri yok bir de kitap defter mi alacaklar bana? </st><st c="17745">Evvel Allah her masrafımı kendim karşılıyorum ama kalabalığız, tezgâhlar yetmiyor karnımızı doyurmaya. </st><st c="17848">Ailece dibi boylamışız. </st><st c="17872">Midyelerle birlikte dalgalı bir denizde sürüklenip duruyoruz. </st><st c="17934">Neyse. </st><st c="17941">Sonra kötü çok kötü bir şey oluyor. </st><st c="17977">Büyük kuzenim Abdurrahman iki midye fazla toplayacağım diye Boğaz’da vurgun yiyor. </st><st c="18060">Uzun süre hastanede yatıyor, sonra da kucakta eve geliyor. </st><st c="18119">Abdo, bir daha yürüyemeyecek. </st><st c="18149">Abdo, mutsuz, Abdo’nun kafası bir gidiyor bir geliyor, sürekli kurtar beni Osman diyor. </st><st c="18237">Osman ne yapsın? </st><st c="18254">Doktorların iyi edemediği bacağı nasıl iyi etsin? </st><st c="18304">Nasıl yürütsün Abdo’yu? </st><st c="18328">Bir gece evin erkekleri yine işe çıkıyor. </st><st c="18370">Kadınlar kızlar bir odada uyuyor. </st><st c="18404">Oğlanların odasında iki işe yaramaz. </st><st c="18441">Bir Abdo bir de ben. </st><st c="18462">Abdo ‘Uyudun mu?’ diye soruyor. </st><st c="18494">‘Yok...’ diyorum. </st><st c="18512">‘Uyumadım.’</st></span></p>
			<p><span><st c="18523">‘İyi güzel. </st><st c="18536">Senden bir şey isteyeceğim’ diyor.</st></span></p>
			<p><span><st c="18570">‘Susadın mı?’ diye soruyorum. </st><st c="18601">‘Yok susamadım ama iksir yapacaksın yürümem için’ diyor. </st><st c="18658">Merak edip soruyorum ‘Ne iksiri?’ diye. </st><st c="18698">‘Böyle büyü gibi bir şey’ diyor. </st><st c="18731">‘Mutfak dolabının dibinde kırmızı bir kutu var ya hani?’ diyor. </st><st c="18795">‘Onu al, suya karıştır, ver bana.’</st></span></p>
			<p><span><st c="18829">‘Peki...’ deyip kalkıyorum. </st><st c="18858">Ses etmeden mutfağa gidiyorum. </st><st c="18889">Lavabonun altındaki dolabı açıyorum. </st><st c="18926">Kırmızı kutu karşımda. </st><st c="18949">Okumayı sökmüşüm bakıyorum. </st><st c="18977">Üzerinde fare yemi yazıyor. </st><st c="19005">Aklıma yatıyor. </st><st c="19021">Zaten iksirdi büyüydü, yarasa boku, at kılıyla yapılmıyor mu? </st><st c="19083">Bir çorba kaşığı tozu suya atıp karıştırıyorum. </st><st c="19131">Odaya gidip Abdo’ya veriyorum. </st><st c="19162">Abdo sarılıyor bana.</st></span></p>
			<p><span><st c="19182">‘Aferin aslan parçası’ diyor. </st><st c="19213">‘Sakın ha kimseye bir şey söyleme. </st><st c="19248">Bu aramızda sır.’ Aklıma taşıyamadığım tüpler geliyor.</st></span></p>
			<p><span><st c="19302">‘Ben de içsem kuvvetlenir miyim?’ diye soruyorum.</st></span></p>
			<p><span><st c="19352">Abdo ‘Sakın ha sakın!’ diyor. </st><st c="19383">‘Bu yalnız bacağı işlemeyenlere iyi gelir. </st><st c="19426">Bacağı işleyenlere zarar verir güçten düşürür’ diyor.</st></span></p>
			<p><span><st c="19479">Pek kafama yatmıyor ama inanıyorum. </st><st c="19516">Eğer Abdo ayaklanıp yürümeye başlarsa o zaman ben de içerim diyorum.</st></span></p>
			<p><span><st c="19584">Abdo, suyu içiyor. </st><st c="19604">Sonra da bardağı bana verip ‘Git bunu mutfakta iyice yıka’ diyor. </st><st c="19670">Bardağı yıkadıktan sonra odaya girip yatıyorum. </st><st c="19718">Abdo’ya ‘Allah rahatlık versin’ dedikten sonra da uykuya dalıyorum. </st><st c="19786">Sabaha karşı feryatlara uyandım. </st><st c="19819">Evdeki herkes odada, çığlık çığlığa. </st><st c="19856">Erkekler duvar dibine çömelmiş ağlıyor, annem ve kuzenlerim, saçını başını yolan yengemi tutmaya çalışıyor. </st><st c="19964">Abdo, yatakta. </st><st c="19979">Ağzından burnundan kan gelmiş, Allah ona rahatlık vermiş, gülümsüyor bana.</st></span></p>
			<p><span><st c="20053">Abdo’ya ne olduğunu kimse bilmiyor. </st><st c="20090">Ecel, kader, alın yazısı, hastaydı, zaten iç organları vurgunda patladı. </st><st c="20163">Hepsi cahil cühela. </st><st c="20183">Hiçbirinin aklına gelmiyor Abdo’yu benim öldürdüğüm. </st><st c="20236">Bir Allah bir de ben.</st></span></p>
			<p><span><st c="20257">‘O istedi! </st><st c="20269">Beni kandırdı!’ demek istiyorum korkuyorum. </st><st c="20313">Susuyorum. </st><st c="20324">O günden sonra vazgeçiyorum kahraman olmaktan, birilerini kurtarmaktan. </st><st c="20396">İstesem de yapamıyorum. </st><st c="20420">Önce Allah’tan sonra kendimden korkuyorum. </st><st c="20463">Her sabah ezan sesine uyanıp tir tir titriyorum yatağımda. </st><st c="20522">Hâlâ da huzursuz olurum sabah ezanını duyduğumda. </st><st c="20572">Ne istedin el kadar çocuktan? </st><st c="20602">Küçücük çocuk nasıl başa çıkacak sana kanmanın verdiği vicdan azabından? </st><st c="20675">Şimdi düşünüyorum da yapılacak iş miydi be Ahu?” diyor Osman. </st><st c="20737">Sanki </st></span><span><st c="20743">içim ağzına kadar çakıltaşıyla dolmuş öylece kalakalıyorum</st></span><span><st c="20801">. Osman dizlerini yasladığı kollarını aşağıya salmış bakıyor bana. </st><st c="20868">Bir şey söylememi bekliyor. </st><st c="20896">Söyleyemiyorum. </st><st c="20912">Ağzımı açarsam günahlarım etrafa saçılır diye korkuyorum.</st></span></p>
			<p><span></span></p>
			<p><span><st c="20969">***</st></span></p>
			<p><span></span></p>
			<p><span><st c="20973">Osman’ın zehrini akıttığı ağacın dibinde bir süre sessizce oturduk. </st><st c="21042">Ta ki Osman’ın dizinde uyuyan yavru köpek kulaklarını havaya dikip ayaklanana kadar. </st><st c="21127">Kafamı baktığı yöne çevirdiğimde gördüm onu. </st><st c="21172">Melek. </st><st c="21179">Ağlamaktan gözleri şişmişti. </st><st c="21208">Kolları iki yanda öylece duruyordu karşımızda. </st><st c="21255">Kafası dik, kendinden emin bir edayla, çıkarttı ağzındaki baklayı.</st></span></p>
			<p><span><st c="21321">“Benim sizden başka kimsem yok abla.”</st></span></p>
			<p><span><st c="21359">Sanki aramızda yıkılan duvarlardan artakalan görünmez bir moloz yığını. </st><st c="21432">Etraf toz duman. </st><st c="21449">On iki yaşında küçücük bir kız. </st><st c="21481">Benim yıllardır ağzıma almaktan korktuğum, bildiğim ama asla dile getiremediğim o cümleyi ezilip büzülmeden, kırılıp dökülmeden nasıl da söyleyivermişti bir anda. </st><st c="21644">Kimsesizdi. </st><st c="21656">Benim gibi, Osman gibi. </st><st c="21680">Sustuk. </st><st c="21688">Koskoca ağaçların arasında kendini olduğundan daha küçük, daha yalnız ve çaresiz hissetmesin diye ayağa kalktım ve elimi Melek’e uzattım. </st><st c="21826">Melek bir an afalladıktan sonra sıkıca sarıldı belime. </st><st c="21881">Küçük kafası tam kalbimin üzerinde. </st><st c="21917">Galiba artık her şey önemini yitirmişti. </st><st c="21958">Hepimizin günahları vardı ve nasıl olsa zamanı geldiğinde ortaya çıkacaktı.</st></span></p>
			<p><span><st c="22033">Osman arabaya doğru dertli dertli yürümeye başladı. </st><st c="22086">Arkasında ben, Melek ve köpek. </st><st c="22117">Melek, bana planlarını anlattı. </st><st c="22149">Antalya’ya gidecek, limonata yapıp satacaktı. </st><st c="22195">“Ne var ki? </st><st c="22207">Biraz su, biraz limon, bir de şeker. </st><st c="22244">Büyük su şişesine koyup çalkalarım. </st><st c="22280">Sonra da bardağı beş liradan denizde turistlere satarım...” derken ne kadar da nahifçe dile getiriyordu benden bir beklentisi olmadığını.</st></span></p>
			<p><span><st c="22417">Arabaya bindik. </st><st c="22434">Kapılar kapandı köpek kafasını eğip bize baktı. </st><st c="22482">Osman arabayı çalıştırdığında Melek arka cama yapıştı. </st><st c="22537">Osman sinyalini verip usulca anayola çıkarken duyduk havlamasını. </st><st c="22603">Dikiz aynasından baktım. </st><st c="22628">Peşimizden var gücüyle koşuyordu. </st><st c="22662">Yorulup durdu. </st><st c="22677">Aynaya baktığımda artık kara bir leke gibi gözüküyordu.</st></span></p>
			<p><span><st c="22732">“Osman dur” dedim. </st><st c="22752">Osman beni duymazdan gelip gaza bastı.</st></span></p>
			<p><span><st c="22790">“Ne olur dur” derken sesim titriyordu. </st><st c="22830">Osman ayağını gaz pedalından çekip yavaşlarken sabrı taşmış bir halde bana döndü.</st></span></p>
			<p><span><st c="22911">“Yok artık! </st><st c="22924">Bir köpeğimiz eksikti. </st><st c="22947">Neyiz biz Bremen mızıkacıları mı?” diye söylendi sinirle. </st><st c="23005">Melek neredeyse ağlayarak, “Osman Abi lütfen dur. </st><st c="23055">Burada tek başına ölür” dediğinde Osman yine dayanamadı. </st><st c="23112">Dörtlülerini yakıp geri vitese taktı. </st><st c="23150">Melek, arka kapıyı açtığı gibi köpek içeri atladı. </st><st c="23201">Arkamı dönüp kafasını okşadım. </st><st c="23232">Ellerimi yaladı. </st><st c="23249">Osman, torpidodan çıkarttığı ıslak mendili bana uzatıp “Ayaklarını silin her yeri çamur yapacak şimdi” dedi.</st></span></p>
			<p><span><st c="23357">Melek, köpeğin ayaklarını silerken “Adını ne koyalım?” diye sordu bize.</st></span></p>
			<p><span><st c="23429">Sevgiyle Osman’a baktım. </st><st c="23455">Sonra dayanamayıp boynuna sarıldım. </st><st c="23491">Bugüne kadar kimseyi öpmediğim gibi öptüm yanağını. </st><st c="23543">Gülümseyip “Korsan. </st><st c="23563">Adı korsan olsun” dedim. </st><st c="23588">Osman gözlerini devirip bana baktı.</st></span></p>
			<p><span><st c="23623">“Aman ne yaratıcı plaka da takalım mı?”</st></span></p>
			<p><span><st c="23663">Dikiz aynasından, kucağında köpek hâlâ gülen Melek’e baktım. </st><st c="23725">Ne güzel de unutuyordu her şeyi. </st><st c="23758">Korkularının gelecek hayallerini heba etmesine izin vermiyordu. </st><st c="23822">Sanki ruhuna kurşun geçirmez bir yelek giydirmişti. </st><st c="23874">Ağlayıp sızlanmaya yer yoktu hayatında. </st><st c="23914">Yaşamak ve hayatta kalmaktı yegâne görevi. </st><st c="23957">Bunu fark etmek için benim gibi yirmi sekizine gelmesi gerekmemişti çünkü o baştan kaybetmişti.</st></span></p>
		</div>
	<div id="charCountTotal" value="24052"></div></body>
</html>
