<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-9</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-6" xml:lang="tr-TR"><st c="0">Donmuş Kıyma Küpüne Zarar</st></p>
			<p><span><st c="26">Osman’ın yaptığı ani manevrayla savrulduğumda kendime geldim. </st><st c="89">Benzinliği son anda fark etmiş, direksiyonu aniden sağa kırınca arka koltuğa yatmış uyuyan Melek’in de yere yuvarlanmasına sebep olmuştu.</st></span></p>
			<p><span><st c="226">Osman panikle arkaya dönüp “İyi misin?” diye sordu Melek’e.</st></span></p>
			<p><span><st c="286">Uyku sersemi bir halde başını sallayıp koltuğa geri tırmandı. </st><st c="349">Sanki yere düşen o değilmiş gibi ellerini kafasına yastık yapıp uykusuna kaldığı yerden devam ederken ne kadar da masum gözüküyordu. </st><st c="482">Kuvvetle muhtemel mezarlıkta yatıp kalktığından günlerdir böylesine huzurlu bir uyku çekmemişti. </st><st c="579">Araba kapısını açıp inecekken Osman panikle “Sırtın kanıyor!” diye bağırdı. </st><st c="655">Ben ne açıklama yapacağımı düşünürken Osman’ın bağırtısına uyanan Melek sayıklarcasına cevap verdi.</st></span></p>
			<p><span><st c="754">“Kıyma o.”</st></span></p>
			<p><span><st c="765">“Kıyma mı?” diye şaşkınlıkla bana döndü Osman. </st><st c="813">Şu kıyma olayı artık canımı sıkmaya başlamıştı.</st></span></p>
			<p><span></span></p>
			<p><span><st c="860">“Evet kıyma. </st><st c="874">Dün buzluktan alıp çantama atmıştım. </st><st c="911">Çözülünce de.”</st></span></p>
			<p><span><st c="925">“Çantanda kıyma mı taşıyorsun?”</st></span></p>
			<p><span><st c="957">“Ben sana neden silah taşıyorsun diye soruyor muyum?”</st></span></p>
			<p><span><st c="1011">“Tamam canım bir şey demedik.”</st></span></p>
			<p><span><st c="1042">“Merak etme atacağım şimdi. </st><st c="1071">Arabana kan bulaştıysa da sileriz” deyip hışımla indim arabadan. </st><st c="1136">Peşimden yetişen Osman, “Zaten ağzın burnun birbirine girmiş yeterince dikkat çekiyorsun. </st><st c="1226">Al şunu” diyerek deri ceketini üzerinden çıkartıp omzuma koydu. </st><st c="1290">Bir an şaşkınlıkla Osman’ın yüzüne baktım ve kendimi tutamayıp gülmeye başladım.</st></span></p>
			<p><span><st c="1370">“Ne gülüyorsun?”</st></span></p>
			<p><span><st c="1387">“Ceketi giyince tamam yani. </st><st c="1416">Hiç dikkat çekmeyeceğiz” deyip yediği dayağın etkisiyle kapanıp morarmış gözünü işaret ettim.</st></span></p>
			<p><span><st c="1509">“Sen aynaya bakmadın galiba.”</st></span></p>
			<p><span><st c="1539">O sırada Melek indi arabadan. </st><st c="1570">Patlak dudağıyla bize bakıp “Neden durduk?” diye sorduğunda artık Osman da gülüyordu. </st><st c="1656">İçeriden çıkıp yanımıza gelen pompacı huzursuz bir şekilde “Yardımcı olabilir miyim?” dediğinde Osman nefesini kontrol etmeye çalışarak toparlandı.</st></span></p>
			<p><span><st c="1803">“Depoyu fulle abi” dedi ve kendini markete attı.</st></span></p>
			<p><span><st c="1852">Tuvalete girip aynanın karşısına geçtiğimde artık gülmüyor, yabancı gözlerle perişan yüzüme bakıyordum. </st><st c="1957">Sanki ruhumun yara beresi dışarı vurmuştu. </st><st c="2000">Bu halimi, içimin dışımın bir olmasını, sevmiştim. </st><st c="2051">Öylece durmuş, aynaya bakarken kapı aralandı. </st><st c="2097">Başını uzatan Melek, “Abla iyi misin?” diye sordu.</st></span></p>
			<p><span><st c="2147">“İyiyim? </st><st c="2157">Ne oldu? </st><st c="2166">Niye geldin?”</st></span></p>
			<p><span><st c="2179">“Şey, abi bir git bak dedi de.”</st></span></p>
			<p><span><st c="2211">“Tamam sen git ben birazdan geliyorum” diyerek hemen toparlandım ve hızla boş kabine girdim. </st><st c="2305">Klozetin kapağını kapatıp çantamı üzerine koydum. </st><st c="2355">Çantanın hali içler acısıydı. </st><st c="2385">Allah’tan babaannem tedbirli kadındı da paralarını naylonlara sarmıştı. </st><st c="2457">Çantayı kapıya asıp kıymaları poşetlerinden çıkarttım ve didiklemeye başladım. </st><st c="2536">Sarı sarı madenler parıl parıl parlarken tekrar bir gülme aldı beni. </st><st c="2605">Şeytanın aklına gelmezdi altınlarını buzluktaki kıymalara gömmek ama babaannemin gelmişti çünkü koskoca Naciye Keskin şeytana pabucunu ters giydirirdi. </st><st c="2757">Peçeteye sildiğim altınları telaşla kapıdaki çantanın içine koyarken kör gözümün gazabına uğradım ve çantanın küçük cebini tutturamadım. </st><st c="2894">Altınlardan biri kabinin içine düşerken diğeri dışına doğru yuvarlanmaya başladı. </st><st c="2976">Eğilip yerdeki altını alırken gördüm küçük pembe ayakkabıları. </st><st c="3039">Küçük ayak yerinden kalktı ve böcek öldürür gibi yuvarlanan altının üzerine bastı. </st><st c="3122">Kapıyı açtığımda Melek elinde altın, yüzünde engel olamadığı hin bir tebessümle bana bakıyordu. </st><st c="3218">Usulca uzandım, elindeki altını alıp kapıyı geri kapadım. </st><st c="3276">İşte bu hiç iyi olmamıştı. </st><st c="3303">Babaannemle başa çıkabilmiştim ama bu kıza pabucunu ters giydirebilir miydim? </st><st c="3381">İşte bundan şüpheliydim.</st></span></p>
			<p><span><st c="3405">Mezbahaya dönmüştü içerisi. </st><st c="3434">Sanki bir koyun kabine girmiş de kendini patlatıvermişti. </st><st c="3492">Klozetin üzeri, yerler, kapı kolu. </st><st c="3527">Her yere kıyma ve kan bulaşmıştı. </st><st c="3561">Tuvaleti katiyen bu halde bırakamazdım. </st><st c="3601">Hadi bıraktım diyelim günlerce uyku uyuyamazdım. </st><st c="3650">Hızla dışarıda duran temizlik arabasından deterjan, çöp poşeti ve paspas aldım. </st><st c="3730">İlk iş leş gibi kokan kıymayı çöp poşetine attım. </st><st c="3780">Aman, elime mi yapışırdı? </st><st c="3806">Dayanamadım kabindeki çöpü de boşalttım. </st><st c="3847">Hız kesmeden diğer kabine daldım. </st><st c="3881">Lavabonun altındaki çöpü de torbaya dökünce rahatladım. </st><st c="3937">Elimde sprey </st></span><span><st c="3950">klozete, kapılara, duvarlara, elimi bulaştırdığım her yere çamaşır suyu sıktım. </st><st c="4030">Keskin kokusu beyin kıvrımlarımda dolaşırken kirli düşüncelerimden de arındığımı hissedip ferahladım.</st></span><span></span></p>
			<p><span><st c="4131">Kabini pırıl pırıl yaptım. </st><st c="4159">Spreyin kalanını yere döküp yerleri en dipten dışa, geri geri paspasladım. </st><st c="4234">Çamur olmasın diye ayağımın yanlarına basa basa lavaboya gidip elimi kolumu iyice sabunladıktan sonra rahat bir nefes aldım.</st></span></p>
			<p><span><st c="4358">Arabaya yaslanmış beni bekleyen Osman geldiğimi görünce söylenerek arabaya bindi.</st></span></p>
			<p><span><st c="4440">“Ne yapıyorsun yarım saattir?”</st></span></p>
			<p><span><st c="4471">Aslında midemi bozmuşum diyebilirdim ama beni öyle hayal etmesini istemedim, gerçeği söyledim.</st></span></p>
			<p><span><st c="4566">“Kıymaların kanı tuvalete aktı. </st><st c="4599">Ayıp olmasın diye üstünkörü bir temizledim.” Osman yorgun gözlerle bana bir süre baktıktan sonra kafasını usulca sallayıp, “Tabii ya, kıymalar” dedi ve derin bir nefes alıp kontağı çevirdi. </st><st c="4789">Neydi bu şimdi? </st><st c="4805">Garip garip bakışlar, derin derin solumalar, bir havalar cıvalar. </st><st c="4871">Haline tavrına sinirlendim ama ses etmedim. </st><st c="4915">Varsın beni deli bilsindi, akbaba gibi kokmuş kıymanın içinden babaannemin altınlarını didiklediğimi bilmesinden daha iyiydi. </st><st c="5041">Gerçi Melek görmüştü altınları. </st><st c="5073">Acaba ne düşünmüştü? </st><st c="5094">Ne düşünecek? </st><st c="5108">“Zengin oldum, yedi sülalem kurtuldu” diyecek. </st><st c="5155">O ne anasının gözü o. </st><st c="5177">Hissediyorum kara gözlerini enseme dikmiş bana bakıyor. </st><st c="5233">Kim bilir kafasında ne filmler dönüyor. </st><st c="5273">Hızla arkama dönüp baktım. </st><st c="5300">Gözlerini kapatıp kafasını cama yasladı. </st><st c="5341">Cık! </st><st c="5346">Bu kız bir litre çamaşır suyunu mideye indirse içinin karası yine de temizlenmezdi. </st><st c="5430">Dünyanın kiri belli ki ruhuna işlemişti.</st></span></p>
			<p><span><st c="5470">“Neden Alanya’ya gitmek istiyorsun?” diye sordu Osman, gözlerini karanlık yoldan ayırmadan.</st></span></p>
			<p><span><st c="5562">“Annem orada.”</st></span></p>
			<p><span><st c="5577">“Hayırdır?” diyerek göz kırptı. </st><st c="5610">Biliyordu annemin çekip gittiğini. </st><st c="5645">Haliyle merak ediyordu beni istemeyen, yanında götürmeye bile yeltenmeyen annemle ne işim olduğunu. </st><st c="5745">Haksız da sayılmazdı. </st><st c="5767">Ana dediğin çocuğunu terk edip gider miydi? </st><st c="5811">Onun anası saçını evlatlarına süpürge etmiş, yememiş yedirmiş, giymemiş giydirmişti. </st><st c="5896">Küçücük bir kadındı Fatma Teyze. </st><st c="5929">Kemikli sırtına geçirdiği hırkası, ayağında kocasının eskisi kahverengi soket çorapları sabahın körü Osman’la birlikte yollara düşer, kıyamadığı oğlunun çantasını okula kadar o taşırdı. </st><st c="6115">Arada ben de takılırdım peşlerine. </st><st c="6150">Özellikle de hep aynı sokağın köşesinde, aynı uyuz sokak köpeği beni takip etmeye başladığında, adımlarımı hızlandırır Fatma Teyze’nin çelimsiz, küçücük bedeninden medet umardım. </st><st c="6329">Bir keresinde Fatma Teyze köpekten korktuğumu anlamış, “Korkma kızım korkma. </st><st c="6406">O senin korktuğunu anlıyor. </st><st c="6434">Korkunun kokusunu alıyor da ondan takılıyor peşine” demişti. </st><st c="6495">Bunu öğrenmem hiç iyi olmamıştı. </st><st c="6528">İyi niyetle yapılmış bu uyarı, sonraki günlerde ve gecelerde bana hayatı zindan etmişti. </st><st c="6617">Demek ki korkunun kokusu vardı. </st><st c="6649">Geceleri karanlık odamdaki yatağımda inleri cinleri, hayaletleri doldurursam içeri diye korkudan buz keser, koku salmaya başladığımı düşünüp lanet eder, başımın üzerine kadar çektiğim yorganın altında kaskatı olmuş bedenim bitap düşerdi. </st><st c="6887">Osman şanslıydı. </st><st c="6904">Korksa da anasının koynuna girer rahatlardı. </st><st c="6949">Sadece bir kere annemle babamın odasına gitmeye yeltenecek olmuş, onda da babamın bağırtısından cin çarpmışa dönmüştüm. </st><st c="7069">Babaannem mi? </st><st c="7083">Onun odası zaten ayrı bir cumhuriyetti, vizesi olmayan giremezdi.</st></span></p>
			<p><span><st c="7148">Ben anılarıma dalmış, tıngır mıngır yol alırken, “Hasta mı?” diye sordu Osman.</st></span></p>
			<p><span><st c="7227">“Hı?”</st></span></p>
			<p><span><st c="7233">“Annen diyorum hasta mı? </st><st c="7259">O yüzden mi görmeye gidiyorsun?”</st></span></p>
			<p><span><st c="7291">Ne diyeceğimi bilemedim. </st><st c="7317">“Boş hayallere kapılıp anneme hakkımı helal ettim. </st><st c="7368">Şimdi de Allah kısmet ederse helalliğimi geri alacağım” denir miydi? </st><st c="7437">Helallik için onca yol tepilir miydi? </st><st c="7475">Yok. </st><st c="7480">Kıyma konusunda zaten sınırlarını fazlasıyla zorlamıştım. </st><st c="7538">Bunu da duyarsa aklımdan şüphe ederdi.</st></span></p>
			<p><span><st c="7576">Sinirli bir gülümsemeyle cevap verdim.</st></span></p>
			<p><span><st c="7615">“Hayır ama büyük ihtimalle beni karşısında görünce hastalanacak!”</st></span><span></span></p>
			<p><span><st c="7681">“Görüşüyor muydunuz?”</st></span></p>
			<p><span><st c="7703">Birkaç saat önce ölmek isteyen bir adam için fazla meraklıydı. </st><st c="7767">Hem giderayak kendini ilgilendirmeyen bu önemsiz bilgiyle ne yapacaktı? </st><st c="7839">Gözlerini üzerimde hissedip ona döndüm.</st></span></p>
			<p><span><st c="7878">“Neden merak ediyorsun?”</st></span></p>
			<p><span><st c="7903">“Hiç. </st><st c="7910">Yol geçsin diye muhabbet ediyorum.”</st></span></p>
			<p><span><st c="7945">“Yol geçsin diye. </st><st c="7964">Peki o zaman sen anlat. </st><st c="7988">Seni kim bu hale getirdi?” diyerek kaşlarımı bilmiş bir edayla havaya kaldırdım.</st></span></p>
			<p><span><st c="8068">Bana sert bir bakış attıktan sonra gözünü tekrar yola çevirdi.</st></span></p>
			<p><span><st c="8131">“Kader diyelim.”</st></span></p>
			<p><span><st c="8148">Kapanmış mor gözüne, dikiş atılan kaşına baktım:</st></span></p>
			<p><span><st c="8197">“Senin kader biraz irikıyımmış galiba?”</st></span></p>
			<p><span><st c="8237">Bakışları takma gözüme, şişmiş elmacıkkemiğime kaydı.</st></span></p>
			<p><span><st c="8291">“Seninkiyle kapışır.”</st></span></p>
			<p><span><st c="8313">İkimiz de birbirimizin canını sıkmayı başarmıştık. </st><st c="8365">Sustuk. </st><st c="8373">Artık Melek’in sinek vızıltısını andıran cılız horlamasından başka </st></span><span><st c="8440">ses </st></span><span><st c="8444">duyulmuyordu arabada. </st><st c="8466">Melek’in uykusu ikimizi de ele geçirmeden Osman esneyerek, “Torpidoyu açsana bir iki CD olacaktı” dedi.</st></span><span></span></p>
			<p><span><st c="8569">Torpidoyu açmamla üzerime dert yağdı. </st><st c="8608">Ferdi Özbeğen, Gülden Karaböcek, Tanju Okan. </st><st c="8653">Bu şarkıları dinleyen adam dertsiz başına dert alırdı.</st></span></p>
			<p><span><st c="8707">“Hangisini istiyorsun?” diye sordum, seçimi bana bıraktı. </st><st c="8766">Gülden Karaböcek içli içli “Dilek Taşı”nı söylemeye başladığında Osman seçimimden hoşnut olduğunu belli eden bir bakışla süzdü beni. </st><st c="8899">Pek oralı olmadan Osman’ın ceketini boynuma kadar çekip koltuğuma yayıldım. </st><st c="8975">Deri ceketinin eskimekten pul pul olmuş yakası sabunsu bir erkek parfümü kokuyordu. </st><st c="9059">Hoşuma gitti. </st><st c="9073">Farın aydınlattığı asfalt yol yorgan misali ayaklarımdan başlayıp usul usul üzerime serilirken günlerin yorgunluğu da beton gibi üzerime çöktü. </st><st c="9217">Gözlerimi kapadım ve ilk kavşaktan çıkıp kendi karanlığıma saptım.</st></span></p>
			<p><span></span></p>
			<p><span><st c="9283">***</st></span></p>
			<p><span></span></p>
			<p><span><st c="9287">“Ahu kapıyı aç!” diye seslendi babaannem mutfaktan. </st><st c="9340">Elim ensemde, gözlerim yerde, ürkek adımlarla kapıya doğru ilerledim. </st><st c="9410">Annem alacaklı gibi çalıyordu kapıyı. </st><st c="9448">Dışarıda tuvalete girmez o yüzden eve hep bir telaş içinde girerdi. </st><st c="9516">Kesin yine çişi gelmişti.</st></span></p>
			<p><span><st c="9541">Babaannem, “Kız açsana kapıyı!” diye bulaşıklı elleriyle mutfaktan kafasını uzattı.</st></span></p>
			<p><span><st c="9625">Cesaretimi toplayıp usulca kapı kolunu aşağıya indirdim ve bir iki adım geri gittim. </st><st c="9711">Aralık kapı gıcırdayarak açıldı. </st><st c="9744">Elinde torbalar gülümseyerek eve giren annem babaannemin kuşa çevirdiği saçlarımı görünce etinden et kopmuşçasına bir çığlık attı. </st></span><span><st c="9875">Elindeki torbalar yere düştü, içindeki elmalar ayağıma yuvarlandı. </st><st c="9942">Annem kocaman açtığı gözleriyle dehşetle bana bakıyordu. </st><st c="9999">İlk şoku atlattıktan sonra omuzlarıma yapıştı. </st><st c="10046">“Ne yaptın sen? </st><st c="10062">Sana diyorum! </st><st c="10076">Yüzüme bak!” diyerek beni sarsıyordu. </st><st c="10114">Annemin sesi gitgide uzaklaşırken gözbebeklerim elmalarla birlikte yuvarlanmaya başladı. </st><st c="10203">Sallanan kollarım, başım bana ait değildi sanki. </st><st c="10252">Bir kuklanın uzuvları gibi kontrolsüzce hareket ediyorlardı annemin güçlü ellerinde. </st><st c="10337">Cılız bacaklarım bedenimin altında titrerken yer altımdan kaydı. </st><st c="10402">Önce annemin görüntüsü gitti, sonra da “Ahu!” diye çok uzaklardan bağıran sesi. </st><st c="10482">Bayılmışım.</st></span><span></span></p>
			<p><span><st c="10493">Günün geri kalanında annem odasına kapandı. </st><st c="10538">Ne babamı ne de beni yanına aldı. </st><st c="10572">Babaannem iki gözü iki çeşme ağlıyor, babama dert yanıyordu. </st><st c="10633">O da çocuk yetiştirmişti, çocuğun iyiliği içindi. </st><st c="10683">Ne yapsa yaranamıyordu Ayten Hanım’a. </st><st c="10721">Ana dediğin biraz evladını düşünürdü. </st><st c="10759">Ama kime ne anlatıyordu? </st><st c="10784">Anası olacak sütünü bile esirgemişti sabiden. </st><st c="10830">Ana sütü emmeden çocuk maya tutar mıydı? </st><st c="10871">Bak işte tutmamıştı çocuk hep hastaydı. </st><st c="10911">O babamı üç yaşına kadar emzirmişti. </st><st c="10948">Oğlan olmayaydı daha da emzirirdi ama yakışık almaz diye kesmişti. </st><st c="11015">Hem saçtı bu canım uzardı, bu kadar büyütecek ne vardı? </st><st c="11071">Deli deli bağırmasından çocuk bile korkup bayılmıştı. </st><st c="11125">Babam “Ama anne sen de” diyecek oldu, babaannem onu bir bakışıyla susturdu. </st><st c="11201">O gün annem hiç odasından çıkmadı. </st><st c="11236">Bir ara özür dilemeye kapısına gittim, babam “Ayakaltında dolanıp da ananın sinirlerini hoplatma” diye beni gerisingeriye odama gönderdi. </st><st c="11374">Gece yatağa girdiğimde kafamda tek bir soru vardı. </st><st c="11425">Acaba saçlarım ne zaman uzar da annemin gönlünü alırdı.</st></span></p>
			<p><span></span></p>
			<p><span><st c="11480">***</st></span></p>
			<p><span></span></p>
			<p><span><st c="11484">Melek’in çığlığıyla gözümü açtığımda havadaydık. </st><st c="11534">Araba büyük bir şiddetle toprak yola düştüğünde kafamı önce dikiz aynasına sonra da yan cama çarptım. </st><st c="11636">Osman engebeli arazide tüm gücüyle direksiyonu tutmuş zapt etmeye çalışırken Gülden Karaböcek “Ne zaman bitecek Tanrım bu azap?” diye yumuşacık sesiyle şarkısını okumaya devam ediyordu. </st><st c="11822">Bizse kutu gibi arabanın içinde savrulup duruyorduk. </st><st c="11875">Ne olacaksa olsun artık diye içten içe isyan ettiğimi hatırlıyorum ama Osman sanki saatler önce ağzına silahın namlusunu sokan o değilmiş gibi sıkı sıkıya tuttuğu direksiyonu bırakmıyor, can havliyle azgın boğaya dönen arabayı kontrol etmeye çalışıyordu. </st><st c="12130">Araba küçük bir kaya parçasını altına aldığında şiddetle öne savrulduk. </st><st c="12202">Arka koltuktan kopup gelen Melek’le kafalarımız tokuştu ve durduk. </st><st c="12269">Kısa bir şokun ardından Osman’la birbirimize baktık. </st><st c="12322">İkimiz de iyi görünüyorduk. </st><st c="12350">Melek ise korkudan şoka girmiş kafasını tutarak kesik kesik hıçkırıyordu. </st><st c="12424">Osman hemen arabadan inip arka kapıyı açtı Melek’i dışarıya çıkardı. </st><st c="12493">Ben de ağır hareketlerle kapıyı açtım ve titreyen bacaklarımı zapt etmeye çalışarak yanlarına gittim. </st><st c="12595">Osman dizlerinin üzerine çökmüş, iki eliyle Melek’in yüzünü tutup onu sakinleştirmeye çalışsa da başarılı olamadı. </st><st c="12710">Hâlâ boş gözlerle bakıp kesik kesik hıçkırıyordu Melek. </st><st c="12766">Osman hiç beklemediğim bir anda Melek’e iki tokat patlatarak boş bakan gözbebeklerini yerine oturtmayı başardı. </st><st c="12878">İşte şimdi yaşının çocuğu gibi ağlıyordu Melek. </st><st c="12926">Osman onu kendine çekip şefkatle kafasını göğsüne yasladı.</st></span></p>
			<p><span><st c="12984">“Tamam. </st><st c="12993">Tamam geçti. </st><st c="13006">Neren acıyor? </st><st c="13020">Kafan mı?” diye sordu. </st><st c="13043">Melek onaylarcasına kafasını salladı. </st><st c="13081">Osman Melek’in saçlarını okşayıp çaktırmadan ellerine baktı. </st><st c="13142">Göz göze geldik. </st><st c="13159">Elleri temizdi. </st><st c="13175">“Sende bir şey var mı?” diye sordu. </st><st c="13211">Nereden bilecektim bende bir şey olup olmadığını? </st><st c="13261">Birkaç saat önce Melek’in amcasından hayatımın dayağı yemiş, üzerine bir de kaza geçirmiştim. </st><st c="13355">Yaram berem birbirine karışmıştı. </st><st c="13389">Halihazırda zaten her yerim acıyıp ağrıdığından, “Bilmem, iyiyim galiba?” dedim.</st></span></p>
			<p><span><st c="13469">Gün yeni yeni aydınlanıyordu ve biz bilmediğimiz bir yerde, yeni sürülmüş tarlayı didikleyen kargalarla birlikte çaresizce arabanın kaputundan yükselen beyaz dumana bakıyorduk.</st></span></p>
			<p><span><st c="13646">“Patlamaz değil mi?” diye sordum endişeyle.</st></span></p>
			<p><span><st c="13690">Osman “Yok. </st><st c="13703">Radyatör delindi herhalde” diye kendinden emin bir şekilde cevap verdi. </st><st c="13775">Arabanın dışında yerinden çıkan tampon dışında pek bir şey yoktu. </st><st c="13841">Osman sıkışan kaputu biri iki kanırttıktan sonra sonunda açmayı başardı. </st><st c="13914">O arabayı kurcalarken ben de Melek’in yanına gittim. </st><st c="13967">Titriyordu! </st><st c="13979">Sabah ayazı içimi ürpertti. </st><st c="14007">Melek’i alıp arabanın arka koltuğuna geçtim. </st><st c="14052">Osman’ın bakışlarından arabadan pek anlamadığı belliydi. </st><st c="14109">Gerisingeri içeri girdi. </st><st c="14134">Gülden Karaböcek bizimle dalga geçer gibi şimdi de “Sürünüyorum!” diye bağırıyordu. </st><st c="14218">Osman, “Eeeh!” deme suretiyle teybi bir yumruk darbesiyle kapattı. </st><st c="14285">“Haydi bismillah!” deyip bir umut kontak anahtarını çevirdi ama nafile arabadan çıt çıkmıyordu. </st><st c="14381">Melek’e bakıp “Nasıl oldu sen gördün mü?” diye sordum.</st></span></p>
			<p><span><st c="14435">Melek Osman’la göz göze gelmemeye imtina ederek bakışlarını yere çevirdi.</st></span></p>
			<p><span><st c="14509">“Araba az biraz hoplayınca gözümü açtım. </st><st c="14551">Osman Abi’nin de kafası önündeydi.”</st></span></p>
			<p><span><st c="14586">Dehşetle Osman’a baktım. </st><st c="14612">“Sen. </st><st c="14618">Direksiyon başında uyuya mı kaldın?”</st></span></p>
			<p><span><st c="14654">“Acaba ikiniz de yanımda horul horul uyuduğunuzdan sızmış olabilir miyim?” diye terslendikten sonra kapıyı vurup arabadan indi ve hızlı adımlarla tarlanın derinliklerine doğru yürümeye başladı.</st></span></p>
			<p><span><st c="14848">“Hem suçlu hem güçlü. </st><st c="14871">Bir de beyefendinin kaprisini çekiyoruz.”</st></span><span></span></p>
			<p><span><st c="14912">Söylenirken bir yandan da elleri belinde kafasını gökyüzüne kaldırmış duran Osman’a bakıyordum. </st><st c="15009">Ne olduysa bir anda bize dönüp kırmızı görmüş boğa gibi burnundan soluyarak arabaya doğru yürümeye başladı. </st><st c="15117">Kapıyı açıp şoför koltuğuna oturdu. </st><st c="15153">Kapıyı öyle sert çekti ki arabanın sarsıntısından, kuvvetle muhtemel kafamı çarptığımda yuvasından çıkarttığım dikiz aynası Osman’ın kucağına düşüverdi. </st><st c="15306">Osman elinde tuttuğu dikiz aynasını bize sallayarak “Bundan böyle bu arabada kimse uyumayacak!” deyince iyiden iyiye gevşeyen vidalarım yuvasından çıkıverdi.</st></span></p>
			<p><span><st c="15463">Osman’ın ültimatomundan yaklaşık yarım saat sonra hepimiz arabanın içinde kıvrılmış derin bir uykuya dalmıştık. </st><st c="15576">E kolay değil, yaklaşık yirmi dört saattir birer birer ve hep beraber ölüp ölüp dirilmiş, haliyle paçavraya dönen bedenlerimiz de yol yardımı beklerken kendini bırakıvermişti. </st><st c="15752">Ama yine de, Osman horlamaya başlamadan pozisyonumuzu almadık. </st><st c="15815">Bu kadar nezaketi hak ediyordu. </st><st c="15847">O son gülme krizi hiç yakışık almamıştı. </st><st c="15888">“Çok gülen çok ağlar, çok ağlayan ne kadar uğursuzluk varsa başına toplar” derdi babaannem. </st><st c="15980">Kendimi bildim bileli gözyaşı ve kahkaha konusunda tasarrufu elden bırakmayan ben ne ara kontrolümü kaybetmiştim? </st><st c="16094">Bu gevşek hal ve tavrım iki gündür peyda olmuştu. </st><st c="16144">Sanki kaderin sillesi ve diyaframım arasında çözemediğim bir bağ vardı.</st></span></p>
			<p><span><st c="16215">Çekicinin arkasında sanayiye doğru yol alırken hayatımda ilk defa adını duyduğum Bozüyük’e hızlı bir bakış atıp hemen planımı yaptım. </st><st c="16350">Araba tamir edilirken önce yemek yiyecek, ardından önünden geçtiğimiz alışveriş merkezine gidip yeni kıyafetler alacak, bir hamam bulup derim yüzülene kadar kırklanacaktım. </st><st c="16523">Sonrası serbest zaman ve hareket.</st></span></p>
			<p><span><st c="16556">Sanayiye vardığımızda tamirhanelerin çoğu daha yeni yeni kaldırıyordu kepenkleri. </st><st c="16639">Bir iki sokak köpeği ve çaycının önündeki birkaç kişi dışında kimsecikler yoktu çevrede. </st><st c="16728">Çekici arabayı servisin önüne bıraktığında karşıdaki çaycının taburesinde oturmuş kahvaltı eden, çocuk diyebileceğim yaştaki genç, koca lokmasını çay vasıtasıyla mideye indirip koşar adım yanımıza geldi. </st><st c="16932">İçine soktuğu kazağının üzerine giydiği yetişkin ceketine kendisinden iki tane daha sığardı. </st><st c="17025">Yara bere içindeki yüzlerimize bakıp “Geçmiş olsun abi” dedi.</st></span></p>
			<p><span><st c="17086">“Sağ ol kardeşim.”</st></span></p>
			<p><span><st c="17105">Çocuk şaşkınlıkla bir yüzümüze, bir de bizden daha iyi durumdaki arabaya bakıyor, anlamaya çalışıyordu. </st><st c="17210">Haksız da sayılmazdı hani. </st><st c="17237">Dışarıdan bakıldığında sadece tamponu çıkmış arabanın içinden kamyon çarpmışa dönmüş üç kişi inince haliyle kafası karışmıştı çocuğun. </st><st c="17372">Arabaya zarar vermeden kendimize nasıl bu kadar zarar verebildiğimize aklı ermemiş olacak ki yüzünde gevşek bir tebessümle, “Kaza mı yaptınız abi?” diye sordu.</st></span></p>
			<p><span><st c="17531">“Yok kardeşim, geçiyorduk arada sana uğrayalım bir hatırını soralım dedik” diyen Osman hiç olmadığı kadar ciddi ve sinirliydi. </st><st c="17659">Çocuk bir süre boş boş Osman’a baktıktan sonra hemen toparlanıp, “Buyurun abi içeri geçin. </st><st c="17750">Yengeyle çocuk da ayakta kaldı. </st><st c="17782">Bir çay söyleyeyim size” dedi.</st></span></p>
			<p><span><st c="17812">Ne ben yengeden hoşlandım ne de Melek kendisine çocuk diye hitap edilmesinden. </st><st c="17892">Ama düzeltme gereği hissetmedim. </st><st c="17925">Melek de dudağının kenarında şeytanı bir kıvrım ve delici bakışlarıyla kısa bir an için ona çocuk diyen çocuğu donunda sallamakla yetindi. </st><st c="18064">Osman da evlenip çoluk çocuğa karışmaktan pek hazzetmemiş olacak ki konuyu değiştirdi.</st></span></p>
			<p><span><st c="18150">“Ustan yok mu?”</st></span></p>
			<p><span><st c="18166">“Yok abi. </st><st c="18177">Ufak bir hastane işi vardı bir iki saate burada olur.”</st></span></p>
			<p><span><st c="18231">Osman derin bir iç çekip duvarda asılı büyük saate baktı. </st><st c="18290">Saat dokuza bile gelmemişti daha.</st></span></p>
			<p><span><st c="18323">“Peki buralarda yemek yiyecek bir yer var mı?” derken umutsuzca sanayiye göz gezdirdi.</st></span></p>
			<p><span><st c="18410">“Poğaça var isterseniz çaycıda. </st><st c="18443">Bir de çorbacı var az ileride.”</st></span></p>
			<p><span><st c="18474">Dışarıda yemek âdetim değildir. </st><st c="18507">Parasından değil, sevmediğimden. </st><st c="18540">Musluk suyu mu koyuyor, malzemeleri nasıl yıkıyor, hangi yağı kullanıyor? </st><st c="18614">Eşek eti mi satıyor? </st><st c="18635">Yemek yapan usta elini kolunu nasıl temizliyor diye düşünürken bende iştah miştah kalmıyor. </st><st c="18727">Ama bu sefer ne musluğun suyunu ne de ustanın tuvalet adabını umursadım. </st><st c="18800">Yangındı, cenazeydi, amcaydı derken boğazımdan günlerdir adam gibi bir lokma geçmemişti. </st><st c="18889">Sıcacık mercimek çorbasını yarım somun sıcak ekmekle mideye indirdikten sonra gözüm açıldı da etrafa bakmaya fırsat bulabildim. </st><st c="19017">Küçük ama temiz bir lokantaydı. </st><st c="19049">Benim hijyen şartlarımda sınıfı geçmesi mümkün değildi ama buna da şükürdü. </st><st c="19125">Bütçeler küçüldükçe ekmek sepetleri büyüdüğünden her masaya kovayla ekmek koymuşlardı. </st><st c="19212">Minik biber turşuları müessesenin ikramıydı ve kendini silahla öldüremeyen Osman, gözümüzün önünde yarım kavanoz acı biber turşusu yiyerek canına kastetmeye çalıştı. </st><st c="19378">Belki de niyeti acılarını başka bir acıyla kamufle etmekti kim bilir. </st><st c="19448">Melek ise hiç sesi soluğu çıkmadan çorbasını içiyor, arada da çaktırmadan bizi inceliyordu. </st><st c="19540">Ben barbarlar gibi çorbaya gömülmüşken onun bu hanımefendi tavrı garibime gitti. </st><st c="19621">İnsanı ürkütecek kadar kontrollü ve soğukkanlı bir mizacı vardı. </st><st c="19686">Melek’le gözlerimiz köşe kapmaca oynarken masanın altındaki çantamı gayriihtiyari ayaklarımın arasına alıp iyice sıkıştırdım. </st><st c="19812">Tedbirli olmakta fayda vardı, tuvaletteki o bakışı unutmadım. </st><st c="19874">Sonunda Melek küçük bir biberi hap gibi yutan Osman’a bakıp derin gamzelerini ortaya çıkartan bir gülümsemeyle, “Osman Abi amma da acı yedin? </st><st c="20016">Yanmıyor mu ağzın?” diye sordu.</st></span></p>
			<p><span><st c="20047">Lokmasını yutan Osman omuz silkip, “Yok yanmıyor...” dedi.</st></span></p>
			<p><span><st c="20106">“Ben hiç yiyemem. </st><st c="20125">Yengem yaramazlık yapınca yeşil biberi kırıp ağzıma sürerdi çok yanardı dilim” dedikten sonra hatırladığı belli yüzünü buruşturup omuzlarını titretti.</st></span></p>
			<p><span><st c="20275">“Önceden ben de yiyemezdim. </st><st c="20304">Babamın midesine dokunuyor diye bizim eve de pek girmezdi zaten.”</st></span></p>
			<p><span><st c="20369">“E sonra ne oldu? </st><st c="20388">Sigaraya başlar gibi acıya mı başladın?” diye sohbete ortak oldum.</st></span></p>
			<p><span><st c="20454">Karnı doyunca keyfi az da olsa yerine gelen Osman, hafifçe gülümsedi. </st><st c="20525">“Onun gibi bir şey aslında” dedikten sonra boş kâselerimize bakıp “Birer tane daha içer miyiz?” diye sordu. </st><st c="20633">İkimizden de olumlu yanıt alınca eliyle tezgâhın ardında oturan ustaya işaret edip, “Dayı, bize bir tur çorba daha dönsene” diye seslendikten sonra arkasına yaslanıp acı bibere nasıl başladığının tuhaf hikâyesini anlatmaya başlattı.</st></span></p>
			<p><span><st c="20865">“Üniversite bittikten sonra iki sene atanamadım. </st><st c="20915">İş yok güç yok. </st><st c="20931">Bir sürü dershaneye özgeçmişimi bırakıp duruyorum ama o dönem memlekette elini sallasan atanamayan öğretmene çarpıyor. </st><st c="21050">Arayan soran yok tabii. </st><st c="21074">Sonra bir gün telefonum çaldı. </st><st c="21105">Beşiktaş’ta bir dershaneden arıyorlar. </st><st c="21144">Özgeçmişim nasıl olduysa havuzlarına düşmüş. </st><st c="21189">Türkçe öğretmeni arıyorlarmış. </st><st c="21220">Görüşmek istediler. </st><st c="21240">Hemen atladım gittim. </st><st c="21262">Görüşme iyi geçti. </st><st c="21281">Tabii normalin çok altında bir maaş teklif ettiler. </st><st c="21333">Babamla midyeye çıksam daha çok kazanırım ama o kadar okul okuyup midye satmayı da gururuma yediremediğimden peki deyip kabul ettim.”</st></span></p>
			<p><span><st c="21466">Bu sırada çorbalar geldi. </st><st c="21493">Sohbete kısa bir ara verip limonlarımızı sıktıktan sonra Melek hayran hayran baktı Osman’a.</st></span></p>
			<p><span><st c="21584">“Sen öğretmen misin abi?”</st></span></p>
			<p><span><st c="21610">Osman’ın bir an yüzü gölgelendi.</st></span></p>
			<p><span><st c="21643">“Evet. </st><st c="21651">Yani. </st><st c="21657">öyleydim. </st><st c="21667">Eskiden...” dedikten sonra çorbasından bir kaşık alıp anlatmaya devam etti.</st></span></p>
			<p><span><st c="21742">“Neyse bir ay boyunca gidiyorum geliyorum. </st><st c="21786">Her şey çok güzel. </st><st c="21805">Dershanenin yeri de harika. </st><st c="21833">Aşağı insen Beşiktaş, yukarı çıksan Taksim. </st><st c="21877">Ders aralarında çıkıyorum geziyorum, sinemaya gidiyorum. </st><st c="21934">Benden mutlusu yok.”</st></span></p>
			<p><span><st c="21954">Osman öyle keyifli anlatıyordu ki biberi unutup onunla beraber Taksim senin Beşiktaş benim gezmeye başlamıştım ben de. </st><st c="22074">Ta ki takvim yaprakları 30 Mayıs 2013’e gelene kadar.</st></span></p>
			<p><span><st c="22127">“Aslında başlarda bizim oralarda pek bir şey yoktu” diye girdi söze. </st><st c="22197">“Öğrenciler kendi aralarında konuşurlarken haberdar oldum Gezi’de olup bitenden. </st><st c="22278">Tabii bir ağaçla başlayan mevzunun bu noktalara geleceğini kestiremiyorum o an. </st><st c="22358">Aferin çocuklar dedim. </st><st c="22381">Yeşili koruyalım, sahip çıkalım. </st><st c="22414">Hatta öğretmenleri olarak bu durumu derslere bağlayıp üniversiteye girmek için canla başla çalışan çocuklara motivasyon konuşması bile yaptım. </st><st c="22557">Şehir planlamacılık kazanırsın, çok çalışır bakan olursun memlekete parklar bahçeler yaparsın diye. </st><st c="22657">Kendi aramızda güldük eğlendik, hayallere daldık. </st><st c="22707">Tabii bu kadar konuşunca merak ettim. </st><st c="22745">Ders çıkışı kalktım Taksim’e gittim. </st><st c="22782">İlk biber gazımı o gün aval aval ne olup bittiğini anlamaya çalışırken yedim. </st><st c="22860">Sonraki günlerde Beşiktaş da mahşer yerine döndü. </st><st c="22910">Savaşa gider gibi gidiyordum dershaneye. </st><st c="22951">Gözde deniz gözlüğü, ağızda maske. </st><st c="22986">Takınca polis kovalıyor, takmazsam ağzım burnum birbirine giriyor. </st><st c="23053">Bildiğin rezillik. </st><st c="23072">Sürekli nedenini bilmeden kaçarken buluyorum kendimi. </st><st c="23126">Ara sokaklara giriyorum, apartmanların bahçe duvarlarından hoplaya zıplaya işe gidiyorum. </st><st c="23216">Dersler devam ediyor etmesine ama sınıfın yarısı yok. </st><st c="23270">Zaten aksırıp tıksırmaktan konuşmaya mecalimiz kalmamış. </st><st c="23327">Herkesin elinde telefon olanı biteni takip ediyor. </st><st c="23378">Dershane sahibi desen bildiğin tüccar. </st><st c="23417">Adam ille de geleceksin diyor. </st><st c="23448">Bazı öğretmenler haklı olarak tepki gösterdi. </st><st c="23494">Altmış beş yaşında matematik öğretmeni var. </st><st c="23538">Şimdi adam nasıl gelsin değil mi? </st><st c="23572">Allah muhafaza kalpten gidiverir bir köşede. </st><st c="23617">Tabii ben yeni başladığım için sesimi çıkartmadan gidip geliyorum. </st><st c="23684">Zaten bu işi bulana kadar iki yıl beklemişim. </st><st c="23730">Patronla tersleşip işten olmak da istemiyorum. </st><st c="23777">O tarihlerde, sabah öğle akşam belli dozlarda biber gazımı alıp oturdum kıçımın üstüne. </st><st c="23865">Sonra bir hassasiyet geldi bana. </st><st c="23898">Üç sokak aşağıda gaz atılıyor, kokusunu alıyorum hemen. </st><st c="23954">İster adrenalin de ister manyaklık. </st><st c="23990">Hoşuma gitmeye başladı kokusu. </st><st c="24021">Sonra ortalık duruldu ve hayat bir günde normale döndü. </st><st c="24077">Neyse işte. </st><st c="24089">Bana sorarsan o kadar biber gazı yiyince acı eşiğim yükseldi. </st><st c="24151">Bir daha da normale dönmedi. </st><st c="24180">Ağzına acı sürmeyen ben şimdi acı yemeden duramıyorum” diyerek konuşmasını bitirdiğinde Melek de ben de ağzımız bir karış açık Osman’a bakıyorduk. </st><st c="24327">Sesi, ifadesi, mimikleri. </st><st c="24353">Öğretmenlik günlerinden bahsederken ne kadar hayat dolu bir adama dönüşmüştü. </st><st c="24431">Bu hali çok hoşuma gitti. </st><st c="24457">Osman’ın öğretmen olması biber mevzusundan daha fazla ilgisini çekmişti Melek’in.</st></span></p>
			<p><span><st c="24538">“Peki şimdi ne iş yapıyorsun?” diye hayal kırıklığıyla sordu. </st><st c="24601">Kafasını kaldıran Osman derin bir soluk alıp, “Korsan taksiye çıkıyorum. </st><st c="24674">Polise yakalanınca ceza, taksicilere yakalanınca da dayak yiyorum” dedi. </st><st c="24747">Sustuğunda gözlerine çöreklenen hüzün pek de umut vaat edici değildi. </st><st c="24817">Galiba Osman kendini öldürme konusunda ciddiydi.</st></span></p>
			<p><span><st c="24865">“Hadi...” dedi. </st><st c="24882">“Doyduysanız kalkalım. </st><st c="24905">Usta gelmiştir artık.”</st></span></p>
			<p><span><st c="24927">Osman ailesinin karnını doyurup eli ekmek tutan bir baba edasıyla ustaya hesap işareti yaparken ben de hemen elimi çantama attım. </st><st c="25058">Osman eliyle beni durdurup “Sonra hesaplaşırız” dedi. </st><st c="25112">Üstelemedim. </st><st c="25125">Benim yüzümden giderayak onca zahmete girmiş, üstüne bir de kaza yapmıştı. </st><st c="25200">Zaten sanayide karar vermiştim. </st><st c="25232">Alanya’ya vardığımızda ona vaat ettiğimden fazlasını verecektim. </st><st c="25297">İyi çocuktu, helali hoş olsundu.</st></span></p>
		</div>
	<div id="charCountTotal" value="25329"></div></body>
</html>
