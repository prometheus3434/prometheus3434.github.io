<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<h1>27</h1>
<h3 id="sigil_toc_id_28">DEMOKRASİ NİÇİN YAYILDI?</h3>

<div class="b">Üçüncü Dalga demokratikleşme; demokratikleşme dalgalarının neden oluştuğuna dair teoriler; demokrasinin nasıl belli toplumsal grupların çıkarlarına hizmet ettiği; ekonomik değişiklik ve demokrasi arasındaki bağ olan toplumsal hareketlilik; demokrasi üzerine mücadelenin kilit failleri olarak siyasi partiler</div>

<p class="n">Japonya, Çin ve diğer Doğu Asya toplumları uzun yıllardır süregelen hükümet geleneklerine sahipti. On dokuzuncu ve yirminci yüzyılda sanayileşmeye başladıklarında onlar için güçlü bir devletin varlığı alışılagelmiş bir şeydi. Bundan önceki dönemlerde küçük bir elit kesimin dağınık köylü topluluklarına karşı gücü tekellerinde tutuğu, eşitliğe sahip olmayan tarım toplumları vardı. Hızlı ekonomik büyümenin devlet-toplum ilişkisini değiştirmeye başladığını ve yeni toplumsal gruplar harekete geçip siyasi güçten pay istemeye başladıklarında Çin’in köklü bir değişim geçireceğini iddia etmiştim. Bu er ya da geç Çin’e demokratik hesap verme sorumluluğun geleceği anlamına mı geliyor? Bunu şu an için tahmin edemeyiz. Fakat dünyanın geri kalanında demokratikleşme sürecinin nasıl işlediğini incelerek bu sürecin yapısını anlarsak geleceğe dair tahminlerde bulunabiliriz.</p>

<p>Samuel Huntington’ın değişiyle Üçüncü Dalga demokratikleşme hareketi ile 1970-2010 arası dünyadaki demokratik ülke sayısı yaklaşık 35’ten 120’ye çıktı. Bu sayı dünyadaki ülkelerin %60’ı demek oluyor. Huntington’a göre ilk dalga 1820’lerde başlayıp on dokuzuncu yüzyılın sonuna kadar devam etmiş; ikinci dalga İkinci Dünya Savaşı’nın hemen sonrası gelmiştir. Üçüncü dalga 1970’lerde İspanya ve Portekiz’in demokrasiye geçişi ile başlamış, Yunanistan ve Türkiye’de askeri rejimin kalkması ile devam etmiş, sonrasında Brezilya, Arjantin, Peru, Bolivya ve Şili’nin dahil olduğu Latin Amerika ülkelerine sıçramış, buradan da Asya’da Filipinler, Güney Kore ve Tayvan’ın demokratikleşmesi ile devam etmiş, ve komünizmin çöküşü ile Doğu Avrupa ve Sovyetler Birliği’nden arta kalan diğer bazı devletlerin demokrasiye geçişi ile son bulmuştur. Demokrasi uzmanı Larry Diamond’a göre 2000’lerde Üçüncü Dalgada bir gerileme görülmüştür. 2011’de başlayan Arap Baharı bazı gözlemcilere göre Dördüncü Dalga’nın başlangıcının göstergesiydi fakat Mısır, Libya ve Suriye’deki başarısızlık bunun aksini göstermektedir.<a id="dn628" href="../Text/dn.xhtml#d628">[628]</a> </p>

<p>Bu demokratikleşme dalgaları neden gerçekleşmiştir? Neden bazı toplumlarda gerçekleşmiş fakat diğerlerinde gerçekleşmemiştir? Neden dalgalardan bazıları kalıcı demokrasiler inşa edebilmişken diğerlerinde geriye dönüş görülmüştür? Ve neden dört yüz bin yıllık insanlık tarihinde demokrasi sadece yirminci yüzyılda bir küresel fenomen haline gelmiştir?</p>

<p>Neden demokrasi yayıldı sorusuna verilen bir yanıt birkaç farklı şekilde ifade edilmiştir: Demokrasi, demokrasinin temelinde yatan temel fikrin gücünden dolayı yayılmıştır. Alexis de Tocqueville’in <i>Democracy in America’ya</i> [<i>Amerika’da Demokrasi]</i> yazdığı giriş bölümünde bu güçlü ifade kullanılmıştır. Ona göre insanlar arası eşitlik fikri modern demokrasinin temelinde yatar. Son sekiz yüzyıldır güç kazanmakta olan bu fikir artık durdurulamaz bir hızda insanları “bir nevi dini huşu içinde” onu istemeye itmiştir. Ona göre demokrasinin ilerleyişi ilahi bir gerçeklikti.<a id="dn629" href="../Text/dn.xhtml#d629">[629]</a>  Diğer yazarlar fikir altyapısının önemini kabul etmiş ve bu fikirlerin çıkış noktalarını ya antik Atina’da ya da Hıristiyanlıktaki bazı tarihi ve kültürel kaynaklara bağlamıştır. Hegel de Nietzsche de modern siyasi demokrasiyi insanlık onurunun evrensel eşitliği gibi Hıristiyanlık öğretilerinin sekülerleşmiş bir versiyonu olarak görmüştür. Özellikle Hegel, Fransız Devrimi ve eşit tanınma hakkı gibi gelişmeleri görmüş bunların insan mantığının çalışmalarının sonucu olduğuna kanaat getirmiştir. Üçüncü Dalga ve daha yeni Arap Baharı sırasında, fikirler radyo, televizyon, İnternet ve başka yerlerdeki siyasi karışıklıkların haberlerini getiren aktivistler ile sınırlar aşarak hızla yayılmıştı. 1990’ların başlarında Sahra Altı Afrika’da Berlin Duvarı’nın yıkılışı ve bundan hemen önce Doğu Avrupa’da olan önemli değişimlerden etkilenerek bir demokratik dönüşüm dalgası yayıldı.</p>

<p>Yapı bakımından 2. bölümde verilen gelişmenin altı boyutu çerçevesinde fikirler ve kültürel değerler üzerine vurgu yapan teoriler büyük ihtimalle Şekil 19’da görülen şekilde bir ilişki şeması çizerdi.</p>

<p>Fikirler her ne kadar güçlü olsa ve siyasete dair birçok şeyi açıklayabilse de böyle bir açıklama, açıkladığı kadar soruyu da beraberinde getirir. Örneğin neden eşitlik ve demokrasi fikirleri bazı dönemlerde başarılı olmuşken bazılarında olmamıştır? Demokrasi fikri antik Atina’dan bu yana var olan bir şey olmasına rağmen on sekizinci yüzyıla dek hiçbir yerde kurumsallaşmamıştır. Tocqueville neden insanlar arası eşitlik fikrinin giderek güçlendiğini Tanrının bir işi olarak görüp açıklama getirmemiştir. Demokrasi dünyanın her yerinde ortaya çıkmamıştır, çıktığı yerler arasında da aynı hızda gelişmemiştir. Bu sebeple Samuel Huntington, günümüz Çin hükümeti ve bazı İslamcı liderin dahil olduğu birçok kişi liberal demokrasinin evrensel bir trend olmadığını, Batı toplumunun kültürüne has bir şey olduğunu öne sürmüştür. Bu doğruysa neden bu fikrin Batı’da ortaya çıkıp diğer yerlerde çıkmadığı sorusunu sormak gerekir. ,</p>

<p><img alt="sekil-19" src="../Images/sekil-19.jpg"/></p>

<p>Farklı bir düşünce akımına göre demokrasi birtakım fikirlerin veya kültürel değerlerin yansıması değil toplumun temel yapısı içindeki kuvvetlerin bir yan ürünüdür. Sosyal bilimciler yıllardır yüksek ekonomik gelişme ile istikrarlı demokrasi arasında bir ilişki olduğunu söylemektedir. Günümüzde zengin sanayi ülkelerinin çoğu demokrasiyle yönetilmekteyken geride kalan otoriter devletler daha az gelişmiştir. Bilinen bir araştırmaya göre ülkeler hangi gelişme seviyesinde olduklarına bakmaksızın otoriter bir hükümetten demokratik bir hükümete geçiş yapabilir fakat kişi başı milli gelir belli bir eşiğin üstünde kaldığı sürece demokrasi olarak devam etme olasılıkları yüksektir. Bu sonuca bakılırsa ekonomik kalkınma sürecinde gerçekleşen bir şeyin demokratikleşmeyi tetiklediğini iddia edebiliriz.<a id="dn630" href="../Text/dn.xhtml#d630">[630]</a> </p>

<p>Ekonomik gelişme ve demokrasi arasındaki bağ nedir? Belli bir refah oranına ulaşınca insanların değerleri bir anda kendiliğinden değişip onları demokrasi tutkununa mı dönüştürmektedir? Gelişme ve demokrasiyi birbirine bağlayan istatistiksel bağıntılar bu bağın nedensel yapısına dair bir açıklama veremez. Dahası bu bağıntılar arasında bile istisnalar vardır. Örneğin, bu görüşe göre fakir Hindistan istikrarlı bir demokrasiye sahip olmamalı, zengin Singapur ise demokrasi ile yönetilmelidir fakat gerçek bunun tam aksidir.</p>

<p><img alt="sekil-20" src="../Images/sekil-20.jpg"/></p>

<p>2. bölümde ekonomik büyümenin demokratik kurumları nasıl etkileyeceğine dair farklı bir nedensel yol önermiştim: toplumsal hareketlilik. Burada dikkat edilmesi gereken kavram iş bölümüdür. Adam Smith, iş bölümünün piyasanın büyüklüğü ile sınırlı olduğunu savunmuştur. Başka bir deyişle piyasa sanayi ekonomisinde artan ticaretle büyüdükçe, iş bölümünde yeni alanlar ortaya çıkar ve var olan alanlar ise derinleşir. Bu bölüm yeni toplumsal grupların ortaya çıkmasına sebep olur. Smith bunu hiçbir zaman açıkça dile getirmemiş olsa da mantıken eski tarım toplumunun siyasi kurumlarında yer bulamayan bu yeni grupların siyasi güçten kendilerine pay istekleri bulunacaktır. Bu da zamanla demokrasi isteğinin artacağı anlamına gelir. Başka bir deyişle ekonomik büyüme sosyal hareketliliğe yol açar, bu da siyasete katılım isteğini gittikçe artırır (Şekil 20’de görüldüğü gibi).</p>

<p>Smith’in değişken iş bölümü tanımı on dokuzuncu yüzyıldaki büyük sosyal teoricilerin üzerinde tartıştıkları ana kavramlardandı. Bunlardan ilki Karl Marks’tı. Marks iş bölümünü toplumsal sınıflar teorisine dönüştürerek kendi öğretisinin ayrılmaz bir parçası haline getirmiştir.</p>

<h4 class=" sigil_not_in_toc">MARKS’IN GÖRÜŞÜ</h4>

<p class="n">Marks’ın düşüncesinin anayapısı şöyle özetlenebilir: Eski feodal düzenden ilk harekete geçebilen yeni toplumsal sınıf, eski toprak sahipleri tarafından hor görülen fakat sermaye sahibi olan ve yeni teknolojiyi kullanarak Sanayi Devrimi’ni getiren burjuvaziydi. Bu devrim proletarya adlı yeni ikinci bir sınıfı ortaya çıkardı. Proletarya çalıştığından artanına burjuvazi haksızca el koydu. Bu üç sınıfta farklı bir siyasi sonuç istemektedir: geleneksel toprak sahibi sınıf, eski otoriter düzenin devamını; burjuvazi, liberal (yani hukuk üstünlüğüne sahip) kendi mülkiyet haklarını koruyacak, resmi demokratik bir seçim sistemine sahip olup olmadığı çok da önemli olmayan (her zaman demokrasiden çok hukukun üstün olmasını tercih etmişlerdir) bir rejim; proletarya ise kendilerinin bir sınıf olduklarının bilincine vardıktan sonra üretim araçlarını toplumsallaştıracak, şahsi mülkü ortadan kaldıracak ve sermayeyi bölüştürecek, proletarya yönetiminde bir diktatörlük ister. İşçi sınıfı umumi seçim hakkı verdiği için temsili demokrasiyi savunuyor olabilir fakat bunu sadece üretim araçları üzerindeki kontrole son vermede bir araç olarak kullanırlar.</p>

<p>Post-Marksist geleneğin en önemli düşünürlerinden biri, 23. kısımda Japonya’dan bahsederken 1966’da çıkardığı <i>Social Origins of Dictatorship and Democracy [Diktatörlüğün Sosyal Kaynakları]</i> kitabından örnek verdiğim Barrington Moore’dur. Bu kitabında Britanya, Almanya, Japonya, Çin, Rusya ve Hindistan tarihi örneklerini incelemiş ve bunlardan yola çıkarak demokrasinin neden bazı ülkelerden ortaya çıkarken bazılarında çıkmadığını açıklamaya çalışmıştır. Moore şu kısa fakat öz gözlemi ile bilinir: “Burjuva yoksa demokrasi de yoktur.” Bu sözleriyle burjuvanın yükselişinin kaçınılmaz bir şekilde demokrasiyi ürettiğini kastetmemiştir. Örneğin Almanya’da sanayi burjuvazisi kendisini despot toprak sahibi “Junker” aristokratlar ile yakın tutmuştur. “Demir ve çavdar” evliliği olarak bilinen bu ittifak Bismarck otoriterizmini ayakta tutmuş ve daha sonra Hitler’in yükselişinde bile rol oynamıştır. Moore’un kastettiği genişleyen burjuva sınıfı eski toprak sahipleri ve köylülerin yerini almayı başarırsa demokrasinin ortaya çıkacağıdır. Örneğini verdiği gibi bu İngiltere’de olmuştur. Taşradaki girişimci burjuvazi tarımı ticarileştirmeyi başarmış, köylülerin elinden topraklarını almış ve elde ettiklerini Sanayi Devrimi’ni gerçekleştirmede sermaye olarak kullanmıştır. Bu acımasız süreç eski toprak sahibi aristokrasinin gücünü zayıflatmış ve modern işçi sınıfını doğurmuştur.</p>

<p>Moore aynı zamanda tarımsal üretimin yapısına Marks’tan daha çok önem vermiştir. Marks İngiltere’de olduğu gibi kapitalist sanayileşme hareketi ile yok olacaklarını varsaydığı köylüleri görmezden gelmiştir. Fakat Rusya ve Çin’de yer alan devrimlerde nüfusun çoğu köylüydü. Her ne kadar Marks köylü sınıfının yok olmaya hükümlü olduğunu düşünse de Lenin ve Mao köylülerin sırtında yükselmiştir. Moore bu olayları hesaba katarak demokratikleşmenin önünde özel durumlar olduğunu iddia etmiştir. “Emek-baskıcı” tarım olarak adlandırdığı bu durumda köylüler büyük kümelenmiş topraklara bağlıydı. Bunun sonucu otoriter bir toprak sahibi sınıfın varlığı anlamına geliyordu. Bu sınıfın varlığı da işçi-köylü devrimci hareketlerini doğuruyordu. Bu iki uç arasında bir orta sınıf demokrasisinin ortaya çıkma ihtimali düşüktür. Bu senaryo birkaç Latin Amerika ülkesinde yukarıda anlatıldığı şekilde yaşanmıştır.</p>

<p>Barrington Moore’un kitabında öne sürdüğü iddialara, ama özellikle burjuvazi veya orta sınıfın demokrasinin ortaya çıkışı için kritik önem taşıdığına dair iddiasına, karşı birçok yazı yazılmıştır.<a id="dn631" href="../Text/dn.xhtml#d631">[631]</a>  Bu akademik tartışmaya girmeye lüzum yok. Sonuç olarak Moore’un hipotezinin birkaç önemli açıdan değiştirilmesi gerektiği aşikârdı. Mesela, burjuva birleşik tek bir grup değildir. İçinde Thyssen ailesi ve Rockefeller ailesi gibi büyük sanayiciler de Marksistlerin çoğu zaman “ufak burjuva” dedikleri küçük dükkân sahibi şehirliler de vardır. Bu farklı kesimlerin çıkarları bulundukları duruma göre fark göstermiştir. Demokrasiyi devamlı olarak savunmayan birçok önemli orta sınıf grup örneği vardır.<a id="dn632" href="../Text/dn.xhtml#d632">[632]</a>  Ve her ne kadar işçi sınıfı çoğu kere radikal ve antidemokratik Komünist veya tarımcı hareketler tarafında yer almışsa da birçok işçi organizasyonunun demokratik seçim hakkı ve hukuk üstünlüğünü savunduğu da görülmüştür.</p>

<p>Dikkate alınması gereken bir nokta liberal demokrasiyi oluşturan iki öğe -liberal hukuk üstünlüğü ve genel siyasi katılım- birbirinden ayrılabilir iki farklı siyasi amaçtır ve genellikle başka toplumsal gruplar tarafından tercih edilmektedirler. Fransız Devrimi’nin orta sınıf önderleri birçok tarihçinin de belirttiği gibi hakların hemen köylülere ve işçilere yayılmasını isteyecek kadar demokrat değildi. İnsan Hakları burjuvazinin mülkiyet haklarını ve şahsi özgürlüklerini koruyacak yasal bir güvence olması için yaratılmıştı. Devletin gücünü kısıtlasa da bu vatandaş kitlelerini güçlendirdiği anlamına gelmiyordu. Benzer bir şekilde önceki yüzyılda İngiltere’de Şanlı Devrim’le kralı anayasayı kabule zorlayan Whigs partisi genellikle aristokratlar, eşraf ve üst tabaka orta sınıf zenginlerden oluşuyordu. Gelecek iki yüzyılda onların yanına ticari ve sanayi burjuva ve orta sınıf avukatlar, doktorlar, devlet memurları, öğretmenler ve eğitimleri ile mülkleri onları işçi sınıfından ayıran daha birçok iş sahibi katıldı. Bu gruplar on dokuzuncu yüzyıldaki İngiliz Liberal Parti’nin tabanını oluşturmuştur. Liberallerin ilgilendikleri ana konu demokrasiden çok hukuk üstünlüğü oldu. Bundan kasıt özel mülkün ve kişisel hakların yasal olarak korunması ve serbest ticaret politikaları, liyakate dayalı bir kamu reformu ve sınıf atlamayı mümkün kılacak bir toplumsal eğitim sistemi gibi konulardı.</p>

<p>Fakat zamanla liberal ve demokrat hedefler birleşmeye başladı ve demokrasi orta sınıfın hedefi oldu. Zaten hukuk üstünlüğü ve demokrasiye karşı sorumluluk, devletin gücünü kısıtlamanın iki farklı yoluydu ve çoğu zaman birbirlerini destekler konumdalardı. Mülkiyet haklarının devletten korunması siyasi güç gerektirir, bu güç de ancak hakların genişletilmesiyle elde edilebilirdi. Benzer bir şekilde seçme hakkı isteyen vatandaşlar hukukun üstünlüğü ile devletin onları bastırmasına karşı korunabilirdi. Oy verme hakkı da korunan bir yasal hak olarak görülmeye başladı. Hem hukuk üstünlüğü hem de umumi seçme-seçilme hakkını savunan liberal demokrasi hem orta sınıf grupların hem de önemli derecede yüksek oranda işçi sınıfının isteyeceği bir sistem olmuştu.</p>

<p>Barrington Moore komünizmin dünyada zaferini görmek isteyen cinsten bir Marksist değildi. Ona göre liberal demokrasi elde edilmesini çoğu zaman imkânsız kılan güçlü toplumsal kuvvetlere rağmen cazip bir sonuçtu. Bu yüzden Moore’un düzenlediği Marksist analitik çerçeve demokrasinin neden ve nasıl yayıldığını anlamada çok işe yarar bir araçtır. Anlaşılması gereken önemli nokta demokrasinin toplum içinde bir özel sınıf tarafından çokça arzu edildiğidir. Bu sınıf orta sınıftır. Eğer bir yerde demokrasinin ortaya çıkma olasılığını hesaplamak istiyorsak oradaki orta sınıfın diğer hükümet biçimlerini destekleyen farklı sınıflara kıyasla gücünü ölçmeliyiz. Bu farklı sınıflara örnek otoriter sistemlere meyilli eski toprak oligarşisi veya ekonomik paylaşıma odaklı radikalleştirilmiş köylü ve fakir şehirli grupları gösterilebilir. Modern demokrasinin toplumsal bir temeli vardır. Eğer bunu görmezden gelirsek, demokratik dönüşümleri doğru bir şekilde değerlendiremeyiz.</p>

<p>Herhangi bir toplumda birbirlerine kıyaslı güçleri ve etkileşimleri demokrasinin ortaya çıkma olasılığını etkileyen önemli toplumsal aktörleri özetleyebiliriz. Bunlar on dokuzuncu ve erken yirminci yüzyılda Avrupa kıtası demokratikleşirken baskın olan gruplardır. Bu gruplar günümüzde gelişmekte olan birçok ülkede de görülebilir.</p>

<p class="bosluk1">

</p>
<div class="r"><b>1.</b>Orta sınıf, gelir seviyesine göre değil mesleki ve eğitimsel konumlarına göre tanımlanır. Genellikle liberal demokrasi destekçisidirler. Yani mülklerini devletin elinden koruyacak yasal kurallar isterler. Umumi siyasi katılım anlamında demokrasiyi destekleyebilirler de desteklemeyebilirler de, kendi mülk ve gelirlerini etkileyecek ekonomik dağıtım planlarına karşı daha da kararsız bir yaklaşımda bulunurlar. On dokuzuncu yüzyılda Danimarka, Yunanistan, Fransa, Arjantin, Portekiz ve İspanya’da demokratik dönüşümlerin önderleri orta sınıf grupları olmuştur. Yirminci yüzyılın başlarında Finlandiya, İsveç, Hollanda, Belçika, Almanya ve Britanya tamamen demokratikleşmeyi destekleyen koalisyonların önemli parçaları da orta sınıf gruplardı.<a id="dn633" href="../Text/dn.xhtml#d633">[633]</a> </div>

<div class="r"><b>2.</b> Marks’ın meşhur sanayi proletaryası, işçi sınıfı liberal demokrasinin daha çok demokratik kısmıyla yani kendi siyasi katılım haklarıyla ilgilenir. Danimarka, Belçika, Finlandiya, İsveç, Hollanda, Almanya ve Britanya’da hakların daha geniş kitlelere yayılması için orta sınıfla ittifak kurmuşlardır.<a id="dn634" href="../Text/dn.xhtml#d634">[634]</a>  Fakat işçi sınıfı, orta sınıfa kıyasla mülkiyet hakları için liberal güvencelerden çok, ekonomik yeniden dağıtım konusuna ilgi duyar. Bu yüzden dünya çapında işçi sınıfının kayda değer kısmı on dokuzuncu yüzyılda (Güney Avrupa ve Latin Amerika’nın çoğunda) demokratik olmayan anarko-sendikacı partileri, yirminci yüzyıldaysa Komünist veya Faşist partileri desteklemiştir. Çünkü bu partiler liberal kişisel hakların yerine servetin yeniden dağıtılmasının sözü vermiştir.</div>

<div class="r"><b>3.</b>Büyük toprak sahipleri ve özellikle baskıcı bir işçi sistemi (kölelik, serflik veya piyasa konjonktürü dışında yer alan her türlü çalışma biçimi) kullananlar nerdeyse her yerde demokrasinin otoriter düşmanları olmuştur. Barrington Moore’un en önemli çıkarımlarından biri demokrasinin ilerleyebilmesi için bu toplumsal grubun gücünün kırılması gerektiğidir.<a id="dn635" href="../Text/dn.xhtml#d635">[635]</a> </div>

<div class="r"><b>4.</b> Köylünün siyasi istekleri karmaşık ve bazen de tutarsızdır. Birçok toplumda aşırı muhafazakâr bir grup olarak yer alırlar. Geleneksel değerleri kucaklar, toprak sahiplerinin emri altında yaşamayı kabul ederler. En erken karşıdevrimci hareketlerden biri 1793’te Vendee’de yer alan Paris’teki devrimci hükümete karşı gelen köylü ayaklanmasıydı. Yunanistan ve İtalya örneklerinde görüldüğü gibi köylüler muhafazakâr partiler tarafından kayırmacılık yöntemleri ile kendi saflarına çekilebilir. Fakat doğru şartlar altında işçi sınıfı ile el ele verip devrimi destekleyecek kadar da radikalleşebilirler. Köylüler Bolşevik, Çin ve Vietnam devrimlerinin askerleri olmuştur.</div>

<p>Bu dört grubun ilişkileri on dokuzuncu yüzyılda siyasi gelişmeleri ve demokrasiye geçişleri belirlemiştir. Bu dönemin başında gelişmiş ülkelerin neredeyse hepsine hâkim olan son iki grup, yani toprak sahibi oligarşi ve köylülerdi. Artan sanayileşme köylüleri taşrayı terkedip işçi sınıfına katılmaya zorladı. Yirminci yüzyıla girildiğinde en büyük toplumsal grup olmuşlardı. Artan ticaretin etkisiyle orta sınıf genişlemeye başladı. Önce Britanya ve Amerika’da sonra Fransa ve Belçika’da, on dokuzuncu yüzyılın sonlarında da Almanya, Japonya ve diğer “geç kalkınanlarda” bu artış görülmüştür. Bu durum yirminci yüzyılın başlarındaki önemli toplumsal ve siyasi çatışmalara zemin hazırladı.</p>

<h4 class=" sigil_not_in_toc">SİYASİ PARTİLERİN MERKEZİYETİ</h4>

<p class="n">Ne kadar işe yarar olsa da Marks’ın analitik çerçevesinin bir zayıflığı, “sınıfları” belirleyici değişken olarak kullanmasıdır. Marks kimi zaman burjuva, proletarya, feodalciler gibi toplumsal sınıflar hakkında sanki mantıklı karar verebilme kabiliyetine sahip belli siyasi aktörlermiş gibi konuşur. Gerçekte toplumsal sınıflar zihni soyutlamalardır. Analiz amacıyla yararlılardır fakat belli bir organizasyonu temsil etmedikleri sürece siyasi bir harekette bulunamazlar. Yeni harekete geçen toplumsal gruplar siyasete birçok farklı şekilde katılabilirler: grevler, gösteriler, medya veya günümüzde görüldüğü gibi Facebook ve Twitter. Vatandaşlar sivil toplum grupları oluşturup belli konular için çalışabilir veya birbirlerine destek olabilir. Ama katılımın kalıcı olması isteniyorsa kurumsallaştırılmalıdır. Son iki yüzyıldır bu, siyasi partilerin kurulması anlamına geliyor.</p>

<p>Nitekim yukarıda sıralanan dört grup Athena’nın Zeus’un kafasından bir anda var olması gibi birbirine bağlı siyasi aktörler olarak hiç yoktan ortaya çıkmamışlardır. Siyasi olarak harekete geçmeli ve siyasi partiler tarafından temsil edilmeliydiler. Bu yüzden her ne kadar erken demokrat kuramcılar tarafından öngörülmese de siyasi partiler herhangi bir demokrasinin başarılı olması için gerekli görülür konuma gelmiştir. Britanya’daki Tory Partisi ve Almanya’daki Alman Emperyal Partisi gibi muhafazakâr partiler elit siyasi gruplar olarak başlamış, daha sonra seçimlerde kazanabilmek için kitlelerin partileri olarak kendilerini baştan yaratmak zorunda kalmışlardır. Orta sınıf birçok liberal parti tarafından temsil edilmiştir. Örneğin, Britanya’daki Kalkınma Partisi, Solcu Liberaller veya Almanya’daki Milli Liberaller. İşçi sınıfı İngiliz İşçi Partisi veya Alman Sosyal Demokrat Partisi gibi Sosyalist partiler ve yirminci yüzyılın başlarında sanayileşen her ülkede siyasetin uç noktalarında ortaya çıkan birçok Komünist parti altında toplanmıştı. Köylüler en az organizasyona sahip toplumsal gruptu. On dokuzuncu yüzyılın sonlarına gelindiğinde Britanya, Amerika, Danimarka ve İsveç’te yok olmuşlardı; ya birilerine muhtaç tarım ailelerine dönüştüler ya da toprakları ellerinden alındı. Yunanistan ve İtalya’da köylüler muhafazakâr partiler tarafından himaye altına alınmıştı. Bulgaristan’da kendi partilerini kurmayı başarmışlardı.</p>

<p>Demokratikleşmeyi sınıf bazlı bir analiz ile incelemedeki sorun sınıfları aşıp insanları birleştiren, siyasi partilerde sınıf profillerini belirsizleştiren sorunların var olmasıdır. Bunlardan en önemlileri etnik köken, din ve dış politikadır. On dokuzuncu yüzyılın sonlarında Alman meclisi içinde Polonyalı ve Danimarkalı azınlıkları temsil eden partiler de vardı, Katoliklerin çıkarlarını savunan Merkez Parti de vardı ve meclis kendi içinde de sağ ve sol kesim olarak ikiye bölünmüştü. Emperyal politika ve donanmanın inşası gibi sorunlar işçi sınıfının desteğini almış muhafazakâr konulardı. Britanya’da İrlanda Özerkliği ve imparatorluk konusu büyük fikir ayrımları yaratıyordu ve seçimleri etkileme de sınıf ayrımları kadar güçlü bir konuydu. Günümüzde Orta Doğu’da İslamcı partiler genellikle daha çok alt sınıflara ait ve taşra bölgelerde yaşayan bir toplumsal tabana sahiptir fakat aleni politikaları sınıf bazlı değil din bazlıdır.</p>

<p>Siyasi partiler belli toplumsal sınıfların çıkarlarını temsil ediyor olsa da genellikle bağımsız siyasi faillerdir. Farklı sınıflardan oy toplayarak güçlenebilir, politikalarını ekonomiden kimlik siyasetine, dine veya dış ilişkilere çevirebilirler. Aslen temsil ettikleri toplumsal sınıfların çıkarlarını gözetmek zorunda değillerdir. Bunun en uç örneği, Rusya ve Çin’deki Komünist Partilerin işçilere ve köylülere insanlık tarihinde en çok baskı yapan parti olmalarıdır. Amerika’da iş adamlarının temsilcisi olarak bilinen Cumhuriyetçi Parti işçi sınıfından kayda değer oranda oy almaktadır. Bu desteğin sebebi ekonomik değil kültürel sebeplerdendir.</p>

<p>Devlet bürokrasilerinde olduğu gibi siyasi partiler sadece tabanlarındaki toplumsal sınıfların yapay bir kolu olmaktan ibaret değildir. Seçmenlerini nasıl temsil edecekleri konusunda büyük oranda serbesttirler. Siyasi partiler belli fikirler altında siyasi girişimciler tarafından kurulur. Bu girişimciler daha sonra gerçek siyasi teşkilatlanmaya geçer. Başarılı komünist partiler iktidara gelmek için Vladimir Lenin gibi liderlerin örgütsel dehalarına ihtiyaç duymuştur. Muhafazakâr partiler gelenek, din, monarşi ve istikrar gibi kavramları kullanarak destek bulmuştur. Tabanlarını oluşturan toplumsal sınıflar zayıfladıkça kitlelerin oyu için mücadele etmek zorunda kalmışlardır. Örneğin, Britanyalı Muhalifler politikalarını değiştirerek orta ve işçi sınıfı seçmeleri yanlarına çekmiştir. İtalyan Hıristiyan Demokratlar büyük himaye ağları kurarak ayakta kalmıştır. Seçim siyasetindeki bu yeni koşullara ayak uyduramayan muhafazakâr partiler demokrasi dışı metotlarla iktidarlarını korumaya çalışmıştır. Buna örnek olarak 1930’a Arjantin’deki darbe (18. kısma bakınız) gösterilebilir. Kayırmacı partiler genellikle şahsi bir siyaset tarzını benimsemiştir. Bu tarzda belirli bir program yerine destekçiler Juan-Eva Perón gibi karizmatik kişiler etrafında toplanır. Bu yüzden organizasyonel kapasite sadece farklı toplumsal sınıfların gücüne bakarak ölçülecek bir şey değildir. Liderlik, kişilik ve fikirler gibi, dönemine bağlı unsurlar belirleyici etki gösterir.</p>

<h4 class=" sigil_not_in_toc">EKONOMİK BÜYÜME, SOSYAL HAREKETLİLİK VE DEMOKRASİ</h4>

<p class="n">Demokrasi neden yayıldı ve neden gelecekte daha da yayılabilir? Demokratik kurumlar birkaç amaç için çalışırlar ama bunlardan en önemlisi ekonomik dönüşüm üzerinedir. Şekil 21’de görüldüğü gibi ekonomik büyüme çok aşamalı bir süreçle demokrasiye bağlıdır. Ekonomik büyüme iş bölümünü yayarak sosyal hareketliliği doğurur. Sosyal hareketlilik de hukuk üstünlüğü ve daha çok demokrasi isteğini doğurur. Eski tarım düzeninde güçte olan eski elit kesim genellikle sisteme yeni grupların girmesini engellemeye çalışır. Başarılı bir demokratik sistem ancak bu yeni gruplar sistemde kendilerine yer bulup siyasete katılabilirse oluşabilir. Aksine eğer bu gruplar kurumsallaşmış kanallar yoluyla katılım sağlayamazsa istikrarsızlık ve kargaşa ortamı oluşacaktır.</p>

<p>Bu bağlamda fikirler yine çok önemli olabilir fakat gelişim halindeki diğer değişimlere bağlıdırlar. Örneğin, insan onurunun evrensel eşitliği yüzyıllardır var olan bir fikirdir fakat statik tarım toplumlarında sosyal hareketliliğin minimum seviyede olmasından dolayı ilgi görmemiştir. Köylüler dönem dönem ayaklanmış-siyasi statükoya karşı koymuştur. Bu bazen haklarının çok fazla çiğnenmesinden dolayı, bazen de açlık ve çaresizlikten dolayı olmuştur. Bu isyanların şahsi liderleri bazen oligarşiye katılmayı amaçlamıştır fakat sınıf bazlı sistemi kaldırmak akıllarına hiç gelmemiştir. Bu yüzden gerçek devrimci olamamışlardır. Toplumsal eşitlik fikri ancak on yedinci ve on sekizinci yüzyılda Avrupa’da genişleyen kapitalist ekonomik sistemin toplumsal sistemi yeniden düzenlemesi ile insanları harekete geçiren bir ideal halini almıştır. Modern kapitalizm hem toplumsal hareketliliğe ihtiyaç duyar hem de toplumsal hareketliliği üretir. Bunun bir sonucu olarak erişim ve fırsat eşitliği isteği artar. Sosyal hareketliliği demokrasi ve hukuk üstünlüğüne bağlayan birden çok nedensel bağ vardır. Fikirler önemlidir ve kendi özerklikleri vardır. Adam Smith veya Karl Marks sadece içinde bulundukları toplumsal sınıfların seslerini duyurdukları söylenemez. Fakat fikirlere hassasiyet toplumsal bağlam ve köklü ekonomik değişimlerle şekillenir.</p>

<p><img alt="sekil-21" src="../Images/sekil-21.JPG"/></p>

<p>Demokrasi Avrupa’da ekonomi ve toplumdaki temel değişimlerden etkilenen orta sınıf, işçi sınıfı, eski oligarşi ve köylülerin çatışmalarıyla 150 yıl içinde aşamalı bir şekilde oluşmuştur. Marks-Moore çerçevesi birkaç düzeltmeye ihtiyaç duysa da hâlâ sağlam bir yöntemdir. Gelecek bölümde işte tam da bu hikâyeyi ele alacağım.</p>
</body>
</html>