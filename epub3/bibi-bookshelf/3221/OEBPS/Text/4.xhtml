<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<h1>4</h1>
<h3 id="sigil_toc_id_4">PRUSYA BİR DEVLET KURUYOR</h3>

<div class="b ">Prusya-Alman bürokrasisinin nasıl modern bürokrasi için bir örnek olduğu; devlet modernliğinin bir kaynağı olarak savaş ve askeri çekişme; Rechtsstaat’ın anlamı; bürokratik özerkliğin günümüze kadar neden geldiği; savaşın neden modern bürokrasinin tek yolu olmadığı
</div>



<p class="n">Max Weber yirminci yüzyılın başlarında modern bürokrasinin ünlü tanımını yazdığında Amerikan bürokrasisini düşünmüyordu. Ona göre Amerikan bürokrasisi çare bulunamaz bir şekilde yozlaşmıştı. Özel sektörün kalitesi düşünüldüğünde, Amerika çok modern ve sanayileşmiş bir millet örneğiydi ancak idaresi Avrupalılar tarafından haklı şekilde aşırı gelişmemiş olarak görülüyordu. Weber daha çok, yerlisi olduğu Almanya’nın bürokrasisini düşünüyordu. O dönemde Alman bürokrasisi disiplinli, teknik açıdan becerikli ve özerk bir teşkilata sahipti, komşusu Fransa’nın ünlü bürokrasisine kolayca rakip olabilirdi.</p>

<p>Bu dönemde Almanya yeni başlamış bir demokrasiydi; yeni birleşmiş Alman devletinde 1870’lerden itibaren işlemeye başlayan Bismarck anayasası seçilmiş bir Reichstag (parlamento) sağlıyordu, ancak askeriye üzerinde kontrolü olan ve şansölye atamada özel hakka sahip seçilmemiş bir imparatora uçsuz bucaksız yetkiler veriyordu. İdarecinin gücünü esas kısıtlayan şey demokrasi değildi (demokrasi Birinci Dünya Savaşı neticesinde Weimar Cumhuriyeti yapılanmasına kadar zuhur etmeyecekti). İmparator iyi gelişmiş bir hukuki sistemle işbirliğinde olan aşırı derecede kurumsallaşmış bir bürokrasi ile işlerini yürütüyordu. Rechtsstaat liberal bir otokrasi olarak tanımlanmaktadır. Vatandaşları idarecilerine seçimler yolu ile hesap sorabilme hakkından mahrum olmasına rağmen devlet gayri şahsi bir tutum ile vatandaşlarının haklarını sağlam bir şekilde koruma altına alıyordu.</p>

<p>Rechtsstaat ekonomik gelişim için mükemmel bir zemin hazırladı çünkü şahsi mülkiyet haklarına sağlam güvenceler getirdi ve sözleşmelerin uygulanmasını sağladı. Alman kayserinden “mutlak” hükümdar olarak söz edilir ancak isteğine göre vatandaşlarının mülklerine el koyamaz yahut şahsi olarak onların hukuki muamelelerine müdahil olamaz. Sonuç olarak Almanya 1871-1914 arasında büyük bir hızla sanayileşti ve birçok açıdan Britanya’yı, Avrupa’nın önde gelen sanayi gücü olması hususunda geçti.</p>

<p>Almanya’nın batı kısmında 1949 yılında sağlam bir liberal devlet kurulabilmesi için iki yıkıcı dünya savaşı geçirmesi ve bölünmesi gerekti. Ancak bu süre zarfında ve 1989’da tekrar birleştikten sonra bile, devlet yüksek derecede etkin bir devlet idaresine bağlıydı ve gününün idare ölçümlerinde üst sıralarda yer alıyordu. Almanya erkenden, hesap verebilir bir devlet yapısı inşa etmeden önce, hem güçlü bir devlet hem de hukukun üstünlüğünü berkitti. Bunu yapabilmesinin sebebi modern Almanya’nın öncüsü olan Prusya devletinin komşuları ile uzun süre bir dizi ölüm kalım savaşına girmesiydi, tıpkı milattan önce birleşmiş Çin’de yer alan Qin devleti gibi. İlk ciltte gördüğümüz savaş, düzenli ekonomik faaliyetin yapamadığını yaptı ve etkili, liyakate dayalı idare için sebepler yarattı. Böylelikle de devlet modernliği yolunda önemli bir adım atıldı.</p>

<p>1648’de Otuz Yıl Savaşlarına son veren Vestfalya Antlaşması zamanındaki Almanya’yı en uygun şekilde tanımlayacak kelime muhtemelen derebeyliktir. Bu dönemde modern Almanya tarafından kaplanan alan onlarca küçük ülkeyle paramparçaydı, sözde Kutsal Roma İmparatorluğu olarak bilinen ulus üstü bir yapı altında birleşmişlerdi. Bu bölgeye kendi derebeyi karakterini veren şey, bu ülkelerden sadece çok azının kendi bölgelerinin vergilerini düzenli bir bürokrasi vasıtasıyla alabilmesi, profesyonel bir ordu toplayabilmesi ve kendi kanunlarını tam olarak uygulayabileceği tekel bir güç yaratabilmesidir. Bunun yerine, bu idarelerdeki hanedan idarecileri ücretli askerler kiralayıp, paralarını ödünç parayla ödüyorlardı; kaynaklar bittiğinde bu silahlı gruplar o toprakları yağmalayıp talan ederek yaşamlarını sürdürüyordu. Bu ordular talihsiz köylülerden yiyecek talep etmediklerinde hasadı ve kaynakları talan edip rakiplerinin kullanmalarını engelliyorlardı. Sonradan gelen kıtlık ve hastalık, Otuz Yıl Savaşları boyunca Almanya’nın şehir nüfusunu üçte bir, kırsal nüfusunu da beşte iki oranında azalttı.<a id="dn53" href="../Text/dn.xhtml#d53">[53]</a> </p>

<h4 class=" sigil_not_in_toc">BİR ÜLKEYE SAHİP ORDU</h4>

<p class="n">Hohenzollern Hanedan’ından genç Frederick William Aralık 1640’ta Brandenberg’ün seçmen prensi olduğunda, mirasının büyük bir devletin çekirdeği, Saksonya ve Bavyera gibi büyük rakip devletlere karşı olarak hizmet edeceği belli değildi. Bu  dönemdeki birçok hanedan gibi Frederick William’ın etkinlik alanı yakın değildi, Prusya’nın doğusundan (bugün Polonya ve Rusya’ya ait kısımlardan) batı Almanya’daki Mark ve Cleves’e doğru uzanıyordu. Miras aldığı bürokrasi tamamen patrimonyaldi.<a id="dn54" href="../Text/dn.xhtml#d54">[54]</a>  Sahip olduğu her bölgede gücünü zümre meclisleri ile paylaşması gerekiyordu, derebeylik kurumları kendi topraklarına etkili şekilde egemen olan ve savaş ile vergi alımı meselelerinde danışılması gereken yerleşmiş seçkinleri temsil ediyordu. Bu aristokratların atalarının, ekonomist Mancur Olson’un “gezici haydutlar” olarak vasıflandırdığı (geçim kaynakları talan ve yağmaydı çünkü) yapıdan “yerleşik haydutlara” (köle bir çiftçi halka minimum kamu hizmeti, fiziki güvenlik ve adalet sağlayarak onlardan vergi alarak geçimlerini sağlıyorlardı) dönüşmesi on beşinci ve on altıncı yüzyıllarda gerçekleşti.<a id="dn55" href="../Text/dn.xhtml#d55">[55]</a>  Bu yerleşik haydutlar Prusya Aristokratları (Junker) olarak bilinmeye başlanacaktı.</p>

<p>İlk ciltte belirtildiği gibi, hesap sorulabilir devlet ilk olarak on yedinci yüzyılın sonlarında İngiltere’de zuhur etti çünkü ortak bir meclis teşkil eden İngiliz zümreleri kralın teşebbüslerini engelleyebilecek güce sahipti ve elbette bu yüzyılda iki kralı tahttan indirebiliyordu. Brandenberg-Prusya’da tam zıttı oluyordu: zümreler zayıf ve bölünmüştü; bir dizi becerikli ve güçlü idareci (Büyük Prens Frederick William [1640-1688], Prusya Kralı 1. Frederick William [1713-1740] ve II. Frederick [Büyük Frederick 1740-1786]) bunların siyasi güçlerini alıp, merkezi bir kraliyet idaresinin ellerinde topladılar.</p>

<p>Bu merkezileştirmenin aracı orduydu. Bu dönemdeki çok az idareci, barış zamanlarında daimî ordu beslemeyi becerebildi. Büyük Prens, 1660’da Prusya’nın katıldığı İsveç-Leh Savaşı’nı sonlandıran Oliva Barışından sonra ordusunu dağıtmayı reddedip kendi ordusunu kurdu. Otuz Yıl Savaşlarının sonucunda Frederick William Prusya’nın güçlü rakipler tarafından kuşatıldığı halde büyük bir devlet olarak ayakta kalmasının sadece askeri güç ile garanti altına alabileceğinin farkına vardı.<a id="dn56" href="../Text/dn.xhtml#d56">[56]</a>  Çok çeşitli savaş hileleri ile Frederick zümrelerin mali güçlerini ele geçirdi, bağımsız askeri birlikleri dağıttı ve mali ile askeri otoriteyi denetimindeki bürokrasi yönetiminde merkezileştirdi. Bu süreç Büyük Prens’in torunu Prusya kralı 1. Frederick William idaresinde de devam etti. Tarihçi Hajo Holborn onu “yontulmamış, sadece kültürel zarafetten değil ayrıca yoldaşlarına duyarlılıktan da yoksun bir adam; ailesi, arkadaşları ve devleti için korkunç bir zalim” olarak niteler.<a id="dn57" href="../Text/dn.xhtml#d57">[57]</a>  Frederick William ancak yine de becerikli bir devlet mimarıydı, sarayının önündeki süs bahçesini askeri tatbikat alanına çevirdi, sarayının ilk katını da devlet makamlarına verdi. Tarihçi Hans Rosenberg’ün ifadeleri ile, Frederick William “insan gücü, doğal servet, anapara kaynağı ve ekonomik beceriler açısından üçüncü sınıf bir ülkenin desteklemek mecburiyetinde olduğu birinci sınıf bir ordu” oluşturdu.<a id="dn58" href="../Text/dn.xhtml#d58">[58]</a> </p>

<p>Buna ek olarak, Prusya devleti için önemli bir kültürel boyut inşa ediliyordu. Hohenzollern ailesi on altıncı yüzyılın ortalarında Kalvinist oldu. Böylelikle aile büyük oranda Lutherci asaleti ile anlaşmazlık içine düştü. Kalvinist oluşları en azından üç önemli sonuç doğurdu. İlki, Büyük Prens ile halefleri, ülkeye çağrılmış Felemenk ve Huguenot<a id="dn59" href="../Text/dn.xhtml#d59">[59]</a>  din kardeşleriyle yeni bir merkezi bürokrasi kadrosu oluşturdu; bu bürokrasinin etraftaki halktan daha özerk bir hal almasını sağladı. İkincisi, Püriten ahlâkı her liderin davranışını etkiledi, özellikle de tasarruf, kanaatkârlık ve rüşvete karşı tahammülsüzlüğü pek bilinir olan 1. Frederick William’ın ahlâkına. Ve son olarak Prusya topraklarına Kalvinizmin gelmesi, okuldan kiliselere, darülacezelere kadar yerel halkı kayıt altına alan bir dizi yeni sosyal kurum yarattı. Böylelikle halk ele geçirilip yeni ve daha modern bir devlet içerisinde asimile edildi. Bu, Lutherciler ve Katolikler arasında yapılan reformlara benzer  reformlar yapılması için sadece Prusya’da değil bütün Avrupa’da baskılar yarattı.<a id="dn60" href="../Text/dn.xhtml#d60">[60]</a>  </p>

<p>Savaşan Devletler dönemi Çini’nde olduğu gibi güçlü bir ordunun oluşturulması sadece öyle bir kaprisi değil ayrıca milli var oluşu da ilgilendiriyordu. Bunu Hohenzollern idarecileri kıtadaki rakiplerinden daha açık şekilde fark etti.<a id="dn61" href="../Text/dn.xhtml#d61">[61]</a>  Yedi Yıl Savaşlarında Büyük Frederick daha kalabalık Rus ve Avusturya orduları ile aynı anda savaşırken ele geçirilip öldürülmenin kıyısına geldiğinde Prusya neredeyse yok olacaktı. Devleti kurtarıp, büyük bir Avrupalı aktör olarak kalmasını sağlayan Frederick’in muazzam askeri becerisi ve şüphesiz, şanstı (Rusya tahtına III. Peter geçmişti). Böylece bu durum, Prusya’yı sadece ordusu olan bir ülke olarak değil, daha çok “ülkesi olan bir ordu” şeklinde tanımlamamıza yol açtı.<a id="dn62" href="../Text/dn.xhtml#d62">[62]</a> </p>

<p>Prusya’da babadan oğula geçen bir bürokrasiden modern bürokrasiye dönüşüm 1640’tan başlayarak on dokuzuncu yüzyılın başlarındaki Stein-Hardenberg reformlarının sonucuna kadar kademeli şekilde gerçekleşti. Büyük Prens bu sürece askeri ve sivil bürokrasileri ayırıp birtakım <i>Regierungen,</i> yahut resmi meclisler oluşturarak on yedinci yüzyılın ikinci yarısında başladı. Kaynakları artırma ihtiyacı askeri komiserliği merkezileşmenin ana enstrümanı haline getirdi; giderek karmaşıklaşan vergi sistemini idare edebilmesi ve askeri bütçe yönetimi bu kurumun, ülkenin başlıca ekonomik politika yapısına doğru evrilmesine yol açtı.<a id="dn63" href="../Text/dn.xhtml#d63">[63]</a> </p>

<p>On sekizinci yüzyılın sonlarına doğru, Prusya bürokrasisi hem liyakate dayalı hem de patrimonyal eleman alımı ve terfi sistemi ile ilginç bir karışıma sahipti: Büyük Frederick yetenekli memurları ve bürokratları terfi ettirmesine rağmen genellikle sadakati yeteneğe tercih ediyordu. Frederick’in savaşları sona erdiğinde liyakatle ilerleme sağlanması için baskılar uyguladı. Önemli aileler bazı hizmet kolları üzerinde tekeller kurdular, terfiler ve makamlar rüşvetler karşılığın elde edilebilirdi. Diğer bir deyişle, Prusya Çin’in Han Hanedanı’nın sonlarına doğru yaptığı gibi yeniden patrimonyalleşme sürecine girmişti.<a id="dn64" href="../Text/dn.xhtml#d64">[64]</a> </p>

<h4 class=" sigil_not_in_toc">PRUSYA’DA TARİHİN SONU</h4>

<p class="n">Filozof Alexandre Kojeve’e göre, tarih aslında, 1806’da Jena-Auerstadt Savaşı’nda, yarı patrimonyal Prusya ordusu, genel seferberlikle <i>(levee en masse)</i> oluşturulmuş ve modern bürokratik ilkelere göre teşkilatlandırılmış daha modern bir ordunun başında bulunan Napolyon Bonaparte tarafından imha edildiğinde sona ermişti. Üniversitesinin bulunduğu Jena’da Napolyon’un at sürüşüne şahitlik etmiş olan genç filozof Georg Wilhelm Friedrich Hegel bunu modern devletin galibiyetinin mağlup edilmesi olarak görür. <i>Ruh Fenomenolojisi</i> adlı eserinde Hegel bu tür bir devlet modernliğinin, insan aklının kendisini açıkça ortaya koyduğu uzun bir tarihsel sürecin zirve noktasını temsil ettiğini öne sürer. 1930’larda Hegel’i yorumlayan Kojeve, modern devlet fikrinin, bir kez dünyada yayılmaya başladığında, nihai olarak küreselleşeceğini, çünkü o derece güçlü olduğunu iddia etmiştir: onunla yüzleşenler ya prensiplerine uyum gösterecek ya da tükenip gidecektir.<a id="dn65" href="../Text/dn.xhtml#d65">[65]</a> </p>

<p>Modern bir devletin temeli Jena Savaşı öncesi yıllarda, terfi için sınav sisteminin sunulduğu 1770 kamu hizmeti reformu ile başladı. Ancak eski sistem askeri mağlubiyet felaketi gerçekleşmeden eylemsizliğinin üstesinden gelememişti. Napolyon sonrası reform İmparatorluk Şövalyeleri ailelerinden birine mensup bir aristokrat olan Baron Karl vom und zum Stein (1757-1831) ve Prens Karl August von Hardenberg tarafından yürütüldü. Stein, Göttingen ve İngiltere’de eğitim görmüştü ve liberal filozof Montesquieu’nün takipçisiydi;<a id="dn66" href="../Text/dn.xhtml#d66">[66]</a>  Hardenberg’ün düsturu ise Jena’dan sonra “monarşik bir idarede demokratik ilkeler” olmuştur.<a id="dn67" href="../Text/dn.xhtml#d67">[67]</a> </p>

<p>Stein Hardenberg reformları Frederick’in şahsi diktatörlüğünün gerçek bir liberal otokrasiye (Rechtsstaat) dönüşümünü sonuçlandırdı. 1807 Ekim Bildirisi asillerin kanuni ayrıcalıklarını feshetti, tıpkı Fransız Devrimindeki gibi. Bürokratik makamlar tamamen halka açıldı ve Fransızların <i>“carriere ouverte aux talents”</i> (kariyer beceriye açıktır) ilkesi kutsal sayıldı. Babalarından makamlarını almış olan pasif elemanlar bürokrasiden çıkarıldı, ve aristokrat olarak bırakıldı. Bürokraside ölçüt aile değil liyakat temel alındı. 1817’deki işe alım düzenlemelerine göre yüksek bir kamu hizmetine girebilmek için hem klasik bir ortaöğrenimden mezun olmak, hem de üniversitede hukuk eğitimi almış olmak gerekiyordu. Aynı zamanda Jena öncesinde, Wilhelm von Humboldt idaresinde, ülkenin en iyi ve en parlak bütünleşmiş sistemini yaratacak ve bürokrasiyi doğrudan besleyecek olan bir üniversite sistem reformuna girişilmişti.<a id="dn68" href="../Text/dn.xhtml#d68">[68]</a>  Böylelikle Prusya sistemi Fransa’nın elit ekollerine benzerlik göstermeye başladı. Aynı zamanda da yeni akademik bir elitin Tokyo Üniversitesi’nden doğrudan idare ile çalışması için gönderildiği Meiji Restorasyonu sonrası Japon sistemine de benzerlik göstermekteydi.</p>

<p>Değişen entelektüel iklim filozof Johann Fichte’in ifadelerine yansır: “Tehlike zuhur ettiğinde ilk kaçan kendileri olduğundan asiller ülkenin en önde giden sınıfıdır.”<a id="dn69" href="../Text/dn.xhtml#d69">[69]</a>  Teşkilatı sağlayan bir ilke olarak liyakatin merkezileşmesi Almanca <i>Bildung</i> kelimesinde somutlaşmıştır. Bu kelime “eğitim” diye tercüme edilebilir fakat daha geniş şekilde bilgi öğrenmenin yanında ahlâki bir öz yetişmeyi de kapsamaktadır. <i>Bildung</i> fikri on sekizinci yüzyılın sonundaki Aydınlanma düşünürleri kuşağı (Lessing, Herder, Goethe, Ficthe, Humboldt ve hepsinden önemlisi büyük filozof Immanuel Kant) tarafından destek görmüştür.<a id="dn70" href="../Text/dn.xhtml#d70">[70]</a> </p>

<h4 class=" sigil_not_in_toc">RECHTSSTAAT</h4>

<p class="n">On dokuzuncu yüzyılda zuhur eden ve birleşmiş bir Almanya için temel görevi gören Prusya devleti mutlakıyetçi bir diktatörlük modeliydi. Ancak hesap vermeyen hükümdar giderek kurumsallaşan bir bürokrasi ile iş yaptığından idarenin tutumunda düzen ve şeffaflık mevcuttu, bu da zaman içerisinde gaddar despotizme karşı kanuni sınırlamaya evrildi. Ama nihayetinde Rechtsstaat, İngilizlerin Şanlı Devrim ile başarabildikleri ya da Amerikalıların Anayasalarını yücelterek yürütme gücüne getirdikleri anayasal sınırlama gibi bir şey değildi. Daha çok modern mülkiyet haklarını garantiye alma vasıtası olmuş, on dokuzuncu yüzyılın ikinci yarısında Almanya’nın ekonomik büyümesini ve hızlı sanayileşmesine destek olmuştur. Böylelikle, her yer için liberal otokrasi modeli arz etmiştir. Günümüzde Singapur bu sebeple bazen on dokuzuncu yüzyıl Almanyası ile kıyaslanır.</p>

<p>İlk ciltte kullandığım hukukun üstünlüğü tanımı, siyasi sistemdeki en güçlü siyasi aktörler de dahil, siyasi güç üzerinde sınırlayıcı bir kanundur. Burada, birçok medeniyette hukuk üstünlüğünün din kaynaklı olduğunu, bunun da hem hukukun özünü hem de onu yorumlayabilen dini uzmanların kurumsallaşmış hiyerarşisini ortaya koyduğunu öne sürdüm. Katolik kilisesinin on birinci yüzyılda yeniden dirilttiği Roma hukukunu izleyen Hıristiyan Avrupa’da, ilk mutlakıyetçi monarşi on altıncı yüzyılın sonlarına doğru güç toplamaya başlamadan yüzyıllar önce çok sayıda hukuki kurum oluşturulmuştu. Elbette bu mutlakıyetçi tasavvura mâni olunmuş ve nihayetinde bütün Avrupa’da üstün gelen güçlü hukuki gelenekler ile kısıtlanmıştı.</p>

<p>Almanya’da aynen böyle olmuştur. Bu tasavvur, İmparatorluk Meclisi gibi hukuki kurumların yanında, sayısız sözleşme ve belgede hazırlanmış feodal haklar ve güçler tarafından da fiilen tanımlanmıştır. Alman eyaletleri çoğu zaman birbirlerine dava açtıkları kadar birbiriyle savaşmaktaydılar da...</p>

<p>Yeni yükselen mutlakıyetçi kralların daha önceki, Tanrı’dan (pratikte Tanrı’nın temsilcisi kiliseden) yetki almış kanun kavramını yıpratmaya başlayıp, kendi hükümranlıklarının sahibi olduklarını iddia etmesi bu zemine zıtlık teşkil ediyordu. Bu iddia bazen kralların ilahi bir hakkına (Tanrı’nın hükümdarlık otoritesini doğrudan belirli bir idareci zümresine vermesi) dayanmaktaydı. Ancak on yedinci yüzyılın ortasından itibaren, Hugo Grotius, Jean Bodin, Thomas Hobbes ve Samuel Pufendorf gibi birçok düşünür, krallıkların dini otoriteye başvurmadan elde edilmiş hükümranlıkları üzerine yeni teoriler geliştirmeye başladı. Pufendorf Prusya’da özellikle etkili oldu, önce burada bir memur oldu sonra ise Büyük Prens’in biyografisini yazdı.</p>

<p>Ancak devletteki yeni seküler mutlakıyetçilik zemini prenslerin gücüne bir ihsanda bulunmamıştı. Hükümranlıklar mutlak otoritenin daha önceki dine dayalı hukuki sınırlamalardan beri olduğunu iddia edebilir fakat yeni teorisyenlere göre bunu meşrulaştırmak hükümranlıkların bazı bakımlardan bütün toplumun menfaatini “temsil ettiği” gerçeğiyle mümkündür. Örneğin Hobbes’un <i>Leviathan</i> eserinde, otoritesi vatandaşların temel yaşam hakkını korumayı kabul ettiği örtülü bir sözleşmeye dayandığı için monarşinin meşru şekilde idareyi ele alabileceğini öne sürer. İdareci seçilmesi bile bazı açılardan, ailesinin şahsi menfaatini değil, halk menfaatini bünyesinde toparlar. Siyasi teorisyen Harvey Mansfield’ın işaret ettiği gibi, devlet gayri şahsi şekilde bütün toplumu temsil eden soyut bir yapı halini alır ve toplumdaki herhangi bir grubun idare aracı değildir. Teorik zemin kamu ve şahsi ayrımında yatmaktadır. Bu idarenin rolünün herhangi bir modern kavrayış için oldukça önemlidir.<a id="dn71" href="../Text/dn.xhtml#d71">[71]</a> </p>

<p>Bu fikirlerin hepsi Prusya hukukunun evriminde rol aldı. Prusya devleti inşa edilirken prensin şahsi otoritesi bütün hukukun kaynağı olarak görülüyordu. Ancak prens bir bürokrasi ile hükmediyordu. Bu bürokrasi de iradesini göstermek için kısmen, yeni bir kamu idare hukuku kullanıyordu. Prusya’da sivil bürokrasiyi oluşturan şeylerin çoğu hukukiydi ve memurların ortak eğitim geçmişi çoğunlukla hukuki eğitimdi.<a id="dn72" href="../Text/dn.xhtml#d72">[72]</a>  Bu, yürütmeye getirilen sınırlamalar bakımından hukuk üstünlüğünü oluşturmadı; daha çok, idare “kanun ile” tanımlandı. Bu, Çin Kanuncuları (Legalistleri) tarafından savunulan ve Qin ile Han hanedanlarında yayımlanan çeşitli Çin kanunlarında somutlaşan kanunlara oldukça benzemekteydi.<a id="dn73" href="../Text/dn.xhtml#d73">[73]</a> </p>

<p>1. Frederick William ve II. Frederick gibi azimli liderler kanuna mugayir davranabilir (II. Frederick’in babası 1. Frederick William oğlunu bir süreliğine hapse attırmıştı) ve yollarına çıkabilecek hiçbir bağımsız güçlü hukuki kurumla karşılaşmazlardı. Birbirleriyle ve devletle ilişkileri olan sıradan vatandaşlar giderek tek biçimli ve gayri şahsi olan bir muamele beklerdi. Bu yeni zuhur eden medeni kanunlar, devletin kendilerine kanuna aykırı şekilde davrandığına inandıklarında vatandaşların devleti dava edebilmesine izin veren bir idari mahkeme sistemi ile ortaklaşa çalışıyordu. Fransa’da alt mahkeme kararları Conseil d’Etat’a temyize götürülebilir, sonrasında da bu makam idari kolları kendi kanun yorumuna uymaya zorlayabilirdi.<a id="dn74" href="../Text/dn.xhtml#d74">[74]</a>  (İdari mahkemeler o dönem medeni hukuku kabul etmiş Çin ve Asya’nın diğer kısımlarında da mevcuttu; bkz. 25. bölüm.) Rechtsstaat krala kanuna aykırı davrandığını söyleyemese de idarenin aşağı kısımlarındaki keyfi davranışlara sınırlamalar getirebilirdi.</p>

<p>Prusya devleti ilk kez Samuel von Cocceji’nin çabalarıyla on sekizinci yüzyılın ortalarında tek biçimli bir hukuk sistemini, sonrasında ise 1794 büyük Prusya kanununu (Allgemeines Landrecht) oluşturmanın yollarını araştırdı. J. H. von Carmer ve Karl Gottlieb Suarez tarafından oluşturulan Allgemeines Landrecht belki de medeni hukuku geleneğinde, Napolyon’un 1804 Medeni Kanun ilanı öncesindeki en önemli yeniliktir ve devletin vatandaştan istediğini berrak hale getirmeye çalışan bir kanun koymaya çabalar. Prusya Kanunu vatandaşları farklı haklara. sahip üç sınıfa böldüğü kadar (asiller, kasabalılar ve köylüler) feodal bir evrak olarak da kalmıştır. Köylüler kendi topraklarında kalma hakkına sahipken, asillerin mülkleri ancak başka asiller tarafından satılabilir veya alınabilirdi. Carmer ve Suarez kanunu, halkı krallığın keyfi kararlarından koruyan anayasal bir belge haline getirmek istiyorlardı ancak bu paragraf, kanun ilan edilmeden önce kral tarafından çıkartılmıştır. Kanun din özgürlüğü ve şahsi işlere genel hakları tanırken, devlete siyasi tartışmaları denetleme ve medyaya sansür uygulama otoritesini de veriyordu.<a id="dn75" href="../Text/dn.xhtml#d75">[75]</a> </p>

<p>Sosyal sınıflara farklı muamelelerin kaldırılması Jena mağlubiyeti ve Stein-Hardenberg reformlarından sonra gerçekleşti. Napolyon’un zaferiyle başlayan özellikle önemli bir reform toprak mülkiyetlerinin herkese açılmasıydı. Bu piyasa ekonomisinde toprağı serbest kıldı. Temsil hususunda resmi bir gelişme yoktu fakat bürokrasi kendisini bir temsil fonksiyonu görüyor buldu: Tarihçi Edward Gans’ın ifadesi ile “Devletin gücü idarenin anayasal düzenine, sivil özgürlük ise kanuni düzenine bağlıdır.” Prusya eyaletlerinde Oberprasident makamı idari makamları koordine ediyor, eyalet meclislerine başkanlık ediyor ve merkezi hükümetin bir kanalı gibi hizmet görüyordu. Bu makam kraldan çok Hardenberg’ün Staatsrat’ı (devlet meclisi) tarafından idare ediliyordu.<a id="dn76" href="../Text/dn.xhtml#d76">[76]</a> </p>

<h4 class=" sigil_not_in_toc">BÜROKRATİK ÖZERKLİK VE DEMOKRATİK HESAP VEREBİLİRLİK PARADOKSU</h4>

<p class="n">Samuel Huntington’ın kurumsallaşmayı tanımlamak için kullandığı dört kriterden biri söz konusu kurumun “özerk” olma derecesidir. Kurumlar “kendi menfaat ve değerleri diğer kurum ve toplumsal güçlerden ayırt edilebilirse” özerktir.<a id="dn77" href="../Text/dn.xhtml#d77">[77]</a>  Özerk bir adli yargı, karar verirken siyasi patronların sultasına ya da zengin sanıkların verdikleri rüşvetlere değil kanuni düsturlara sıkı şekilde bağlı kalır. Bağımsız bir ordu memurlarını askeri kriterlere göre belirler siyasi kriterlere göre değil. Özerkliğin zıddı bağlılıktır ve bağlı bir teşkilat dış güçler tarafınca etkili şekilde kontrol edilir. İlk ciltte, on birinci ve on ikinci yüzyıllarda Katolik kilisesinin kendi rahip ve piskoposlarını atamada karşılaştığı mücadele hususunda aktarılan hikâye gerçekte, zamanın saray siyasetinden bağımsız olma çabasıdır.<a id="dn78" href="../Text/dn.xhtml#d78">[78]</a> </p>

<p>Çin’de, hukuk hiçbir zaman resmen üstünlük kazanmamıştır fakat Qin Hanedanı’ndan itibaren bürokrasi hep var olmuştur. Bu bürokrasi yazılı kurallara göre işliyordu ve idarenin tutumuna göre değişmez beklentiler yaratıyordu. Avrupa’da olduğundan bin yıl evvel, Çin’in özerk bürokrasisi, imparatorların keyfi despot tavırlarına sınırlar koyuyordu. Ming Hanedanı sırasında bir Çin imparatoru kendi ordusunu oluşturup savaş açabilmesi gerektiğini düşündü; bürokrasi nazik fakat kararlı bir biçimde bu imparatoru zararsız hale getirdi.<a id="dn79" href="../Text/dn.xhtml#d79">[79]</a> </p>

<p>Bürokrasilerin kendi efendilerinin kontrolünden çıkma olgusu bütün yürütme amilleri, kurumsal CEO’lar, ülke başkanları veya üniversite rektörleri tarafından çok iyi algılanır. Resmi yahut özel olsun, büyük bir teşkilatın bürokrasi olmaksızın yürütülmesi imkânsızdır. Ancak otorite bir kez idare hiyerarşisi yetkilendirdiğinde, baş yönetici büyük oranda denetim gücünü kaybeder ve genellikle bu bürokrasinin mahkûmu olurlar. (Bu BBC’nin komedi dizisi <i>Emret Bakanımın</i> <i>[Yes, Minister]</i> ana önermesidir, bu dizide müsteşar Humphrey, sözde onun üstü olan başkanın girişimlerini tamamen engelleyebilmektedir.) Bürokrasi ne kadar özerk ve muktedirse kontrolü kaybetme olasılığı da o derece fazladır.</p>

<p>Aynısı Hohenzollern ailesi yönetiminde de olmuştur. Büyük Frederick gibi gayretli bir kral bürokrasiyi yıldırıp, isteklerine boyun eğdirebilirdi. Ünlü siyasi vasiyeti Fransa kralı XIV. Louis’nin “L’Etat, c’est moi” [Devlet benim]<a id="dn80" href="../Text/dn.xhtml#d80">[80]</a>  görüşünde akis buldu. Ancak Büyük Frederick’ten daha zayıf halefleri II. Frederick William (1786-1797) ve III. Frederick William (1797-1840) idaresinde, etki dengesi bürokrasi lehine değişti. Önceki krallar bürokrasiyi güçlü ve uyumlu bir topluluğa çevirmişti; iç birliği veren şey kurumsal özerkliğin yüksek derecelerde olmasıydı. Bu memurlar gün geçtikçe kendilerini Hohenzollern Hanedanı’nın değil Prusya devletinin (menfaati herhangi bir taht sahibinin menfaatinden baskın olan bir devletin) hizmetkârları olarak görmeye başladılar. Bu birlik ruhu, bürokrasi 1806’da hırslı, yetenekli ve iyi eğitimli burjuvalar için açık hale getirildiğinde daha da arttı. Böylelikle 1799’da Prusya devletinin “sınırsız bir monarşi olmaktan öte, ülkeyi kılık değiştirmemiş bir bürokrasi ile yöneten” bir aristokrasi olduğunu beyan edilebiliyordu.<a id="dn81" href="../Text/dn.xhtml#d81">[81]</a>  Bu sebeple Hegel <i>Hak Felsefesi (Philosophy of Right)</i> adlı eserinde bürokrasiyi, menfaatleri kısmi ve kendilerine yönelik olan sivil halktan ziyade, bütün toplumu temsil eden “evrensel bir sınıfın” somutlaşması olarak görür.</p>

<p>Bütün etkili kurumların yüksek derecede özerkliğe ihtiyacı vardır. Ama fazla özerklik kötü şeyler de doğurabilir. Örneğin bir ordu, siyasi üstüne çok önemli bir bilgiyi yanlış kullanabilir diye düşünerek iletmez ve savaşın amacını bağımsız şekilde verirse, bu siyasi bir imtiyazın gayri nizami bir şekilde gasp edilmesidir. Ekonomistler bu sorunu genel kavramlarla anlamlandırır. Bürokrasilerden kendi hedefleri olmayan temsilciler olması beklenir; bu hedefler kimin için çalışıyorlarsa oradaki amir tarafından belirlenir. Monarşik bir devlette, bu amir kral yahut yönetici hanedandır; bir demokraside ise bu seçtikleri temsilciler vasıtasıyla yönetime katılan egemen halktır. İyi işleyen bir siyasi sistemde temsilci işini iyi yapacak düzeyde özgürlüğe sahiptir ancak nihai olarak amirine karşı mesuldür. Monarşik dönemdeki mutlak kuvvet için bir fren olan bürokratik özerklik zaman içerisinde hem imparatorun hem de on dokuzuncu yüzyılın sonlarında, yirminci yüzyılın başlarında demokratikleşmiş Almanya’nın seçilmiş meclisinin kontrolünden çıktı.</p>

<p>Şansölye Otto von Bismarck liderliğinde 1871 yılında Prusya Alman birliği gerçekleştikten yıllar sonra bürokrasi özerkliğini hem imparatordan hem de yeni demokrasi güçlerinden korumuştu. Oy hakkı 1870’lerden itibaren kademe kademe verildi ve Sosyal Demokratlar gibi yeni partiler Reichstag’ta temsil edilmeye başlandı (bkz. bölüm 28). Ancak İmparatorluk Anayasası bürokrasiyi meclisin müdahalelerinden korumuştur; bürokratlar mecliste yer alabilirken, meclis bürokratik atamalar üzerinde söz sahibi değildi. Burada siyaset bilimci Martin Shefter’ın muhafazakârlığın “mutlakıyetçi koalisyonu” diye vasıflandırdığı olgu ile bürokrasinin özerkliğini destekleyen orta sınıfın üst tabakasına ait partiler zuhur etti ve yeni siyasi partilerin kendi takipçilerine yetki verme girişimlerine engel oldu.<a id="dn82" href="../Text/dn.xhtml#d82">[82]</a> </p>

<p>Bu mutlakıyetçi koalisyon etkisini yirminci yüzyıla, Birinci Dünya Savaşı’nda Almanya’nın mağlubiyetinden sonra Weimar Cumhuriyeti altında ilk gerçek demokrasi zuhur edene kadar çok iyi şekilde korudu. İmparator 1918’de tahtan çekilmek zorunda bırakılınca ülkeyi yürüten bürokratik vasıtaya büyük oranda dokunulmamıştı. Bu dönemde zuhur eden Sosyalistler, Demokratlar ve Merkeziyetçiler gibi yeni demokratik partiler kendi adamlarını bürokrasiye yerleştirmeye pek yanaşmıyorlardı çünkü yeni cumhuriyet içinde kendilerinin aleyhine dönecek bir hareketten korkuyorlardı. 1920 Kapp Putsch ayaklanmasında bile bunlar kamu hizmetlerindeki sabit sağ kanat unsurlarını temizlemekte tereddüt ettiler. Aşırı milliyetçiler Başbakan Walther Rathenau’ya suikast düzenledikten sonra siyasi atamalar arttı ancak bu yeni atananlar Naziler 1933’te gücü ele geçirdiğinde hemen temizlendiler ve Yahudileri, Komünistleri ve “parti ürünü yetkilileri” hedef alan bir Kamu Hizmetini Yeniden Yapılandırma Kanunu çıkarıldı.<a id="dn83" href="../Text/dn.xhtml#d83">[83]</a> </p>

<p>Otonomi artışı sorunu Prusya, sonrasında da Alman ordusunda aşırı fazlaydı. Ordu, Stein-Hardenberg reformlarından sonra orta sınıfları işe almada sivil bürokrasiden çok daha yavaş davrandı ve yirminci yüzyıla kadar bir ayrıcalık kalesi, sivil halktan ayrı bir sınıf olarak kaldı.<a id="dn84" href="../Text/dn.xhtml#d84">[84]</a>  Prusya ordusunun Danimarka, Avusturya ve Fransa karşısında gösterdiği başarıyla beraber ordu, başkente seçilmiş Reichstag tarafından kontrol edilmemek için baskı uyguladı ve Bismarck anayasasında ordu sadece imparatora karşı sorumlu hale geldi. Bu yüksek derece özerklik orduyu Alman dış siyasetinin yükselen bir faktörü; ya da tarihçi Gordon Craig’in belirttiği gibi “devlet içinde devlet” yaptı. Genel Kurmay’dan General Alfred von Waldersee 1887-1888 Bulgar Krizi döneminde, Balkanlardaki Avusturya çıkarları için Ruslarla savaşmanın kaçınılmaz olduğunu ifade etmeye başladı ve ön bir savaş için baskı yaptı. Alman dış politikasının amacının Alman karşıtı düşmanca bir koalisyonu var etmemek olduğunu bilgece fehmeden Bismarck bu tehdidi, unutulmayacak bir biçimde, bu ön savaşın ölüm korkusundan intihar etmekten bir farkı olmadığını ifade ederek kontrol altına aldı. Ancak Bismarck’ın zayıf halefleri askeriyenin siyasi nüfuzunu engellemekte başarısız oldu. General Alfred von Schlieffen ve Helmuth von Moltke (Genç) idaresindeki Genel Kurmay, Fransa ve Rusya’ya karşı iki cepheli bir savaş için plan yaptı, 1905 Fas krizinde (Fransa ve İngiltere’yi yakınlaştırmıştır) agresif bir duruş sergiledi ve Temmuz 1914’te Saraybosna’da Arşidük Franz Ferdinand’ın katledilmesi sebebiyle müttefikleri Avusturya’ya destek konusunda baskı uyguladı. Askeriyenin, iki cepheli bir savaşın kaçınılmaz olduğu yönünde inancı, imparatora Balkanlardaki olaylar neticesinde ordunun programına göre Fransa’ya savaş açmaktan başka seçeneğinin olmadığı söylenerek, fiile geçirildi. Ve sonuç olarak Birinci Dünya Savaşı çıktı.<a id="dn85" href="../Text/dn.xhtml#d85">[85]</a> </p>

<p>On sekizinci yüzyılda tesis edilen özerk bürokrasi geleneği günümüz Federal Almanya Cumhuriyetine değin gelmiştir. 1933’ten sonra iktidara gelen Milliyetçi Sosyalist rejim askeriyeyi istediği gibi şekillendirmeyi başardı ancak sivil bürokrasiye hemen hemen hiç dokunmadı. Bolşeviklerin ve Çin Komünistlerinin aksine Naziler ne paralel bir komiser hiyerarşisi ortay koydu ne de bürokrasiyi tamamen parçalamanın yollarını aradı. Bazı bakanlıklara (özellikle İçişleri Bakanlığı) sadık elemanlarını yerleştirdiler, Komünist ve Yahudi memurları temizlediler ancak nihayetinde kamu hizmetinin kapasitesine güvenmeleri gerektiğinin farkına vardılar.<a id="dn86" href="../Text/dn.xhtml#d86">[86]</a> </p>

<p>Sonuç olarak, Nazi rejimi Müttefikler tarafından Mayıs 1945’te yıkıldığında bürokrasi yerinde kaldı ve Müttefiklerin işgal yetkililerinin halktan Nazi altyapısını, sempatisini temizlemeye yönelik çabalarına rağmen direncini fevkalade ispatladı. Bütün Prusya memurlarının yüzde 81’i parti üyesi olmuştu, bunların yarısı 1933’ten önce partiye müdahil olmuştu.<a id="dn87" href="../Text/dn.xhtml#d87">[87]</a>  Amerikan İngiliz ve Fransız işgal yetkilileri Alman hükümetini Nazilerden arındırmak için önde gelen liderlerin savaş suçu davalarını Nuremburg’da görmek, kamu hizmetinden bireyleri temizlemek gibi yöntemler aradı. Ancak 1949’da yeni Federal Cumhuriyet oluşturulup Sovyetler Birliğine karşı kurulan yeni NATO müttefikine bağlanabilecek becerikli bir hükümet kurulması yönünde baskı uygulandığında, daha önce açığa alınmış birçok memur eski görevine getirildi. 1951’de, Nazi geçmişleri olanlar ve Doğu Almanya tarafından azledilenler de dahil bütün kadrolu memurlara hakları iade edildi.<a id="dn88" href="../Text/dn.xhtml#d88">[88]</a>  İlk başta elli üç bin memur azledilmişti, sadece bini daimi olarak memuriyetten azledilmişti.</p>

<p>Alman toplumu, yirminci yüzyılın ortalarında Federal Cumhuriyet oluşturulana kadar, aristokrasi ile asilzade sınıfının kaldırılması, Nazi rejiminin kötülenmesi, Prusya devletinin dağılması ve daha geniş bir toplulukta gerçek demokratik değerlerin yayılması ile oldukça değişti. Alman bürokratların siyasi tutumları da zamanla beraber değişti. Ancak yüksek kaliteli, özerk Alman bürokrasinin geleneklerine büyük oranda dokunulmamıştır.</p>

<h4 class=" sigil_not_in_toc">MODERN DEVLETE DOĞRU BİR YOL</h4>

<p class="n">Prusya-Almanya bürokrasisi tarihiyle, büyük oranda geçerli bir modern bürokrasi modelini tesis ettiği için bu kadar vakit harcadım. Bu ayrıca askeri yarış sonucunda modern, patrimonyal olmayan devletler geliştirmiş ve modern döneme kendilerini taşımış birtakım ülkeler tarafından alınan yolun işaretçisiydi. Bu ülkelere, Prusya, İsveç, Danimarka, Fransa ve Japonya’dan iki bin yıl önce mevcut bulunan Qin ve Han hanedanlarını dahil edebilirim. Savaş ile yüksek kaliteli modern devlet arasında göze çarpan bir ilişki yoktur; uzun süreli savaş dönemleri geçiren birçok toplum ya iltimaslaşmış ya da patrimonyal hallerini korudu. Savaş yalnızca bazı altküme devletler için imkânlar yaratan bir ortam sağlar.</p>

<p>Bugün birçok gelişmekte olan ülkede mevcut bulunan kurumların kırılganlığı göz önünde tutulursa, Prusya-Alman bürokrasisinde etkileyici olan şey dayanıklılık ve esnekliktir. On sekizinci yüzyıl Prusyası’nda tesis edilen bürokratik gelenek Jena ve Napolyon’dan, Alman İmparatorluğuna dönüşümden, Weimar demokrasisi ile Nazi rejiminden ve savaş sonrası Federal Cumhuriyet idaresinde demokrasiye dönüşten sağ salim çıkmıştır. Bürokrasinin sosyal bileşimi, aristokrasiden Alman halkını daha çok yansıtan seçkin, liyakate dayalı bir yapıya doğru giderken, birlik ruhunu ve en önemlisi de özerkliği için siyasi desteği hiç kaybetmedi.</p>

<p>Bugün Alman bürokrasisinin Alman siyasi sisteminin tam kontrolünde olduğu ve Bundestag’taki demokratik yollarla seçilmiş partilere karşı sorumlu olduğu hususunda hiçbir şüphe yoktur. Ancak bu kontrol büyük oranda siyasi başkanın, bürokrasi hiyerarşisinin en tepesindeki her idareciyi ataması ile gerçekleşmektedir. Alman tarihinde, idari makamların parti çalışanlarına tamamen bir siyasi iltimas olarak verilmesi (tıpkı Birleşik Devletler, İtalya ve Yunanistan’da olduğu gibi) hiç gerçekleşmemiştir. Alman tarihinde bürokrasinin özerkliği genellikle, militarizm ve yabancı saldırganlığı için değil de aşırı muhafazakârlık için bir güç sağlar. Yine de bu özerklik, Almanya’nın siyasi sistemini demokratik siyasete açmadan önce güvenceye alınmıştır. Martin Shefter’in işaret ettiği gibi, Almanya’da iltimas siyaseti hiç var olmamıştır. Demokrasinin güçlü bir devlet birleşmesi gerçekleşmeden önce zuhur ettiği ülkelerde ileride göreceğimiz sonuçlar, devlet kalitesi görüşünden daha olumsuzdur.</p>

<p>Almanya, Japonya ve az sayıdaki birkaç diğer ülke devletlerinin kalitesi hususunda üst sıralardadır. Yolsuzluk hususunda, siyasi gelişimlerini otoriter bir safhadan geçerek sağladıkları için düşük seviyelerde bulunurlar. Bunlara şanslı diyemeyiz çünkü bu bürokratik özerklik askeri çekişme, savaş, işgal ve demokratik mesuliyeti baltalayıp geciktiren otoriter bir idare pahasına alınmıştır. Huntington’ın açıklığa kavuşturduğu gibi, siyasi gelişmede bütün iyi şeyler birbirine uymaz.</p>
</body>
</html>