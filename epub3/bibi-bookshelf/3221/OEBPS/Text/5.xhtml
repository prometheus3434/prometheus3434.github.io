<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<h1>5</h1>
<h3 id="sigil_toc_id_5">YOLSUZLUK</h3>
<div class="b ">Bazı yolsuzluk tanımları; yolsuzluk siyaseti ve ekonomik büyümeyi nasıl etkilediği; demokratik katılımın ilk biçimleri olarak iltimas ve kayırmacılık; iltimasın, neden demokrasi açısından zararlı olmasına rağmen diğer yolsuzluk türleri için o kadar kötü olmadığı; kayırmacılığın ülkeler zenginleşirken neden azaldığı
</div>


<p class="n ">1996’da Dünya Bankasının yeni atanan başkanı James Wolfenson, “yolsuzluk kanseri”ni fakir ülkelerin ekonomik gelişmelerine büyük bir engel olarak gösterdiği bir konuşma verdi. Dünya Bankası yetkilileri tabi ki de en başından beri yolsuzluğun gelişmekte olan ülkelerin büyük sıkıntısı olduğunu ve yabancıların yardımlarıyla kredilerinin çoğu zaman doğrudan, bu sözüm ona yardım edilen ülkelerdeki yetkililerin ceplerine gittiğini biliyordu.<a id="dn89" href="../Text/dn.xhtml#d89">[89]</a>  Wolfenson’ın konuşmasından önce, gelişim pratisyenleri arasında, bu soruna dair pek bir şey yapılamayacağı ve bir miktar yolsuzluğun kaçınılmaz olduğu yoksa ekonomik büyüme için ciddi bir köstek doğacağı yönünde ortak bir algı mevcuttu. Soğuk savaş sırasında birçok iltimaslaşmış hükümet Birleşik Devletler’e bağımlıydı (Mobutu Sese Seko idaresindeki Zaire başlıca örnektir), ve Washington yakın arkadaşlarını ele vermeye pek istekli değildi.</p>

<p>Soğuk Savaş’ın bitişinden itibaren uluslararası gelişme teşkilatları tarafından devletleri kurup kurumları güçlendirmek için yolsuzlukla savaş adına büyük bir baskı uygulanmakta. Bölüm 3’te Dünyadaki İdare Göstergeleri verilerinde gördüğümüz gibi, idarenin etkinliği ile yolsuzluğun kontrol altına alınması arasında güçlü bir bağ bulunmaktadır. Güçlü ve etkili bir devlete sahip olmak yolsuzluğu kontrol etmekten fazlasını ister ancak aşırı iltimaslaşmış idareler genellikle hizmet vermede, kanunları uygulamada ve halkın çıkarını temsil etmede büyük sıkıntılar yaşamaktadır.</p>

<p>Yolsuzluğun neden ekonomik gelişimin önüne bir engel olduğuna dair birçok sebep mevcuttur. İlkin yolsuzluğun ekonomik teşvikleri, kaynakları en verimli kullanım alanlarına değil de yetkililerin ceplerine rüşvet olarak yönlendirmesi suretiyle saptırmasıdır. İkincisi yolsuzluğun, oranı giderek azalan bir vergi gibi rol oynamasıdır: az maaş alan memurlar tarafından alınan küçük rüşvetler birçok ülkede mevcut olmasına rağmen, çok büyük miktarlardaki paralar, makamlarını halktan gelir sağlamak için kullanabilen elitlere gitmektedir. Dahası, bu rüşvetin peşine düşme genellikle, değer üreten özel firmalarda çalışabilecek zeki ve hırslı insanların enerjilerini saptıran zaman alıcı bir uğraştır. Siyasi sistemle şahsi kazanç için kumar oynamak iktisatçıların “rant peşinde koşma” dedikleri şeydir.<a id="dn90" href="../Text/dn.xhtml#d90">[90]</a> </p>

<p>Rüşvetin, iş tescil süreçleri, ihracat ruhsatları veya yüksek makamlara ulaşma gibi işlemleri hızlandırarak etkinliği artırabileceği iddia edilmiştir. Ancak bu çok zayıf bir şekilde iş görmeye delalet eder: tescil süreçleri hızlı olursa, ihracat ruhsatları hiç olmasa, bütün bireyler kolaylıkla ve eşit bir biçimde hükümete erişebilse çok daha güzel olur. Hukukun kesin üstünlüğü, nihayetinde çok daha etkili olacaktır.</p>

<p>Ekonomik etkilerinin dışında, yolsuzluk siyasi düzene de çok zarar verebilir. Memurların ve siyasetçilerin yozlaşmış olduğu algısı halkın gözünde hükümetin meşruluğunu azaltır ve devletin düzgün işlemesi için çok önemli olan güven duygusunu baltalar. Yolsuzluğun zararı çoğunlukla düzenlenmiş idarenin çıkarlarına değil siyasi silahlara dokunur. Çoğu siyasetçinin yozlaşmış olduğu toplumlarda, birini cezalandırmak için hedef almak, reformun değil de muktedir olmanın işaretidir. Yolsuzluk gerçeği ile görünüşü, kurumlarını sağlamlaştırma yollarını arayan yeni demokrasilerin en hassas noktalarındandır.</p>

<p>Eğer devletlerin nasıl patrimonyal yapıdan kurtulup modernleştiğini anlamak istiyorsak, yolsuzluğun ve kaynaklarının doğasını açık bir şekilde anlamalıyız. Yolsuzluk birçok biçim alabilir, bunların bazıları ekonomik büyümeye ve siyasi meşruiyete diğerlerine nazaran daha fazla zarar verir. Yani temel tanımlara atıfta bulunarak açıklık getirmek gereklidir.</p>

<h4 class=" sigil_not_in_toc">KAMU VE ÖZEL</h4>

<p class="n ">Bugün, yolsuzluk ile kaynakları üzerine ve muhtemel çözümlerini barındıran geniş bir literatür mevcut. Bu konu üzerine yapılmış akademik çalışmalara rağmen yolsuzluk başlığı altında toplanan farklı davranışları anlamak için ortak bir sınıflandırma yoktur.<a id="dn91" href="../Text/dn.xhtml#d91">[91]</a> </p>

<p>Yolsuzluğun çoğu tanımı, şahsi kazanç için kamu kaynaklarının temellük edilmesi etrafında dönmektedir.<a id="dn92" href="../Text/dn.xhtml#d92">[92]</a>  Bu tanım başlangıç için kullanışlıdır; bu tanıma göre yolsuzluk temel olarak devletin (ticari yahut özel teşkilatların değil) karakteristiğidir.</p>

<p>Bu tanım yolsuzluğun bir bağlamda sadece modern, ya da en azından modernleşen toplumlarda çıkabilen bir olgu olduğunu vurgulamaktadır, çünkü bu kamu ve özel arasındaki ayrıma bağlıdır. Bir önceki bölümde gördüğümüz gibi kamusal alan ile şahsi menfaat arasındaki ayrım Prusya da on yedinci ve on sekizinci yüzyıllarda ortaya kondu. Bundan evvelinde Prusya idaresi (diğer bütün Mrapa devletinde de görüleceği gibi) patrimonyal yapıdaydı. Başka bir deyişle, prens kendisini hükmettiği alanların sahibi sayıyordu, sanki buralar onun şahsi meskeni, babasından kalan malıymış gibi görüyordu. Toprakları (üzerinde yaşayanlarla birlikte) akrabalarına, destekçilerine yahut rakiplerine verebilirdi çünkü bunlar bir nevi şahsi mülktü. Bu bağlamda yolsuzluktan bahsetmek anlamsız bir hal almaktadır çünkü kaynakları kötüye kullanılacak kamusal bir alan yoktur.</p>

<p>Bu ancak, on yedinci ve on sekizinci yüzyıllarda, idarecinin hareket sahasını daha az şahsi hale getiren ve idarecinin halka karşı sorumlu davrandığı bir tür kamu güvenini geliştiren merkezi devletlerin büyümesi ile gerçekleşti. Devlet egemenliği üzerine, Grotius, Hobbes, Bodin ve Pufendorf tarafından ileri sürülen ilk modern doktrinlerin hepsi hükümdarın meşruluğunun sadece eskiden gelen, miras kalmış mülkiyet haklarına değil ayrıca egemenliğin bir bağlamda geniş kamu menfaatinin koruyucusu olduğu gerçeğine dayandığını vurgular. Hükümdar, sadece gerekli kamu hizmetleri karşılığında (en önemlisi de, Hobbes’un dediği gibi, halk düzenini insanın insana kurt kesilmesinden koruyarak) meşru bir şekilde vergi toplayabilir.</p>

<p>Dahası, hükümdara kadarki devlet memurlarının davranışı giderek resmi kurallarla tanımlanmaya başlandı. Prusya Rechtssaat’ını oluşturan kanunlar arasında kamu ve özel kaynaklar arasındaki sınırı açık şekilde çizen kanunlar mevcuttu. Çin Konfüçyüsçülüğü yüzyıllar evvelinde buna benzer bir doktrin ortay koymuştu: İmparatorlar sadece toprakların ve idare ettiği halkın sahibi değildir ayrıca bütün toplumun ahlâk koruyucularıdır da, müşterek refaha yönelik vazifeleri mevcuttur. Çin imparatorları kamu mallarını kendi istifadelerine geçirebilme kudretine sahipken (Ming Hanedanının sonlarına doğru hüküm sürmüş imparator Wanli gibi) bunlar arasındaki ayrım her daim iyice anlaşılmıştı.<a id="dn93" href="../Text/dn.xhtml#d93">[93]</a> </p>

<h4 class=" sigil_not_in_toc">KOLAYCA YOZLAŞMAMA</h4>

<p class=" n">Yukarıda tanımlanan yolsuzlukla yakından ilişkili, fakat benzer olmayan iki olgu mevcuttur. ilki rantların oluşturulması ve çıkarılması, diğeri ise iltimas yahut kayırmacılığa atıf yapılan olgudur.</p>

<p>Ekonomide bir rant teknik olarak bir malı yahut hizmetin maliyeti ile fiyatı arasındaki fark olarak tanımlanır. Rantların en önemli kaynaklarından biri nedrettir: bugün bir varil petrol, yüksek talep sebebiyle üretimindeki asgari fiyatının çok üstünde satılmaktadır; ikisi arasındaki fark bir rant kaynağı olarak görülebilir. New York’taki Park Caddesinde bulunan bir katın sahibi mülkünü başka bir eyalette dönümlerce arazi kiralanabilecek bir fiyata kiraya verebilir, çünkü Manhattan’da arazi çok kısıtlıdır.</p>

<p>Rantlar arazinin yahut malların doğal kıtlığı ile oluşurken, aynı zamanda yapay yolla hükümetler tarafından da üretilebilir. En tipik örneği ruhsat vermektir. New York’ta resmi toplam taksi sayısı Taksi ve Limuzin Komisyonu tarafından belirlenmektedir. Bu sayı yıllardır değişmediğinden taksilerin sayısı talebe karşılık vermemektedir ve şehir tarafından ihale edilen, taksi işletme hakkı sağlayan taksi ruhsatları bir milyon dolar gibi bir fiyata satılmaktadır. Bir taksi ruhsatının ederi siyasi otoritelerce üretilmiş bir ranttır, ancak şehirdeki herkese para karşılığında yayaları arabalarına almasına izin verilirse bu rant hemen ortadan kalkar.</p>

<p>Hükümetler yapay kıtlıklar yaratmak için sayısız yola sahiptir. En temel yolsuzluk biçimleri bu gücün kötüye kullanılmasıdır. Örneğin, ithalata gümrük vergileri koymak ithalatı sınırlandırır ve hükümet adına rant üretir; dünyadaki en yaygın yolsuzluk biçimi gümrük dairelerindedir. Buralarda gümrük yetkilileri ya vergiyi düşürmek için ya da ithalatçının mallarını vaktinde alması adına süreci hızlandırmak için rüşvet alır. 1950 ve 60’larda Endonezya da gümrük dairesinde yolsuzluk o derece yaygındı ki hükümet sonunda bu işlemleri İsviçre menşeli bir firmaya yaptırmaya karar verdi.<a id="dn94" href="../Text/dn.xhtml#d94">[94]</a> </p>

<p>Hükümetlerin yetkiyi vergilendirme veya düzenlemeyle rantlar oluşturmasındaki kolaylık birçok ekonomisti rantları etkili kaynak tahsisatları bozan bir şey olarak nitelendirmeye ve rant yaratımı ile dağıtımını yolsuzlukla eş görmeye itti. Hükümetlerin rant üretme yetenekleri birçok hırslı insanın zengin olmak için girişimcilik veya özel sektörü değil de siyaseti seçmesine yol açmıştır. Douglass North, John Wallis ve Barry Weingast sınırlı ve açık erişim olarak nitelendirdikleri düzenler arasında temel bir ayrım yaparlar: sınırlı erişimde elitler ekonomik faaliyete erişimi bilerek sınırlandırırlar ve böylece rant yaratırlar, dinamik, rekabetçi bir modern ekonominin oluşmasını engelleyerek kârlarını artırırlar.<a id="dn95" href="../Text/dn.xhtml#d95">[95]</a> </p>

<p>Bu şekilde rantlar kötüye kullanılabildiği halde ayrıca bunların kötü yanlarını karmaşıklaştıran meşru kullanımları da mevcuttur. “İyi” bir rant için en belirgin örnek patenttir. Bununla hükümet bir fikir yaratıcısına veya yaratıcı bir işe özel bir hak vermektedir, böylelikle de belirli bir süre bunlardan para kazanılır. Elinizdeki kitabın maliyeti ile satın aldığınız fiyat (çalmadığınız veya illegal şekilde internetten indirmediğiniz varsayılarak) arasındaki fark bir ranttır ancak toplumun yeniliği ve yaratıcılığı teşvik ettiği bir rant. Ekonomist Müştak Han, birçok Asya hükümetinin sanayileşmeyi, kayırılan firmaların aşırı kâr sağlamasına göz yumularak desteklediğine, böylelikle bu firmaların yeni yatırımlara giriştiğine işaret eder. Bu büyük yolsuzluklara ve bozulmaya kapı araladığı halde piyasa güçlerinin kendi başına üreteceğinden çok daha yüksek oranda hızlı büyümeyi sağlar.<a id="dn96" href="../Text/dn.xhtml#d96">[96]</a> </p>

<p>Sulak arazileri korumaktan hisse senetlerini kamuya arz etmeyi gerekli kılmasına, ilaçları güvenli ve etkili şeklinde sertifikalandırmasına kadar hükümetin bütün düzenleme işlemleri yapay bir nedret yaratır. Herhangi bir destekleme yahut alıkoyabilme gücü rant üretir. Olması gereken düzenleme boyutu üzerine tartışabiliriz fakat birileri bu işlemlerin sadece rant yarattığı için yasaklanması gerektiğini öne sürecektir. Elbette, en çok eleştirilen New York’taki taksi ruhsatları bile asgari düzeyde hizmeti devam ettirmek ve kamu taşımacılığına ulaşım eşitliğini teminat altına almak için ortaya çıkmıştır. Bu tür bir düzenleme olmadan birçok taksi kısa mesafelere ya da fakir mahallelere gitmeyi reddedecektir.</p>

<p>Bu sebeple hükümet eliyle rantların oluşturulması ve verilmesi büyük oranda yolsuzlukla birlikte anılmaktadır ancak bunlar ayrı şeylerdir. Rantın amacına bakılmalı ve ondan sonra bunun resmen şahsi çıkar sağlamak için mi oluşturulduğuna yoksa gerçekten kamu yararına mı çalıştığına karar verilmelidir.</p>

<h4 class=" sigil_not_in_toc">İLTİMAS VE KAYIRMACILIK</h4>

<p class="n">Yolsuzlukla birlikte anılan ikinci bir olgu iltimas, kayırmacılıktır. Bir iltimas ilişkisi, farklı konum ve güçte olan iki kişi arasında müşterek iyilik paylaşımıdır. Patrondan müşteriye, sadakat ve siyasi desteği karşılığında verilen lütuflarda buna dahildir. Müşteriye yapılan lütuf, başkalarına da tanına bir haktan ziyade, bir postanede iş, yılbaşı için bir hindi veya bir akrabanın hapisten çıkış kartı gibi güzel bir şey olmalıdır.<a id="dn97" href="../Text/dn.xhtml#d97">[97]</a>  Şu örnek olarak gösterilebilir: “Sicilya da kendisinden bir iyilik göreceği bir profesörle tanışmak isteyen bir öğrenci, ona bir iyilik borcu olan yerel bir siyasetçiye gider. Siyasetçi onu bir şehir merkezindeki kuzeniyle irtibata geçirir ve bu kuzen adı geçen profesörün asistanıyla görüşür, buluşma ayarlanır. Peşine düşülen iyilik sağlanmıştır ve bunun karşılığında öğrenci siyasetçinin seçim döneminde çalışmaya söz vermiştir.”<a id="dn98" href="../Text/dn.xhtml#d98">[98]</a> </p>

<p>İltimas bazen kayırmacılıkla ölçek açısından ayrılır; iltimas ilişkileri genelde patronlar ile müşteriler arasında yüz yüze gerçekleşir ve otoriter veya demokratik olsun bütün rejimlerde mevcuttur. Oysa kayırmacılık, patronlar ve müşteriler arasında çok daha büyük ölçekli iyilik takaslarıdır, genellikle bir aracılar hiyerarşisine gerek vardır.<a id="dn99" href="../Text/dn.xhtml#d99">[99]</a>  Dolayısıyla kayırmacılık öncelikli olarak, seferber edilmesi gereken çok fazla sayıda seçenin bulunduğu demokratik ülkelerde mevcuttur.<a id="dn100" href="../Text/dn.xhtml#d100">[100]</a>  Genelde Amerikan siyasetinde iltimas sistemi olarak adlandırılan şey aslında bu tanıma göre gerçekte kayırmacılık sistemidir, çünkü burada, karmaşık hiyerarşik siyasi aygıtlar vasıtasıyla geniş çaptaki iyilikleri büyük parti teşkilatlarının dağıtması söz konusudur.<a id="dn101" href="../Text/dn.xhtml#d101">[101]</a> </p>

<p>Kayırmacılık birkaç açıdan zararlı ve güzel demokratik uygulamalarından saptırıcı bir şey olarak düşünülür. Modern bir demokraside, vatandaşlardan geniş kamu politikalarına dair vaatlerine, yahut siyaset bilimcilerinin “programa dayalı” gündem dedikleri yol haritalarına göre siyasetçilere oy vermeleri beklenir. Sol kanattaki halk, sağlık hizmetleri ve sosyal hizmetleri destekleyen hükümet programlarını desteklerken, muhafazakârlar hükümetin milli savunmaya kaynak ayırmasını destekleyebilir. Her iki durumda da seçmen tercihleri, sadece birey için değil, siyasal toplum için neyin iyi olarak görüldüğünü bir bütün olarak yansıtacaktır. Tabi ki de gelişmiş demokrasilerdeki seçmenler kendi çıkarlarına göre (ya varlıklılar için düşük vergiler için, ya belirli bir iş hususi tahsisat için, ya da fakirlere yönelik programlar için) sandığa gideceklerdir. Yine de bu tip programlar, hedeflenen şeyler bireylere değil de sınıflara yönelik olsa bile, adalet veya kamu yararı gibi kapsayıcı kavramlar ile meşrulaştırılır. Hükümet belirli kişilere, destek verip vermediğine bakarak hususi fayda sağlamamalıdır.</p>

<p>Kayırmacı bir sistemde siyasetçiler bireylere yas faydaları sadece destekçilerine, oy karşılığında sağlarlar. Bu faydaların içerisinde kamuda iş, para yardımları, siyasi lütuflar ve hatta sadece siyasi destekçilere has okul, hastane gibi kamu hizmetleri bulunmaktadır. Bu hem ekonomiyi hem de siyasi sistemi birçok açıdan olumsuz etkiler.<a id="dn102" href="../Text/dn.xhtml#d102">[102]</a> </p>

<p>İltimas ve kayırmacılığın ilk ve en önemli etkisi idare kalitesi üzerinedir. Modern bürokrasiler liyakat, teknik yeterlilik ve gayri şahsilik temeline göre kurulur. Burası siyasetçilerin destekçileri veya arkadaşları ile dolarsa, kaçınılmaz bir şekilde çok yetersiz şekilde işlerler. Bürokrasiyi siyasetçilerin atamaları ile doldurmak ödemeleri şişirir ve mali açıklar için bir sebep teşkil eder. Özel sektörün aksine kamu  sektörü iflas tehdidiyle karşı karşıya kalamaz, işlemek içim kolay ölçülere sahiptir, yani iltimasla getirilmiş elemanlarla dolu bir idarenin yenilenmesi oldukça zorlaşır.<a id="dn103" href="../Text/dn.xhtml#d103">[103]</a> </p>

<p>Kayırmacılığın iyi bir demokratik işleyişe balta vuran ikinci tarafı, elitleri güçlendirmesi ve demokratik hesap verilebilirliği engellemesi ile alakalıdır. Kayırmacı bir ilişki tam anlamıyla eşitsizliklerin arasındadır, yani görevdeki güçlü ve/veya zengin siyasetçiler sıradan vatandaşların desteğini satın alırlar. Bu siyasetçiler kendi sığ menfaatleri ile ilgilenirler. Belki kendilerini destekleyenlerin refahını artırmayla da ilgilenebilirler ancak asla halkın çıkarlarını gözetmezler. Avrupa’da eşitsizlik yirminci yüzyılda, İngiliz İşçi Partisi, Alman Sosyal Demokratik Parti gibi program belirleyen partilerin yükselişiyle beraber azaltıldı (Bkz. III. Bölüm). Bu partiler, kaynakların zenginlerden fakirlere nispi şekilde tekrar paylaştırılması yönünde sosyal programlar için bastırdılar. Bunun aksine birçok Latin Amerika ülkesi yüksek oranlarda bulunan eşitsizliği tecrübe etmeye devam etmektedir çünkü fakirler program sahibi partilerdense kayırmacı partilere oy vermeye yatkındırlar (Arjantin’de Perónist [Juan Perón] parti klasik bir örnektir). Kayırmacı partiler, fakirler için daha kapsamlı faydalar sağlamak yerine, kaynakları seçmenlerine rüşvet olarak dağıtmaktadır.</p>

<h4 class=" sigil_not_in_toc">SOSYALLİĞİN DOĞAL BİÇİMLERİ</h4>

<p class="n ">İltimas ve kayırmacılık kimi zaman, gelişmekte olan ülkelere has özelliklerden dolayı sadece bu ülkelerde bulunan siyasi tutumun anormal biçimleriymiş gibi ele alınır. Gerçekte siyasi iltimas ilişkisi (aile veya arkadaşlarla olsun), insanın sosyal organizasyon biçimlerinin en temellerinden biridir. Evrenseldir çünkü insanın doğasında vardır. Çözülmesi gereken büyük tarihsel muamma iltimas sisteminin neden var olduğu değil, modern siyasi sistemlerde bunun neden kanun dışı sayılıp yerine gayri şahsi organizasyonların getirildiğidir.</p>

<p>İlk ciltte, insan ırkının doğası gereği sosyal yaratık olduğunu ve sosyal teşkilatlarının biyolojiye dayandığını öne sürmüştüm. Hem bütün insan topluluklarında hem de diğer cinsel yolla üreyen türlerde ortak olan iki temel biyolojik ilke vardır: hısım seçimi (kucaklayıcı uygunluk) ve karşılıklı diğerkâmlık.<a id="dn104" href="../Text/dn.xhtml#d104">[104]</a>  Hısım seçiminde, bireyler, genetik akrabaları, ortak gen sayıları fazla olanı yeğlerler; bu akrabayı kayırmanın temelidir. Karşılıklı diğerkâmlık, alakasız bireylerin dolaysız şekilde iyilikleri müştereken takas etmelerine dayanır.</p>

<p>Ne hısım seçimi ne de karşılıklı diğerkâmlık öğrenilen bir davranıştır; her insan evladı kültürü ne olursa olsun içgüdüsel olarak akrabalarını yeğlemeye ve onun etrafındakilerle, kendine de iyilik yapması karşılığında iyilik yapmaya meyillidir. Bunlardan hiçbiri akli hesaplamalara dayanmamaktadır, insanoğlu arkadaş ve aile ile birlikteliğe dayanan sosyal davranışların gelişimini destekleyecek birtakım duygularla doğar. Farklı davranmak (örneğin bir arkadaşı veya akrabayı değil de oldukça nitelikli bir elemanı seçmek yahut gayri şahsi bir bürokraside çalışmak) doğal eğilimlerimize karşı çıkan, toplumsal olarak inşa edilmiş bir davranıştır. Modern devlet gibi siyasi kurumların gelişmesi ile insanlar teşkilatlanmaya ve arkadaş ile aileyi aşarak el birliği etmeyi öğrenmeye başladılar. Bu kurumlar çökerse iltimas ve akraba kayırmaya, sosyalliğimizin fabrika ayarlarına geri döneriz.</p>

<p>İnsan toplum teşkilatının ilk biçimleri grup ve kabiledir. Her ikisi de bugün iltimas teşkilatı dediğimiz yapıyı inşa etti. Bunlar insan tarihinin ilk kırk bin yılında var olan tek teşkilat biçimleriydi. Gruplar sadece birkaç akraba bireyi ihtiva ederdi; kabile ise ortak bir atadan gelme ilkesini temel almıştı, bu da toplumun boyutunun artmasına imkân sağlıyordu. Hem hısım seçimi hem de karşılıklı diğerkâmlık bu iki topluluğu bir arada tutmak için gerekliydi: dayanışma genetik akrabalığa dayalıydı ve her ikisinde de toplulukları yöneten şef (Büyük Adam) ile takipçileri arasında karşılıklı bir fayda takası mevcuttur. Kabile teşkilatlarındaki liderler, devlet seviyesindeki topluluklarda sahip olacakları mutlak otoriteye bu teşkilatlarda sahip değildir. Takipçilerinin kaynak akışını devam ettiremezler veya topluluğun çıkarlarını zedeleyecek yanlışlar yaptıklarında makamlarından alınabilirler. Dolayısıyla böyle teşkilatlarda liderler ve takipçileri arasında gerçek bir mütekabiliyet mevcuttur.</p>

<p>İltimas çeken Büyük Adam ile takipçileri, bugüne kadarki siyasi teşkilatın bir biçimi addedilerek tamamıyla yerlerinden edilemez. Bunun sebebi, hem tabiatıyla insanla ilişkili olması hem de siyasi güç adına en etkili yol olmasındandır. Bugün otorite genellikle devlet, şirket ve sivil kuruluşlar gibi resmi teşkilatların kontrolü ile uygulanır. Modern biçimlerinde bu teşkilatlar gayri şahsi ve şeffaf kurallarla yönetilme esasına göre oluşturulmuştur. Ancak bu teşkilatlar genellikle katıdır ve yönlendirilmesi de zordur; liderler tipik şekilde yükselişlerini destekledikleri küçük destekçi ağlarına güvenirler. Joséph Stalin ve Saddam Hüseyin güçlerini, devletin ordu ve polisi aygıtlarını kontrol ederek güçlerini elde ettiler (Stalin, gizli polis teşkilatının başı Lavrenty Beria komutasındaki bir grup Gürcü ile; Saddam Hüseyin ise Irak, Tikrit’ten bir akraba grubu ile gücü elde etmişti). Bu iltimas ağları kısmen devleti yönetmek için de kullanıldı. Benzer şekilde hem Japonya’daki Liberal Demokrat Parti hem de Çin Komünist Partisi iltimas ağlarına dayanan liderlik kavgaları ile bölünmüştü. Birçok, zayıf ve siyasi açıdan az gelişmiş toplumlar daha açık şekilde iltimas teşkilatları ile yönetilirler (Libya, Demokratik Kongo Cumhuriyet, Somali, Sierra Loene ve Liberya’da terör estiren milisler gibi).</p>

<p>Kayırmacılık genellikle, liderlerin iktidara gelmek için seçimlere katılma mecburiyetinin olduğu demokratik siyasi sistemlerde tesis edilen bir karşılıklı diğerkâmlık biçimidir. Elit bir iltimas ağıyla kıyaslandığında, kayırmacı ağların daha geniş olması gerekmektedir çünkü seçimlere yüz binlerce seçmen katılır. Sonuçta bu ağlar lütufları, patron ve müşterileri arasındaki yüz yüze tanışıklıkta olduğu gibi değil de daha çok, takipçi toplaması için tutulan birtakım aracılarla dağıtmaktadır. Siyasi patronlar adına bireylerle şahsi ilişkiler geliştiren kişiler, kampanya çalışanlarıdır; mesela geleneksel Amerikan yerel siyaset yapısında bölge görevlileri ile başkanları.</p>

<p>Bugün hemen hemen her demokrasi oy satın almayı açık şekilde yasadışı sayar ve bunu gizli oylama gibi araçlarla engellemeye çalışır.<a id="dn105" href="../Text/dn.xhtml#d105">[105]</a>  Siyasetçiler için sorun, seçmenlerin tekliflere karşı tutumlarını nasıl gözlemleyeceğidir. Patronlar, dahası, bireysel çıkarlara dair verdikleri sözleri tutacaklarına ikna edici biçimde bildirmelidir. Etnik oylamanın on dokuzuncu yüzyıldaki Amerika şehirlerinden, bugünkü Hindistan ya da Kenya’ya kadar mevcut bulunan demokrasilerde ortak olmasının sebeplerinden biri etnik kökenin, patronların hedeflenen kitlenin ne yapabileceğini kestirebildiği güvenilir bir gösterge olarak işe yaramasıdır.<a id="dn106" href="../Text/dn.xhtml#d106">[106]</a> </p>

<p>İltimas ve kayırmacılık yerinde bir demokratik uygulamadan yukarıda sözü edilen sebepler dolayısıyla yok sayılamaz sapmalar yaratmaktadır ve bu sebeple yasadışıdırlar, günümüzdeki bütün demokrasilerde uygun görülmemektedir. Böyle olunca da genelde siyasi yozlaşmanın bir diğer biçimi gibi görülürler. Kayırmacılığın neden demokratik hesap verebilirliğin erken bir biçimi olduğunu ve diğer yozlaşma biçimlerinden ayrıldığını (en azından bir yolsuzluk biçimi olmadığını) gösteren bir sürü sebep mevcuttur. İlk olarak bunun karşılıklılık ilişkisi üzerine kurulması ve siyasetçi ile seçmen arasında bir çeşit demokratik hesap verilebilirlik mesuliyeti sağladığı zikredilebilir. Sağlanan menfaat bir program dahilinde değil de şahsiyet bazlı olsa da siyasetçinin yine de destek mukabilinde bir şeyler sağlaması gereklidir ve seçmen de eğer sağlanan menfaat yeterli değilse başkasını seçme hususunda özgürdür. Dahası kayırmacılık, seçim zamanında (bizim de cazip bulduğumuz) yoğun bir siyasi katılım sağlamak için çok uygundur.<a id="dn107" href="../Text/dn.xhtml#d107">[107]</a> </p>

<p>Bu açıdan kayırmacılık, memurların kamu malından çalıp sadece kendisi ile ailesine menfaat sağlamak adına İsviçre bankasına gönderdiği bir salt yolsuzluk biçiminden çok daha farklıdır. Bu tür yolsuzluk bazen, Weber’in ifadesi ile, tahsisatçılık [<i>prebendalism</i>] olarak isimlendirilir. Bu yapı, bir lordun, idaresindeki vasala kendi menfaatine kullanabileceği bir araziyi vermesine dayanan feodal bir tahsisat biçiminden çıkmıştır.<a id="dn108" href="../Text/dn.xhtml#d108">[108]</a>  Sahra Altı Afrika’da kayırmacılık had safhada iken siyaset bilimci Nicolas van de Walle, bölgenin aslında vatandaşların kendi yöneticilerini seçme iradesinden mahrum bıraktığı için çok yaygın haldeki tahsisatçılık hastalığından muzdarip olduğunu iddia etmektedir.<a id="dn109" href="../Text/dn.xhtml#d109">[109]</a>  Sovyetlerle Afganistan’da art arda savaşlar çıkıp NATO ilerlerken, iltimas ve kayırmacılık temelli geleneksel kabile ilişkileri çökmeye başladı ve bu ilişkilerin yerine tekil idarecilerin çok yüklü miktarlarda parayı karşılığında hiçbir hizmet vermeksizin zimmetine geçirdiği tahsisatçılığın çok yağmaya dayalı bir ilişki biçimine geldi. Dış güçlerin yardımıyla gelen bu kaynakların büyük kısmı süreci hızlandırdı ve merkezi idareyi en temelden gayri meşrulaştırmaya hizmet etti. Böyle bir durumda geleneksel himaye sistemine geri dönüş siyasi sistemin işleyişinde büyük bir gelişimi sağlayabilirdi.</p>

<p>Kayırmacılığın bir demokrasi değil de yolsuzluk biçimi olarak düşünülmesini sağlayan bir ikinci sebep ise bunun, oy hakkının yeni tanındığı ve siyasetçilerin seçmeni nasıl harekete geçireceği sorunuyla yüzleştiği çok genç demokrasilerde yer almasıdır. Gelirlerin ve eğitim seviyelerinin düşük olduğu toplumlarda, programa dayalı vaatlerden ziyade şahsi çıkarlara yönelik sözlerin verildiği seçimler için destekçi kazanmak daha kolaydır. Bu erkeklere oy hakkını tanıyan ülke olan Birleşik Devletlerde de geçerliydi ve burada bir bağlamda kayırmacılık icat edildi ve bir yüzyıldan fazla süre uygulanmıştır.<a id="dn110" href="../Text/dn.xhtml#d110">[110]</a> </p>

<p>Kayırmacılık ekonomik gelişmişlik seviyesi ile ilişkilendirilmelidir. Çok basit bir ekonomik meseledir: fakir seçmenler zengin seçmenlere göre, nispeten daha küçük boyutlu şahsi lütuflarda (bir miktar para veya az beceri isteyen iş teklifleri gibi) bulunularak daha kolay satın alınırlar. Ülkeler zenginleştikçe, siyasetçilerin seçmenlere sunması gereken rüşvet de artar ve kayırmacılığın maliyeti keskin bir şekilde artar. 1993 seçimlerinde Tayvan’ın idarecisi Guomindang (KMT) rakibi Demokratik Halk Partisi’nden yeterli derecede seçmeni, her oy başına 300 Tayvan Doları (10 Amerikan Doları) ödeyerek çaldı; oysaki 1998’de komşusu Filipinler’de (Tayvan’dan daha fakirdir) kişi başı 3 Amerikan Doları ödendi. Buna rağmen rüşvet verilen seçmenlerden yüzde 45’i KMT’ye oy vermedi ve rakip parti bu oy satın almayı kendi kampanyası için mesele haline getirip oy kazandı. Bundan sonra bu uygulama Tayvan seçimlerinden yavaş yavaş kaybolmuştur.<a id="dn111" href="../Text/dn.xhtml#d111">[111]</a> </p>

<p>Kayırmacılık yüksek gelir seviyelerinde güçlü bir piyasa ekonomisinin gelişimine bağlı olarak geri çekilmeye meyyaldir. Çoğu fakir ülke güçlü bir özel sektörden girişimcilik fırsatlarından mahrumdur: tabi ki bu neden fakir olduklarının bir numaralı sebebidir. Bu koşullar altında siyaset hem patronlar hem de onların muhatapları için zenginleşme adına çok garanti bir rotadır. Bugün Hindistan küçük ama hızla büyüyen bir özel sektöre sahiptir; Hintlilerin büyük çoğunluğu için her ne şekilde olursa olsun siyasete katılım yukarı doğru sosyal hareket için ana yoldur.<a id="dn112" href="../Text/dn.xhtml#d112">[112]</a> </p>

<p>Güçlü bir piyasa ekonomisi gelişirken, şahsi refah artımı için doğan fırsatlar, siyasete girildiğinde sağlanacak rantlara nazaran mutlaka daha fazla olacaktır. Günümüz Amerikası’nda büyük servetler elde etmek isteyen hırslı gençler siyasete girmez. Ya Wall Street’e gider ya da Silikon Vadisi gibi yerlerde kendi işini kurar. Şahsi servet sağlamış kişileri siyasete girmesi için ikna etmek, gelirlerini azaltacağı için çok zordur. Dahası, zengin ülkelerdeki birçok seçmen için düzenleme, çevre ve göçmen politikaları ve birliklerin organize olma kabiliyeti gibi programa dayalı meseleler onların hayatları ve refahları için, alacakları ufak bir miktardaki rüşvetten daha önemli hale gelmektedir.<a id="dn113" href="../Text/dn.xhtml#d113">[113]</a> </p>

<p>Çalışma alanı günümüzdeki iltimas ve bürokrasi kalitesinin anlaşılması için bir temel oturtan Martin Shefter, iltimas kaynağının ona talep edilmesinden çok daha önemli olduğunu ileri sürmektedir. Bu, “haricen teşkilatlanmış” olarak vasıflandırdığı Rusya ve Çin’deki devrimci Komünist partilerinin neden çok düşük seviyelerde iltimas ve yolsuzluk sergilediğini açıklar; bunların aşırı şekilde disiplinli olması gereklidir ve iktidara gelmeden önce dağıtacakları bir menfaate sahip değillerdir.<a id="dn114" href="../Text/dn.xhtml#d114">[114]</a> </p>

<p>Kayırmacı lütuflara olan talebin ülke zenginleştikçe azalacağına dair mekanik bir süreç yoktur. İtalya, Yunanistan ve Japonya gibi hâlâ kayırmacılık uygulayan zengin ülkeler mevcuttur. Bunun neden bu derece gerekli olduğunu göstermek için belirli tarihi yolların ve neden reform koalisyonlarının hayata geçirmekte başarısız olduğunu açıklayacak diğer etkenlerin detaylı şekilde incelenmesine gerek vardır.</p>
</body>
</html>