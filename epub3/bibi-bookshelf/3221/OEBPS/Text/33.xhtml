<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<h1>33</h1>
<h3 id="sigil_toc_id_34">KONGRE VE AMERİKAN SİYASETİNİN YENİDEN PATRİMONYALLEŞMESİ</h3>

<div class="b">On dokuzuncu yüzyılın kayırmacılık sistemi yerine çıkar gruplarının mütekabiliyetinin nasıl geldiği; çıkar gruplarının kamu politikalarının niteliğini nasıl etkilediği; çıkar gruplarının demokrasi için iyi mi kötü mü olduğu; Amerikan devletinin yeniden patrimonyalleşmesi</div>

<p class="n">Bahsettiğimiz gibi on dokuzuncu yüzyılın çoğunda Amerikan siyaseti kayırmacı bir sisteme sahip olmuştur. Siyasetçiler seçmenlerini şahsi menfaat sözleri vererek toplamıştır. Bazen bu menfaatler bazı küçük iltimaslar, bazen alenen para yardımı, ama genellikle hükümette federal, eyalet veya belediye düzeyinde bir iş imkânı verilmesi şeklinde olmuştur. Himayenin bu kadar kolay dağıtılabilmesi hükümette yozlaşmayı kolaylaştırmıştır. Siyasi hamiler ve Kongre üyeleri kontrol ettikleri kaynaklardan kendi çıkarları için pay çıkarırdı.</p>

<p>Tarihi kayırmacılık sistemine ve yozlaşmaya büyük oranla 10. ve 11. kısımda anlatılan kamu hizmetleri reform hareketi ile son verilmişti. Artık Amerikan siyasi sistemine karşın bir tehlike oluşturduğu söylenemez. Her başa gelen yönetim federal hükümete dört binden fazla atama yapmakta olsa da (bu rakam diğer ileri demokrasilere kıyasla çok daha fazladır) siyasi partiler artık destekçilerine hükümette iş dağıtamamaktadır. Tabi bazı münferit yolsuzluk örneklerine rastlanabilir. Örneğin, 2006’da California’nın kongre üyesi Randy “Duke” Cunningham ve 2011’de Illinois valisi Rod Blagojevich rüşvet suçlamalarıyla tutuklanmıştır. Fakat bu tür yozlaşmaya karşı kanunlar geniş kapsamlı ve serttir. Hatta fazla sert oldukları bile söylenebilir. Hükümetin geniş kapsamlı ifşa ve menfaat çatışması kuralları zorlukları sebebiyle birçok kalifiye insanın hizmet isteklerini azaltmaktadır. Ne yazık ki para için siyasi nüfuzu kullanma olayı Amerikan siyasetine tüm gücüyle geri dönmüştür ve bu sefer tamamen yasal bir halde olduğundan ortadan kaldırılması çok daha zor olacaktır. Suç olarak kabul edilen rüşvete Amerikan kanunlarında çok az yer verilmiştir. Bir siyasetçinin siyasi bir iltimas karşılığında alenen maddi destek almayı kabul etmesi olarak tanımlanır. Fakat kanunların bahsetmediği şey biyolojide karşılıklı diğerkâmlık veya antropolojide hediyeleşme denen şeydir. Bir ilişkide karşılıklı diğerkâmlık, tarafsız piyasa alışverişinin aksine bir tarafın diğer tarafa açıkça bir karşılık beklemeden bir şey vermesi anlamına gelir. Doğrusu hediye veren biri bunun karşılığını beklese hediyeyi alan kişi hakarete uğramış hisseder, hediyeyi kabul etmezdi. Hediyeleşmede hediye alan hediye verene başka bir zamanda hediyesi için bir karşılık vermek üzere ahlâki yükümlülük hisseder. Kanun sadece piyasa alışverişini yasaklar fakat hediyeleşmeye bir şey demez. İşte bu Amerika’da lobicilik sektörünün temelini oluşturur.<a id="dn709" href="../Text/dn.xhtml#d709">[709]</a> </p>

<p>Daha önce akraba seçimi ve karşılıklı diğerkâmlığın insanların sosyalleşmesinin iki doğal yolu olduğunu iddia etmiştim. Öğrenilmiş değil beynimize ve hislerimize genetik olarak kazınmış davranışlardır. Bir insan hangi kültürde olursa olsun bir başkasından hediye aldığı zaman karşılığını vermek için ahlâki yükümlülük hisseder. Erken devletlere patrimonyal denmesinin sebebi başlarındaki liderin şahsi mülkü olarak görülmelerindendir. Lider ailesi, ev ahali ve genellikle topraklarını fethetmesine yardımcı olmuş askerlerden oluşan arkadaşları ile yönetim kadrosunu oluştururdu. Bu devletler sosyalleşmenin bu doğal yolları üzerine inşa edilmişti.</p>

<p>Modern devletler bu aile ve arkadaşları kayırma eğilimine karşı sert kurallar ve aksi teşvikler getirmek zorunda kalmıştır: Kamu hizmetleri sınavları, nitelik ölçme sınavları, menfaat çatışması kuralları, rüşvet ve yozlaşmaya dair kanunlar gibi. Fakat sosyalleşmenin bu doğal dürtüsü o kadar inatçıdır ki insan kapıdan kovsa bacadan girer.</p>

<p>Amerikan devletinin yirminci yüzyılın ikinci yarısında, Çin devletinin İkinci Han Hanedanı döneminde, Memluklerin Osmanlılar tarafından yenik düşürülmeden tam yüzyıl önce ve Fransa’nın eski rejim dönenimde olduğu gibi yeniden patrimonyalleşmesine şaşırmamak gerekir. Bugünlerde açıkça akraba kayırmaya karşı kanunlar hâlâ çok güçlü olduğundan bu Amerikan siyasetinde yaygın bir siyasi davranış biçimi değildir. Fakat Kennedy, Bush, Clinton örneklerinde görüldüğü gibi siyasi hanedan kurma dürtüsünün ne kadar güçlü olduğunun altını çizmek gerekir.</p>

<p>Fakat karşılıklı diğerkâmlık Washington D.C.,de oldukça yaygındır. Karşılıklı diğerkâmlık çıkar gruplarının hükümeti yozlaştırmada en çok kullandıkları yöntemdir. Hukukçu Lawrence Lessig’in altını çizdiği gibi çıkar grupları tamamen yasal yollarla bağışlarda bulunup karşılığında açıkça bir şey istemeden Kongre üyelerinin görüşleri üzerinde etkide bulunmaktadır. Kimi zamanlar hediyeleşmeyi başlatan taraf Kongre üyeleridir. Gelecek seçim kampanyalarına maddi destek sağlamaları umuduyla çıkar gruplarını yanına çekmeye çalışırlar. Çoğu zaman bu alışverişler para üzerinden olmaz. Örneğin, kongrenin bazı düzenlemeler üzerinde tartıştığı bir dönemde tatile çıkan bir kongre üyesi lüks otelinde kalırken kendisini ziyarete gelen bankacılık sektöründen temsilcilerin neden düzenlemelere ihtiyaçları olmadığı yönündeki fikirlerini dinlemek ister. Bu örnekte çıkar grupları siyasetçiyi para ile değil (gerçi para daha sonra işin içine girecektir) olayı yalnızca kendi taraflarından anlatarak fikirleriyle kendi yanlarına çekmişlerdir.<a id="dn710" href="../Text/dn.xhtml#d710.">[710]</a> </p>

<p>Çıkar grupları ve lobiciliğin Washington’daki artışının hızı hayret vericidir. 1971’de 175 kayıtlı lobicilik firması varken yalnızca on sene sonra bu rakam 2,500’e ulaşmıştır. 2013’te 12,000 kayıtlı lobici bu iş için yılda toplam 3,2 milyar dolardan fazla para harcamıştır.<a id="dn711" href="../Text/dn.xhtml#d711.">[711]</a>  Bu aktivitelerin Amerikan kamu politikasındaki zarar verici etkisi birçok alanda görülebilir fakat bunların en başında vergi yasası gelir. İktisatçılar tüm vergilerin piyasaların kaynaklarını verimli bir şekilde kullanmasının önüne geçme potansiyeli olduğu konusunda hem fikirdir. En verimli vergi türleri işletmelerin yatırımlarını yaparken kolayca hesaba katabilecekleri basit, sabit ve öngörülebilir vergilerdir. Amerikan vergi yasası ise bunun tam tersi şeklinde işler. Amerika’daki kâğıt üzerindeki işletme vergileri diğer gelişmiş ülkelere kıyasla çok daha yüksektir fakat çok az işletme gerçekten bu oranda öder. Çünkü işletmeler kendileri için özel imtiyazlar ve indirimler müzakere etmiştir.<a id="dn712" href="../Text/dn.xhtml#d712.">[712]</a> </p>

<p>Alexis de Tocqueville, Fransa’da devrim öncesi eski elitlerin ayrıcalıkları özgürlük olarak algıladıklarını söylemiştir. Devletin gücünden korunma tüm vatandaşlara değil sadece elitlere verilen bir ayrıcalıktı. Günümüz Amerika’sında da elitler özgürlüklerden bahsederler fakat kendilerine verilen ayrıcalıklar olduğu sürece şikâyet etmemektedirler.</p>

<p>Bazı siyaset bilimciler bütün bu para ve faaliyetlerin lobicilerin istediği gibi politikada kayda değer etkiler yaratmadığını iddia etmiştir. Harcanan toplam para göz önüne getirilirse bu iddiaya inanılmak güçtür.<a id="dn713" href="../Text/dn.xhtml#d713.">[713]</a>  Fakat genellikle çıkar grupları ve lobicilerin amacı yeni politikaların yaratılmasını sağlamak değil halk yararına olup da kendi yararlarına olmayan sonuçların ortaya çıkmasını önlemektir. Diğer durumlarda mevcut yasaların daha kötü duruma getirilmesini sağlarlar. Amerikan yasama süreci diğer parlamenter sisteme ve disiplinli partilere sahip ülkelere kıyasla hep daha bölünmüş bir sistem olmuştur. Yetkileri örtüşen Kongre içi komitelerin yarattığı karmaşıklık, sıklıkla birden çok ve çelişkili uygulamaların ortaya çıkmasına sebep olur. Ulusal Makul Konutlandırma Yasası, “aynı sorunun doğası hakkında üç adet birbirinden tümüyle farklı teorinin öne sürülmesi” olayının somut örneğidir. Temiz Hava Yasasının yürütülmesindeki birçok çeşitli yöntemin kullanılması da buna yüzdendir. Bu adem-i merkeziyetçi yasama süreci tutarsız kanunlar üretmekte ve yasaları tümüyle belirleyecek kadar güçlü olmasalar da en azından kendi çıkarlarını koruyabilecek çıkar gruplarını müdahale etmeye davet etmektedir.<a id="dn714" href="../Text/dn.xhtml#d714.">[714]</a> </p>

<p>Örneğin, 2010’da Barack Obama’nın Makul Sağlık Hizmetleri Yasası yasama süreci sırasında doktorların, sigorta şirketlerinin ve ilaç sanayisinin de içinde bulunduğu birçok çıkar grubuna verilmesi gereken imtiyazlar ve yan ödemeler yüzünden bir canavara dönüşmüştür. Yasa dokuz yüz sayfaydı ve çok az kongre üyesi tamamını inceleyebilmişti. Başka örneklerde çıkar grupları kendi çıkarlarına ters düşecek yasaları engelleyebilmiştir. 2008-2009 krizine ve hiç de tutulmayan büyük bankaların iflastan kurtarılması olaylarına verilecek en basit ve en etkili tepki finansal kurumların boyutuna bir üst limit koyacak bir kanun çıkarmaktı. Yoksa sürekli artan sermaye gereksinimleri aynı sonuçları yaratacaktı.<a id="dn715" href="../Text/dn.xhtml#d715.">[715]</a>  Eğer böyle bir kısıtlama olsaydı aptalca risklere giren bankalar iflas edince sistematik bir krizi tetiklemezdi ve hükümet onları kurtarmak zorunda kalmazdı. Büyük Buhran döneminde çıkarılan Glass-Steagall Yasası gibi bir yasa için birkaç sayfa kâğıt yeterdi. Fakat bu çözüm kongrenin finansal düzenlemelere dair tartışmaları sırasında hiçbir zaman ciddi bir şekilde gündeme taşınmadı. Bunun yerine ortaya çıkan şey Wall Street Reformu ve Tüketici Koruma veya Dodd-Frank Yasası oldu. Hiçbir düzenleme yapılmamasından daha iyi olsa da yüzlerce sayfalık bu yasalar ve çok ayrıntılı kurallar uzun vadede bankalara ve tüketicilere büyük masraflar yaratacaktır. Bankalara üst limit koymak yerine Finansal İstikrarı Gözetim Konseyi kurulmuş, bu konseye sistem riski taşıyan kurumları değerlendirme ve düzenleme sorumluluğu verilmiştir. Fakat bu sonuçta bankaların batmasına izin verilemeyecek kadar büyük olması sorununu çözmeyecektir. Bankaların seçim kampanyalarına destekleri ile belli kongre üyelerinin aldığı oylar arasındaki bağın somut kanıtlarını hiç kimse bulamayacaktır. Fakat bankacılık sektörünün lobici ordularının büyük bankaların parçalanması veya daha sıkı sermaye gereksinimlerini kabul etmeye zorlanmaları gibi basit çözümlerin oluşturulmamasında büyük bir rol oynamadığını düşünmek mantığa aykırıdır.<a id="dn716" href="../Text/dn.xhtml#d716.">[716]</a> </p>

<h4 class=" sigil_not_in_toc">TUTKULAR VE ÇIKARLAR</h4>

<p class="n">Sıradan Amerikalılar çıkar gruplarına ve kongre üzerindeki etkilerine karşı nefret duymaktadır. Demokratik sürecin yozlaştığı veya ele geçirildiği inancı sadece Sağ’dan Çay Partisi Cumhuriyetçilerine veya Sol’dan liberal Demokratlara ait bir görüş değildir. İki taraf da çıkar gruplarının aşırı siyasi nüfuza sahip olduğunu ve bunu kendilerini zenginleştirmek için kullandıklarını düşünmektedir. Bunun sonucu olarak Kongre’ye duyulan güven oranı nerdeyse yüzde onun altına düşerek tarihin en düşük seviyelerine gelmiştir.<a id="dn717" href="../Text/dn.xhtml#d717.">[717]</a> </p>

<p>İktisatçı Mancur Olson <i>The Rise and Decline of Nations</i> [<i>Ulusların Yükselişi ve Çöküşü</i>] kitabında çıkar gruplarının ekonominin büyümesi ve demokrasi üzerine kötü etkileri hakkında en bilinen argümanları öne sürmüştür. Özellikle yirminci yüzyıl boyunca Britanya’da görülen ekonomik gerilemeye bakarak Olson demokrasilerin barış ve istikrar döneminde çıkar gruplarının sayılarının sonu gelmez bir şekilde arttığını iddia etmiştir. Bu gruplar herkes için bolluk yaratacak ekonomik aktivitelerin peşinde koşmak yerine siyasi sistemi sadece kendilerine rant sağlamak için kullanır. Onların bu rantları çoğunluk için verimsizdir ve halkın tümü için zarar niteliğindedir. Genel halk ortak bir sorunları için çıkarlarını korumada bankacılık sektörü veya mısır üreticileri kadar etkili şekilde organize olamazlar. Bunun sonucu rant arayışına verilen efor gittikçe artacaktır. Ancak savaşlar veya devrimler gibi büyük şok yaratıcı olaylar bu sürece durdurabilir.<a id="dn718" href="../Text/dn.xhtml#d718.">[718]</a> </p>

<p>Çıkar grupları üzerine çizdiğimiz bu oldukça olumsuz tabloya kıyas oluşturacak sivil toplumun ve gönüllü toplulukların demokrasinin sağlığına daha olumlu etkileri de vardır. Alexis de Tocqueville, <i>Democracy in America</i> kitabında Amerikalıların, bireylere toplumsal konular için biraraya gelmeyi öğrettiği için “demokrasi okulları” diye tanımladığı özel topluluklar altında organize olmaya meyilli olduklarını belirtmiştir. Bireyler kendi başlarına zayıftır. Ancak ortak amaçlar için biraraya gelerek birçok şeyi gerçekleştirebilir, olası zorba bir hükümete karşı koyabilirler. Bu argüman Robert Putnam gibi akademisyenler tarafından devam ettirilmiştir. Putnam “toplumsal sermaye” dediği organize olma temayülü demokrasi için iyidir. Fakat yirminci yüzyılın ikinci yarısında tehlike altına girmiştir.<a id="dn719" href="../Text/dn.xhtml#d719.">[719]</a> </p>

<p>Amerika’nın kurucularından James Madison da çıkar gruplarını nispeten yararlı buluyordu. Bazılarının amaçlarını haklı bulmuyor olsak da ülke genelinde yüksek derecede çeşitli olarak var olmaları herhangi bir grubun diğerlerine üstün olmasını engelleyecektir diye düşünüyordu. Siyaset bilimci Theodore Lowi, yirminci yüzyıldaki “çoğulcu” siyasi teorinin Madison’ın bu fikrini izlediğini söylemiştir. Serbest piyasada herkesin kendi bencilliği için çalışmasından kamu yararının doğması gibi çoğulcu siyasette de çıkar gruplarının kakofonisinden kamu çıkarlarına oluşumların ortaya çıkacağı öne sürülür. Hükümetin bu süreci düzene getirmeye hakkı yoktu, çünkü çıkar gruplarından daha iyi “kamu yararını” belirleyebilecek üstün bir kurum olamazdı. Yüce Mahkeme, Buckley-Valeo ve Yurttaşlar Birliği davasında verdiği kararla Lowi’nin “çıkar grubu liberalizmi” dediği yapıyı olumlu bir şey olarak yorumladığını göstermiştir.<a id="dn720" href="../Text/dn.xhtml#d720.">[720]</a> </p>

<p>Bu birbirine tamamıyla zıt iki yorumu nasıl uzlaştırabiliriz? Çıkar grupları nasıl hem demokrasiyi yozlaştıran ve ekonomik büyümeye zarar veren ve aynı zamanda sağlıklı bir demokrasinin var olması için gerekli olan şeyler olabilir?</p>

<p>Yapılması gereken en basit şey “iyi” toplum örgütlerinin “kötü” toplum örgütlerinden ayırt edilmesidir. “İyi” olanların Albert Hirschman’ın tutkular dediği şey için çalışanlar olduğunu, “kötü” olanların çıkar için çalıştığını söyleyebiliriz.<a id="dn721" href="../Text/dn.xhtml#d721.">[721]</a>  İlk grup yoksullara kalacak yer sağlayan kilise grupları, kamu yararına olduğunu düşündükleri şeyler için lobicilik yapan organizasyonlar ve kıyı canlılarının yaşam alanlarını korumaya çalışan gruplar gibi kâr peşinde olmayan organizasyonlar olabilir. Çıkar grupları ise tütün sanayisi veya büyük bankalar için lobicilik yapanlar, tek amaçları destekledikleri şirketlerin kârını yükseltmek olanlardır. Robert Putnam üyelerinden aktif katılım gerektiren küçük topluluklar ile sadece üyelik ücreti ödenmesini isteyen “üyelik örgütleri” arasında ayrım yapmıştır.<a id="dn722" href="../Text/dn.xhtml#d722.">[722]</a> </p>

<p>Ne yazık ki bu ayrım teorik bakımdan detaylı bir değerlendirmeyi geçemez. Bir grubun kamu yararı için çalıştığını iddia etmesi gerçekten bunu yaptığı anlamına gelmez. Örneğin, belirli bir hastalığın tedavisi için daha çok bütçe ayrılmasını isteyen bir grup sırf insanları daha iyi ikna edebildikleri için kamuoyunun yararına öncelikleri bozabilir, daha yaygın ve daha çok zarar veren hastalıkların bütçesinin azaltılmasına sebep olabilir. Bir çıkar grubunun kendisi için çalışması da isteklerinin haksızı olduğu ve siyasette temsil edilmemeleri gerektiği anlamına gelmez. Eğer bir düzenleme belli bir sanayii ve bu sanayide çalışanları kötü etkileyecekse bunu Kongre’ye bildirme hakları olmalıdır. Doğrusu lobiciler hükümet hareketlerinin yarattığı sonuçları bildiren en önemli kaynaklardır. Oakland Limanı’nın taranması örneğinin gösterdiği gibi, çevreci gruplar ve şirketler arasındaki uzun süren savaşlarda kamu yararını temsil ettiklerini iddia eden çevrecilerin, sürdürülebilirlik, kâr ve istihdam konuları da göze alındığında her zaman haklı olmadıkları görülür.<a id="dn723" href="../Text/dn.xhtml#d723.">[723]</a> </p>

<p>Çıkar grubu çoğulculuğuna karşı en sağlam argüman temsiliyeti saptırdıkları yönündedir. E. E. Schattschneider <i>The Semisovereign People</i> [<i>Yarı-Egemen Halklar</i>] kitabında Amerika’da demokrasinin gerçek hayattaki uygulamasının hükümetin “halkın içinden, halk tarafından ve halk için” imajıyla alakasız olduğunu iddia eder. Siyasi meselelerin nadiren halkın tercihlerine bakılarak çözüldüğünün, katılım ve siyasi bilinç aşırı düşük seviyede olduğundan gerçek kararların kendi çıkarları için çalışan küçük gruplar tarafından alındığının altını çizmiştir.<a id="dn724" href="../Text/dn.xhtml#d724.">[724]</a>  Mancur Olson’ın teorik çerçevesinde de benzer argümanlar bulunabilir. Olson toplu hareket etme konusunda her grubun eşit derece organizasyona sahip olamayacağını söylemiştir. <i>The Logic of Collective Action [Toplu Hareketin Mantığı]</i> kitabında büyük grupların küçük gruplara kıyasla teşkilatlanmasının daha zor olduğundan bahsetmiştir. Çünkü büyük gruplar üyelerine menfaat sağlarken grubun amacıyla ilgisi olmayan insanları da kendilerine çeker ve kaynaklarını boşa harcamış olur. Demokratik bağlamda tüm vatandaşlar (veya en azından tümü içindeki büyük çoğunluklar) uzun vadeli ortak çıkarlara sahip olabilir. Örneğin, finansal olarak sağlam bir bütçe gibi. Fakat bütçede değişiklik yapılması sonucu vergi muafiyeti veya devlet yardımı alacak bir çıkar grubuna kıyasla tek bir Amerikan vatandaşının sesi çok daha alçak çıkacaktır. Bu yüzden Kongrenin tüm ilgisini kendine çekmeye çalışan çıkar grupları tüm Amerikan halkını temsil etmemektedir. Onlar Amerikan toplumunun en iyi organizasyona sahip olan ve en zengin kısımlarını (zaten genelde zenginlik beraberinde daha iyi organize olabilme yetisini de getirir) temsil eder. Her zaman aynı tarafın fikirlerinin ağır basması organize olamamış genellikle fakir ve az eğitim almış veya farklı nedenlerle toplumun dışına itilmiş insanların çıkarlarına karşı kararlar alınmasına yol açar.<a id="dn725" href="../Text/dn.xhtml#d725.">[725]</a> </p>

<p>Morris Fiorina, kendi deyişi ile Amerika’nın “siyasi sınıfının” Amerikan halkından daha çok kutuplaşma içinde olduğunu gösteren bazı delilleri öne sürmüştür. Kürtaj, cari açık, okullarda ibadet, eşcinsel evlilik gibi birçok konuda anketlerin Amerikan halkının çoğunun orta yolda bir çözüm bulunmasının taraftarı olduğunu gösterdiğinin altını çizmiştir. Örneğin, federal ödenek ile tüp bebek kliniklerindeki artık embriyoları kök hücresi araştırmalarında kullanmak. Bir partiye oy veren çoğunluğa kıyasla parti aktivistleri, Sağ veya Sol’dan olmaları fark etmeksizin, daha ideolojik ve daha uç fikirlerin destekleyicisidir. Orta yol çözümleri destekleyen çoğunluklar fikirlerini duyurmak için organize olacak kadar ateşli değildir. Bu siyasetin, partiler, Kongre, medya veya lobicilik ve çıkar grupları gibi iyi organize olmuş aktivist gruplar tarafından belirlendiği anlamına gelir. Bu farklı aktivist grupların fikirlerinin toplanmasıyla bir uzlaşı sağlamaz, aksine sadece kutuplaşmaya ve siyasi çıkmaza gidilir.<a id="dn726" href="../Text/dn.xhtml#d726.">[726]</a> </p>

<p>Temsilci olmayan çıkar grupları yalnızca Amerikan şirketlerinin veya Sağ’ın icadı değildir. Demokratik ülkelerdeki en güçlü organizasyonlar işçi sendikaları olmuştur. Güç konusunda sendikaları çevreci gruplar, kadın organizasyonları, eşcinsel, yaşlı, engelli, yerli hakları savunucu gruplar ve toplumun geri kalan kısımları izler. Günümüz Amerika’sında görünen o ki her hastalık tedavisi için daha çok ilgi ve kaynak isteyen bir lobi teşkilatlanmasını beraberinde getirmektedir. Çoğulcu teoriye göre birbirine rakip tüm bu grupların toplamı demokratik olarak halkın çıkarını belirler. Fakat kendi dar görüşlü çıkarları için aşırı temsil edildiklerinden dolayı gerçek kamu çıkarlarının temsil edildiği bir temsilci demokrasinin oluşmasının önüne geçtiklerini de iddia edebiliriz.</p>

<h4 class=" sigil_not_in_toc">ÇIKAR GRUPLARI VE HÜKÜMETİN NİTELİĞİ</h4>

<p class="n">Çıkar grupları Kongre’deki adamlarını devlet kurumlarına karmaşık ve genellikle çelişkili emirler vermeye ikna ederek bürokratik özerkliğin altını kazar. Devlet kurumları bağımsız olarak sadece mantığa başvurarak karar almaz haldedirler.</p>

<p>Bunun örnekleri çoktur. Kongre federal hükümetin mal ve hizmetleri en ucuz ve en verimli şekilde elde etmesini ister. Fakat aynı zamanda tüm hükümet kurumlarının Federal İktisap Düzenlemesi diye hantal birtakım kurallara uymalarını ister. Özel sektöre kıyasla hükümet bir şey satın aldığında çok detaylı prosedürleri izlemek zorundadır ve bu süreçte herhangi bir sırada itirazlarla uğraşmak zorunda kalabilir. Birçok örnekte, Kongre’den bir vekil satın alımların kendi destekçilerine çıkar sağlayacak şekilde yapılmasını sağlamak için doğrudan müdahale eder. Özellikle Pentagon’un aldığı çok pahalı ürünler şanslı Kongre üyelerine verilen iş programları gibidir. Kongre de halk da bu alımlar sırasındaki “israf, sahtekarlık ve suiistimalden” şikayetçi olsa da buna çözüm olarak getirilen daha detaylı ve kısıtlayıcı kurallar sadece alım masraflarını arttırmakta ve kaliteyi düşürmektedir.</p>

<p>Çıkar grupları ve halkın çıkarlarını bu bireylerin şahsi isteklerinin toplamı olarak gören çoğulcu bakış açısının bir sorunu daha vardır: Bireysel tercihlerin diyalog ve iletişim ile şekillenmesine ve bir konu üzerinde düşünüp taşınılmasına fırsat bırakmazlar. Klasik Atina demokrasisinde de Tocqueville’in övgüyle andığı New England kasaba meclisi toplantılarında da vatandaşlar toplumun ortak çıkarları hakkında doğrudan birbirleriyle konuşurdu. Bu küçük çaplı demokrasi örneklerini idealleştirmek ve büyük toplumlardaki gerçek farkları görmezden gelmek kolaydır. Fakat odak grupları oluşturanların bileceği gibi insanların göç, kürtaj, uyuşturucu gibi duygusal konulardaki görüşleri aynı derecede bilgi sahibi fakat farklı görüşteki biriyle medeni bir şekilde sadece yarım saat konuştuktan sonra değişebilir. Tek mesele destekçilerinden çok azı kendi savunduklarının tüm alternatifleriyle karşılaştırılsa da gene en iyi çözüm olacağını iddia edebilir. O zaman çoğulcu teorinin sorunu insanların düşüncelerinin sabit olduğunu ve vekillerin işinin bu sabit düşünceleri, hiç kendi düşünceleriyle şekil vermeden, taşıyan bir aktarma bandı olarak hareket edeceğini var saymasıdır.</p>

<p>Kongre’de artık kimsenin fikir alışverişinde bulunmadığı göze çarpmaktadır. Yapılan “tartışmalar” vekiller arası müzakere yapmak için değil sadece destekçi aktivist izleyicilerine yöneliktir; ki bu aktivist kitle kendi kendilerine düşünüp taşınarak savundukları konudan sapan vekilleri cezalandıracaktır.</p>

<p>İyi işleyen yönetim sistemlerinde yalnızca vekiller arasında değil bürokraside de büyük oranda müzakere yaşanmaktadır. Bundan kasıt sadece bürokratların birbirleriyle konuşması değil, hükümet yetkililerinin ve işletmelerin, dış yürütme ve hizmet sağlayıcıların, sivil toplum gruplarının, medyanın ve toplumsal görüş ve çıkarlara dair daha birçok grubun dahil olduğu karmaşık bir danışma sistemidir.<a id="dn727" href="../Text/dn.xhtml#d727.">[727]</a>  Kongre 1946 İdari Prosedür Yasasında istişareyi zorunlu kılmıştır. Düzenleyici kurumların kural değişikliklerini halka bildirmesi ve bu değişikliklere karşı gelecek yorum ve eleştirileri dikkate alması zorunludur. Fakat bu istişare prosedürleri genelde bir rutin performansa dönüşür. Gerçek kararlar iç müzakereler sonucu değil iyi organize olmuş çıkar grupları arasındaki siyasi çekişmeler sonucu verilir.<a id="dn728" href="../Text/dn.xhtml#d728.">[728]</a> </p>

<h4 class=" sigil_not_in_toc">SİYASİ ÇÜRÜME</h4>

<p class="n">Hukuk üstünlüğü bireyleri hükümetin zorbalığına karşı koruyan en temel önlemdir. Fakat yirminci yüzyılın ikinci yarısında hukuk hükümeti kısıtlamak olan görevinden sapmış ve hükümetin kapsam bakımından genişlemesini sağlayan bir araca dönüşmüştür. Bu süreçte bürokrasi tarafından verimlice ve sorumluca yürütülebilecek işlevler mahkemelere, idari dairelere ve şahsi bireylere verilmiştir. “büyük devlet” güçlendirmekten korkulurken Amerika aynı derecede büyük fakat mahkemelerin elinde olduğu için sorumlu tutulamaz hale gelmiştir.</p>

<p>Benzer bir şekilde insanların görüşlerini temsil etmesi gereken vekiller siyasette kamu yararına olacak hareketlerde bulunmalıdır. Fakat siyasi partiler güçlü çıkar gruplarının esiri olmuştur ve Amerikan seçmeninin genelini temsil etmemektedir. Bu grupların gücü çiftçilere yardım sağlanması konusundan bankalara kısıtlamalar konmasına kadar her türlü mantıklı kamu politikalarının geçmesini engelleyecek kadar fazladır. Vergi yasasını karmaşık bir ayrıcalıklar yumağına dönüştürmüşler ve tarafsız kamu yönetimini imkânsız hale getirmişlerdir.</p>

<p>Amerika modern bir Weber tarzı devleti İlerlemeci Dönem ve Yeni Düzen zamanında kurmaya çalışmıştı. Birçok yönden bunda başarılı olundu. Gıda ve İlaç İdaresi, Hastalık Kontrol Merkezi, silahlı kuvvetler ve Federal Rezerv dünyada teknik konularda bilgili, iyi yürütülen ve kendi özerkliklerine sahip en iyi hükümet kurumları arasındadır. Fakat Amerikan kamu idaresinin geneline bakıldığında hâlâ nitelik sorunu vardır. Bu sorunun sebebi ise ülkenin devlet yönetimi yerine mahkemelere ve partilere güvenmeye devam etmesidir.</p>

<p>Bu çürüyüş ardında yatan sebeplerden biri entelektüel sabitliktir. Amerika’da olduğu kadar avukatları ve mahkemeleri yönetimin ayrılmaz parçaları olarak gören başka bir demokrasi bulmak zordur. Fakat bu Amerika’da o kadar yerleşmiş bir uygulamadır ki kimse bunun dışına çıkma yolu görmemektedir. Doğrusu bu sorun ideoloji meselesi olmaktan çok sadece Sol ve Sağ’ın paylaştığı bir siyasi gelenekten kaynaklanmaktadır. Benzer bir şekilde halkın çıkar gruplarının Kongre üzerindeki etkilerine dair tepki duymasına rağmen birçok insan bunun altında yatan ana sorunu görmemekte, bu grupların etkilerini kaldıracak gerçekçi bir yol düşünememektedir.</p>

<p>Siyasi çürümenin temelinde yatan sebepler, entelektüel sabitlik ve elit grupların etkileri, tüm demokrasiler için geçerli problemlerdir. Hatta, demokratik olsalar da olmasalar da tüm devletlerin karşılaşmak zorunda kaldıkları problemlerdir. Burada sıralanan yargının aşırı güçlenmesi ve çıkar grupları sorunları diğer gelişmiş ülkelerde de bulunur. Fakat çıkar gruplarının etki gücü devletlerin yapısına göre fark gösterir. Farklı demokratik yapılar siyasi failleri farklı derecelerde teşvik eder ve karşılığında hükümetler de bu aktörler tarafından farklı derecede etki altında kalır. Gelecek kısımda dünyanın en gelişmiş liberal demokrasisi olan Amerika’nın diğer tüm demokratik siyasi sistemlere kıyasla daha ağır bir siyasi çürüme sorunu yaşadığına dair iddiamı açıklayacağım. Amerikan siyasetinde yıllardır süregelen devlete güvensizlik, gerekli konularda topluca hareket edebilme ihtimalini ortadan kaldıran dengesiz bir hükümetin oluşmasına sebep olmuştur. Ortaya çıkan bu sonuca ben “vetokrasi” adını verdim.</p>
</body>
</html>