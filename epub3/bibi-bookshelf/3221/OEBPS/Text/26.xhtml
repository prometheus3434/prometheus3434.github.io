<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<h1>26</h1>

<h3 id="sigil_toc_id_27">ÜÇ BÖLGE</h3>

<div class="b">Latin Amerika, Sahra-altı Afrika ve Asya’nın kıyaslanması; devletlerin gücünün onu diğerlerinden ayırt etmekte ve ekonomik performansın açıklanmasında nasıl önemli olduğu; sömürgecilik miraslarının günümüzde olanların yalnızca bir kısmını nasıl açıkladığı</div>

<p class="n">Bu kitabın ilk kısmında neden modern Weber tarzı devletlerin bazı gelişmekte olan dünya ülkelerinde ortaya çıkıp bazılarında çıkmadığını sormuştuk. II. Bölümde bu sorguyu ilerletip özellikle Latin Amerika, Sahra Altı Afrika ve Doğu Asya üzerinde durarak sonradan gelişen veya Batı sömürgeciliğiyle karşılaşmış olan ülkelere değindik. Bu bölgelerin her birinin kendi içinde de farklılıklar görülürken tümüyle birbirleriyle karşılaştırıldıklarında aralarında göze çarpan bazı sistematik farklılıklardan dolayı onları apayrı kalkınma yolları olarak ele alabiliriz.</p>

<p><img alt="tablo 5" src="../Images/tablo5.jpg"/></p>

<p>Tablo 5’te görüldüğü gibi üç bölge içinde Doğu Asya yirminci yüzyılın ikinci yarısından bu yana en çok büyüme gösterendir. Latin Amerika’da Doğu Asya’ya kıyasla kişi başına düşen milli gelirin daha yüksek olduğu gerçeği bazılarını şaşırtabilir. Bunun nedeni Doğu Asya’da Endonezya ve Filipinler gibi daha fakir ülkelerin yer alması ve Çin’in her ne kadar yükselişte olsa da taşrasında çok sayıda yoksul insana sahip olmasındandır.</p>

<p class="bosluk1"></p>


<h5 class=" sigil_not_in_toc">Şekil 17. Bölgesel Kıyaslama, Dünya İdare Göstergeleri (yüzdelik oranlar)<a id="dn624" href="../Text/dn.xhtml#d624">[624]</a> </h5>

<p><img alt="sekil-17" src="../Images/sekil-17.jpg"/></p>

<p>Siyasi kurumlara bakıldığında bu tablo değişmektedir. Latin Amerika, Doğu Asya’ya kıyasla iyi, Sahra Altı Afrika’ya kıyasla çok iyi durumdadır. Bölgenin tümü, Dünya Bankası’nın altı Dünya Yönetim Göstergesinde de (Şekil 17) yüzde ellinin üzerinde yer almıştır. Ve bu bölge demokrasi ve siyasi katılımın göstergesi olan “halkın sesini duyurabilmeşi ve devletin sorumlu tutulabilmesi” konularında da listede yüksek konumlarda yer almaktadır. Doğu Asya bu kategoride daha kötü bir konumdadır, Sahra Altı Afrika ise tüm altı göstergede de hepsinden geride kalmaktadır. Bu her ne kadar bölgelerin her birinin 1970’lerde Üçüncü Dalga demokratikleşme hareketinden etkilenmiş olsa da bu hareketten en çok etkilenen Latin Amerika olduğu gerçeğini yansıtmaktadır. Asya’nın en büyük ve ekonomik bakımdan en hareketli ülkesi Çin, komşuları Vietnam ve Kuzey Kore gibi Komünist bir diktatörlükle yönetilmektedir. Buna benzer Batı yarıkürede sadece Küba bulunabilir. Fakat 2000’lerde Venezuela, Ekvador, Nikaragua ve diğer bazı ülkelerde demokraside kayda değer bir oranda gerileme olduğunu da belirtmek gerekir.</p>

<p>Latin Amerika demokraside Doğu Asya’yı geçse de devlet kurumları karşılaştırıldığında aradaki bu fark azalır. Siyasi istikrar ve hukuk üstünlüğü konularında Latin Amerika ve Doğu Asya aşağı yukarı aynı konumdadır, Sahra Altı Afrika ise çok geriden takip etmektedir.</p>

<p><img alt="sekil-18" src="../Images/sekil-18.jpg"/></p>


<p>Bölgeler arası fark Şekil 18’de gösterilen Gini gelir eşitsizliği oranları bazında ölçülebilir. (Gini sayısı 0 ile 100 arası olabilir. O tamamen eşitlik, 100 tamamen eşitsizlik anlamına gelir.) Sahra Altı Afrika ülkeleri aralarında büyük farklar gösterir. Etiyopya kısmen eşitken petrol zengini Nijerya ve Angola daha fazla eşitsizlik oranlarına sahiptir. Doğu Asya’da 1950’lerden bu yana Japonya ve Güney Kore hep düşük eşitsizlik oranlarına sahip olmuştur. Çin’de bu konuda Mao dönemi sonrası bu iki ülke arasına katılmıştır. Fakat 2000’lerdeki hızlı ekonomik büyüme döneminde Çin’de gelir eşitsizliği Latin Amerika seviyelerine doğru yükselmiştir. Aynı dönemde Latin Amerika’da gelir eşitsizliği oranlarıysa yavaş yavaş düşüşe geçmiştir. Yine de bölge hâlâ siyasi sorunlara sebep olan zengin-fakir arası dev uçurumlara sahiptir.<a id="dn625" href="../Text/dn.xhtml#d625">[625]</a> </p>

<p>İstatistiksel idari ve ekonomik büyüme ortalamaları bölgeler arasındaki farkı gösterememektedir. Latin Amerika içinde aşırı derecede yoksul Haiti, Guatemala ve Paraguay’ın yanı sıra dünyaya jet uçakları gibi yüksek teknoloji ihraç eden Brezilya,yı da bulundurmaktadır. Yine de bölgelerin her biri içindeki ülkelerin ortak gruplara konmasını sağlayan ve onları diğer bölgelerden ayıran bazı özelliklere sahiptir. Birçok Latin Amerika ülkesi en son 1980’lerde borç krizi sırasında (Arjantin için ise 2000’lerin başlarında) hızla yükselen enflasyon, döviz krizi, devalüasyon ve ekonomik çöküş sorunlarıyla başa çıkmıştır. Doğu Asya’nın hızla büyüyen ekonomileri buna kıyasla bu dönemde ciddi sorunlarla karşılaşmamıştır. Sahra Altı Afrika ülkeleri birkaç yıl sonra benzer fakat daha ağır bir borç krizi geçirmiş, çoğu borçlarını ödeyip tekrar kalkınabilmek için yardım almak zorunda kalmıştır. Latin Amerika günümüzde çoğunlukla demokratik olsa da bu hep böyle değildi. 1960’lar ve 70’lerde Brezilya, Arjantin, Şili, Peru, Bolivya ve diğer birçok ülkede baskıcı askeri hükümetler iktidardaydı. Doğu Asya’da “gelişen ülkeler” olarak bilinen ülkelerin çoğu otoriter rejimlerinin verdiği devlet gücünü kullanarak hızlı ekonomik büyümeyi sağlayabilmiştir. Bunu yapabilen bir ülke Latin Amerika’da ve Sahra Altı Afrika’da bulunamaz.<a id="dn626" href="../Text/dn.xhtml#d626">[626]</a> </p>

<h4 class=" sigil_not_in_toc">KALKINMA YOLLARI</h4>

<p class="n">II. Bölüm günümüzdeki gelişmelerin altında coğrafya, iklim ve sömürgeci mirasın yattığı yönündeki teori ile başlamıştı. Bütün bunlar bir nebze doğruluğa sahiptir. Ama insanın sosyal davranışları doğası gereği o kadar karmaşıktır ki birkaç teori ile her şeyin açıklaması bir kaynağa bağlanamaz.</p>

<p>Siyasi (ve buna ek olarak ekonomik) gelişmelerin coğrafya ve iklime bağlanması birçok şeyi açıklayabilir. İktisatçılar hep doğal kaynakların verdiği avantajlar üzerinde durur. Altın ve gümüş madenciliği veya çiftlik tarımcılığının gereksinimleri Afrikalı ve diğer yerli halkların köleleştirilmesine yol açmıştır. Sömürü sanayileri Yeni Dünya’nın otoriter hükümetlerinin ekonomik temelini oluşturmuştur.</p>

<p>Fakat Latin Amerika’nın otoriter oluşumları fazla kısıtlanmıştı. Peru ve Meksika’da kurulan siyasi düzenler kendilerinden önce gelmiş Kolomb öncesi Amerika’ya dair her türlü oluşumu yok etmiş yerleşimci sömürgelerdi. Yerleşimci sömürgeler olarak İber yarımadasının sınıf bazlı merkantilist toplum yapısını kopyalamışlardır. Bu sistemde yerliler ve melezler Avrupa’daki beyaz köylü sınıfının yerini almıştır. İspanyol Krallığı başta Amerika üzerinde doğrudan kontrol kurmak istemiştir. Fakat aradaki mesafenin verdiği zorluklar sömürgeleri üzerinde kendi topraklarında olduğundan daha az otoriteye sahip olmasına sebep olmuştur. İspanyol tarzı mutlakıyet zayıf bir sistemdi. Düzgün bir şekilde vergi toplanamıyor, Avrupa’da ihtiyaç duyulan gelir hedeflerine ulaşılamıyordu. Üstüne Yeni Dünya’daki Kreol sömürgelerinden duyduğu direniş gücünü daha da zayıflatıyordu. Böylelikle Kreoller kendilerine özgürlük değil ayrıcalık bazlı oligarşik hükümetler kurmuştu. Bu hükümetler on dokuzuncu yüzyılın başlarında sömürgeler İspanya’dan ayrıldıktan sonra da devamlılıklarını sağlayabilmiştir. Yirmi birinci yüzyılda Latin Amerika dünyanın en eşitliksiz bölgesi olarak içlerinde bu mirası yaşatmaya devam etmektedir.</p>

<p>Montesquieu’nün dediği gibi, coğrafya daha birçok başka etkisi ile de önemlidir Bazı coğrafi yapılar büyük orduların yaratılmasına daha uygundur. Avrasya’da (özellikle Çin ve Rusya’da) açık araziler büyük merkezi devletlerin kurulmasını kolaylaştırmıştır. Fakat Sahra Altı Afrika’da zapt edilmesi zor büyük çöller ve tropik ormanlar böyle devletlerin kurulmasına izin vermemiştir. Avrupa ikisinin arasındadır: Coğrafyası orta boyutta siyasi oluşumlara uygundu ama herhangi birinin bütün bölgeyi ele geçirecek kadar büyümesine izin vermiyordu.</p>

<p>Latin Amerika coğrafyası Avrupa’dan çok Sahra Altı Afrika’ya yakındır. Kıta tümüyle dağlar, ormanlar ve çöllerle bölünmüştür. Yaygın Kuzey-Güney eksenindeki iletişim ağları iki tarafın da erişemediği bölgeler yaratmıştır. Bu büyük toprakları kaplayan imparatorlukların kurulmasına engel olmuştur. Bölgedeki yerli nüfusunun demografik çöküşünden sonra kıtada güçlü devletlerin kurulabilmesine olanak sağlayacak kadar nüfus yoğunluğuna sahip çok az yer kalmıştır. Dahası İspanya ve Portekiz’in sömürgeciliğe başlamasıyla üretim fazlası verimsiz merkantilist kuralların gölgesinde yatırım için kullanılmak yerine Avrupa’ya yollanıyordu.</p>

<p>On sekizinci yüzyılın ikinci yarısında Latin Amerika siyasi bakımdan Avrupa’dan çok da farklı gözükmüyordu. İkisi de aristokrat rejimler ve ayrıcalıklarını korumak için siyasi güçlerini kullanan ekonomik oligarşiler tarafından yönetiliyordu. Fakat gelecek iki yüzyılda Avrupa köklü siyasi değişiklikler geçirmiş, Latin Amerika’ya kıyasla daha demokratikleşmiş ve ekonomik olarak daha çok eşitliğe sahip olmuştur. Bunun altında yatan sebeplerden biri bu dönemde Avrupa’nın içinde olduğu Fransız Devrimi ve Napolyon Savaşları ile başlayan, İtalya ve Almanya’nın birliklerini sağlamaları ile devam eden ve iki dünya savaşı ile sonlanan şiddet ortamıdır. Prusya’nın Stein-Hardenberg reformlarında görüldüğü gibi yüksek derece askeri rekabet ortamı güçlü modern devletlerin yaratılmasına sebep olmuştur. Aynı zamanda hızlı sanayileşme milyonlarca köylüyü kalabalık şehirlere çekiyordu. Bu değişim milli kimlik gibi modern etknik-dilsel kavramların yaratılmasına yol açmıştır. Milli kimlik algısı da askeri rekabeti artırmıştır. Milliyetçilik modern devletlerin sağlamlaşmalarına yardım etmiştir. İçte devrimler, dışta savaşlar Fransa’daki yozlaşmış devlet memurları ve Almanya’daki aristokratlar gibi eski oligarşik düzenin direkleri denebilecek bazı sosyal sınıfları tümüyle ortadan kaldırmıştır.</p>

<p>Latin Amerika’nın kalkınma yolu çok farklıydı. Eski oligarkları yerinden edecek Fransız Devrimine benzer bir olay olmamıştı, modern devletleri yaratan uzun süreli rekabet ortamı da yoktu. Etnik çeşitlilikten dolayı milli kimlikler zayıftı ve yavaş veya sıfır sanayileşmeden dolayı çekişmeler dışta milletler arasında değil içte sınıflar arasında oluyordu. 1945’te Avrupa’nın yorgun elitleri toplumsal huzuru sağlamak için liberal demokrasiye de gelir tekrardan dağıtma yanlısı refah devletlerinin yaratılmasına da izin verdiler. Latin Amerika elitleri her ne kadar toplumsal çalkantı tehlikesiyle karşı karşıya gelmiş olsa da bu tehdit hiçbir zaman onları yeni bir devlet yapısına geçmeye ve Avrupa kadar yeniden gelir dağılımını desteklemeye zorlayacak kadar ağır değildi. Avrupa tarzı ılımlı orta solcu ve sağcı partilerin sosyal mutabakat sistemi yoktu. Bunun yerine zengin ve fakirin aşırı kutuplaşması vardı. Ancak 2000’lerde daha Avrupa tarzı bir siyasi sistem Şili ve Brezilya’da ortaya çıkmaya başlamıştır.</p>

<p>Coğrafya, iklim ve sömürgecilik mirası günümüzdeki her şeyi açıklayamaz. Örneğin Arjantin’i iklimi ve sömürgecilik tarihi kıtanın geri kalanında yaygın olan eşitsizlikten ve yavaş kalkınmadan kurtarmıştır. Böyle bir ülkenin gitgide gelişmesi beklenir. Fakat yirminci yüzyılın başlarında elitlerinin aldığı kötü kararlardan dolayı bu olmamıştır. İyi iklime ve coğrafyaya sahipti fakat Latin Amerika’nın daha eski taraflarından <i>caudillismo</i> (kişiye dayalı liderlik) gibi bazı siyasi gelenekleri miras almıştı. Aksi örnek olarak Kosta Rika’nın diktatörlük ve iç savaşlarla dolu sıradan bir Orta Amerika muz cumhuriyetine dönüşmesi beklenirdi. Tam tersine elitlerinin kritik zamanlarda verdiği doğru kararlar sayesinde istikrarlı bir demokrasiye dönüşmüştür.</p>

<p>Sahra-altı Afrika’nın durumu ise tamamıyla farklıydı. Avrupa sömürgeciliğinin ölümcül mirası “sömürücü” otoriter devletler değil tümüyle güçlü kurumlara sahip devletlerin eksikliği oldu. Afrika’ya sömürgecilik çok geç gelmişti. Sömürgecilik Afrika’da ancak on dokuzuncu yüzyılın sonlarında başlamıştı. Buna kıyasla İspanya ve Portekiz’in Yeni Dünya’daki sömürgeleri dört yüz elli yaşına girmişti. Latin Amerika’da olanın aksine erken Avrupalı sömürgeciler Afrika’da sömürebilecekleri kalabalık insan nüfusu veya doğal kaynaklar bulamadı. Dahası tropik hastalıklar ve iklim bölgede Avrupalıların güneydeki daha ılıman bölgeler hariç geniş yerleşim alanları oluşturmasına engel oluyordu. Yirminci yüzyılın ortalarında bağımsızlık mücadeleleri başladığında gerekli kurumların oluşması için yeteri kadar zaman geçmemişti ve bölge bu oluşum sürecini hızlandıracak kaynaklardan da yoksundu. Afrika’daki sömürgelerin kendi giderlerini zor karşılıyor olması Avrupalı devletlerin ucuza kaçarak “dolaylı idare” tercih etmesine sebep oldu. Bu sistemde yerlilerden vergi toplama ve onları angarya altında çalıştırma işi gene bölgenin yerlilerinden birilerine veriliyordu. Bu köhne sistem bölgelerin etnik gerçekliklere göre değil stratejik rekabete göre belirlenmesine yol açtı. Bunun siyasi mirası İkinci Dünya Savaşı sonrası bağımsızlıklarını kazanan bölgedeki birçok ülkeye kalmıştır.</p>

<p>Bir de Latin Amerika’nın aksine bağımsızlık sonrası Afrika’da, arka planda işleri yönetebilecek köklü bir elit takımı yoktu. Sömürgeci güçlerden bağımsızlık yeni elitlerin ortaya çıkmasına fırsat vermişti. Bunlar çoğunlukla şehirli eğitim görmüş ve sömürgeci idareye daha yakın bulunmuş insanlardı. Toprak sahibi bir aristokrasi veya küçük bir kapitalist ekonomi gibi sağlam bir toplumsal temelin olmaması insanların ekonomik kalkınmanın ancak devletin elinde olduğunu düşünmesine sebep oldu. Bu nedenle düşük kapasite devletlerin kadroları hami elemanlarla doludur. Bu onların kaldırabileceklerinden fazla büyümelerine ve gerçek hizmet verebilme olanaklarının azalmasına sebep olur. Siyaset, herkesin devleti ve devletin kaynaklarını ele geçirmek üzere çekiştiği neo-patrimonyal bir yarışa dönüştü. Farklı farklı gruplar “yeme sırasının” kendilerine gelmesini bekliyordu. Bu koşullar içinde kamuya hizmet verecek ve elitleri hizaya getirip ekonomi lehinde kurallara göre oynamalarını sağlayacak yerleşik bir bürokrasi olamazdı.</p>

<p>Sahra Altı Afrika’nın çektiği sancıların sebebi çoğunlukla yeni bağımsızlık kazanan ülkelere kalan sınırların var olan etnik veya kabilevi kimliklere uymaması olarak bilinir. Bu alışılagelmiş bilgi sınırlar daha düzgün çizilse bağımsızlık sonrası devletlerin daha uyum içinde olacağını ima eder fakat bu tam olarak doğru bir varsayım değildir. Örneğin, İngilizler Güney Sudan ve Darfur’u Arap çoğunluğa sahip Hartum’a bağlamasaydı Sudan iki kanlı iç savaşı yaşamak zorunda kalmayabilirdi. Fakat Afrika’nın geri kalanına bakıldığında etnik grupların Avrupa tarzı ulus devletlerinin oluşmasına izin vermeyecek kadar çok sayıda ve iç içe olduğu görülür. Doğu Asya ve Avrupa’nın aksine Afrika sömürgeciliğin gelişinden önce zorlu kimlik oluşturma görevini tamamlamamıştı. Sömürgeci güçler böl ve yönet politikasıyla bu kimliği kabile algısını etnik ayrım algısı ile değiştirerek oluşturdu. Böylelikle küçük çaplı akrabalık ilişkileri yerini daha büyük çaplı bir ilişki sistemi almıştı. Afrika’nın sömürgeci efendilerin Afrika’da güçlü milli kimlikler oluşturabilecek güçlü devletler inşa etmeye ne zamanları ne de istekleri vardı ve bağımsızlıktan sonra ortaya çıkan elitler ulus inşasına önem vermemişti. Yani Sahra Altı Afrika’nın zayıf milli kimliklere sahip olmasının sebebi kötü niyetten çok ihmal sonucudur. Tanzanya bu konuda bir istisna oluşturur. Nyerere’nin yarattığı Tanzanyalı kimliği eğer elitlerin bu işe girişirse varolan tüm etnik farklılıklara rağmen başarıya ulaşılabileceğinin bir kanıtıdır.</p>

<p>Dünyanın başka yerlerinde, özellikle Doğu Asya’da, Avrupalı sömürgeci kuvvetlerle karşılaşmadan önce de güçlü devlet kurumlarına ve aynı derecede güçlü milli kimliklere sahip olan toplumlar vardı. Qin imparatorunun Çin topraklarını birleştirdiği zamanlarda Avrupa’da modernizmin doğuşundan bin sekiz yüz yıl önce Çin modern devleti icat etmişti. Çin merkezi, bürokratik, tarafsız ve çağdaşı Roma’ dan daha fazla toprağa hükmeden bir devlet yaratmıştı. Sonraki bin yılda Çin devletinin gücü kimi zaman artmış kimi zaman azalmış, kimi zamanlar içte hanedan çekişmeleri ile el değiştirmiş, kimi zaman dıştan barbarlar tarafından işgal edilmiştir. Yine de Çin ve Japonya, Kore ve Vietnam gibi komşuları güçlü bir devlet modeli üzerine hükümetler inşa etmiş, Latin Amerika ve Sahra Altı Afrika’nın yerel toplumlarının asla ulaşamadığı siyasi organizasyon seviyelerine ulaşmıştır. Devlet inşası çabalarına etnik yapının homojen olması büyük avantaj sağlıyordu. Bu homojen yapıya da yüzyıllarca süren fetihler ve asimilasyon sonucu ulaşılmıştı. Bu toplumlar tek bir yazı dili üzerine kurulu güçlü bir ortak kültür algısına ve elitler arası yüksek okuryazarlık oranlarına sahipti.</p>

<p>Bu genellemelerin Doğu Asya’nın tümü için doğru olmadığını belirtmek gerekir. Doğu Asya’daki birçok ülke çok daha farklı siyasi gelişme süreçlerinden geçmişti. 22. kısımda belirtildiği gibi Endonezya on dokuzuncu yüzyılda var olan bir ülke değildi ve etnik açıdan Nijerya kadar parçalanmış durumdaydı  Singapur ve Malezya bugünkü başarılarına hiçbir eski yerel devlet temeli olmayan doğrudan İngiliz sömürgeciliği sonucu ortaya çıkmış ülkelerdi. Fakat buna rağmen güçlü ve uyumlu devletler yaratabilmişlerdi. Bunu nasıl başardıklarının öyküsü ne yazık ki bu kitabın konuları arasında değildir.<a id="dn627" href="../Text/dn.xhtml#d627">[627]</a> </p>

<p>Doğu Asya’da erken devletleşme dışarıdan gelen tehditlere karşı yardımcı olmuştu. Bu sayede Japonya Batı’nın sömürgesi olma tehlikesinin önüne geçebilmiştir. Çin her ne kadar on dokuzuncu yüzyılda Batı tarafından işgale uğramış Pekin’deki Qing sarayı aşağılanmış konuma düşmüş olsa da Batı’nın gücü asla Çin devletini tümüyle yıkmaya yetmemiştir. Devletin otoritesi 1920’ler, 30’lar ve 40’larda savaş ağaları, iç savaş ve Japon işgali ile kısa bir süreliğine çökmüş olsa da 1949’da Komünist Parti liderliğinde merkezi devlet gücüne geri kavuşmuştur. Benzer bir şekilde Fransa tarafından işgal edilen Vietnam zamanla hem sömürgeci rejimi hem de onu takip eden Amerikan destekli rejimi alt etmiştir. Dünyanın iki en iyi organize edilmiş en güçlü milliyetçi devriminin Doğu Asya’da Çin ve Vietnam tarafından gerçekleştirilmiş olması tesadüf değildir. Devrimci liderler iç/bağımsızlık savaşlarında gösterdikleri asker başarılarım zafer sonrası devlet gücüne dönüştürmüştür.</p>

<p>Çin ve Çin’den etkilenen ülkeler Konfüçyüsçü bir ahlâk ve bürokratik sistemin varisleriydi. Bu sistem eğitim ve öğretim ile kamu yararı kavramını liderlerine aşılıyordu. Konfüçyüsçülüğün edebiyat ve eğitime verdiği önem beklenmedik bir şekilde modern ekonomik kalkınmaya temel oluşturmuştu. Yirminci yüzyılın ikinci yarısında Doğu Asya’nın hızlı yükselişi liderlerinin, ne kadar otoriter olsa da, ortak ekonomik ve sosyal çıkarlar peşinde olduğu güçlü teknokratik devletler sayesinde olmuştu. Eski tarihi ve kültürel gelenekler ile Itõ Hirobumi, Yamagata Aritomo, Park Chung Hee, Lee Kwan Yew, ve Deng Xiaoping gibi liderlerin davranışlarını arasındaki bağı sosyal bilimsel bir şekilde açıklamak zordur ama bu bir bağın olmadığı anlamına gelmez. Bazıları yozlaşmış ve aşırı otoriter olmuş olsa da vazifeyi suiistimal oranları Sahra Altı Afrika’ya kıyasla daha düşüktür. Aynı derecede önemli olan Doğu Asya liderlerinin ekonomiyi idarede çok daha iyi olması ve profesyonel devlet yönetiminin önemini anlamış olmalarıdır. Bu, bölgede yolsuzluğun çok az olduğu anlamına gelmez. Fakat dünyanın geri kalanına kıyasla rüşvet verenler paralarının karşılığında daha çok kamu yararına yönelik, daha geniş tabanlı hizmetler bulmuştur.</p>

<p>Çin, Japonya, Vietnam ve Kore iyi tesis edilmiş milli kimlik ile güçlü ve uyumlu devletlerini baştan yaratmakla uğraşmadan ekonomilerini modernleştirme üzerine çalışabilirdi. Daha yeni bağımsızlığını kazanan Sahra Altı Afrika ise modern devletlerin inşası, milli kimliklerin yaratımı, hukuk üstünlüğü temelli devlet kurumlarının oluşturulması, demokratik seçimlerin yapılması ve ekonomik olarak kalkınma hedeflerinin hepsi için aynı anda çalışmak zorundaydı. Her ne kadar Avrupa ve Doğu Asya farklı yollarla devletleşmiş olsa da ikisi de ulaşılması gereken hedeflerine tek tek, uzun bir süre içinde ulaşma lüksüne sahipti.</p>

<p>Doğu Asya’nın güçlü devletleri hukuk üstünlüğünden önce bürokrasiyi icat etmişti. Avrupa’da ise bu durumun tam tersi gerçekleşmiştir. Güçlü Asya devletleri yüzlerce yıl boyunca kendine rakip olabilecek toplumsal faillerin ortaya çıkmasını engelleyebilmişti. Avrupa’da ise demokrasi, devlet ve toplumun zorlu dengesinden ortaya çıkmıştı. Doğu Asya’da bu denge devlet tarafında ağır basıyordu. Bu şu anlama geliyordu: dünyanın geri kalanında ortak sorun devletin yeterince güçlü olmaması iken Doğu Asya’nın sorunu devletin gücünün hukuk ve siyasi sorumluluk ile kısıtlanamamasıydı.</p>

<p>I. Bölümde modern devlet kurumlarını oluşturamadan demokratikleşen devletlerin kayırmacılığa muhtaç olduğunu gördük. Bu problem dünyanın geri kalanına kıyasla Doğu Asya’da daha az görülmüştür. Bunun sebebi, bölgede Latin Amerika veya Afrika’da olduğu kadar çok sayıda küçük küçük demokratik devletler ortaya çıkmaması; ortaya çıkanların ise zaten güçlü devlet yapılarına sahip olup ve sanayileşmiş olmalarıydı. Filipinler konusuna çok girmedim fakat onun halinin bu kurala bir istisna olduğu söylenebilir. Birleşik Devletleri örnek vermek istiyorum. ABD on dokuzuncu yüzyılda modern bir devlet yapısını oluşturmadan demokratikleşmişti ve bunun sonucu olarak kayda değer derece patronaj ve kayırmacılık tecrübe etmiştir.</p>

<p>Doğu Asya’da devlet-toplum dengesi modernite öncesi var olmayan ya da çok güçsüz olan iki kuvvet tarafından değiştirilmektedir. Bunlardan ilki orta sınıf ve işçi sınıfı gibi daha önce olmayan toplumsal aktörleri ortaya çıkaran sanayileşmedir. İkincisi ise artık küreselleşme adını verdiğimiz uluslararası toplumların yoğun etkileşimleridir. Eskiye kıyasla ürünler, hizmetler, insanlar ve fikirler uluslararası sınırlar arasında çok daha hızlı bir şekilde hareket etmektedir. Bu iç gelişmelerde yabancı aktörlerin önemini artırmıştır. Geçmişin güçlü Doğu Asya devletleri bugünlerde hem içlerindeki yeni toplumsal grupların direnişi ile hem de dışarıdan gelen yeni fikir akımlarıyla uğraşmaktadır. Avrupa toplumlarını değiştiren ve demokrasinin temellerini atan sosyal hareketlilik günümüzde Doğu Asya’da gerçekleşmektedir.</p>

<p>Öyleyse bize düşen demokrasinin yayılmasını sağlayan bu dinamik süreci daha yakından incelemektir. Demokrasinin dünya çapında en yaygın siyasi düzen olmasının sebebi sadece iyi bir fikir olmasından dolayı değil aynı zamanda bazı toplumsal grupların çıkarlarına uyması ve bu gruplarca destek görmesindendir. Bu gruplarsa daha geniş ekonomik ve sosyal gelişmelerin yan ürünleridir. Bu süreçte fikirler önemlidir. Fikirler toplumdaki farklı kesimlerin maddi çıkarlarını belirler ve aynı zamanda bu çıkarlar tarafından belirlenir.</p>
</body>
</html>