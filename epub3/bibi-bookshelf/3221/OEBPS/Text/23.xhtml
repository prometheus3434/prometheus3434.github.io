<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<h1>23</h1>
<h3 id="sigil_toc_id_23">GÜÇLÜ ASYA DEVLETİ</h3>

<div class="b">Çin, Japonya ve diğer Doğu Asya ülkeleri Batı ile karşılaşmadan önce nasıl güçlü ve modern devletlerini oluşturmayı başardı; Doğu Asya’nın sorununun neden sanıldığı gibi zayıf devlet yapısı değil, devletin kontrolden çıkmasıydı; Japonya dış güçlerin baskısı altında nasıl kanunlarını değiştirmeye zorlandığı ve bürokratik özerkliğin nasıl kontrolden çıktığı</div>

<p class="n">Japonya, Güney Kore ve Tayvan’ın içinde bulunduğu Doğu Asya, dünyada Batı dışında sanayileşmiş, yüksek gelir sahibi olan ve liberal demokrasiyle yönetilen toplumlara sahip devletlerin olduğu tek bölgedir. Bu bölge aynı zamanda demokratik siyasi oluşumlara sahip olmasa da etkin devlet yapıları sayesinde hızla gelişmekte olan Çin, Singapur ve Vietnam gibi ülkeleri de içinde barındırır. Doğu Asya bu açıdan zayıf devletlere ve ekonomilere sahip Sahra Altı Afrika bölgesinin tam zıttı konumundadır.</p>

<p>“Doğu Asya mucizesi” ve buradaki devletlerin nasıl bu kadar hızlı kalkınmayı başardığına dair çok şey yazılmıştır. Bu gelişmeyi açıklayanlar genellikle, başarının bölgedeki ülkelerin piyasa taraftarı politikalarına bağlayanlar ile asıl önemli noktanın sanayi üzerinde uygulanan politikalar ve ekonominin büyümesi için devletlerin yaptığı müdahaleler olduğunu savunanlar olarak ikiye ayrılır. Kimileri ise bu başarıyı Asya kültürünün çalışkanlığı ve tutumluluğuna bağlar. Bölgede ülkesine göre birçok fark görülebildiğinden Hong Kong gibi piyasa odaklı örnekler de Çin ve Güney Kore gibi daha devlet kontrollü kalkınmış olan örnekler de bulunabilir. Devlet müdahalesinin azlığı ve çokluğu bir yana, hızlı kalkınan Doğu Asya ekonomilerinin tek ortak noktası vardı: hepsi etkin ve güçlü devletlere sahipti.<a id="dn528" href="../Text/dn.xhtml#d528">[528]</a> </p>

<p>Ekonomide “kazananları seçmek” ve onlara düşük krediler, özel ayrıcalıklar veya altyapı desteği sağlayarak büyümelerini hızlandırmak gibi etkin sanayi politikaları uygulamak isteyen bir hükümet için güçlü bir devlete sahip olmak oldukça önemlidir. Sanayide planlamanın hep başarısız olacağını iddia eden serbest piyasa savunucularına inat bu yöntem bazı bölgelerde büyük başarı göstermiştir.<a id="dn529" href="../Text/dn.xhtml#d529">[529]</a>  Ama bu başarıyı sağlayan koşullar son derece spesifiktir. Piyasanın gerektirdiği fiyat değişimleri ve yatırımlar gibi konulara siyasetçiler kendi siyasi çıkarları için ekonomik koşullara bakmaksızın müdahil olurlarsa ekonomi büyük tehlike altına girer. Latin Amerika, Afrika ve Orta Doğu’da gelişmekte olan ülkelerin tarihleri böyle yozlaşma ve rant arayışı yüzünden çöken sanayi politikalarıyla doludur. Buna en iyi örneklerden biri 18. kısımda bahsedilen Arjantin’in yerli araba sanayisi yaratma çabasıdır. Hükümet müdahalesinin işe yaraması için Peter Evans’ın dediği gibi devlet “gömülü özerkliğe” sahip olmalıdır. Bürokratik düzen sosyal gereksinimler için çalışırken rant arayan siyasilerin baskısından kurtulmuş olmalıdır. Ancak bu sayede kamu yararına gelecek uzun vadeli hedeflere ulaşılabilir. Bu politikalar Japonya, Güney Kore, Tayvan ve Çin’de işe yaramış diğer yerlerde başarısızlıkla sonuçlanmıştır. Başarının temel malzemesi hükümetin nitelikli olmasıdır.<a id="dn530" href="../Text/dn.xhtml#d530">[530]</a> </p>

<p>Bu güçlü Asya devleti nereden gelmiştir? Singapur ve Malezya sömürgecilik sonucu ortaya çıkmış devletlerken Çin, Japonya ve Kore Batı ile bağlantı kurmadan önce de güçlü devlet geleneklerine ve millet anlayışına sahip ülkelerdir. Bu geleneksel devletler on dokuz ve yirminci yüzyılda Batılı sömürgeci devletlerle karşılaşınca büyük değişimler geçirmiş ve devlet kurumları köklü reformlara uğramak zorunda kalmıştır. Ama Afrika’nın çoğu yerinde olduğu gibi bu devletler sıfırdan başlamak zorunda kalmamıştır. Dahası, geçmişten beri Çin, Japonya ve Kore güçlü millet kimliklerine ve ortak kültüre sahip olmuştur. Dünyanın etnik olarak en homojen toplumları arasında yer alırlar. Eski devlet gelenekleri ve millet kimlikleri bu bölgenin ekonomik kalkınmadaki inanılmaz başarısının temelini oluşturmuştur.</p>

<p>Doğu Asya’nın çoğu, sanayileşmeye başlamış güçlü Avrupa devletlerine benziyordu. Fakat siyasi gelişmede bölge Avrupa’dan çok farklı bir yol izlemiştir. Avrupa’da hukuki kuruluşlar Orta Çağın sonlarına doğru, on altıncı ve on sekizinci yüzyıl arası olan devletleşme patlamasından önce ortaya çıkmıştır. Bu Avrupalı devletlerin, kralların mutlak güç gösterilerine rağmen Doğu Asya devletlerine kıyasla hep daha kısıtlı güce sahip olduğu anlamına geliyordu. Zaten hukukla kısıtlanmış olan Avrupalı devletlerin gücü artan, siyasi partiler kurup haklarını aramaya başlayan orta sınıf ve işçi sınıfları gibi yeni toplumsal failler ile iyice azaldı. Hukuk feodal düzenin haklarını belirliyordu. Örneğin, İngiltere’de kral vergiler üzerinde düzenleme yapmak için İngiliz Parlamentosu’nun iznine ihtiyaç duyuyordu. Başta kısıtlı oligarşik bir temel üzerine kurulan parlamentolar, yükselen yeni sınıfların daha çok temsiliyet bulabileceği yerlere dönüşüyordu.</p>

<p>Buna karşın Doğu Asya’da siyasi gelişmeler hukuk hükmüyle değil devlet hükmünde oluşmuştur. Avrupa tarzı metafiziksel bir dine sahip olmayan Çin’de İmparator’un üstünde yer alan bir hukuk sistemi gelişemedi. Yürütmeden bağımsız farklı bir hiyerarşi de oluşamadı. İmparator hukuku bürokrasinin bir kolu olarak yönetimde kullandı. Çinli idareciler kendilerine karşı çıkacak dini kurumlar, kemikleşmiş asilzadeler veya ticaretle yükselmiş burjuvazi gibi toplumsal faillere karşı karşıya gelmedikleri genç modern devletlere sahiplerdi. Bu sebeple Asyalı hükümetler Avrupa’ya kıyasla daha mutlak kararlar alabilirdi.</p>

<p>Doğu Asya’nın siyasette karşılaştığı sorun dünyanın geri kalanından çok farklıydı. Devletin otoritesi sorgulanmıyordu. Sorun da tam bundan kaynaklanıyordu. Devletin gücünü kanunlar ve temsilci hükümet sistemleri ile zayıflatmanın yolları aranıyordu. Devlet ile kamu arasındaki denge dünyanın geri kalanında kamunun yararına ağırlık gösterirken Doğu Asya’da daha çok devlet ağır basıyordu. Devlet gücüne karşı denge oluşturacak bazı sosyal oluşumlar vardı fakat bunlar sıkı kontrol altındaydı ve hiçbir zaman istediklerini yapmalarına izin verilmiyordu. Bu düzen günümüze kadar sürdürülmüştür.</p>

<h4 class=" sigil_not_in_toc">JAPON BÜROKRASİSİ</h4>

<p class="n">Japonya, Batılı olmayıp modernleşen ve gelişmiş ülkeler arasına giren ilk ülkedir ve bir anlamda örnek teşkil etmektedir. Geleneksel oluşumları Avrupa’dan alınan modelleriyle yeniden inşa edilmesine rağmen geçmişten beri sürdürdüğü devlet geleneği tam bir sömürge olmasını engelleyecek kadar güçlüydü. Bu süreçte kilit nokta merkezi milli bir bürokratik sistemin yaratılmasıydı. Bu sistem on dokuzuncu yüzyıldan itibaren hükümet gücünün gerçek odak noktası oldu. Bunun sonucu olarak ordu kontrol edilemeyecek kadar büyüyerek özerklik kazanmış, bütün ülkeyi bir korkunç bir savaşa sürüklemişti. Sonuçta hukuk üstünlüğü ve hesap verilecek demokratik düzen milli çabalarla değil Birleşik Devletler ve diğer güçlerin dış müdahalesiyle kuruldu.</p>

<p>Tokugawa Şogunluğu (1608-1868) süresince, şogun resmiyette sadece imparatorun temsilcisi olarak görünse de gerçek siyasi gücü elinde bulunduruyordu. Ülke merkezi bir bürokrasiyle yönetilmiyordu. Otorite başkent Edo’daki (Tokyo) şogunun yönetiminde olan <i>bakufu</i> hükümeti ile daimyo adı verilen askeri asillerin yönetimindeki birkaç yüz adet bölge hükümeti <i>(han)</i> arasında paylaşılmıştı. Bu “bakuhan” sistemi bölgesel olarak gücün dağılmasından dolayı Avrupa’nın feodal sistemine benzetilmiştir. Her daimyo kendi kalesine ve emrinde samuraylara sahipti.</p>

<p>Fakat bu sisteme feodal demek yönetimdeki etkileyici istikrarı ve modern öncesi Japon devletinin toplumu yönetmedeki başarısını yok saymak anlamına gelir. Japonya modernleşmeden önceki döneminde Çin’den alınan kanunlar ve uygulamalar ile şekillenmiş bir hükümet geleneğine sahipti. Peter Duus’un dediği gibi “Dışarıya feodal görünse de Japonya birçok yönden örnek bir bürokratik devlettir... Hükümet makamları, arazi incelemelerinden neredeyse tam kapsamlı nüfus sayımlarına kadar akla gelecek her şeyin kayıtları ile dolup taşmıştır (At yetiştirmesiyle ünlü Nambu bölgesinde atların doğum ve ölüm kayıtları bile tutulmuştur).”<a id="dn531" href="../Text/dn.xhtml#d531">[531]</a>  Çin’de olduğu gibi Japon hükümeti 1868 sonrası ekonomik modernleşmesine başlamadan önce bile çoğu açıdan zaten modern bir hükümetti.</p>

<p>Ekonomik modernleşmeyi tetikleyen olay 1853’te Amerikan Komodor Matthew Perry’nin “kara gemilerini” ülkeye gelmesiydi. Samuel Huntington’a göre Japonya “savunmacı modernleşmenin” bir örneğini teşkil ediyordu. Perry ve diğer Batılı güçlerin talepleri doğrultusunda Japonya kendini dışarı açmaya ve yabancılara yerli pazarlarını açan bazı haksız ticaret antlaşmalarını imzalamaya zorlanmıştı. Bu tip kapitülasyonlar Tokugawa hükümetinin iktidarını sarstı ve isyanların çıkmasına yol açtı. Bu isyanlar sonucu 1868’de İmparator Meiji altında merkezi devletin yeniden inşa edilmesi üzerine restorasyonlar yapıldı. Bu restorasyonların çabucak yapılması için en büyük motivasyon kaynağı yakındaki Çin’in düştüğü duruma düşmemek olmuştu. Çin bu zamana gelindiğinde birçok sahil bölgesinin kontrolünü dış güçlere kaybetmişti. Haksız antlaşmaların yürürlükten kaldırılması ve sömürgeci güçlerin Japonya’yı kendilerine denk sayması hedefleri yirminci yüzyılın başlarında modernleşmeyi sürdüren en önemli isteklerdi. Prusya’da olduğu gibi algılanan askeri tehdit devletleşmeyi hızlandırmıştı.<a id="dn532" href="../Text/dn.xhtml#d532">[532]</a> </p>

<p>Japonya’nın siyasi kalkınması 1870’lerde hayret verici hızla gerçekleşti. Tüm bölge hükümetlerine 1871’de tek bir hamleyle son verildi. Orduları milli orduya katıldı. Elit samuray kesiminin devletten aldıkları maaşlar 1876’da kesildi ve Tokugawa sisteminde yalnızca kendilerinde bulunan silah taşıma ayrıcalıkları kaldırıldı, sembolik katana ve kılıçlarını kuşanmaları da yasaklandı. Zorunlu askerlik üzerine eskiden beri hor görülen köylülerden oluşan modern yeni bir ordu kuruldu. Bu değişimler 1877’de samurayların Satsuma Ayaklanması adı verilen isyanıyla sonuçlandı. İsyan yeni ordu sayesinde kısa sürede bastırıldı.<a id="dn533" href="../Text/dn.xhtml#d533">[533]</a> </p>

<p>Bu tarihi gelişmeleri Japonya’nın modernleşme isteğinin doğal sonuçları olarak kanıksanır. Fakat bu gelişmeler dünyanın geri kalanına kıyasla sıradışıdır. Avrupa’da feodal ayrıcalıkların kaldırılıp modern merkezi devletlerin yaratılması ülkeden ülkeye on altıncı yüzyıldan on dokuzuncu yüzyılın sonuna kadar sürmüş ve birçok şiddet olaylarına sebep olmuştur. Günümüzdeki gelişmekte olan ülkelerde bu hâlâ sağlanabilmiş değildir. Örneğin, Pakistan hâlâ feodal düzen benzeri toprak ağaları ile doludur ve bu ağalar güçlerini kaybedecek gibi değildir. Somali ve Libya içlerindeki silahlı gruplara çeki düzen verip milli bir ordu oluşturabilmiş değildir. Bu örneklere kıyasla Japonya’da modern bir devlete dönüşüm sadece on sene içerisinde gerçekleşmiştir.</p>

<p>Bunu sağlayan sebepler arasında Tokugawa Japonyası’nın fevkalade güçlü millet algısı en önemlisidir. Tarihinin başından beri hiç değişmeden aynı hanedanla yönetilen bir ada ülkesi olan Japonya yüksek derece etnik ve kültürel birliğe sahipti. Meiji oligarşisi içinde bulunan yöneticiler bu milli kimliği Şinto’ya verilen önemi artırarak ve imparatora tapmayı devletin resmi dini haline getirerek iyice güçlendirmiştir. Şinto siyasetle doğrudan iç içe bir dindi. İmparatoru merkez alan bu yeni merkezi devletin meşruiyetini sağlayan kaynaktı.<a id="dn534" href="../Text/dn.xhtml#d534">[534]</a>  Bu gelenekler yüzyıllardır vardı fakat 1868’den sonra üzerlerine daha çok vurgu yapılmaya başlanmıştı. Gelişmekte olan çoğu ülkenin aksine Meiji Restorasyonunun önderleri baştan bir millet yaratmak zorunda kalmamıştı. Onlara sadece yeni devleti inşa etmek düşüyordu.</p>

<p>Yeni sistemde politik güç aslında Japon İmparatoru’nun elinde değildi. Gerçek iktidar içinde Itõ Hirobumi, Yamagata Aritomo, Inoue Kaoru ve adı bilinmeyen birçok saray yetkililerinin bulunduğu küçük bir oligarşinin elindeydi. Bu konsey imparatorun isminin ardından gizlice ülkeyi yönetiyordu. Yaptıkları ilk faaliyetlerden biri kendi denetimlerinde Weber tarzı modern bir bürokratik düzenin yaratılmasını sağlamak oldu. Zamanla bu siyasetle daha iç içe olan grup ile bürokrasinin önemli kesimlerindeki kişiler arasında ayrım kalmamaya başladı. Eski bölge hükümetlerinden (han) memurlar yeni milli bürokrasinin temelini oluşturmuştu. 1868-1878 arasında bağımsızlıklarını kaybeden bölge hükümetleri merkezi Tokyo hükümetine bağlı bölgesel yönetim birimlerine dönüştürüldü.</p>

<p>Avrupa’da olduğu gibi bürokraside yükselmenin yolu eğitimden geçiyordu. Tokyo İmparatorluk Üniversitesi’nin (günümüzde sadece Tokyo Üniversitesi olarak bilinir) Hukuk Fakültesi, Maliye, Ticaret ve Sanayi bakanlıkları gibi konumlara gelmenin en iyi yolu olmuştu. 1937’ye gelindiğinde yüksek düzey bürokratların yüzde 73’ünden fazlası Tokyo Üniversitesi mezunuydu.<a id="dn535" href="../Text/dn.xhtml#d535">[535]</a>  Japon bürokrasisinin büyüyüşü hızı ve bünyesi bakımından etkileyicidir. 1900’den önce bölgelere atanan valilerin yüzde 97’sinin üniversite eğitimi yoktu. 1899’dan 1945’e bu oran yüzde 96’ya yükselmişti. Üstelik bu yetkililerin on dokuzuncu yüzyılın sonlarına doğru kurulan üniversitelerden aldıkları eğitim Batı tarzındaydı.<a id="dn536" href="../Text/dn.xhtml#d536">[536]</a>  Doğu Asya dışında devlete bu kadar hızlı şekilde altyapı sağlayacak insan yetiştirme örneğine rastlamak zordur.</p>

<p>Prusya bürokrasisinde olduğu gibi Japonya’da memurlar zorlu sınavlarla topluca alınıyordu. İltimas bulmak kolay değildi çünkü bir konuma yükselmeden gelmek neredeyse imkânsızdı. 1884’te kurumsallaştırılan memuriyet sistemi uzun süreli çalışmayı ödüllendirecek bir sosyal güvence sistemi ile güçlendirilmişti. 1887’de getirilen sınav sistemi 1893’te içtihat ve hukuka daha çok önem verecek şekilde zorlaştırıldı. 1899’da Chokunin Kamu Personeli Atama Kurumu <i>[Chokunin Civil Service Appointment Ordnance]</i> kamuda en üst konumlara atamayı yalnızca yüksek konumlarda hizmet vermiş olanlarla sınırladı.<a id="dn537" href="../Text/dn.xhtml#d537">[537]</a>  Bütün bunlar üzerine bir de bürokrat kadronun çoğunun Meiji Restorasyonuna önderlik yapmış eski Satsuma ve Chõshû bölge hükümetlerinden gelmiş olması devletin üst konumlarında yüksek bağlılık ve uyum görülmesine sebep oldu.<a id="dn538" href="../Text/dn.xhtml#d538">[538]</a> </p>

<p>Almanya’da olduğu gibi Japonya’da savaşla kurulmuş bir devletti. 1894-1895 arası Japonya Çin ile savaşmış Tayvan’ı ele geçirmişti. 1905’te Rusya’yı mağlup etmiş Çin’de kendine bir toprak parçası bulmuştu. 1910’da Kore’yi sömürgesi haline getirmişti. Prusya’da olduğu gibi orduda idari kadronun modernleştirilmesinin milletin geleceği için hayati önem taşıdığına karar verilmişti. Kara ve deniz ordularının bütçesi büyük oranda artırılmış, subaylarının Avrupa tarzı askeri teknik eğitim alması için yeni akademiler kurulmuştu. Devlet savaşta şehit düşenlere önem veriyordu. 1869’da sırf savaş şehitleri için Tokyo’da Yasukuni Tapınağı inşa edildi. Tokugawa rejiminde askeri etik sistemi olan buşidodan etkilenmiş bir oligarşi bulunuyordu. Bu etik sistemi gittikçe güçlenen askeri bürokraside modern organizasyon teknikleriyle birleştirilmiştir. Japon milliyetçiliği başından beri militarist bir karaktere sahipti. Bu gelenek günümüze kadar sürdürülmüştür. Birçok muhafazakâr siyasetçi hâlâ komşuları Kore ve Çin’e inat Yasukuni Tapınağı’nı düzenli olarak ziyaret etmektedir.<a id="dn539" href="../Text/dn.xhtml#d539">[539]</a> </p>

<h4 class=" sigil_not_in_toc">JAPONYA’DA HUKUKUN YAYILMASI</h4>

<p class="n">Rus-Japon Savaşı zamanına gelindiğinde Japonya’da Weber tarzı modern bir devlet yapısının varlığı kanıksanır olmuştu. Bu yüzden Japonya’nın asıl sorunu diğer gelişmekte ve kendi devletlerini oturtmaya çalışmakta olan ülkelerin çoğuna kıyasla bambaşkaydı. Japonya devletinin gücünü kısıtlayacak kurumlar oluşturmalıydı. Ekonomik gelişmeyi ve vatandaşların haklarını korumak için mülkiyet haklarının aşırı güçlü devlete karşı korunması gerekiyordu. Bu da hukuk üstünlüğünün sağlanması gerektiği anlamına geliyordu.</p>

<p>Çin’de olduğu gibi modern öncesi Japonya’da da hukuk üstünlüğünden çok iktidarın hukuka üstünlüğü sistemi yaygındı. Hukuk yönetimde bir araç olarak görülüyordu. Yani yalnızca tebaa için geçerliliğini vardı. Japonya’nın ilk yazılı kanunu 702 ve 718’de Taiho Ritsuryõ ve Yoro Ritsuryõ adı altında Çin’den alınmıştı. Çin’de olduğu gibi erken dönem Japon kanunları sözleşme, mülkiyet, tazminat gibi konuları içeren hususi kanunlardan ziyade ceza kanunlarıyla doluydu. Avrupa, Hindistan ve Orta Doğu’nun aksine Çin ve Japonya’da kanun, kendi içinde yargıçları ve yorumcuları bulunan bir hiyerarşiye sahip bağımsız bir dini otorite tarafından üretilmemişti. Ülke genelinde de bölgesel yönetimde de kanun sadece hükümetin kullandığı bir araç olarak görülüyordu. Meiji Restorasyonu döneminde geleneksel Japon ceza kanunları ve idari kanunlar tüm ülkeye hitap edecek şekilde yeniden yazılmış, resmiyet kazandırılmıştı. Taşraya bile devletin eli uzanıyordu. Buna kanıt olarak ülke sınırları içinde yaşayan her vatandaşın kaydının tutulmuş olması gösterilebilir.<a id="dn540" href="../Text/dn.xhtml#d540">[540]</a> </p>

<p>Modernleşme çalışmalarının bir parçası olarak Japon hükümeti Batılı hukuk alimlerini ülkesine davet etmiş, Batı’da hukuk eğitimi almaları için öğrencilerini ve memurlarını yurtdışına yollamıştır. Geleneksel Japon kanunlarının özellikle ekonomi ile ilgili konularda yetersiz kalması dışarıdan birçok kanunun alınmasını gerektirdi. Japonların karşılaştığı sorun çok büyüktü. Japoncada Fransızcadaki <i>droit, </i>Almancadaki Recht, İngilizcedeki <i>right</i> teriminin hiçbir karşılığı yoktu. Amerika ve Avrupa’da temel bir gerçek olarak kabul edilen kişinin toplumdan ayrı hususi haklara sahip olması ve devletin bu hakları koruma sorumluluğu olduğu fikri Japonya’da yoktu. Amerikan Bağımsızlık Bildirgesi’nde geçen kişinin doğal haklara sahip olması fikrinin Meiji anayasası oluşturulurken alınıp alınmaması gerektiği tartışılmış fakat bu fikir reddedilmişti.<a id="dn541" href="../Text/dn.xhtml#d541">[541]</a> </p>

<p>Bu gelenek göz önüne alındığında Japonya’nın İngiliz tarzı Ortak Hukuk sistemi yerine Fransız ve Alman tarzı bir medeni kanun sistemini tercih etmesine şaşırmamak gerekir. Her mahkemenin farklı kanunlar yaratabildiği İngiliz sistemini Japon bürokrasi geleneğine uyarlamak mümkün değildi. Büyük oranla dışarıdan alınan Medeni Kanun 1907’de tamamlandı. Geleneksel Japon kanunları aile meseleleriyle ilgili konular için korunmuştu. Samuray sınıfından çıkan ie (ev ahalisi) ile ilgili bu kanunlar bütün toplumu kapsayacak şekilde uyarlanmıştı.<a id="dn542" href="../Text/dn.xhtml#d542">[542]</a> </p>

<p>Medeni Kanununu dışarıdan alarak Japonya bir nevi modern hukuk üstünlüğü sistemini yerine getirmeyi başarmıştı. Tam kanun üstünlüğü için ise kanunların yalnızca tebaaya değil imparatora bile hükmetmesi gerekmekteydi. Modern siyasette bu, anayasada hükümdarın ve dolayısıyla hükümetin gücünün kaynağının ve sınırlarının açıkça belirtilmesiyle sağlanır. Japon hükümeti de bunu 1889’da Meiji Anayasası’nı yürürlüğe sokarak sağlamış oldu. Bu anayasa İkinci Dünya Savaşı sonrası Amerika tarafından hazırlanan 1947 anayasası gelene dek yürürlükte kalmıştır.</p>

<p>Meiji Anayasası gizlice ve sadece beş kişi tarafından hazırlanmıştı. Bu beş kişiden biri Alman anayasa uzmanı Carl Friedrich Hermann Rösler’di. Bu anayasanın yazılması Meiji oligarşisinin güçlü üyelerinden olan Itõ Hirobumi’nin Avrupa anayasalarını çalışmak üzere çıktığı on üç aylık Avrupa gezisi sonucu gerçekleşti. Çalışmalarına bu kadar uzun süre verilmesi kanun hükmünün Japonya’nın geleceği için ne kadar önemli görüldüğünün kanıtıdır. (Itõ daha sonra Kore’de temsilci general olarak görev yapmış, 1909’da bir Kore milliyetçisi tarafından suikasta uğramıştır.)</p>

<p>Meiji Anayasası İngiliz parlamenter sistemi yerine Alman İmparatorluğunun daha muhafazakâr Bismarck sistemini seçmişti.<a id="dn543" href="../Text/dn.xhtml#d543">[543]</a>  Egemenliğin kaynağını halkta değil imparatorda buluyordu. Bu da imparatorun altında bulunan her kurumun gücünü imparatordan aldığı anlamına geliyordu. İmparator istediği atamaları yapabilir, savaş veya barış ilan edebilir  ve ordunun üzerindeki mutlak kontrolünü istediği şekilde kullanabilirdi. Anayasa, Lordlar Kamarası üyeliğinin babadan oğula geçmesi güvencesini veriyordu ve Ulusal Parlamento’ya seçilenlerse toplam nüfusun yüzde 1’ine tekabül etmeyen özel bir kesimden geliyordu. Parlamento’nun bütçe üzerinde yetkisi sınırlı olarak vardı. Bütçeyi kontrol edebiliyordu fakat istediği gibi düşürme yetkisine sahip değildi. Hükümetin teklif ettiği bütçe planı karşılanamazsa bir önceki senenin bütçesi yeniden yürürlüğe giriyordu. Anayasa vatandaşlara birçok hak tanıyordu fakat bu hakların hepsi barış ve nizamın sağlanması gereksinimi gözetilerek yok sayılabiliyordu. Bu haklar doğal ya da tanrıdan gelmiş haklar olarak değil imparatorun bir lütfu olarak görülüyordu.<a id="dn544" href="../Text/dn.xhtml#d544">[544]</a> </p>

<p>Meiji Anayasası’nın iyi veya kötü olduğu yorumu kişiden kişiye değişir. Günümüzde birçok kişi Japonya’nın 1930’larda militarizmin esiri oluşunun sebebi olarak Meiji Anayasası’nın demokrasiden ayrılmasını, otoriter düzene temel hazırlamasını göstermektedir. Fakat, George Akita’ya göre bu yanlış bir bakış açısıdır. Japonya Meiji Anayasası ile imparatorun gücü üzerinde hiçbir resmi engelin olmadığı bir dönemden bu gücün bir nevi düzenlendiği ve sınırlandığı bir döneme geçmişti. Bakanları imparator atıyor olsa da imparatorun tüm emirlerinin yürürlüğe girmesi için sorumlu bakanın imzasına ihtiyacı vardı. İdari güç İngiliz tarzı bir özel meclis içinde bölüştürülmüştü. Bu meclis başta genro adı verilen yaşlı devlet adamlarıyla doluyken 1910-1920’lerde başbakan ve kabinesini de içine dahil etmiştir. Üstelik seçilen parlamentonun bütçe artışlarını veto etme yetkisi hükümete karşı elinde tuttuğu büyük bir kozdu. Bu yetkinin ne kadar güçlü olduğu harcamaların sürekli arttığı ilk meclis döneminde görülmüştü. Alman hukuk devletinde de olduğu gibi egemenliğin resmi olarak imparatordan kaynak bulması otoritenin rastgele vurdum duymaz bir tavır takınmasına sebep olmamıştır. Çünkü iktidar hukuk ve bürokrasiye uyarak yönetme sözünü tutmuştur.<a id="dn545" href="../Text/dn.xhtml#d545">[545]</a> </p>

<p>Tabi Meiji ya da Bismarck anayasası gibi yarı otoriter sistemler yerine tamamıyla demokratik ve bireylerin haklarını koruyan bir sistem çok daha iyi olurdu. Kısıtlı kesimlerin eline çok fazla güç veren siyasi sistemler ekonomide de siyasette de yozlaşmaya açıktır. Gerçek hukuk üstünlüğü kanunun devlete ve devletin ardındaki elit kesime hükmetmesiyle olur. Anayasa’nın uygulanmasını sağlayacak bir üçüncü şahıs olmadığından sağlamlığı başlı çıkar gruplarının kendileri için anayasayı devam ettirmesiyle sağlanır. Bu sebeple sorulması gereken soru şudur: Japonya’da imparatorun gücünün kısıtlanmasını isteyen sivil ve siyasi failler kimlerdi? Japon oligarşisi neden istediği her şeyi yapabilmek yerine gücünün kısıtlanmasını kabul etti?</p>

<p>Bu bakımdan 1889’da Japonya’da kabul edilen kanlar 1689’da İngiltere’de kabul edilen kanunlardan çok farklıydı. Çünkü Japonya’da elitler arasında bile karşıt çıkar grupları yoktu. En güçlü ve tehlikeli sınıf Meiji Restorasyonu sırasında en çok kaybedenler olan eski samuraylardı. Kılıç taşımaları yasaklanan samurayların kendilerine has saç stillerini bile kaybetmiş, Batı tarzı kısa saç kesimine zorlanmışlardı. Çoğu ticaret ve tarım gibi sıradan işlerle uğraşmak, aksi takdirde de fakirlik içinde yaşamak zorunda bırakılmıştı. Eski samuraylar restorasyondan sonra birçok isyan çıkarmış fakat 1877’de Satsuma Ayaklanmasında ordu tarafından mağlup edildikten sonra siyaset arenasından kaybolmuşlardır. Restorasyondan kötü etkilenen diğer bir grupta köylülerdi. Meiji reformlarının getirdiği yeni toprak vergisi ve zorunlu askerlik onları kötü vurmuştu. 1870’lerde bu konuda bazı gösteriler düzenlenmişti fakat bu hareket bütün ülkeyi kapsayacak şekilde organize olamadı. Ve son olarak Batı’nın demokrasi ve özgürlük fikirlerini benimsemiş orta sınıf liberaller vardı. Bu grup Halkın Hakları Hareketini başlattı ve bir Jiyûtõ (Liberal Parti) kurdu. Gösteriler düzenlediler ve isteklerini duyurma çalıştılar fakat Meiji iktidarı tarafından baskıya uğradılar. Bu baskıya rağmen bazıları silahlı direnişe ve suikastlara başvurdu. 1871’de imparatorun kısa süre içinde bir anayasa hazırlanacağını duyurmasıyla Halkın Hakları Hareketine eskisi kadar gerek kalmamıştı.<a id="dn546" href="../Text/dn.xhtml#d546">[546]</a> </p>

<p>Sonuç olarak Japon anayasasını ortaya çıkaran şey İngiliz anayasasında olduğu gibi iki yerleşik grubun uzun vadeli çekişmesi ve sonuçta gücü paylaşmaya karar vermesi değildi. Fransız Devrimi’nde olduğu gibi orta ve alt sınıfların bir araya gelerek kralı zorlaması da değildi. Japonlar Batı’ya denk bir güç olarak tanınmak için bir anayasanın şart olduğuna kendileri karar kılmıştı. Görünürde bütün gözlemciler yeni bir anayasanın hazırlanın yürürlüğe konmasının tavandan-taban bir hareket olduğunu ve Itõ Hirobumi gibi tepedeki bir güce sahip kişilerce uygulanabileceğinde hemfikirdir. Oligarşinin yetkisi Halkın Hakları Hareketi tarafından zorlanabilirdi, ancak oligarşi her daim siyasi süreçlerin kontrolünü elinde tutmuştur. Japonya’da Arap Baharının bir muadili yoktur.<a id="dn547" href="../Text/dn.xhtml#d547">[547]</a> </p>

<p>Japonya’nın nihayetinde bir anayasa yapmasına yönelten saik ülkedeki sosyal bir gruptan değil, yabancı örneklerden gelmiştir. Hiçbir Batılı güç Japonya’yı anayasa yapması için zorlamamıştır. Japonlar, Batılılarla eşit haklara sahip büyük bir güç olarak tanınmaları için bir anayasa hazırlamayı kendilerine bir gereklilik olarak görmüşlerdir. Şu kıyasa başvurmuşlardır: “Bütün modern devletlerin anayasaları vardı, Japonya modern bir devlet olmak istiyorsa bir anayasaya sahip olmalıydı.” Bu değişiklikler için o zamanda görülen ilk gerekçe haksız ticaret antlaşmalarından kurtulmaktı ve bu hedefe 1899’a gelindiğinde ulaşılmıştı. Bu istek ekonomik çıkarlardan çok Japonya’nın kendinin Batılı güçlerin gözünde modern bir toplum olarak görünmek istemesinden geçiyordu.<a id="dn548" href="../Text/dn.xhtml#d548">[548]</a> </p>

<h4 class=" sigil_not_in_toc">BÜROKRATİK ÖZERKLİK KONTROLDEN ÇIKIYOR</h4>

<p class="n">Almanya’da olduğu gibi, Meiji Restorasyonu ile Japonya’da yaratılan modern Weber tarzı bürokrasi o kadar özerkliğe sahip oldu ki ülkeyi felakete sürükleyen şey oldu. Japonya’nın 1930’larda sağa yönelmesinin temeli herhangi bir sosyal değişiklikten çok bu gelişmede aranabilir.</p>

<p>Japonya’nın “faşizme” dönüşünü toplumsal açıdan açıklama çabalarından en bilinenlerinden biri Barrington Moore’dan gelmiştir. Moore’a göre modernleşmeye giden üç farklı yol vardır ve köylüler bunların her birinde kritik rol oynamıştır. İlk yol İngiltere ve kuzey Amerika devletlerinde görülen demokratik yoldur. Bu sistemde ya İngiltere’de olduğu gibi feodal tarımcılık yerini ticari tarımcılığa vermiş ya da Kuzey Amerika’da olduğu gibi aile tarımcılığının yaygınlığından dolayı zaten hiç olmamıştır. İkinci yolda Komünist Rusya ve Çin’de olduğu gibi bir köylü devrimi ile modernleşilir. Üçüncü yolda faşist yoldur. Bu yolda baskıcı bir tarım sistemi otoriter bir devlet yönetiminin kurulmasına yol açar ve zamanla bu devlet kurucularının kontrolünden çıkar.<a id="dn549" href="../Text/dn.xhtml#d549">[549]</a> </p>

<p>Moore’un neden Japonya’da, Çin ve Rusya’da olduğu gibi bir köylü devrimi olmadığına dair açıklaması şöyledir: Meiji Restorasyonundan önceki Tokugawa vergi sistemi tarımda üretim artışını teşvik edici bir sistemdi. Köylüler gittikçe zenginleşiyordu. Dahası vergilerin topluca verilmesi ve vergi toplamada hükümetin ayrımcı davranmaması köylü-toplum arasında dayanışma ve refah artışına sebep oldu. Bu sistem Çin’deki sistemin tam tersiydi. Çin’de vergi toplama işini devlet özelleştirmişti. Bu sistemin yozlaşması köylülerin canını yakıyordu. Dahası aile merkezli bireysellik kültürünün yaygınlığı köylüler arasında güvensizlik ortamı olmasına sebep oluyordu.<a id="dn550" href="../Text/dn.xhtml#d550">[550]</a>  Meiji Japonya’sına kıyasla Qing Çini’nde köylülerin durumu daha kötüydü. Daha sonra Çin Komünist Partisi köylülerin bu öfkesini kullanacaktı. Japonya’da Meiji Restorasyonundan önce de sonra da tarımın gittikçe ticarileşmesine karşı köylü ayaklanmaları gerçekleşmişti fakat bu protestolar hiçbir zaman bütün ülkeyi kapsayacak kadar büyümedi.<a id="dn551" href="../Text/dn.xhtml#d551">[551]</a> </p>

<p>Moore’un taşradaki durumu 1930’larda militarist hükümetlerin yükselişine bağlaması ise herkesin katıldığı bir görüş değildir. Moore, Japonya ve Prusya arasında paraleller çizer. Prusya on altıncı yüzyıldan sonra ordunun desteği ile gitgide baskıcı bir tarım sistemine geçmişti. Subaylar zaten bütün işleri köylülere zulüm etmekten geçen aristokrat toprak ağaları arasından seçiliyordu. Fakat Japonya’da on dokuzuncu yüzyıla gelindiğinde feodal toprak ağalığı sistemi daha serbest ve ticarete dayalı bir tarım sistemi ile değiştiriliyordu. Yine de 1940’larda Amerika tarafından getirilen toprak reformuna kadar hâlâ bazı toprak ağaları varlıklarını sürdürmeyi başarmıştı. Bu toprak ağaları Japonya’nın muhafazakâr koalisyonunun temelini oluşturuyordu. Fakat bu koalisyon Almanya’daki aristokratların Birinci Dünya Savaşı öncesi olduğu kadar ya da Arjantin’de 1930 darbesi zamanı büyük toprak sahiplerinin olduğu kadar önemli olamamıştır. Üstelik yükselen militarist devletin faaliyetleri onlara karşı çalışmıştır.<a id="dn552" href="../Text/dn.xhtml#d552.">[552]</a> </p>

<p>Japonya bu kadar otonom bir orduya sahip olmasaydı belki İngiliz tarzı bir demokrasiye dönüşebilirdi. Birinci Dünya Savaşı’na katılmayan Japonya bu dönemde ekonomide hızlı bir kalkınma yaşamıştır. Bu kalkınma sayesinde şehirli orta sınıf büyümüş, yüksek eğitim alanların sayısı artmıştır. Bu hızlı kalkınma devri 1920’de Avrupalı devletlerin Asya pazarına geri dönmesiyle son bulmuştur. Gelen uzun süreli durgunluk dönemi sendikaların ve işçiler arasında huzursuzluğun artışına sahne olmuştur. Bazı Marksist ve solcu gruplar yükselişe geçmiş buna karşılık sanayide kapitalizm <i>zaibatsu</i> olarak bilinen dev sanayi holdingleri ile yerine oturmuştur. Bu gelişmelerin hiçbiri demokrasiye engel değildi. Tüm bunlar aynı zamanda Britanya, Fransa ve Amerika’da da oluyordu. Ortaya çıkan yeni gruplar partileşebilse ve parlamentoda kayda değer bir güç teşkil edebilselerdi 1930’larda demokrasi yerine oturabilirdi.<a id="dn553" href="../Text/dn.xhtml#d553">[553]</a> </p>

<p>Bunu engelleyen şey Japon ordusunun aldığı kararlardı. Ordunun sözü sadece Japonya’da değil Japonya’nın kontrol ettiği diğer tüm topraklarda da geçiyordu. Japon otoriterliği Tokyo’da ya da Japonya’nın taşrasında değil Mançurya’da doğmuştu. 1930 Washington Denizcilik Konferansı’nda Britanya ve Birleşik Devletleri’ne verilen imtiyazlardan dolayı deniz kuvvetlerinin canı sıkkındı. Ordu, Mançurya’da bir devlet içinde devlet kurmak istiyordu. Kwantung Ordusu’nun düşük rütbeli subayları diktatör Chang Tso-lin’e suikast düzenledi. 1931’in Eylül’ünde gerçekleşen bu Mançurya Olayı ile güney Mançurya’nın çoğu Japon kontrolüne geçmişti. Tokyo’daki sivil hükümet bir fikir birliğine ulaşamamıştı ve bu konuda uygun bir karşılık verememişti. Bir fikir birliğine varılmış olsa da zaten Meiji Anayasası’na göre sivil hükümetin ordu üzerinde doğrudan kontrol yetkisi yoktu. Birinci Dünya Savaşı öncesinin Almanya’sı örneğinden daha kötü bir şekilde, imparator orduların baş kumandanı olmak yerine kahyası olma konumuna düşmüştü. Bundan sonra gelen dönemde ordu ve aşırı sağcılar imparator için çalıştıklarını iddia ederek sivil siyasetçilere suikast düzenlemeye başladı. Suikasta uğrayanlar arasında 1930’da Başbakan Hamaguchi ve 1930’da Başbakan Inukai de vardı. Daha radikal subaylar 1936’da darbe düzenlemeye kalktı fakat başarılı olamadı. Yine de bu sivil hükümetin gözünü korkutmaya yetmişti. Bu sebeple hükümet Kwantung Ordusu’nun 1937’de Marco Polo Köprüsü olayı olarak bilinen ve Çin’in tamamıyla işgaline başlanmasıyla sonuçlanan planını durduramamıştı.<a id="dn554" href="../Text/dn.xhtml#d554">[554]</a> </p>

<p>Alman ve İtalyan faşizminin aksine Japon militarizmi bir partiye bağlı bir hareket değildi. Ordunun özellikle sağcı siviller içinde bazı destekçileri olsa da güçlü bir sivil desteğini kendilerine temel olarak görmüyorlardı. Onu yaratan şey Mançurya Olayının arkasındaki Ishıwara Kanji gibi genç subaylardı. Ishıwara Kanji yakın zaman büyük güçler arasında bir “topyekûn savaş” olacağını öngörüyordu. Japon ordusu kendi içinde antikapitalist ve milliyetçi bir ideoloji üretmişti. Eskiden varolduğu varsayılan güzel köylü günlere özlem duyuluyor, sanayileşip bencilleşmiş, materyalizmin kölesi olmuş topluma karşı büyük nefret duyuluyordu. Ama gerçekte o eski günler herkesin mutlu şekilde köyünde yaşadığı günlerden çok, askeri aristokrasinin her şeyi baskısı altında tuttuğu zamanlardı. Ordu içindeki bürokratik özerkliğin bu kadar güçlü olmasının bir sebebi de “yerel komutanların olağanüstü durumlarda komuta merkezinden emir almadan hareket edebilme hakkı” olması geleneğiydi.<a id="dn555" href="../Text/dn.xhtml#d555">[555]</a>  1930’larda bu geleneklerin neredeyse kanun kadar geçerliliği vardı.</p>

<h4 class=" sigil_not_in_toc">HUKUK VE DEMOKRASİ</h4>

<p class="n">Japonya’ya hakiki hukuk üstünlüğü Pasifik Cephesinde yenilgiye uğraması ve bunun sonucu olarak Amerika’nın yazdığı 1947 anayasasını kabul etmesi ile gelmiştir. Bu anayasa değiştirilmeden günümüze kadar geçerli kalmıştır. Bu sonuca giden bazı önemli adımlar vardı. Bunlardan biri 16 Ağustos 1945’te imparator tarafından Japonya’nın Potsdam Bildirgesi’ni kabul ederek koşulsuz teslim olduğunu halka duyurmasıydı. Diğer biri de 1 Ocak 1946’da imparatorun fermanıyla ilahlığından vazgeçmesi oldu.<a id="dn556" href="../Text/dn.xhtml#d556">[556]</a>  Yenilgiye uğrayan Japon hükümeti Meiji Anayasası’na bazı değişiklikler yapmayı planlıyordu. Bu planları basına sızınca Müttefik Kuvvetler Baş Kumandanı General Douglas MacArthur, Şubat 1946’da bambaşka bir anayasa hazırlanmasını emretti.</p>

<p>Amerika’nın hazırladığı taslak birçok kritik değişiklik içeriyordu. Egemenliğin kaynağı artık imparator değil Japon halkıydı. Soyluluk sistemine son verildi. Meiji Anayasası’nda olduğu gibi çok ayrıntıya girmeden bazı temel insan haklarına yer verildi. Son olarak anayasanın meşhur 9. Maddesi ile Japonya savaş açma ve bir orduya sahip olma hakkından feragat etti. Bu anayasa yeni seçilen parlamentoda tartışıldıktan sonra 3 Mayıs 1947’de kabul edildi.<a id="dn557" href="../Text/dn.xhtml#d557">[557]</a> </p>

<p>Günümüzde eski Tokyo valisi Ishihara Shintaro gibi Japon milliyetçileri 9. Madde’yi eleştirmekte, kaldırılması ve Japonya’nın kendini savunabilmesi için ordu kurabilmesi hakkını geri alması gerektiğini savunmaktadır. Bu konuları geçmeden önce hatırlanması gereken önemli bir nokta vardır. Amerika 1945’ten sonra Japonya’da birçok yasa çıkarmaya çalışmıştır. Bunlardan bazıları kalıcı olmuş bazıları başarısız olmuştur. Anayasanın ruhu denebilecek demokratik sistem dışında kalıcı olan değişiklikler tarım alanlarını çiftçilere arasında paylaştıran toprak reformu ile hukuk ve siyasette kadın haklarının artırılmasıdır. Bu sebeple birçok Japon, özellikle kadınlar, zorla kabul ettirilen bu değişikliklerden memnun olmuştu. Kadın haklarına bu kadar önem verilmesini anayasayı hazırlayan komitedeki Beate Sirota’nın çabaları sağlamıştır.<a id="dn558" href="../Text/dn.xhtml#d558">[558]</a>  Japon sistemi çıkmaza girmişti. Var olan kişilerle bu büyük değişikliklerin kendiliğinden gerçekleşmesi imkânsızdı. Amerika’nın yaptığı Japonlara asla istemedikleri korkunç bir sistemi zorla kabul ettirmekten çok, onların içinde bulunduğu çıkmazdan kurtulup ilerlemesini sağlamaktı.</p>

<p>Diğer yandan Amerika istediği bazı değişikliklerin gerçekleşmesini sağlayamamıştı. Bunlardan biri savaşa ekonomik desteği veren şey olduğuna inanılan <i>zaibatsu</i> adlı sanayi devlerinin parçalanmasıydı. Resmiyette <i>zaibatsu</i> ortadan kaldırılmıştı fakat bu şirketler gayriresmi <i>keiretsu</i> olarak bilinerek varlıklarını sürdürmeye devam etti. Sumitomo, Mitsui ve Mitsubishi gibi ünlü markalarında dahil olduğu bu dev şirketler Japonya’nın daha sonra yaşayacağı ekonomik mucizenin temelini oluşturmuştur.<a id="dn559" href="../Text/dn.xhtml#d559">[559]</a> </p>

<p>Dahası hem dışarıdan Japonların kendi koyduğu kanunlar, hem Amerika’nın zorla kabul ettirdiği kanunlar Japonya’da Avrupa ve Amerika’da olduğundan farklı bir şekilde düzenlenmişti. Japonya ve diğer Asya ülkeleri hep Amerika’ya kıyasla daha az kanunlara bağlı olmuştur. Savaş sonrası otuz yılda kişi başına düşen avukat ve dava sayısı düşüş göstermiştir. Japonlar Batılılara kıyasla anlaşmazlıklarını daha çok mahkeme dışı gayriresmi yollarla çözmeyi tercih eder.<a id="dn560" href="../Text/dn.xhtml#d560">[560]</a> </p>

<p>Amerika’nın başarısız olduğu son alan Japon bürokrasisinin özerkliğini azaltıp daha çok demokratik kontrol altına alınmasını sağlamada oldu. Almanya’da olduğu gibi işgalci Müttefik Kuvvetler savaş suçlusu aşırı milletçilerin bürokrasisi olarak gördükleri sistemi ortadan kaldırmak istemişti. Ama yaklaşan soğuk savaş atmosferinde Japonya’da kararlılık ortamının oluşturulması daha öncelikli bir hedef haline gelmişti. Çoğu makamda savaş sırasında görev yapan bakanlar görevinden alınmış fakat onların yerine terfi edilecek eski bürokrasi geleneğini hâlâ içlerinde yaşatan genç bürokratlara dokunulmamıştı. Yani, yeni demokratik anayasaya rağmen bürokratik düzen Japon siyasetinin merkezinde olmaya devam etti. Uzun yıllarca iktidarda kalan Liberal Demokratik Parti (LDP) harcama kararlarını kontrolünde tuttu, kendine yakın bulduklarını kayırdı fakat o bile bürokratik düzeni tamamen ele geçirip kendi insanlarıyla doldurmayı başaramadı. Tersine, bürokrasi emekli (Japoncada <i>amakudari,</i> “cennetten inmek”) olduktan sonra siyasette önemli pozisyonlara gelen sayısız siyasetçi üretti. Bu siyasetçiler geldikleri konumları kullanarak LDP ile hükümetin birbirlerini desteklemesini sağladı. Bürokrasi gelecek iki nesil boyunca Japon siyasetini ayakta tutan taburenin üç ayağından birini oluşturuyordu. Diğer iki ayak ticaret sektörü ve Liberal Demokrat Parti idi.</p>

<p>Geriye dönüp bakıldığında bürokrasinin çoğunlukla Uluslararası Ticaret ve Sanayi Bakanlığı (şimdiki adıyla Ekonomi, Ticaret ve Sanayi Bakanlığı, <i>Ministry of Economy, Trade and Industry, MITI)</i> etrafında toplanmış olması ülkenin savaş sonrası ekonomik mucizesinin temelini oluşturmuştu denebilir. Hatta bu mucizeyi sağlayan şeyin bürokrasinin savaş dönemi yaptığı planlar olduğu da iddia edilebilir. Bu planlamanın ilk olarak ortaya çıktığı yer Mançurya’daki Kwantung Ordusu’na mensup birkaç subayın oluşturduğu küçük bir komiteydi. Bu komite bulundukları bölge için merkezi bir ekonomik sistemin planlarını yapıyordu. Bu sistem 1941’de Japonya’ya getirildi ve savaş zamanı kaynakların dağıtımında kullanılan örnek oldu.<a id="dn561" href="../Text/dn.xhtml#d561">[561]</a>  Yani 1970 ve 80’lerde ticaret müzakereleri düzenleyen Amerika, babaları Pasifik Cephesinde savaşmış bürokratlarla görüşüyordu.</p>

<p>Japon bürokrasisinin siyasi arenada önemi yüksek olsa da savaş sonrası hiçbir zaman Çin’de olduğu gibi merkezi hale getirilememişti. Güç birkaç fail arasında bölünmüştü. Bu faillerin her biri herhangi bir karar almadan kendi içinde fikir birliğine ulaşmak zorundaydı. Daha yakın zamanlarda bu gerçek, gerek nükleer enerjide olsun gerek tarım kredilerinde olsun zor kararların alınmasının ertelenmesine sebep oldu. Dahası bu bürokratik sistemin çöküşe geçtiğine dair izler de görülmektedir. 2007’de son verilen <i>amakudari</i> sistemi ile partilerin kendi destekçilerini kritik konumlara yerleştirme çabaları azalmıştır.</p>

<h4 class=" sigil_not_in_toc">JAPONYA’NIN KAYIP EGEMENLİĞİ</h4>

<p class="n">On dokuzuncu yüzyılın ortalarından beri Japonya’nın siyasi gelişmesinde gösterdiği gelişmeler küçük değişikliklerle diğer Doğu Asya toplumlarında da görülmüştür.</p>

<p>Batı ile karşılaşmadan önce Japonya’da zaten Weber tarzı bir bürokrasinin özelliklerine sahip, devlet-toplum dengesinin devlet lehine olduğu güçlü bir devlet vardı. Çiftçiler, tacirler ve askerler gibi farklı sosyal gruplar vardı fakat Avrupa’nın bağımsız şehirlerinde olduğu gibi bu gruplar kiliseler veya localar gibi kurumlar altında bir araya gelip topluca hareket edebilecek organizasyona sahip değildi. Bu sebeple sivil toplumun devletin gücünü hak ve hukuk ile kısıtlaması çok daha zordu.</p>

<p>Japon sivil toplumu ülke demokrasiye geçince çevreciler, milliyetçiler, feministler, çeşitli dini gruplar ve medyanın katılımı ile kat kat genişlemiştir. Fakat diğer sanayileşmiş demokrasilere kıyasla Japonya’da sivil toplumun siyasi değişiklikler yapma gücü daha zayıftır. Japon Demokrat Partisi’nin yükselişi ve 2009’da iktidarı ele geçirmesi daha güçlü bir muhalif kültürün yükselişinin bir işareti olarak görülebilir. Fakat başa geldikten sonra gerçekleşen 2011 Tohoku depremi ve Fukushima nükleer santrali gibi felaketlere iyi bir şekilde üstesinden gelememesi bu değişimin uzun vadeli olma ihtimaline şüphe düşürmektedir.</p>

<p>Yerel sivil toplumun boşluğunu dolduran şey dış güçlerin baskısı oldu. Meiji oligarşisi güçlerinin kısıtlanmasını bunu isteyen bir toplumsal hareket olduğu için değil, Batı devletlerinin kendilerini muhatap alması için bir gerekçe olduğunu gördükleri için kabul etmişti. 1947 anayasası ülkeye zorla kabul ettirilmişti. Neredeyse yetmiş yıldır sağlamlığını korumasının tek sebebi Japonya’nın uluslararası sistemdeki konumudur. 9. Madde ve 1951 Amerikan-Japon Güvenlik Antlaşması ile Japonya dış ülkelere karşı kendi güvenliğini sağlama sorumluluğunu Amerika’nın eline vermişti. Amerika, Japonyayı Kuzey Kore ve Çin gibi ülkelerin tehditlerinden koruduğu sürece 1947 anayasası sağlamlığını korumaya devam edecektir. (İkinci Dünya Savaşı’nda mağlup düşen ikinci devlet olan Almanya’da aynı şeyi yapmış, egemenliğini sağlama görevini NATO ve Avrupa Birliğine devretmiştir.) Milliyetçi Başbakan Shinzo Abe 2012’de iktidara döndüğünde 9. Madde üzerinde düzenlemeye gitme niyeti olduğunu söylemişti. Böylelikle Japonya’yı diğer bağımsız devletlerin bulunduğu konuma döndürmeyi umuyordu. Eğer bu gerçekleşirse savaş sonrası alınan kararların çoğu da değişmek zorunda kalabilir.</p>

<p>Japonya’nın yapıp da diğer Asya ülkelerinin takip ettiği bir diğer konu da otoriter liderlerinin ahlâki yapılarıydı. Bu ahlâki yapıyı oluşturan şey Japonya’nın Konfüçyüsçü gelenekleriydi. George Akita’nın dediği gibi Meiji liderleri</p>

<div class="arayazi">Her şeyden önce hayırsever bir elit sınıfın gerekliliğine inandılar. Bu inanç yetenek bazlı doğal bir hiyerarşinin var olduğu inancından doğuyordu... Tüm iyi Konfüçyüsçüler gibi Meiji liderleri de aydın ile despot arasında ince bir çizgi olduğunun farkındaydı... Eğer yönetici ve yönetilen herkesin iyiliği için çalışırsa toplum eğitilip öğretilebilir, hükümette yer alabilecek seviyeye getirilebilirdi.<a id="dn562" href="../Text/dn.xhtml#d562">[562]</a> </div>

<p>Meiji oligarşisi ve 1950’lerde Japonya’yı yöneten eski bürokratlardan Kishi Nobusuke ya da savaş sonrası günlerde MITI’ın başında olan Sahashi Shigeru gibi siyasetçiler kibirliydi. Sıradan vatandaşların hak sahibi olması, onların güç elde edebilmesi fikri onlara ters geliyordu. Ama dünyanın geri kalan yerlerindeki otoriter liderlere kıyasla kendilerinden yüksek bir toplum yararına çalışma idealine sahiplerdi. Meiji oligarkları kendi çıkarlarını o kadar arka planda tutardı ki bugünlerde Japon tarihi üzerine çalışma yapmayan biri isimlerini bile bilmez. Tarihte eşine rastlanmamış bir şekilde bir yandan geleneklerine bağlılığı sürdürmüş diğer yandan ülkeyi sürekli yeni gelişmelere ve kalkınmayı sürdürmüşlerdir.</p>

<p>Tabi ki bu Konfüçyüsçü geleneğin kaynağı bir sonraki konumuz olan Çin’dir.</p>
</body>
</html>