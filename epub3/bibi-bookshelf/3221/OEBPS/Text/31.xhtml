<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<h1>31</h1>
<h3 id="sigil_toc_id_32">SİYASİ ÇÜRÜME</h3>
<div class="b">Amerikan Orman Hizmetlerinin görevi nasıl orman yangınlarına karşı savaşta merkezi konuma gelmişti; bilimsel idarecilikteki başarısızlık; Orman Hizmetlerinin çelişen emirler yüzünden özerkliğini nasıl kaybettiği; siyasi çürüme nedir ve siyasi çürümenin iki kaynağı</div>

<p class="n">Bernard Fernow ve Gifford Pinchot öncülüğünde İlerlemeci Dönem’de kurulan Birleşik Devletler Orman Hizmetleri Amerikan devlet inşasının en iyi örneklerindendir. 1883 Pendleton Yasası ve liyakate dayalı bir bürokrasiden önce Amerikan hükümeti kamu dairelerinin siyasi partiler tarafından iltimaslarla doldurulduğu kayırmacı bir sisteme sahipti. Buna kıyasla Orman Hizmetleri becerileri ve teknik uzmanlıklarına göre seçilmiş üniversite eğitimli uzmanlar ve ormancılarla doluydu. Orman Hizmetlerini ele alan 11. kısımda bahsettiğimiz Pinchot öncülüğünde efsanevi Temsilciler Meclisi Sözcüsü Joe Cannon muhalefetine karşın Orman Hizmetlerinin mücadelesi, Umumi Tapu Dairesi üzerinde otorite sağlamaya çalışmasıdır. Bu dönemde Amerikan devlet inşasının ana sorunu bürokratik özerklikti: yani kamu alanlarının belirlenmesi, kendi içlerinde kimin işe alınıp kimin terfi ettirileceği gibi konulara Kongredeki siyasetçiler yerine Orman Hizmetlerine mensup profesyonel ormancıların kendilerinin karar verebilmesi. Amerikan Orman Hizmetleri uzun yıllar Amerikan bürokrasisinin mükemmel bir örneği olmaya devam etti.</p>

<h4 class=" sigil_not_in_toc">SMOKEY THE BEAR; VEYA,ORMAN HİZMETLERİ ÖZERKLİĞİNİ NASIL KAYBETTİ</h4>

<p class="n">Orman Hizmetleri’nin bugünlerde oldukça işlevsiz bir bürokrasi içinde çağın gereksinimlerini karşılamayan yanlış araçlarla yanlış bir amaca çalışan bir kurum olarak görüldüğünü öğrenmek şaşırtıcı gelebilir. Profesyonel ormancılarla dolu olmasına rağmen Pinchot zamanında kazandığı özerkliğin çoğunu kaybetmiştir. Büyük miktarda vergi parasını boşa harcamıştır. Dahili karar verme sistemleri genellikle çıkmazlar içindedir ve Pinchot’un inşa etmek için çok uğraştığı uyumu ve personel moralini kaybetmiştir. Durum o kadar vahim hale gelmiştir ki Orman Hizmetleri’nin tamamen kaldırılması gerektiğini savunan kitaplar yazılmıştır.<a id="dn681" href="../Text/dn.xhtml#d681">[681]</a>  Hiçbir siyasi kurum sonsuza dek ayakta kalmaz. şu anda içinde bulunduğu durumu anlamak üstün nitelikli hükümetlerin altını kazan güçleri anlamamızı sağlayacaktır.</p>

<p>On dokuzuncu yüzyılın sonlarına doğru Francis Lieber, Woodrow Wilson ve Frank Goodnow gibi modern tabii bilimlerin insanların sorunlarını çözmedeki gücüne inanan aktivisler ve akademisyenler öncülüğünde bir kamu hizmetleri reformu gerçekleştirildi. Wilson çağdaşı Max Weber gibi siyaset ve yönetimi birbirinden ayırmıştır. Siyaset demokratik mücadeleye açık, sonuçların alemidir. Yönetim ise deneyimsel bir şekilde üzerine çalışmalar yapılabilen ve bilimsel analize açık uygulamaların alemidir. Benzer bir düşünce devrimi Frederick Winslow Taylor’ın “bilimsel işletmecilik” doktrininin yükselişiyle iş dünyasında da gerçekleşmektedir. Bu doktrin birçok şeyin yanı sıra zaman ve hareket çalışmalarını kullanarak fabrika icraatlarında azami verimliliğe ulaşmayı hedeflemektedir. İlerlemeci Dönem reformcularının birçoğu bilimsel işletmeciliği hükümetin bir parçası haline getirmeyi istemiştir. Kamu yöneticiliğinin bir bilime dönüştürebileceğini ve siyasetin mantıksızlıklarından arındırılabileceğini savunmuşlardır. Sosyal bilimlerin bir gün tabii bilimler kadar sağlamlaştırılmasını ummuşlardır.<a id="dn682" href="../Text/dn.xhtml#d682">[682]</a> </p>

<p>Yirminci yüzyılı yaşananlara bakılırsa yöneticiliğin bir bilime dönüştürülebileceğine dair duyulan bu güven safça ve anlamsız görülebilir. Bu dönemde tabii bilimler kitle imha silahları üretmişti ve yönetimler ölüm kampları kurdurmuştur. Fakat bu erken reformcuların yaşadığı bağlamda hükümetler bugünkü gelişmekte olan ülkelerde olduğu gibi beceriksiz siyasetçilerle ve yozlaşmış yerel yöneticilerle doluydu. Bugünlerde hiçbir devlet üniversitesi kimi işe alacağının ve kimi çalıştıracağının devlet yürütmesi sonucu belirlenmesini istemez. Kimse Hastalık Kontrol Merkezi’nin çalışanlarının Kongre tarafından seçilmesini de istemez. Bu yüzden kamu çalışanlarının da eğitim ve becerine göre seçilmesini istemek oldukça doğaldır. </p>

<p>Bilimsel iktisatçılıktaki sorun en nitelikli bilimadamının bile ara sıra hata yapıyor olmasıdır. Kimi zaman bu hatalar çok büyük de olabilir. Bu Orman Hizmetleri’nin ana görevi olan orman yangınlarına karşı savaşında olan şeydi.</p>

<p>Orman Hizmetlerinin görevi 1910 Büyük Idaho Yangını ile başladı. Yangın Idaho ve Montana’da toplam 1,2 milyon hektar alanı küle çevirmiş seksen beş insanın ölümüne sebep olmuştu. Hasarın siyasette çıkardığı velvele Orman Hizmetlerinin orman yangınlarını önlemeye daha çok odaklanmasına sebep oldu. Orman Hizmetleri şefi William Greeley “itfaiyeciliğin bir bilimsel iktisatçılık konusu” olduğunu söylemiştir. Yani mevcut düzenin içine kolayca oturtulabilir.<a id="dn683" href="../Text/dn.xhtml#d683.">[683]</a>  1980’lere gelindiğinde bu göreve verilen önem öyle büyümüştü ki bu iş “yangına karşı bir savaşa” dönüşmüştü. Kalıcı personel sayısı otuz bine çıkan Orman Hizmetleri yangınların en çok görüldüğü yıllarda on binlerce itfaiyeciye iş vermiş, devasa bir uçak ve helikopter filosuna sahip olmuş ve yılda itfaiyecilik görevi için 1 milyar dolar kadar para harcamıştır.<a id="dn684" href="../Text/dn.xhtml#d684.">[684]</a> </p>

<p>“Bilimsel ormancılığın sorunu erken dönem destekçilerinin orman yangınlarının orman ekolojisinde oynadığı rolü anlamamasıydı. Orman yangınları doğal oluşumlardır ve batı ormanlarının sağlığı için hayati önem taşımaktalardır. Dev ponderosa, kontorta çamı ve sekoya gibi gölge sevmeyen ağaçlar yeni ağaçların büyümesi için alan açacak periyodik yangınlara ihtiyaç duyuyordu. (Üstüne üstlük kontorta çamları tohumlarını bırakabilmek için yangının sıcaklığına ihtiyaç duyar.) Yangınlar bastırılınca Douglas köknarları gibi işgalci türler ormanları ele geçirdi. Yıllar içinde ormanların ağaç yoğunluğu arttı, bu da zeminde büyük miktarda kuru bitki örtüsünün birikmesi anlamına geliyordu. Bu birikinti daha sonra çıkacak yangınların çok daha büyük ve zarar verici olmasına sebep olmuştur. Yangınlar işgalci küçük ağaçları yok etmek yerine büyük yaşlı ağaçları yok eder hale gelmiştir. 1988’de çıkan üç yüz yirmi bin hektar kadar alanı kül eden ve kontrol altına alınması aylar süren devasa Yellowstone yangınından sonra yapılan hatanın farkına varıldı. Çevrebilimciler bu yangın önleme politikasını eleştirmeye başladı. Bu da Orman Hizmetleri’nin tam tersi yöne giderek 1990’lar ortasında “bırak yansın” politikasına geçmesine sebep oldu.</p>

<p>Fakat yıllardır uygulamada tutulan yanlışlar basitçe geri alınamıyordu. Batı ormanları devasa kav kutularına dönüşmüştü. Dahası Batı’daki nüfus artışı sonucu daha fazla insan ormanlara yakın alanlarda yaşamaya başlamıştı ve bu da olası bir yangında daha çok insanın hayati tehlike altında olduğu anlamına geliyordu. Bir hesaplamaya göre yaban ve şehirlerin birbirleriyle teması 1970’ten 2000’e yüzde 52 artmıştır ve gittikçe artmaktadır. Sel yatakları ve bariyer adalarda yaşamayı seçen insanlar gibi bu insanlarda kendilerini riske attıkları bu ortamlarda hükümetin güvencesi sayesinde yaşıyordu. Seçimlerle gönderdikleri temsilcileri sayesinde sıkı bir lobicilik mücadelesi mülklerine zarar verebilecek orman yangınlarına karşı savaşı sürdürmeleri için Orman Hizmetleri ve diğer ormanlardan sorumlu federal kurumlara gerekli kaynakların verilmesini sağladılar. Sonuçta bir tür mantıklı değer-kâr analizi yapmak çok zordu. Hükümet 100,000 dolar değerindeki bir evi korumak için 1 milyon dolar harcayabilirdi çünkü korumamak siyasi açıdan meşru kılınabilir bir hareket değildi.<a id="dn685" href="../Text/dn.xhtml#d685.">[685]</a> </p>

<p>Bu arada Orman Hizmetlerinin Pinchot zamanında başladığı orijinal görevi unutulmuştu. Bu görev ne yangınların bastırılması ne de karşı önlem alınmasıyla alakalı, daha çok sürdürülebilir bir şekilde orman kaynaklarının kullanılması ile ilgiliydi. Yani başka bir değişle kereste hasadıydı. Bu orijinal görev kapsam bakımından çokça kısılmıştı. Yirminci yüzyılın son on yılında ülke genelindeki ormanlarda kereste hasadı 12 milyar FMB’den (Amerikan ormancılığında kullanılan bir ölçü birimi) 4 milyar FMB’ye düşmüştür.<a id="dn686" href="../Text/dn.xhtml#d686.">[686]</a>  Bunun bir sebebi kereste piyasasıyla alakalıdır fakat daha önemlisi bu değişimin bir önceki yüzyıla kıyasla değişen milli değerlere dair söylemlerdir. Çevreci bilincin yükselişi ile doğal ormanlar ekonomik kazanç için kullanılacak kaynaklar olarak görülmekten çıkmış, sırf kendileri için korunması gereken alanlar olarak görülmeye başlamıştır. Bu değişim o zamanlarda toplumsal bakış açısında gerçekleşen diğer değişimlerle uyumlu haldeydi. Eskiden doğayı uysallaştırmada kahramanlık eserleri olarak görülen barajlar ve diğer büyük hidroelektrik projelerinin artık çevreye verdiği beklenmedik zararlarının farkına varılmıştı. Kuzey Amerika’da öncesine kıyasla 1970’lerden sonra neredeyse hiç yeni baraj yapılmadı. Orman Hizmetlerinin değişen görevi Başkan Lyndon Johnson ile yasalaştırıldı. 1964 Yaban Yasası ile Orman Hizmetleri, Milli Park Hizmetleri ile Balık ve Vahşi Yaşam Hizmetlerine kontrol etmeleri ve korumaları için 3,5 milyon hektardan fazla toprağın sorumluluğu verildi.<a id="dn687" href="../Text/dn.xhtml#d687.">[687]</a> </p>

<p>Birkaç eleştirmene göre Orman Hizmetleri ilk ana görevi olan sürdürülebilir kereste hasadında bile iyi bir iş çıkarmıyordu. Kereste maliyetinin çok daha altı bir fiyata satılıyordu. Yani hükümet verimli kaynaklarının getirilerinden faydalanamıyordu. Bunun birkaç sebebi vardı: Kereste fiyatları verimsizdi ve kurumun birçok sabit maliyetleri fiyat belirlerken hesaba katılmıyordu. Tüm hükümet kurumları gibi Orman Hizmetleri de elde ettiği kârı kendine saklayamıyordu ve masrafları indirgemek için hiçbir teşvikleri yoktu. Tam da tersine ne kadar kâr getirdiğine bakmaksızın personelini ve masraflarını artırmak için daha çok sebep buluyordu.<a id="dn688" href="../Text/dn.xhtml#d688.">[688]</a> </p>

<p>Neden Orman Hizmetlerinin performansı yıllar içinde kötüye gitmişti? Bu hikâye daha genel bir fenomen olan siyasi çöküşün altında yatan güçleri açıklamada yardımcı olacaktır.</p>

<p>Gifford Pinchot’un orijinal Orman Hizmetleri, Amerikan bürokrasisinin altın standardı olarak görülüyordu. Çünkü iyi eğitimli ve kendilerini esas görev olan ormanların sürdürülebilir kullanımına adamış profesyonellerle dolu bu teşkilatın kendi için yüksek derecede özerklik kazanmasını sağlamıştı. Eski Orman Bürosu ve bir alt kolu olan Tarım Departmanı on dokuzuncu yüzyıl siyasi düzeninin bir parçası olan kayırmacı parti bazlı sistemin içinden geliyorlardı. Ana görevleri Kongre üyelerine siyasi çıkarlar sağlamaktı. Orman Hizmetlerinin kendi personelini işe alma ve terfi ettirme yetkisi ve her yaptıkları hareketin kongre müdahalesi altın olmaması, görevin yerine getirilmesi için kritik önem taşıyordu.</p>

<p>Sorunlar Orman Hizmetlerinin tek ve açık görevinin yerine birden fazla ve birbirleriyle çelişebilen emirlerin gelişiyle başladı. Yirminci yüzyılın ortalarında itfaiyecilik görevine verilen odak, kereste hasadı görevini verilen odağı hem bütçe hem de personel bakımından geçmeye başladı. Fakat daha sonra itfaiyecilik tartışma konusu olunca onun yerini korumacılık/çevrecilik fonksiyonu aldı. Fakat eski görevlerin hiçbirine ara verilmedi ve her biri Orman Hizmetleri içinde farklı grupları destekleyen kereste tüketicileri, çevreciler, ev sahipleri, batılı imarcılar, itfaiyede iş arayan gençler gibi farklı çıkar grupları tarafından destekleniyordu. 1905’te arazi satışlarına doğrudan müdahale hakkını kaybeden Kongre bu yetkisini geri kazanmıştı. Bu geçmişte Pinchot’un Başkan Taft tarafından kovulmasıyla sonuçlanan 1908 Ballinger olayında olduğu gibi yozlaşma sayesinde olmadı. Kongre bunu Orman Hizmetleri’ne birkaç farklı ve genellikle çelişen amaçlar için çalışmasına sebep olacak emirler vererek yapmıştı. Örneğin, ormanlara yakın yerlerde artan ev sahiplerinin korunması emrine uymak demek çevrecilerin istediği “bırak yansın” politikasına düzgün bir şekilde uyulamayacağı anlamına geliyordu. Uzun vadede ormanlar için iyi olan şey ev sahipleri için iyi değildi ve bu süreçteki iki taraf da Kongre ve mahkemeleri kullanarak Orman Hizmetleri’ni kendi çıkarlarını korumaya zorluyordu.</p>

<p>Pinchot’un kurduğu, Herbest Kaufman’in <i>Orman Korucusu</i> kitabında övgüler yağdırdığı küçük ve uyum içindeki kurum büyük ve birbirine girmiş bir kuruma dönüşmüştü. Genelde hükümet kurumlarını etkileyen birçok hastalığa maruz kalmıştı. Bürokratlar emirlerin verimli bir şekilde gerçekleştirilmesinden çok kendi işleri ve bütçeleri ile ilgileniyordu. Ve kullandıkları bilim de hizmet ettikleri toplum da değişmesine rağmen eski emirleri izlemeye devam ediyorlardı. Pinchot gibi özerkliklerini koruyabilmek için birçok çıkar grubuna başvurdular. Fakat tek bir tutarlı hedef olmadan sonunda hizmet ettikleri insanlar tarafından yeniden sömürgeleşmelerini önleyemediler.</p>

<h4 class=" sigil_not_in_toc">HERKESİ KAPSAMA</h4>

<p class="n">Eğer Amerikan Orman Hizmetleri sadece münferit bir siyasi çürüme örneği olsaydı sorun olmazdı. Ne yazık ki kamu iktisadı uzmanlarının sağladığı delillere göre Amerikan hükümetinin genel kalitesi bir nesilden uzun süredir çöküş içindedir. Paul Light’ın dediği gibi “Federal hükümet bir fark yaratmak isteyen insanların döndüğü en son kapı olmuştur”. Patricia Ingraham ve David Rosenbloom’a göre federal hizmet 1970’lerden beri bir “çürüyüş” içindedir.<a id="dn689" href="../Text/dn.xhtml#d689.">[689]</a>  Bu çıkarım kamu hizmetleri üzerine Volcker Komisyonu tarafından 1989 ve 2003’te yapılan iki araştırma tarafından desteklenmektedir.<a id="dn690" href="../Text/dn.xhtml#d690.">[690]</a> </p>

<p>Amerikalılar arasında hükümetin yıllardır gittikçe büyüdüğüne dair bir inanış vardır. Bu sadece kısmen doğrudur. Çocuk yoksulluğundan teröre karşı mücadeleye birçok konuda hükümete verilen sorumluluklar artmıştır. Fakat federal iş gücünün gerçek boyutu İkinci Dünya Savaşı bittiğinden beri ortalama 2,25 milyon ile sınırlı kalmıştır ve çok kez küçülmelere gidilmiştir. 2005’te bu rakam 1,8 milyondan ibaretti. Artan şeyler bazı kamu işlerine bakan fakat hükümetten ayrı olan birtakım kamu yöneticileri ve kafeterya hizmeti sağlamaktan diplomatları korumaya, hatta Ulusal Güvenlik Teşkilatının bilgisayarlarının bakımının bile dahil olduğu birçok işi yapan sözleşmeli çalışan ordusudur.<a id="dn691" href="../Text/dn.xhtml#d691.">[691]</a> </p>

<p>Birçok yönden Amerikan bürokrasisi Weber ideali tarzında becerileri ve teknik bilgileri dolayısıyla seçilmiş insanlarla dolu enerjik ve verimli bir organizasyon olmaktan uzaklaşmıştır. Sistem genelinde artık liyakate bakılmamaktadır. Orta Doğu’daki iki savaş sonrası federal iş gücüne yeni katılanların yarısı savaş gazisiydi ve gaziler grubunun büyük bir parçası engelliydi. Bu sonucu yaratan Kongre direktiflerini açıklamak mümkün olabilir fakat çoğu özel şirket gönüllü olarak kendilerine bu şekilde bir kadro oluşturmak istemezdi. Federal iş gücü üzerine araştırmalar acıklı bir tablo çizmektedir. Light’a göre “Görünen o ki federal çalışanlar görevlerinden çok maaşları tarafından motive edilmektedir. Ne kâr amacı güden ne de gütmeyen şirketlerle yarışabilen, yeterli kaynaklara sahip olmadıkları işlerine hapsolmuş hissetmekte; işlerini iyi de yapsalar kötü de yapsalar aldıkları ödüllerde bir fark görmedikleri organizasyonlarına güven duymamaktadırlar.<a id="dn692" href="../Text/dn.xhtml#d692.">[692]</a> </p>

<p>2003 Kamu Hizmetleri Ulusal Komisyonu’na göre “Kamu hizmetlerine girenler sıklıkla kendilerini şahsi gelişmelerin ve yaratıcılıklarını engelleyen bir kurallar ve mevzuatlar labirentinde hapsolmuş bulur. En iyilerinin aldığı maaş hak ettiklerinin altındadır; en kötülerinin aldığı maaş hak ettiklerinin üstündedir.”<a id="dn693" href="../Text/dn.xhtml#d693.">[693]</a>  Tabi ki hükümet işi her zaman kâr güdüsünden çok bir hizmet ahlâkı üzerine kurulmuştur. Fakat aynı araştırmalar kamu yararına çalışmak isteyen gençlerin devlet yerine daha çok kâr amacı gütmeyen şirketleri tercih ettiğini göstermektedir. Kamu da yapılan bir anket organizasyonlarının kötü performansa karşı disiplin konusunda nasıl oldukları sorusuna sadece yüzde 9 “çok iyi” diye cevap vermişken yüzde 67 “çok iyi değil” veya “hiç de iyi değil” şeklinde cevap vermiştir. Bu gidişat 2000’lerin başında daha hızlı bir şekilde kötüye gitmeye başlamıştır.<a id="dn694" href="../Text/dn.xhtml#d694.">[694]</a> </p>

<h4 class=" sigil_not_in_toc">KURUMLAR NASIL ÇÜRÜR</h4>

<p class="n">Orman Hizmetleri’nin başına gelenler daha genel bir fenomen olan siyasi çürümenin sadece küçük bir örneğidir. Siyasi kurumlar zaman içinde gelişirler fakat aynı zamanda hepsi siyasi çöküşe de maruz kalır. Bu sorun toplumun zenginleşmesi veya demokratikleşmesi ile çözülmez. Doğrusu demokrasi çöküşün kaynaklarında biri olabilir. Gerileme üzerine en bilinen eserleri yaratan Oswald Spengler, Arnold Toynbee, Paul Kennedy ve Jared Diamond gibi yazarlar daha çok sistematik bir toplumsal gerileme kavramı üzerinde durmuştur.<a id="dn695" href="../Text/dn.xhtml#d695.">[695]</a>  Toplumların tümünü etkileyen genel bir gerileme süreci var olabilir fakat elimizdeki verilere bakarak toplumsal davranışları açıklayacak evrensel bir kural çıkarılabileceğini sanmıyorum. Benim ilgilendiğim çöküş spesifik kurumlarla ilgilidir, olası genel bir sistematik toplumsal süreç ile bağlantısı olabilir de olmayabilir de. Diğer tüm kurumlar sağlıklı olarak yaşamlarına devam ederken sadece tek bir kurum çürüyor da olabilir.</p>

<p>Samuel Huntington İkinci Dünya Savaşı sonrası yeni bağımsızlığını kazanan ülkelerdeki siyasi istikrarsızlığı açıklamak için “siyasi çürüme” terimini kullanmıştır. Dünya çapında hızlı değişimler geçiren geleneksel siyasi sistemler kargaşa içine düşmüştür. Huntington’a göre sosyo-ekonomik modernleşme zamanla, mevcut siyasi kurumlara katılamayan yeni toplumsal grupların ortaya çıkmasına sebep olmuştur. Burada siyasi çöküşün kaynağı kurumların değişen koşullara, özellikle yeni toplumsal grupların ortaya çıkışına adapte olamamasıdır.<a id="dn696" href="../Text/dn.xhtml#d696.">[696]</a> </p>

<p>Bu yüzden siyasi çürüme birçok yönden siyasi gelişmenin bir sonucudur. Yeniye yer açmak için eskinin ortadan kaldırılması gerekmektedir. Fakat geçiş süreçleri oldukça kaos ve şiddet dolu olabilir. Siyasi kurumların devamlı barış içinde gereken yeni koşullara adapte olmaya devam edeceğine dair bir garanti yoktur.</p>

<p>Bu model siyasi çürüme kavramına daha geniş bir açıklama getirmemiz için iyi bir başlangıç noktasıdır. Huntington’a göre kurumlar “sabit, değer verilen ve devamlı bir düzene sahip davranışlarda bulunan” oluşumlardır. En önemli işlevleri insanların topluca harekete edebilmesini sağlamaktır. Açık ve sabit kurallar olmadan insanlar her adımda birbirleriyle olan ilişkilerini yeniden değerlendirmek zorunda kalır. Bu kuralların içeriği içinde bulundukları zaman ve topluma göre değişir. Fakat kural koyma yetisi insan beyninin genetiğine kazınmış ve yüzyıllardır toplum yaşamı içerisinde gelişegelmiştir.</p>

<p>Kişiler kendi çıkarları için kurumların kendilerine koyduğu kısıtlamaları kabul eder. Fakat insan doğasında normların mantığına bakmaksızın, insanın normlara uymasını sağlayan birçok duygu bulunmaktadır. Bazen kurallar arkasındaki dini inanışlar yüzünden güçlüdür. Bazense sadece eski ve geleneksel oldukları için kurallara uyarız. İçgüdüsel olarak kurallara uymaya meyyaliz ve sürekli etrafımızda bize kendi davranışlarımız için kılavuzluk edecek birilerini ararız. Bu muazzam istikrar ve normatif davranışlar her türlü kurumların ortaya çıkmasını ve insan toplumları arasında diğer hayvan türlerinde görülmeyen seviyelerde sosyal yardımlaşmaya sahip olmasını sağlayan şeydir.<a id="dn697" href="../Text/dn.xhtml#d697.">[697]</a> </p>

<p>Kurumların sahip olduğu bu istikrar aynı zamanda siyasi çürümenin kaynağıdır. Kurumlar spesifik koşullar altında gereksinimlerin karşılanması için kurulur. Fakat kuruluşlarından sonra içinde bulundukları koşullar değişecektir. Huntington’ın tanımladığı bu tip toplumsal hareketlilik kurumların içinde bulundukları koşulları değiştiren ve işlevlerini yitirmelerine sebep olan unsurlardan sadece bir tanesidir. Diğer biri çevresel değişimdir. Antropologlar Maya medeniyeti ve Amerika’nın güneybatısındaki yerel halkların zayıflamasının bir sebebinin mevsim değişiklikleri olabileceğini iddia etmiştir.<a id="dn698" href="../Text/dn.xhtml#d698.">[698]</a> </p>

<p>Kurumlar değişen koşullara adapte olmakta birçok sebepten dolayı başarısız olur. Bunlardan ilki zihinsel nedenlerdendir. İnsanlar kurumsal kuralları her zaman tümüyle mantıklı sebeplerden dolayı izlemez. Kimi sosyologlar ve antropologlar birçok dini kuralların bazı fonksiyonel gereksinimleri karşılamak için koyulduğunu, mantıklı kökenlere sahip olduklarını düşünmektedir. Örneğin, cinsellik ve üremeyi kontrol altına alma gereksinimi, mülkiyetin aktarılma gereksinimleri, savaş düzenlemedeki gereksinimler vs. Fakat en ateşli inanç sahipleri, inançlarının yanlış olduğu veya kötü sonuçlar yarattığı kanıtlansa bile inançlarından vazgeçmez. Tabi ki bu zihinsel sabitlik dinin ötesine gider. Herkes dünyanın nasıl işlediğine dair akıllarında ortak bir model yaratır ve bu modele karşı gelecek kanıtlara rağmen inanmaya devam eder. Bu alenen seküler ve “bilimsel” bir doktrin olan Marksizm için de, günümüzdeki neo-klasik iktisatçılık içinde doğrudur. Bu durumun en yalın, örneğini Amerikan Orman Hizmetleri’nin orman bakımı hakkında “bilimsel” bilgiye sahip oldukları inancıyla ormanların geleceğine zarar veren yangınları bastırma politikasını uygulamaya devam etmesinde gördük.</p>

<p>Kurumların adapte olamamasının ikinci önemli sebebi siyasi sistem içindeki elitlerin ve sorumlu siyasi faillerin oynadığı rollerle alakalıdır. Siyasi kurumlar yeni toplumsal gruplar ortaya çıkıp var olan güç dengelerini sarstıkça gelişir. Eğer kurumsal gelişme başarılı olursa sistemin kuralları değişir ve önceden dışarıda kalanlar içeridekileri yerinden eder. Yeni içeri girenler yeni sistemde kendilerine çıkar sağlamaya başlayınca yeni statükoyu korumaya çalışırlar. İçeridekiler olduklarından sahip oldukları üstün bilgi ve kaynak erişimini kullanarak kuralları lehlerine göre değiştirirler. Pendleton Yasası ile ortaya çıkan becerilerine göre seçilmiş yeni kamu çalışanlarının yirminci yüzyılın başlarında kendi işlerini ve ayrıcalıklarını korumak için nasıl hızla sendikalaşmaya başladıklarını gördük. Bu kendilerini yalnızca yozlaşmış siyasetçilerden değil aynı zamanda kendilerinden daha iyi performans ve sorumluluk bekleyen üstlerinden de koruyan bir kalkan olmuştur.</p>

<p>Demokratik olmasalar da tarafsız olması gereken modern devlet kurumları “yeniden patrimonyalleşme” adını verdiğim bir içeriden ele geçirilme sürecine maruz kalmaktadır. Gördüğümüz gibi insanın doğasından gelen toplumsallığı akraba seçimi ve karşılıklı diğerkâmlık ilkeleri üzerine kuruludur. Karşılıklı iyilik takası yapılan aile ve arkadaşlara iltimas gösterilir. Modern kurumlar insanların doğal iç güdülerine karşı gelecek şekilde çalışmalarını ister. Aksi için güçlü kurumsal teşvikin olmadığı durumlarda siyasi sisteme erişimi olanlar konumlarını aile ve arkadaşlarına iltimas geçmek için kullanacaktır, bu da devletin tarafsızlık ilkesini ortadan kaldırır. Bu gruplar ne kadar güçlü olursa bunu yapmak için daha çok fırsata erişme imkânları olur. Bu elitlerin veya içeridekilerin ele geçirme süreci tüm modern kurumları etkileyen bir hastalıktır. (Modernite öncesi patrimonyal kurumlarda bu sorun görülmezdi çünkü onlar zaten baştan içerdekilerin şahsi mülkü olarak başlamış oluşumlardı.)</p>

<p>Bu kitabın ilk cildinde birçok yeniden patrimonyalleşme örneği verdim. Milattan önce üç yüzlü yıllarda ilk modern devletin yaratıcısı olan Çin, İkinci Han Hanedanı döneminde devletin elit aile ağları tarafından ele geçirilişine şahit olmuştur. Bu hâkimiyet merkezi devletin yeniden inşa edildiği yedi ve sekizinci yüzyıllardaki Sui ve Tang Hanedanları dönemlerine rağmen devam etmiştir. Han Hanedanı döneminde varolmuş olan tarafsızlık seviyesine on birinci yüzyıldaki Kuzey Song dönemine dek yeniden ulaşılamamıştır. Benzer bir şekilde Mısır ve Suriye’yi Moğollar ve Haçlı Seferleri ne karşı savunarak meşruiyetlerini kazanan Memluk köle askerleri konumlarını sabitleyerek köklü bir elit kesime dönüştüler. Hanedanın sonuna gelindiğinde yaşlı Memlukler genç rakiplerinin toplumda yükselmesini önleyen bir elit himaye sisteminin efendileri konumundaydı. Üzerine bir de ateşli silahlar gibi yeni teknolojilere tenezzül etmemeleri Osmanlılar tarafından ele geçirilmelerine ve Memluk devletinin yıkılmasına sebep olmuştur. Eski Rejim altındaki Fransa devleti on altıncı yüzyıldan sonra kendini parça parça varlıklı elitlere satmıştır. Rüşvet yiyen memurların iktidarda olması devletin modernleşmesini imkânsız hale getirmiştir. Reformlar ancak devrimin şiddete başvurarak bu insanları tasfiye etmesi sonucu yapılabilmiştir.</p>

<p>Demokrasi, özellikle Amerikan Anayasasıyla temeli atılan Madison tarzıyla teorik olarak elitlerin devleti ele geçirme sorununu siyasi güçlerini kullanarak ülkeyi hâkimiyetine alacak bir grubun ortaya çıkmasını önleyerek çözebilir. Bu sorunu aynı zamanda gücü hükümet içindeki farklı kollar arasında bölüştürerek ve ülke genelinde çeşitli çıkarlar için rekabet yaratarak da çözebilir. Bu grupları (ya da bizim bugünlerde dediğimiz gibi çıkar grupları) kontrol altına almaya gerek görmeyen Madison’a göre grupların çok sayıda ve çeşitli amaçlar peşinde olmaları birbirlerini dengeleyerek kişilerin özgürlüklerinin korunmasını sağlar. Eğer bir grup demokrasi içinde aşırı güç elde edip konumunu kötüye kullanmaya başlarsa, diğer gruplar bu tehlikeye karşı koymak için ittifak kurabilir</p>

<p>Demokraside elitlerin gücünü kısıtlayacak önlemler vardır fakat bu önlemler uygulamada, sıklıkla teoride olduğu gibi, gerçekleşmez. Genellikle elitlerin daha çok kaynağa ve bilgi birikimine erişimi vardır. Bu ayrıcalıklarını kendi konumlarını korumak için kullanırlar. Sıradan bir seçmen parasının elitler tarafından çalındığını bilmiyorsa onlara bunun için öfke duyamaz. Zihinsel sabitlikler de toplumsal grupların kendi çıkarları için hareket etmesini önleyebilir. Amerika’da birçok işçi sınıfı seçmen bunun kendi ekonomik durumlarını kötüleştirecek bir şey olmasına rağmen zenginlere vergi indirimi vaat eden adaylara oy vermektedir. Bunu yapmalarının sebebi bu politikaların ekonominin büyümesine yol açacağı ve böylece kendilerinin de bu büyümeden bir pay alacaklarına dair inançlarıdır. Bu teori, aksini kanıtlayan kayda değer delil olmasına rağmen birçok insan tarafından savunulmaktadır.</p>

<p>Dahası farklı grupların çıkarlarını korumak için organize olabilme yetileri de fark gösterir. Şeker ve mısır üreticileri açıkça kümelenmiş ve ürünlerinin fiyatlarını belirlemeye adanmıştır. Sıradan tüketiciler ve vatandaşlar ise dağınıktır ve onlar için bu ürünlerin fiyatları bütçe değerlendirmesinde hesaba katılacak sayısız şeyler arasında önemsiz bir tanesidir. Dahası burada kurumsal kanunların şeker ve mısır üreticilerinin çıkarlarına daha yakın olması Florida ve Iowa gibi bu iki ürünün üretildiği yerlerde üretici grupların tarım politikalarını belirlemede aşırı güce sahip olmasına sebep olur (Florida ve Iowa başkanlık seçimler belirleyici eyaletlerdendir). Başka bir örnek vermek gerekirse, orta sınıf gruplar yoksullara kıyasla genellikle ipotek indirimleri gibi çıkarlarının bulunduğu konular için daha çok mücadele verme imkânına sahiptir. Bu sosyal güvenlik ve sağlık sigortası gibi umumi konuların sadece yoksulları ilgilendiren konulara kıyasla siyasette savunulmasının daha kolay olması anlamına gelir.</p>

<p>Son olarak liberal demokrasi neredeyse her yerde piyasa ekonomisi ile özleştirilmiştir. Piyasa ekonomisi kazananlar ve kaybedenler yaratan bir sistemdir ve James Madison’ın sözleriyle “insanların mülk elde edebilme yetileri arasındaki farkın” ortaya koyduğu ayrımı daha kötü bir hale gelecek şekilde kuvvetlendirir. Bu tip ekonomik eşitsizlik yenilik ve ekonomik büyümeyi teşvik ettiği ve ekonomik sisteme ulaşma konusunda herkesin eşit erişim imkânlarına sahip olduğu sürece kötü değildir. Fakat ekonomide kazananlar zenginliklerini siyasette aşırı güce çevirmeye çalışırsa bu siyasi açıdan çok sorunludur. Bunu etkileşimsel şekilde yapabilirler. Örneğin, bir vekile veya bürokrata rüşvet vererek veya daha kötüsü kendi çıkarları için kurumsal kuralları kendi lehleri yönünde değiştirerek bunu yapabilirler. Mesela kurallar üzerindeki güçlerini hüküm sürdükleri piyasalarda rakiplerini ortadan kaldırmak için kullanabilirler. Japonya, Brezilya ve Amerika gibi ülkeler çevrecilik veya güvenlik bahaneleriyle yerel üreticilerini koruyacak kurallar koymuştur. Böylece şartlar gittikçe sadece bir tarafı destekler şekilde meyil alır.</p>

<p>Amerikan siyasi kurumlarının çürüyüşü, çokça tartışılan bir siyasi konu olan toplumsal veya medeni çöküş olayıyla aynı şey değildir.<a id="dn699" href="../Text/dn.xhtml#d699.">[699]</a>  Amerika’nın en güçlü yanı hiçbir zaman hükümetinin niteliği olmamıştır. En başından beri özel sektör daha yaratıcı ve daha önemli olmuştur. Hükümetin kalitesi düşse de kaya gazı ve biyoteknoloji gibi gelecekte ekonominin büyüyeceği yönleri belirleyen yeni fırsatlar ortaya çıkmaktadır. Siyasi çöküş burada sadece Amerikan siyasi kurumlarının fonksiyonlarını yitirmesi ve zihinsel değişmezlik ile yerleşik siyasi faillerin gücü gibi sebeplerden dolayı ülkenin reform yapamıyor olması durumunu anlatmaktadır. Kurumsal reform gerçekleştirmesi çok zor bir şeydir ve mevcut siyasi düzende büyük bir sarsıntı yaratmadan gerçekleşeceğinin hiçbir garantisi yoktur.</p>
</body>
</html>