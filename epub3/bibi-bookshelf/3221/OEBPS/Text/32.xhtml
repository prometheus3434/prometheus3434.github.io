<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<h1>32</h1>
<h3 id="sigil_toc_id_33">MAHKEMELER VE PARTİLER DEVLETİ</h3>

<div class="b">Yargı ve yasamanın Amerikan hükümetinde aşırı büyük roller oynamaya nasıl devam ettiği; hükümete karşı duyulan kuşkunun nasıl idari sorunlara yargısal sonuçlar getirilmesine sebep olduğu; “muhalif kanunculuk”un hükümetin verimliliğini nasıl düşürmekte olduğu</div>

<p class="n">Siyasi sistemlerin üç kategorisi; devlet, hukuk üstünlüğü ve demokrasi, bir modern liberal demokrasi sahibi devletin üç kolu; yürütme, yargı ve yasama ile somutlaşır. Amerika, uzun yıllardır süregelen devlete karşı kuşku duyma geleneği yüzünden her zaman kısıtlayıcı kurumlara (yargı ve yasama), yürütmeye kıyasla daha çok kurumsal öncelik vermiştir. 9.-11. kısımlarda gördüğümüz gibi on dokuzuncu yüzyılda Amerikan siyasetinin karakteri Stephen Skowronek tarafından “mahkemeler ve partiler devleti” olarak yorumlanmıştır. Avrupa’da bürokrasinin yürütme kolunun ilgilendiği hükümet işlevleri Amerika’da hâkimler ve vekiller tarafından ele alınıyordu. Modern, merkezi, liyakate dayalı tüm ülke toprakları üzerinde yargı yetkisine sahip bürokrasiler ancak 1880’lerin sonuna doğru ortaya çıkmaya başlamıştır ve sınıflandırılmış kamu çalışanlarının oranı elli yıl sonra gerçekleşecek Yeni Düzen’e kadar yüzde 80’e ulaşmamıştır.<a id="dn700" href="../Text/dn.xhtml#d700.">[700]</a> </p>

<p>Bu daha modern bir idari devlete geçiş hükümetin boyutunun devasa bir şekilde büyümesine (2. kısımda “kapsam” olarak bahsettiğim) paralel olarak gerçekleşmiştir. Tablo 7 seçili ülkelerde toplam vergi gelirinin gayri safi yurtiçi hasılaya kıyasla yıllar içindeki oranları yüzdelik şeklinde verilmiştir. Tablo 8’de görüldüğü gibi harcama vergi gelirlerinden de daha hızlı bir şekilde artmıştır.</p>

<p>Amerika devlet inşası veya “modern idari devletin yükselişi” üzerine yazılanların çoğu tarihin çarklarının tek bir yönde döndüğünü, bir kere döndükten sonra geri döndürülemeyeceğini varsayar. Bu varsayım hükümetin büyüyüşü ile kanıtlanmış görünmektedir. Tablo 7 toplam vergi seviyelerinin Amerika’da Reagan, İngiltere’de Thatcher devrimlerine ve iki liderin de devleti küçültmek için yaptığı her şeye rağmen 1970’lerden beri arttığını gösterir. İlerlemecilerin hoşuna giden ve muhafazakârları dehşete düşüren “büyük hükümet” parçalanması zor bir yapıya benzemektedir.</p>

<p><img alt="tablo 7" src="../Images/tablo7.jpg"/></p>

<p><img alt="tablo 8" src="../Images/tablo8.jpg"/></p>
 
<p>Biraz sadece Amerika üzerine yoğunlaşırsak yirminci yüzyılda hükümetin kapsamının görünüşte geri dönüşümsüz büyümesi niteliğindeki çürüyüşü (2. kısımda devletin “gücü” dediğim) gizleyen bir maske niteliği taşımıştır. Hükümetin bu kalitesindeki bozulma cari açıkları kontrol altına almayı güç kılmıştır. Nicelik ve kapsam sorununu kalite ve güç sorunları çözülmeden çözmek çok zor olacaktır. Daha somut dile koymak gerekirse, Amerikan denetim ve denge sistemi farklı kurumsal düzenlemelere sahip diğer demokrasilere kıyasla karar verilmesini zorlaştırmaktadır. Geçmişte bu Amerikan refah devletinin büyüyüşünü yavaşlatmıştır. Fakat bu sürecin hantallığı devletin küçültmesini de zor kılar. Her siyasi düzenin ana fonksiyonu olan sorumlu bütçe planlamasını gerçekleştirmek bu süreç bir şekilde elverişli hale getirilmediği ve politikaların uygulamaya konuşu daha verimli bir hale getirilmediği sürece zor olacaktır.</p>

<p>Amerikan hükümetinin kalite çöküşünün temelinde yatan gerçek Amerika’nın bazı yönlerden bir “mahkemeler ve partiler” devleti olmaya geri dönüşündendir. Mahkemeler ve yargı kolu yürütme kolunun birçok asli işlevlerini ele geçirmiştir. Bu da hükümetin işleyişini tutarsız ve verimsiz hale getirmiştir. Mahkemeler istikrarlı bir şekilde gittikçe başka ülkelerde idari bürokrasilerin sorumluluğundaki işlevleri yargısallaştırmıştır. Bu hukukta masraflarının patlamasına, karar verme sürecinin yavaşlamasına ve kanunların oldukça tutarsız bir şekilde uygulanmasına sebep olmuştur. Mahkemeler hükümetin gücünü kısıtlayıcı önlemler olmak yerine hükümetin büyümesi için farklı bir koluna dönüşmüştür.</p>

<p>Kongre’de de buna paralel bir ele geçirilme yaşanmıştır. Yozlaşmış vekilleri rüşvetle doğrudan kontrol etme ve kayırmacı ağları besleme yetilerini kaybeden çıkar grupları vekilleri kontrollerine almanın tamamen yasal yeni yollarını bulmuştur. Çıkar grupları toplumdaki konumlarına kıyasla orantısız nüfuza sahiptir. Vergileri ve harcamaları kendilerine göre değiştirirler ve bütçeyi kendilerine kâr sağlayacak şekilde değiştirdikleri için toplam cari, açığı artırırlar. Kongre’yi muhtelif çelişkili politikaları izlemeye zorlayarak toplumsal idarenin niteliğini de düşürürler.</p>

<p>İdarenin yargısallaştırılması da çıkar gruplarının nüfuzunun artışı da insanların hükümete duyduğu güvenin azalmasına sebep olmaktadır. Bu güvensizlik zaman geçtikçe kendini devam ettirir ve güçlendirir. İdari kurumlara karşı duyulan kuşku yönetim üzerine daha çok yasal kısıtlamaların koyulması isteğini beraberinde getirir bu da hükümetin niteliğine ve etkililiğine zarar verir. Aynı kuşku Kongre’nin idareye gerçekleştirilmesi güç hatta imkânsız yeni ve çelişkili emirler vermesine sebep olur. İki süreç de bürokratik özerklikte azalmayla sonuçlanır, bu da sabit, kurallara bağlı, yaratıcı olmayan ve tutarsız bir hükümeti yaratır. Sonra da sıradan insanlar dönüp bu sorunlar için sanki hiçbir şekilde kontrol edemedikleri mahkemeler ve vekillerden gelen detaylı kurallar, mahkeme emirleri, damgalar ve karmaşık mandalar altında çalışmayı seviyorlarmış gibi bürokratları suçlar. Amerikan hükümetinin sorunu idareye ait olması gereken güçleri mahkemelere ve siyasi partilere veren genel sistemden kaynaklanmaktadır.</p>

<p>O zaman Amerikan devletinde ortaya çıkan sorunlar bir yandan devlet gücü ile yetkileri diğer yandan devletin gücünü kısıtlamak üzere oluşturulmuş kurumlar arasındaki dengesizlikten dolayıdır. Kısacası Amerikan devletinin kapasitesine kıyasla çok fazla kural ve çok fazla “demokrasi” vardır. Tüm bunlar bir temsiliyet krizine sebep olur. Sıradan vatandaşlar sözde demokratik hükümetlerinin kendi çıkarları için değil kim olduğu belli olmayan elitlerin kontrolünde çalıştığını düşünmektedir. Burada ironik ve ilginç olan bu temsiliyet krizinin sistemi bir nebze daha demokratik yapmaya çalışan reformlar yüzünden ortaya çıkmış olmasıdır.</p>

<h4 class=" sigil_not_in_toc">SIRADIŞI BİR GİDİŞAT</h4>

<p class="n">Yirminci yüzyılda Amerikan tarihinde bir dönüm noktası oluşturacak olan olay, on dokuzuncu yüzyılda Plessy-Ferguson davası ile yasal hale getirilen ırki ayrımcılığın Amerikan Yüce Mahkemesi tarafından 1954 Brown-Eğitim Kurulu davasına Verilen sonuç ile kaldırmasıdır. Bu karar gelecek yılların gündemini oluşturacak yurttaşlık hakları hareketinin başlangıç noktası olmuştur. Bu hareketle ırki eşitliğin önünde duran resmi bariyerler kaldırmış, Afrikalı Amerikalılar ve diğer azınlıkların hakları güvence altına alınmıştır. Yeni toplumsal kuralların oluşturulması için mahkemeleri kullanmak çevre koruma, kadın hakları, tüketici hakları, eşcinsellere evlilik hakkı gibi yirminci yüzyılda daha sonra gelecek birçok toplumsal hareketin izlediği model oldu.</p>

<p>Amerikalılar buna o kadar alışmıştır ki toplumsal değişime yaklaşımlarının dışarıdan bakanlara ne kadar garip göründüğünün farkına varmazlar. <i>Brown</i> davasının arkasındaki ana kuvvet özel gönüllü bir dernek olan Siyahi İnsanların Gelişmesi İçin Ulusal Birlik’in (National Assoviation for the Advancement of Colored People, NAACP) bir grup siyahi ebeveynler ve çocukları adına Topeka, Kansas Eğitim Kurulu’na karşı açtığı toplu davadır. Tabi ki girişim özel gruplardan gelmeliydi çünkü hükümet ayrımcılık taraftarı kuvvetlerin kontrolü altındaydı. NAACP Yüce Mahkemeye ulaşıncaya kadar davanın arkasında durdu. Daha sonra Yüce Mahkeme hâkimi olacak Thurgood Marshall tarafından temsil edilmişlerdi. Amerikan kamu politikası için belki de tarihinin en önemli değişikliği Amerikan halkının temsilcisi Kongre’nin oyları sayesinde değil, bireylerin mahkemelere başvurması sonucu gerçekleşmiştir. Daha sonraki Yurttaşlık Hakları ve Oy Hakları Yasası gibi değişimler kongrenin harekete geçmesi ile olmuştur. Fakat bu olaylarda bile ulusal kanunların uygulamaya konması hükümete karşı dava açan özel gruplar yüzünden, mahkemeler sayesinde gerçekleşmiştir.</p>

<p>Dünyada bu şekilde işleyen başka bir liberal demokrasi yoktur. Yirminci yüzyılın ikinci yarısında tüm Avrupa ülkeleri ırki ve etnik azınlıkların, kadınların ve eşcinsellerin yasal durumları konusunda benzer dönüşümler geçirmiştir. Fakat Britanya, Fransa ve Almanya’da aynı sonuç mahkemeler sayesinde değil parlamenter çoğunlukların adına çalışan ulusal adalet bakanlıkları sayesinde gerçekleştirilmiştir. Yasal kuralların değişimi halktan, toplumsal gruplardan ve medyadan gelen baskı ile oluşmuştu fakat adalet sistemini kullanan özel gruplar sayesinde değil hükümet tarafından gerçekleştirilmiştir.</p>

<p>Amerikan sisteminin kökenleri devletin üç kolunun geçirdikleri tarihsel evrimde bulunabilir. Britanya, Fransa ve Almanya’da kanun önce gelmiştir, ardından modern devlet ve daha sonra da demokrasi gelir. Buna kıyasla Amerika’ya en önce köklü bir İngiliz ortak hukuk geleneği gelmiş, peşine demokrasi ve en son modern devlet gelmiştir. En son gelen kurum İlerlemeci Dönem ve Yeni Düzen zamanında kurulmuştur. Fakat Amerikan devleti Avrupa ve Asya’dakilere kıyasla hep daha zayıf kalmıştır. Daha önemlisi Amerikan siyasi kültürü en başından beri idari hükümete karşı duyulan güvensizlik üzerine kurulmuştur. Bu yüzden diğer ülkelerde genellikle idari bürokrasilere bırakılan fonksiyonlar Amerika’da mahkemelere ve vekillere verilmektedir.</p>

<p>İlerlemeci Dönem ve Yeni Düzen sırasında reformcular Avrupa tarzı bir idari devlet kurmaya çalışmıştır. Bu zamanın muhafazakâr mahkemelerini karşılarında bulmasına sebep olmuştur. Bu çekişme yüzünden Roosvelt iktidarı Yüce Mahkeme’yi kendi adamlarıyla doldurmaya çalışmıştır. Fakat gördüğü büyük karşı tepki sonucu vaz geçmiştir. Daha sonra yirminci yüzyılın ortalarında daha işbirlikçi mahkemeler çok daha büyük bir idari devletin oluşmasına izin vermiştir. Fakat Amerikalılar “büyük hükümet” ve yeni federal kurumlara karşı şüphe duymaya devam etmektedir. Bu şüphe sadece muhafazakârların tekelinde olan bir yaklaşım değildir. Sol’un da çoğu ulusal kurumların güçlü şirketler tarafından ele geçirilmesinden ve önüne geçilemez bir ulusal güvenlik devletine dönüşmekten korkmakta, istedikleri siyasi değişimler için halk hareketlerini tercih etmektedir.</p>

<h4 class=" sigil_not_in_toc">MUHALİF KANUNCULUK</h4>

<p class="n">Bu tarihin sonucu Robert A. Kagan’ın “muhalif kanunculuk” dediği bir sistem ortaya çıkmıştır. Avukatlar her ne kadar cumhuriyetin başından beri toplumsal yaşamda çok büyük rol oynamış olsalar da önemleri 1960’ların ve 70’lerin çalkantılı toplumsal değişim yıllarında çok daha artmıştır. Kongre bu dönemde yurttaşlık hakları ve çevreci yasalara dair iki düzineden fazla toplumsal kanun geçirmiştir. Bu kanunlar ürün güvenliliği, zehirli atıklardan temizlenmesi, özel emeklilik kurumları ve sağlık gibi konulara kadar uzanmıştır. Bu İlerlemeci Dönem ve Yeni Düzen sırasında oluşan idari devletin gittikçe büyümesine sebep olmuştur. Bu değişimden Amerikan işletmeleri ve muhafazakârlar hâlâ şikayetçidir.<a id="dn701" href="../Text/dn.xhtml#d701.">[701]</a> </p>

<p>Fakat bu sistemi hantal kılan şey sadece uygulamadaki düzenlemelerin fazlalığı değil aşırı kanuncu şekilde gerçekleştirilmesidir. Kongrenin emriyle EEOC, EPA, OSHA vs. gibi alfabe çorbası birçok yeni federal kurum oluşturulmuştur. Fakat kongre bu kurumlara Avrupa ve Japonya devlet kurumlarında olduğu gibi kural yaratma ve uygulamaya koyma otoritesini kolayca vermiyordu. Bunun yerine kanunların gözetimi ve yürütme sorumluluğunu mahkemelere vermiştir. Kongre bir konuda dava açabilme hakkını gittikçe daha geniş gruplara (çoğu zamanlar bu grupların eldeki konuyla alakaları çok uzaktan olsa bile) vererek açıkça yargıya başvurulmasını teşvik etmiştir.<a id="dn702" href="../Text/dn.xhtml#d702.">[702]</a> </p>

<p>Bir örnek olarak siyaset bilimci R. Shep Melnick federal mahkemelerin 1964 Yurttaşlık Hakları Yasasının VII. maddesini nasıl baştan yazdığını gösterir. “Daha çok kasıtlı ayrımcılığa karşı olan zayıf bir kanun, geçmişte yapılan tüm ayrımcılıklar için tazminat sağlayan güçlü bir mandaya dönüştürülmüştür.” Yeterli yürütme yetkisine sahip bir federal bürokrasi oluşturmak yerine “Senato’daki Cumhuriyetçilerin ana hedefi... savcılık işlevini esasen özelleştirmekti. Şahsi davaların VII. maddeyi uygulamaya koymak için en çok kullanılan yol olmasını sağladılar. Bu ortaya çıkan düzen gelecek yıllarda asla tahmin edilemeyecek derecede bir şahsi kanun yürütme kültürünün ortaya çıkmasına yol açmıştır.” Genelde şahsi yürütme örneklerinin sayısı 1960’larda yılda 100 iken 1980’lerde 10,000’e ve 1990’larda 22,000’e çıkmıştır.<a id="dn703" href="../Text/dn.xhtml#d703.">[703]</a>  Avukatların masrafları aynı dönemde altı kat artmıştır. Sadece davaların sayısı değil sürecin gittikçe yavaşlamasından dolayı masraflar da tavan yapmıştır ve sonuçların ne olacağına dair belirsizlik de artmıştır.<a id="dn704" href="../Text/dn.xhtml#d704.">[704]</a> </p>

<p>İsveç ve Japonya’da sessizce çıkar grupları arasında bürokrasiyle çözülen çatışmalar Amerika’da adalet sistemini kullanarak resmi davalarla savaşarak çözülür. Bunun kamu idaresi için bazı aksi sonuçları yaratır. Sean Farhang’ın sözleriyle “Belirsizlik, karmaşık prosedürler, ihtiyaç fazlası, sonuçsuzluk ve yüksek masraflarla karakterize edilen bir süreç ortaya çıkmıştır. Kanunları yürütme yetkisinin bürokrasiye verilmemesi aynı zamanda sistemden hesap sorulmasını da daha zor kılar.”<a id="dn705" href="../Text/dn.xhtml#d705.">[705]</a>  Avrupalı bir parlamenter sistemde yeni bir kural veya düzenleme denetime ve tartışmaya açık ve bir daha ki seçimlerde siyasi eylem sonucu değiştirilebilir bir bürokrasi tarafından çıkarılır. Amerika’da ise aynı kuralların üretimi seçimsiz başa gelen ve ömür boyu hizmet veren hâkimlerin öncülüğünde çok sayıda şeffaf olmayan süreçlerin sonucudur.</p>

<p>Dava açmak için imkânların artışı daha önceleri dışlanan Afrikalı Amerikalılar birçok gibi gruplara güç vermiştir. Bu yüzden dava açma hakkı ilerici solcular tarafından kıskançlıkla korunmaktadır. Fakat bu hak aynı zamanda kamu politikalarının kalitesini olumsuz etkilemiştir. Kagan bunun için Oakland Limanı’nın taranması örneğini verir. 1970’lerde Oakland Limanı daha büyük yeni sınıf konteyner gemilerine ev sahipliği yapabilmek için limanın taranması üzerine işe girişti. Bu projenin Kolordu Mühendisleri, Balıklar ve Vahşi Yaşam Hizmetleri, Ulusal Deniz Ürünleri Hizmetleri, EPA ve hepsinin California eyaletindeki karşılıklarının dahil olduğu bir sürü hükümet kurumu tarafından onaylanması gerekiyordu. Zehirli maddelerin ortadan kaldırılması için birkaç farklı proje mahkemelerden dönmüştü. Her yeni proje daha çok gecikmelere maruz kalıyor ve daha masraflı oluyordu. EPA’nın bu davalara tepkisi geri çekilip hiçbir şey yapmamak oldu. Sonuçta tarama projesi 1994’e kadar gerçekleşmedi ve sonuçta harcanan para en başında hesaplanan masraflardan kat kat fazla olmuştur.<a id="dn706" href="../Text/dn.xhtml#d706.">[706]</a> </p>

<p>Bu gibi örnekler Amerikan hükümetinin her türlü etkinliğinde bulunabilir. Daha önce gördüğümüz gibi Orman Hizmetleri’nin başına gelenlerin altında aldıkları her karara mahkemelerin muhalefet gösterebileceği gerçeği yatıyor olabilir. Bunun diğer bir örneği, 1990’ların başında Nesli Tükenmekte Olan Türler Yasasını kullanarak benekli baykuşların tehlike altında olduğunu gerekçesiyle Pasifik Kuzeybatı’da Arazi İdare Bürosu’nun odunculuk işine son vermiştir.<a id="dn707" href="../Text/dn.xhtml#d707.">[707]</a> </p>

<p>Mahkemeler yürütme aracı olarak kullanılınca hükümeti kısıtlayıcı oluşumlar olmaktan çıkıp hükümetin kapsamının genişlediği kolları olmuştur. Örneğin, 1974’te Kongre’nin aldığı geniş kapsamlı bir karardan dolayı engelli çocuklar için özel eğitim programları 1970’lerin ortalarından bu yana hem sayıları hem de masrafları bakımından hızla artış göstermiştir. Bu karar federal mahkemelerin daha önceleri aldığı özel çocukların “haklara” sahip olduğu kararı üzerine verilmişti. “Hak” olduğu için başka şeylerle takas edilemez, fayda maliyet analizine sokula-mazdı. Dahası Kongre yine yorumlama ve yürütme yetkisini bütçe içinde çalışmak ve karmaşık siyasi kararlar almak için elverişsiz kurumlar olan mahkemelerin eline veriyordu. Bunun sonucu olarak sınırlı eğitim bütçesinden her geçen yıl artan bir pay ülke çapındaki özel eğitim okullarına ayrılmaktadır.<a id="dn708" href="../Text/dn.xhtml#d708.">[708]</a> </p>

<p>Bu sorunun çözümü çoğu Amerikan muhafazakâr ve liberal grupların desteklediği tüm düzenlemelere son verilmesi ve bürokrasinin kaldırılması değildir. Zehirli atıklara karşı önlemlerin düzenlenmesi ve çevrenin korunması gibi hükümet hizmetleri özel piyasanın kendi başına gönüllü olarak yapmak isteyecekleri şeyler değildir. Muhafazakârlar hükümete karşı duydukları kuşkunun düzenlemeler konusunda Amerikan sistemini daha verimsiz mahkeme bazlı çözümlere zorladığının farkında değildir. Daha güçlü idari kollara sahip demokrasilerde bu konuda daha verimlidir.</p>

<p>Fakat ilerici ve liberal Amerikalılar da bu sistemin devamlılığına katkı sağlarlar. Onlar da Güney’de okullarda ırki ayrımcılığı desteklemiş olan ve büyük şirketlerin çıkarları için çalışan bürokrasiye güvenmiyordu. Vekillerin desteğini bulamadıkları zaman, seçimsiz şekilde konumlarına gelmiş hâkimleri kural belirleme sürecine sokmakta sorun görmemişlerdir.</p>

<p>Bu idareye adem-i merkeziyetçi ve kanuncu yaklaşım Amerikan siyasi sisteminin diğer önemli bir özelliğini takip eder. Bu özellik çıkar gruplarının etkilerine açıklığıdır. Çıkar grupları isteklerini adalet sistemini kullanarak doğrudan hükümete dava açarak kazanırlar. Fakat çıkar gruplarının kontrol sağlamak için daha güçlü ve daha çok kaynaklara  sahip başka bir araçları da vardır.  Bu araç Amerikan Kongresi’dir.</p>
</body>
</html>