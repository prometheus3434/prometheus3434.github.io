<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<h1>13</h1>
<h3 id="sigil_toc_id_13">İYİ DEVLET, KÖTÜ DEVLET</h3>

<div class="b">Bazı gelişmiş devletlerin neden diğerlerinden daha etkin olduğu; siyasi reformun nasıl gerçekleştiği; neden modernleşmenin reform için ne yeterli ne de gerekli bir durum olmadığı, ancak yine de yardımcı olduğu; reformun gerçekleşmesinde yabancıların rolü</div>

<p class="n">Devlet inşa süreci ve kamu sektörü modernleşmesine dair bazı genel yargıları aktarmanın zamanı geldi. Bu kısmın amacı neden gelişmiş ülkelerin yirmi birinci yüzyıla gözle görülür şekilde etkili ve sağlam devletlerle girerken, diğerlerinin kayırmacılık yolsuzluk, zayıf hizmet ve hem devlete hem de halka güvensizlik gibi hususlarla kıvrandığını açıklamaktır. Bir açıklama getirmek günümüzde gelişmekte olan ülkelerin yolsuzluk ve iltimas sorunlarıyla baş etmede kullanabilecekleri stratejilere bir bakış atmamızı sağlayabilir.</p>

<p>Bütün modern toplumlar Weber’in patrimonyal dediği devlet yapısıyla başlar. Burada devletin içerisinde idarecinin yahut toplumu idare eden elitlerin arkadaş ve aileleri görev alır. Bu devletler hem siyasi gücü hem de ekonomik imkânları idarecinin kayırdığı kimselerin erişimine hasreder; vatandaşlara, herkese göre koyulan kurallar vasıtasıyla pek gayri şahsi davranılmaz.<a id="dn338" href="../Text/dn.xhtml#d338">[338]</a>  Modern devlet -yani, gayrişahsi ve herkese seslenen bir devlet bürokrasisi- zamanla gelişir ve birçok açıdan bir anda gelişmesi mümkün değildir.</p>

<p>Bu modernleşme sürecinin başarı ve arızaları bakımından farklı örnekler seçtim. Almanya modern bir devletin nüvesini on dokuzuncu yüzyılın ilk yarısında geliştirdi. 23. kısımda göreceğimiz üzere Japonya, Meiji Restorasyonu sırasında ülke gelişmeye başladıktan çok kısa bir süre sonra modern bir bürokrasi oluşturdu. Bunun aksine İtalya ve Yunanistan hiçbir zaman güçlü modern devletler oluşturamadılar ve bugün kayırmacı uygulamalara devam ediyorlar. Britanya ve Birleşik Devletler orta dereceli örneklerdir: her ikisi de on dokuzuncu yüzyılın ilk yarısında iltimasla yürütülen bürokrasilere sahipti, hatta Birleşik Devletler tamamen kayırmacıydı. Britanya 1850’lerdeki Northcote-Trevelyan Raporunun ardından sistemini reform etti. Birleşik Devletler ise kamu sektörünü 1880’lerden 1930’lara kadar adım adım reforma tabi tuttu.</p>

<p>Patrimonyal devletler muazzam ölçüde istikrarlı olabilir. Bu devletler insanın toplumsallığının temel taşları, yani insanların aile ve arkadaşlarını karşılıklı iyilikler gözeterek kayırma güdüsünü, kullanılarak inşa edilmiştir. Elitler, müşterilerin şahsi menfaatlerinin peşinde patronların izlediği iltimas zincirlerini idare ederek güç elde ederler. Bütün bunlar, elit idareyi meşru kılan ritüel, din ve fikirlerle desteklenir. Bu elit gruplar toplumdaki -özellikle de dağınık ve fakir köylülerin bulunduğu tarım toplumlarında- diğer gruplardan daha iyi örgütlenmişlerdir, ve silah ve şiddet kullanım eğitimlerini sağlamak için daha çok imkânları vardır. Toplumun ölçeği arttıkça gayri resmi iltimas ağları daha resmi ve teşkilatlı kayırmacı hiyerarşilere dönüşür. Ancak siyasetin temel teşkilatlanma ilkesi -karşılıklı diğerkâmlık- aynı kalır. Siyasi güç bir kere ele geçince, bu tür bir sistemi yürüten elitler başka, daha iyi organize olmuş elit gruplarca (nadiren elit olmayanlar tarafından) yerlerinden edilirler. Modern öncesi bu tür devletler yüzyıllarca ayakta kalmayı başardı ve bugün de dünyanın çeşitli yerlerinde varlıklarını devam ettirmektedirler.</p>

<h4 class=" sigil_not_in_toc">MODERN DEVLET ROTALARI</h4>

<p class="n">Peki, herhangi bir toplum patrimonyal devletten modern bir devlete geçişi nasıl gerçekleştirebilir? Kuşkusuz, burada sunulacak sınırlı sayıda örnekler en az iki önemli rotaya işaret eder.</p>

<p>İlki askeri mücadele yoluyla ortaya çıkar. Antik Çin, Prusya ve Japonya komşularıyla uzun süreli mücadeleler içindeydiler. Bu mücadelelerde etkili hükümet teşkilatları milli kurtuluş için çok önemlidir. Askeri rekabet herhangi ekonomik dürtüden çok daha güçlü zorunluluklar yaratır: eğer ben ve bütün ailem bir savaşın sonrasında katledilecekse hiçbir şey değerli değildir. Bir ordu yaratma ihtiyacı liyakate bağlı olarak eleman istihdamına yüksek bir kalite getirir; bu, yeni vergiler ve kâr artırma kapasitesini gerektirir; bu da hem vergi hem de mali idare için gerekli olan bürokratik teşkilata ve arazideki birliklere gönderilen kaynakların lojistik zincirine muhtaçtır; ve son olarak, elit olmayan kimselerin orduda hizmet etmesi için alınmasıyla birlikte elitler arasındaki ilişkileri altüst eder.</p>

<p>Millet inşası, devlet inşasının başarılı olması için çok önemlidir, savaş da kritik bir rol oynar. Bir ilke olarak milliyetçilik Fransız Devriminde yerleşmeye başladıktan sonra, milli kimlikler, siyasi sınırların mevcut kültürel, etnik ve linguistik topluluklara karşılık gelmesi için değiştirilmesiyle yaratılır. En son kısımda gördüğümüz üzere, bu genellikle sınırların yeniden çizilmesini, halkların öldürülmesini, sürgününü ve mecburi asimilasyonunu gerektirir.</p>

<p>İlk ciltte savaş yoluyla birçok devlet modernleşmesini özellikle de benim uyumlu, evrensel ve gayri şahsi devleti ilk kuran toplum olarak gördüğüm Çin üzerinden, gördük. M.Ö. üçüncü yüzyılda liyakat sistemini ve memuriyet sınavını icat eden Çinliler’di. Bunlar on dokuzuncu yüzyıla kadar Avrupa’da kendilerine yer bulamamıştı. Memluklar ve Osmanlılar bugün bize çok ilginç gelen askeri kölelik kurumu ile epey modern bir kamu idaresi biçimine ulaşmışlardı: daru’l-harpte ele geçirilen ve ailelerinden alınan delikanlılar asker yahut idareci olmak üzere yetiştiriliyorlardı.</p>

<p>Prusya da askeri rekabetin baskısını hissetti ve bugüne değin varlığını sürdüren modern özerk devlet unsurlarını tedricen tesis etti. Bu, Büyük Prensin 1660’daki, Oliva Barışı’nın ardından orduyu terhis etmeyip giderleri ülkenin bütün idari yapısı tarafından kabul edilmesi gereken daimi bir ordu tutma kararıyla başladı. Prusya’nın 1806’da Napolyon mağlubiyeti Stein-Hardenberg reformları altında orta sınıfın bürokrasiye alınmasını mecbur kıldı. Elit, liyakate dayalı bürokrasinin tesisi, bürokrasi özerkliğinin devam etmesine destek veren siyasi bir koalisyon yarattı. Bundan sonra, her zaman bir siyasetçi yahut siyasi parti bürokrasiye siyasi amaçlarla eleman yerleştirmeye kalksa bürokrasi destekçileri büyük bir muhalefet gösterdi ve siyasetçi geri çekilmek zorunda kaldı. Prusya’da bu özerklik çok ileriye götürüldü; örneğin, demokratik yolla seçilen liderler bürokrasinin askeri kanadını boyunduruk altına alma imkânı bulamadılar. Bismarck savaşla modern bir Alman ulusu yarattı, ve iki dünya savaşında doruğa çıkan saldırgan bir milliyetçiliği ortaya çıkardı. Devlet modernliği ve milli kimlik böylelikle aşırı fahiş bir fiyata satın alınmış oldu.</p>

<p>Devleti modernleştirmenin ikinci rotası barışçıl bir siyasi reform süreciyledir. Bu etkili, yozlaşmamış bir devlet isteyen sosyal gruplarla koalisyon oluşturabilmeye bağlıdır. Böyle bir koalisyonun altında yatan şey sosyo-ekonomik modernleşme sürecidir. İkinci kısımda sunulan genel gelişim çerçevesinde bahsedildiği üzere ekonomik büyüme genellikle sosyal hareketliliği artan iş bölümü ile birlikte idare eder. Sanayileşme şehirleşmeyi, yüksek eğitim seviyeleri ihtiyacını, uğraşların profesyonelleşmesini ve tarım toplumunda olmayan yeni toplumsal aktörleri yaratan diğer değişimler manzumesini beraberinde getirir. Bu yeni aktörlerin mevcut patrimonyal sistemde menfaatleri pek yoktu; bunlar ya sistem tarafından seçilir, ya da sistemin uygulayacağı kuralları değiştirecek harici bir koalisyon meydana getirirler.</p>

<p>İkinci senaryo Britanya ve Birleşik Devletlerde görülmüştür. Her iki ülke de erken dönemde sanayileşen ülkelerdendir, ve böylelikle yeni orta sınıf grupları, kanuni ifadesi Northcote-Travelyan reformu ile Pendleton Yasası olan kamu hizmeti reformu için bir iştiyak beslediler. Britanya reform süreci bazı sebeplerden Amerika’dakinden daha çabuk gerçekleşti: ilki, İngiliz elitleri daha homojen bir yapıdaydı ve reform süreci üzerinde daha çok denetime sahiptiler; ikincisi, Westminister sistemi siyasi eylemi belirlemede, Amerika’nın karmaşık güçler ayrılığı ilkesinden daha az mânia çıkartıyordu. Mahkemeler, devlet düzeyinde muhalefet, ve açık ara önde kanuni bir çoğunluk elde edebilmenin zorluğu Amerikan reform sürecini yavaşlattı, ancak bunlar Britanya sisteminde önemsiz hususlardı. En önemli fark kayırmacılığın, Amerikan siyasetinde reformdan önce çok derinden kök salmış olduğudur; bu sebepten kayırmacılığı tümden yok etmek çok zordur.</p>

<p>Bu, bizi kayırmacılığa ve bunun neden bazı ülkelerde diğerlerinden daha güçlü ve etkili olduğu sorusuna getirir. Bu örneklerden çıkan cevap temelde Martin Shefter’ın cevabıdır: bu, modern kurumların ortaya çıkış sırasına bağlıdır, özellikle de demokratik oy kullanım hakkının ilk sunuluş evresi önemlidir.<a id="dn339" href="../Text/dn.xhtml#d339">[339]</a>  Kayırmacılığı oy ticareti ve şahsi menfaatler için siyasi destek olarak tanımlarım, program siyaseti olarak değil; ve bunu, kayırmacı istihdamların daha sınırlı ve daha az teşkilatlı gerçekleştirildiği elitlerin iltimas sistemlerinden ayırırım. Kayırmacılık; demokrasi, modern bir devlet kendi destekçi birliğiyle beraber özerk bir kurum haline gelme vakti bulmadan önce geldiyse ortaya çıkar. Kayırmacılık, düşük seviyeli eğitim ve gelire sahip toplumlardaki siyasi hareketliliğin etkili bir biçimidir ve bu sebeple en iyi şekilde demokrasinin erken biçimi olarak anlaşılabilir. Birleşik Devletler, Yunanistan ve İtalya’da oy kullanım hakkı modern bir devlet yaratılmadan önce genişletilmişti: Birleşik Devletler’de 1830’larda, 1844’ten 1864’e kadar Yunanistan’da 1946 sonrası dönemde ise İtalya’da. Bu üç ülkedeki siyasi partiler kendi kamu bürokrasilerini siyasi müşterilerine fayda kaynakları olarak kullandılar; bu da tabi ki devlet kapasitesinde muazzam yıkıcı sonuçlara sebep oldu. Etkili devletin ilkesi liyakattir; demokrasinin ilkesi halkın katılımdır. Bu iki ilke birlikte işleyebilir ancak her zaman bunlar arasında bir gerilim mevcuttur.</p>

<p>Gelişimin farklı boyutları arasındaki etkileşimler tabi ki de aşağıda gösterilenden daha karmaşıktır.</p>

<p><img alt="sekil-8" src="../Images/sekil-8.jpg"/></p>

<p>Şekil 8 Prusya/Almaya gelişim yolunu gösteriyor. Prusya modern bir devlet inşasına, ekonomik gelişim adına çok da bir şey yapamayacağı için başladı; devletin ayakta kalması gerekiyordu. (Devlet inşası ile hesap verebilirliği bağlayan noktalı çizgi öncekinin sonrakine olumsuz etki yaptığını belirtiyor). Devlet inşası mutlakıyetçi hükümetlerde meydana çıkarken, gördüğümüz üzere bu, hukukun üstünlüğünün gelişmesinde olumlu bir etkiye sahiptir. Bürokrasi hukukla idare eder; devlet demokratik hesap verebilirlik ilkesini kabul etmezken, devlet hâkimiyeti giderek, bürokrasi kamu faydasının muhafızıdır fikrine dayanır.</p>

<p>Modern bir devlet ve hukukun üstünlüğünün birleşimi on dokuzuncu yüzyılın ortaları gibi başlayan ekonomik büyümenin şahlanışını sağladı. iktisat tarihçisi Alexander Gerschenkron, geç gelişen Almanya’da devletin ekonomik büyümede İngiltere’de, sanayileşme sürecinin başlangıcında yüksek bir kapasiteye sahip olan bir ülkede, olduğundan daha etkin olduğunu belirtmiştir.<a id="dn340" href="../Text/dn.xhtml#d340">[340]</a>  Ekonomik büyüme bir işçi sınıfının ortaya çıkışına ve bunların Alman Sosyal Demokrasi bayrağının altına girmesine yol açmıştır. Almanların liberal demokrasi yolu yirminci yüzyılın başlarındaki savaş, devrim ve psikolojik baskı ile açılmıştır. Güçlü ve özerk bir devletin erkenden geliştirilmesi demokratik hesap verilebilirliğe çok olumsuz bir etki yapmıştır; ülke Birinci Dünya Savaşı’na girmiş ve Weimar demokrasisi çökmüştür. Tamamen sanayileşmiş liberal demokrasi ancak 1949’da Almanya Federal Cumhuriyetinin doğuşuyladır.</p>

<p><img alt="sekil-9" src="../Images/sekil-9.jpg"/></p>

<p>Birleşik Devletler siyasi modernleşmede çok farklı bir yol izlemiştir (bkz. Şekil 9). Birleşik Devletler Britanya’dan Ortak Hukuk mahiyetinde güçlü bir hukuk üstünlüğü almıştır. Bu hukuk, demokrasi daha gelmeden önce sömürgelerle arasında geçerliydi. Şahsi mülkiyet haklarını sağlam şekilde koruyan hukukun üstünlüğü on dokuzuncu yüzyıldaki hızlı ekonomik gelişmenin temelinde yatmaktadır. Beyaz erkeklerin tamamına oy hakkının erkenden tanınması Amerikan devlet inşasında, kayırmacılığın bütün devlet seviyelerinde nüfuzlu kılarak olumsuz bir etki yarattı (bkz. Şekil 9’daki noktalı çizgi). Büyüme, yeni sosyal gruplar yarattı, toplum hareketlendi ve mevcut siyasi partilerin içinde yeni hizipler oluştu. Reform birliği Amerikan devletini modernleştirmek için harekete geçti.</p>

<p><img alt="sekil-10" src="../Images/sekil-10.jpg"/></p>

<p>Nihai olarak Şekil 10 Yunan/güney İtalya yolunu göstermektedir. Gelişimin başlangıç noktası ne devlet inşası ne de ekonomik gelişmedir; sosyal hareketlilik (önceden gelişmeden modernleşme olarak tanımlanmıştı) ve erken demokratikleşmedir. Kapitalist ekonomide fırsatın zayıflığı ve olmayışı devleti, önce elit toplumsal gruplarca, sonrasında ise demokrasinin kökleştirdiği geniş siyasi partilerce ele geçirilmeye müsait kılar. Aşırı kayırmacılık devlet kapasitesini zayıflatır, sonra da ekonomik gelişim beklentilerini kısıtlar (noktalı çizgiler).</p>

<h4 class=" sigil_not_in_toc">YOZLAŞMA VE ORTA SINIF</h4>

<p class="n">Britanya ve Amerika’da, ekonomik modernlik sosyal hareketliliği yönlendirdi, ve kısmen iltimas ve kayırmacılığın ortadan kaldırılmasına olanaklar yarattı. Her iki ülkede de iltimas sisteminin sonunu getirmeye çalışan yeni orta sınıf grupları mevcuttu. Bu bazılarının, sosyo-ekonomik modernleşme ve bir orta sınıf yaratımının modern devleti yaratacağını düşünebilir. Ancak bu görüş Yunan ve İtalyan örnekleri ile, zengin ve modern olmasına karşın hâlâ kayırmacılığı sürdüren toplumlarla çelişir. Temiz, modern devlet üreten otomatik mekanizmalar mevcut değildir çünkü sonuçları açıklamak için başka etmenler gereklidir.</p>

<p>Bir etmen ekonomik büyümenin kalitesidir. Sanayileşmenin Yunanistan ve güney İtalya’ya geç geldiğini ve şehirleşme sürecinin Britanya ve Birleşik Devletler’de olduğundan farklı bir karaktere büründüğünü gördük. Britanya ve Birleşik Devletler’de, yeni iş grupları ve toplumsal ilişkiler sanayileşme ile oluştu; Yunanistan ve güney İtalya’da kırsal alandaki nüfus kendi adetlerini ve yaşam biçimlerini getirerek şehre göç etti. Gelişen kapitalist ekonomide, birinin şahsi menfaati, en iyi geniş kamu politikalarıyla (düşük vergi oranları, farklı düzenleme biçimleri ve iç ve dış ticaret için istikrarlı kurallar gibi) yürütülebilir. Gemeinschaft şehirlerin kırsallaşmasıyla bozulmadığı zaman, sosyal teşkilatların kayırmacı biçimlerini korumak daha kolaydır. Kayırmacılığın her bir rüşveti politikalardan daha önemlidir.<a id="dn341" href="../Text/dn.xhtml#d341">[341]</a> </p>

<p>İkincisi, orta sınıfa mensup birisinin kayırmacılık karşıtı bir reform birliğini destekleyeceği hususunda garanti yoktur. Birleşik Devletler’de bile, sanayileşmeyle ortaya çıkan yeni toplumsal aktörlerin hepsi İlerlemeci harekete katılmamıştı. Gördüğümüz üzere, demiryolları mevcut iltimas sistemini menfaatlerine göre nasıl kullanacaklarının çaresine baktı; birçok örnekte, demiryolları ile siyasetçiler arasındaki samimi ilişkiye karşı olanların genelde demiryolu müşterileridir (tacirler, nakliyeciler ve çiftçiler). Burada, yeni teşkilatlanan iltimas karşıtı orta sınıf menfaatleri ile göçmenler gibi yeni toplumsal grupları kayıt altına alan mevcut şehir teşkilatları arasında bir bakıma yarış vardı.</p>

<p>Yunanistan ve Güney İtalya’da, orta sınıfları reform birliğine sokma yarışı neredeyse başlamadan bitti. İtalya’da, Kuzey’de güçlü bir reformcu orta sınıf mevcuttu, ve bu Güney’deki siyasetin mahiyetini değiştirmeye çalışan bir birliğe liderlik edebilirdi. Ama bu gruplar devletin zayıflığı içerisinde bu işi aşırı hırslı gördüler; bölgesel elitleri ve onların kayırma zincirlerini kullanarak barış ve istikrarı güvende tutmak daha kolaydı. Her iki yerde de en az kayırmacı gruplar aşırı solcular, Yunan ve İtalyan Komünistleriydi. Ancak her iki parti de demokratik siyasi sistemi tamamen değiştirmeyi planlıyordu, ve Britanya ve Birleşik Devletler gibi dış güçlere çok muhaliftiler. (İtalya’da Komünistler Torino ve Bologna da kısmen de olsa güç kazanabilmişlerdi, ve buralarda genellikle temiz ve etkili belediye idareleri ile anılırlar.) Birleşik Devletler’de ilerlemeciler sol eğilimli olsalar da, mevcut Amerikan sistemini korumada büyük paya sahiptiler ve devlet gücünü ele geçirebilmeleri gayet mümkündü.</p>

<p>Üçüncüsü, Almanya, Britanya ve Amerika ile Yunanistan ve İtalya’daki sonuçların farklarını açıklayabilecek kültürel etmenler vardır. Şahsi menfaatler değişim isteyen sosyal grupların neden böyle davrandığının yalnızca bir kısmını açıklar ve bu tür hareketlerin beraberinde olan yüksek seviyeli ahlâkçılığı gözler önüne sermez. Bu her bir ülkede, reform hareketi liderlerinin her biri kendi dindarlığı ile hareket eder. Bunların arasında Prusya dan Büyük Prens ve I. Frederick William zikredilebilir. Kalvenizm bu idarecilerin din kardeşlerini dış ülkelerden getirtmelerini teşvik etti ve bunlara dosdoğru bir devlet ile idare edilen dürüst ve ahlâklı bir toplum görüşünü benimsetti. Kalvenizm ayrıca, Katolik İspanya’dan bağımsızlığını kazandıktan sonra on yedinci yüzyılda olağandışı servet ve gücü kendisinde barındıran Felemenk devletine de etki etmiştir.<a id="dn342" href="../Text/dn.xhtml#d342">[342]</a>  İngiliz İç Savaşı’ndan önce, Püritenizm İngiltere de reform için önemli bir saikti, ve orta sınıfların davranışlarını on dokuzuncu yüzyıla kadar şekillendirmeye devam etti. On dokuzuncu yüzyıl sonlarında Amerika’daki üst sınıf İlerlemeci Dönem reformcuları için de aynısı geçerlidir. Bunlar siyasi patronlar ile patronaj siyasetçilerinin para kazanmada engel olmadıklarını düşünüyorlardı, ve aynı zamanda kamu makamlarının şahsi menfaatler için yozlaştığına ahlâken çok sinirleniyorlardı. Amerikalılar devler otoritesine güvenmezken, bunlar demokratik devletin tamamen meşru olduğuna ve para merkezli çıkarlar ile yozlaşmış siyasetçilerle demokratik sürecin suiistimal edilmesinin demokratik ilkenin kendisine karşı bir darbe olduğuna inanıyorlardı. Gifford Pinchot gibi liderler bugünkü Amerikan sosyal hayatından büyük oranda el etek çekmiş olan bir tür Protestan ahlâkla hareket ediyordu.</p>

<p>Devlete sadakatin karşısına aileye, dine ya da kabileye sadakati koymak geniş bir güven ve toplumsal sermaye gerektirir. Britanya ve Birleşik Devletler, en azından Yunanistan ve İtalya’yla kıyaslandığında, geleneksel açıdan iyi donanımlara sahiptir. Eğer halk sivil kuruluşlara katılmaya ikna edilmemişse toplumsal hareket yaratmak imkânsızdır, ve eğer toplumun ekseriyetine yönelik sivil sorumluluk fikirleri mevcut değilse etkilenmeleri bile mümkün değildir.</p>

<p>Britanya ve Birleşik Devletler’de sosyal sermayenin kaynakları muhteliftir. Birinde, yukarıda belirtildiği üzere, her iki ülkede de kökleşmiş olan ve merkezi, hiyerarşik kurumlara bağlı olmayan dini hayat teşkilatının temellerini destekleyen Protestanlığın tutucu şekli mevcuttur. Ancak diğerinde ise kurumlar etrafında teşkilatlanmış güçlü bir milli kimlik vardır -Britanya’da Ortak Hukuk, Parlamento, ve monarşi; Amerika’da benzer bir Ortak Hukuk geleneği ve Anayasa’dan doğan demokratik kurumlar. On dokuzuncu yüzyıla kadar her iki ülkedeki hükümetler milli egemenliğin meşru bir ifadesi ve sadakat gösterilesi bir makam olarak görülmeye başlandı.</p>

<p>Yunanlar ve İtalyanlar her zaman milli kimlik hususunda sıkıntı yaşamışlardır. Yunan toplumu etnik, kültürel ve dini seviyelerde çok homojendi fakat Yunan devleti yabancı devletlerin kuklası, ve bu sebeple de gayri meşru olarak görülmekteydi. Sadakat, mevcut ailenin sınırlı çevresi için geçerliydi; devlet şüpheliydi. İtalya, özellikle de güneyi, İtalyanları birbirlerine karşı dolduran birtakım yabancıların oyun alanı gibiydi. 1861’den sonra ortaya çıkan birleşmiş ülke çok farklı kültürde, gelişim seviyelerinde olan bölgeleri birbirine bağladı ve Güney ile Kuzeyi bir kılabilecek merkezi siyasi gücü hiçbir zaman üretemedi. Bugüne kadar bölgesel bağlılıklar genelde milli kimliği, ta en başında Kuzey Birliğinin önerdiği gibi, koz olarak kullandı. Alberto dalla Chiesa ve Giovanni Falcone gibi sivil duyarlılık sahibi kahramanvari şahsiyetler mevcuttu. Aynı zamanda Kuzey şehirlerinde güçlü bir sivil cumhuriyetçi geleneğin kalıntıları vardı. Ancak özellikle Güney’de, meşru devlet kurumlarının yokluğu güven alanını aile ve arkadaşlara kadar daralttı; bu eğilim Mafya gibi teşkilatlarla kurumsallaştı.</p>

<h4 class=" sigil_not_in_toc">YENİDEN PATRİMONYALLEŞME</h4>

<p class="n">Amerikalılar, Britanyalılar veya Almanlar kendi siyasi sistemlerinden memnun olmadan önce, patrimonyalizm meselesinin hiçbir siyasi sistemde tam anlamıyla çözülmediği belirtilmelidir. İlk ciltte arkadaşlara ve aileye güvenin insan doğasından olduğunu ve başka türlü davranmaya yönelten durumlar olmadıkça her daim farklı biçimlerde varlığını sürdüreceğini belirtmiştim. Modern, gayri şahsi devlet kendi doğamıza aykırı şekilde davranmaya yöneltiyor bizi ve bu sebeple de aşınıp, yok olma riski ile karşı karşıyadır. Herhangi bir toplumdaki elitler siyasi sisteme erişerek kendilerini, ailelerini ve arkadaşlarını yerleştirmeye çabalarlar ve bunu yaparken siyasi sistemdeki diğer teşkilatlı güçlerin aynı şekilde davranmalarına karışmazlar. Bu durum gelişmiş liberal bir demokrasi içinde böyledir ve yeniden patrimonyalleşme sürecinin günümüzde devam ettiği iddia edilebilir.</p>

<p>Birleşmiş Devletler’de İlerlemeci Dönem reformları siyasi partilerin federal, hükümet ve belediye seviyelerindeki kalemlerde iş dağıtarak destek sağlamayabilmelerine yardımcı olan kayırmacılık türünün sonunu getirdi. Ama siyasi destekçilere sağlanan yardımlar, vergi muafiyetleri ve diğer peşkeşlere dokunmadı. Son yıllarda Amerikan siyasetine bela olan büyük meselelerden biri siyasetçileri kampanya destekleri ve lobilerle tamamen satın alabilen menfaat gruplarının etkisidir. Bu faaliyetlerin çoğu tamamıyla kanunidir, yani bir bakıma Birleşik Devletler sadece büyük ölçekte ve muazzam paralarla gerçekleştirilebilen yeni bir tür kayırmacılık yarattı. Buna bu cildin sonunda değineceğim.</p>

<p>Bu sadece Amerika’nın sorunu değildir. Bahsedildiği üzere, Japonya güçlü, özerk bir bürokrasi geleneğine sahiptir, ve burada bürokrasideki görevler hiçbir zaman yolsuzluğa bulaştırılmaz. Diğer taraftan ikramiyeler Japonya’da uzun yıllardır para siyasetinde geçerlidir, ve Liberal Demokratik Parti siyasi pastayı başarılı bir şekilde taksim ederek hegemonyasını on yıllardır sürdürmektedir. Elektrik enerji sanayisi gibi Japon menfaat gruplarının tarife düzenlemelerini ele geçirme kabiliyeti 2011’de Tohoku depremi ve Fukuşima nükleer felaketi sonrasında ülkeyi sarsan bir kriz oldu.</p>

<h4 class=" sigil_not_in_toc">SAVAŞA BİR ŞANS MI VERİLMELİ?</h4>

<p class="n">Askeri rekabet burada seçilen örneklerde devletin modernleşmesi için önemli bir etmendi, ancak savaş bunu başarmak için ne yeterli ne de gereklidir. Örneğimiz başarılı vakalara karşı kasten karşıdır, çünkü birçok gözlemci dünyanın diğer kısımlarındaki uzun askeri rekabetin modern devletler üretmediğini belirtmemiştir. Bu durum Papua Yeni Gine ve Melanezya’nın diğer kısımlarındaki kabileler için geçerlidir. Bunlar birbirleriyle kırk bin yıldır savaşmaktadırlar anacak Avrupalı sömürgeciler buraya gelmeden evvel devlet seviyesinde teşkilatlar dahi oluşturamamışlardı. Ayrıca bu Latin Amerika için de geçerlidir; bunların savaşları patrimonyal elitler iktidardayken sona ermiştir (aşağıda 17. kısma bakınız). Başka bir yerde değil de sadece Asya ve Avrupa’da savaşla birleştiğinde modern devlet üreten fiziksel coğrafya, toplumların sınıf yapısı ve ideoloji gibi diğer koşulların bulunduğu açıktır.</p>

<p>Diğer taraftan, başka ülkeler askeri rekabet olmaksızın modern, kayırmacı olmayan devletler yaratmışlardır. İsveç ve Danimarka erken modern dönemde birçok savaşa katılmışlardır, fakat komşuları Norveç, Finlandiya ve İzlanda savaşlara katılmadıkları halde aynı temiz devletlere sahiptirler. Kore, on dokuzuncu yüzyılın sonundaki Kore Savaşı’nda dış saldırıların, işgalin ve şiddetin kurbanı olmuştur fakat bürokratik sistemi Japonya ve eski İngiliz sömürgesi Singapur’un bürokrasi seviyesine eşittir. Kanada, Avustralya ve Yeni Zelanda modern kayırmacı olmayan devletlerdir ve hiçbir zaman militarist olmamışlardır.</p>

<p>Bu örneklerin birçoğunda yüksek kaliteli hükümet doğrudan sömürgeci mirasın sonucudur (Norveç 1813’te Danimarka’dan bağımsızlığını aldı, ve Kanada 1876’da Britanya’dan ayrıldı). Diğerlerinde bu durum diğer modelleri doğrudan kopyaladıkları için böyledir. Singapur ve Malezya etkili modern devletlerini pek de ümit vermeyen koşullardan, Güneydoğu Asya’da hareketlenen sol güçlerle yürütülen mücadelelere karşılık vermek amacıyla çıkardılar.<a id="dn343" href="../Text/dn.xhtml#d343">[343]</a> </p>

<p>Bu gözlemler bugün için de önemli çıkarımlardır. Arı ciddi bir şekilde, askeri analist Edward Luttwak uluslararası toplumun Sahra Altı Afrika gibi zayıf devlet bölgelerinde “savaşa şans vermesi” gerektiğini ileri sürmüştü.<a id="dn344" href="../Text/dn.xhtml#d344">[344]</a>  İfadesine göre modern devletler Avrupa’da acımasız askeri mücadeleler sonucunda ortaya çıkarılmıştı; Afrika’nın, sömürgeci dönemden kalma mantıksız devlet sınırları ile, benzer bir şekilde kendisini felaha erdirmesine izin verilmemelidir. Devletler burada ne güçlü bürokrasiler ne de kapsayıcı milli kimlikler yaratabilir.</p>

<p>Kimsenin Avrupa’nın şiddetli deneyimini başkası üzerinde istememesi gerektiğinin yanında birkaç yüzyıllık çatışmanın dünyanın başka kısımlarında gerçekten güçlü devletler üreteceği de meçhuldür. Bunun neden böyle olduğu ve Afrika’da devlet inşasına ne gibi başka yaklaşımların yapılacağı sömürgeciliğin mirasına dair bir sonraki bölümde ele alınacaktır. Diğer taraftan diğer devletlerin savaşmadan modern hükümetler elde etmeleri, gelişmekte olan devletlerin bugün benzer barışçıl yollar seçebileceklerini göstermektedir.</p>

<p>Demokrasinin erkenden takdiminin kayırmacılığı beslediği ve bugünün güçlü devletlerinin genelde demokrasinin öncesinde ortaya çıktığı gerçeği, bugünkü gelişmekte olan ülkelerin aynı sırayı izlemeyi denemeleri gerektiğini göstermektedir. Bu, Samuel Huntington tarafından <i>Political Order in Changing Societies’</i>da gelinen bir sonuçtur -toplumlar demokrasiden önce düzene ihtiyaç duyarlar, ve tamamen modern bir siyasi ve ekonomik bir sisteme otoriter bir yağıdan evrilmek, doğrudan demokrasiye atlamaktan yeğdir. Huntington’ın kitabı sadece mevcut Komünist rejimlerin siyasi katılımı artırabilmeleri ve ekonomik büyümenin adımlarını hızlandırabilmelerinden övgüyle söz etmiyor, aynı zamanda ülkesini 1940’lardan 2000’e kadar idare etmiş ve 2013’te yeniden iktidara gelmiş olan Meksika Kurumsal Devrimci Parti <i>(Partido Revolucionario Institucional,</i> yahut PRI) tarafından oluşturulan sistemlerden de iyi şekilde bahsediyor. PRI, Meksika’nın milli varlığının ilk yüzyılını karakterize eden darbelerin, askeri liderlerin ve şiddetli toplumsal çatışmaların yerine, demokrasi ve ekonomik canlılık pahasına muazzam ölçüde istikrarlı bir siyasi düzen getirmiştir.<a id="dn345" href="../Text/dn.xhtml#d345">[345]</a>  Huntington’ın öğrencisi Fareed Zakaria benzer bir iddiayı, demokrasi öncesi mecburi ilk adım olan liberal hukuk üstünlüğündense siyasi düzenin kendisini vurgulayarak sıralamanın korunması için öne sürmüştür.<a id="dn346" href="../Text/dn.xhtml#d346">[346]</a> </p>

<p>Bu tür bir tartışma burada sunulan örneklerden mantıki olarak takip edilebilir görünse de aslında bu, bugün hiç takip edilecek bir siyaset değildir.<a id="dn347" href="../Text/dn.xhtml#d347">[347]</a>  Toplumların ilk önce güçlü, özerk bir Weberci bürokrasi yaratmaları, veya kendi bağımsız mahkemeleri ve iyi eğitimli yargıçları bulunan liberal bir hukuk üstünlüğü getirmeleri gerektiğini söylemek iyi olur. Sorun, kurumsal inşanın bir meselesi olarak, bu ikisini de yerine getirmenin hiç de kolay olmayışıdır. Kurumlar genellikle tarihi miraslar vasıtasıyla önceden tayin edilirler veya dış güçlerle şekillenirler. Gelişmekte olan dünyadaki birçok fakir toplum, baskı ve kendilerinin yaptıkları atamalar ile iktidarda kalabilen otoriter devletler yaratabilmektedirler. Ancak bahsettiğimiz sebeplerden ötürü, neredeyse hiçbiri bir Çin yüksek memurluğu ne de Rechtsstaat (bunlarda otoriter güç oldukça kurumsallaşmış bürokrasi ile müşahhaslaşmış ve tamamen belirli kurallarla idare edilmektedir) yaratamamaktadır. Günümüzdeki birçok otoriter devlet iltimas ve yüksek yolsuzluk seviyeleri ile doludur. Günümüz dünyasında bunu neredeyse başaracak ülkeler sadece Basra Körfezindeki monarşiler ile Singapur’dur, bunların da bazı özellikleri örnek alınmalarını güçleştirmektedir. Bu koşullar altında, demokratikliği acımasız ve/veya yozlaşmış ve yetersiz diktatörlüğün karşısına koymanın amacı nedir?</p>

<p>Siyasi kurumların sırasını izlemeyi bile istemeye çaba göstermenin neden sorunlu olduğuna dair nihai sebep ahlâki yahut normatiftir. Dönemsel ve adil seçimler yolu ile hesap verebilirlik, idare kalitesine veya ekonomik büyümeye verebileceği etkiler haricinde güzel bir şeydir. Siyasi olarak katılım hakkı vatandaşın ahlâki kişiliğini tanınmasını sağlar, ve bu hakkın uygulanması bu bireye toplumun ortak yaşamını bir nebze temsil etme imkânı verir. Vatandaş yanlış bilgilendirilmiş veya yanlış karar vermiş olabilir, ancak siyasi seçim uygulaması insanın gelişiminin önemli bir parçasıdır. Bu benim şahsi görüşüm değildir; dünya çapında, büyük insan kütleleri bugün siyasi katılım hakkını savunmak için seferber olmaktadır. 2011 Arap Baharı, birçoğunun diktatörlüğü kültürel olarak kabul etmiş var saydığı dünyanın bir köşesinde, demokrasi fikrinin gücünü en son gösteren örnekti.</p>

<p>Prusya ve Britanya gibi modern siyasi kurumların gelişini sırasıyla deneyimlemiş ülkelerde, eski demokratik olmayan rejimler, kendi meşruiyet kaynakları olan geleneksel monarşilerdi. Yirminci yüzyılın ortasında sömürgeciliğin uyanışında, askeri darbeler veya elitlerin gücü ele geçirmesiyle zuhur eden otorite ülkelerin büyük çoğunluğu için bu geçerli değildir. Bunlar arasındaki en istikrarlıları -Singapur ve Çin- kendi meşruiyetlerini iyi ekonomik performans ile sürdürdüler fakat Hohenzollern hanedanı gibi destek membalarına sahip değillerdi.</p>

<p>Öyle ya da böyle, günümüzde gelişmekte olan ülkelerin sıralamayı takip etme seçenekleri yoktur ve Birleşik Devletler gibi, demokratik siyasi sistem bağlamında güçlü devletler inşa etmelidirler. Bu sebeple İlerlemeci Dönemde Amerikan deneyimi tek başına önemlidir. Bugün hiçbir ülke, bir buçuk yüzyıllık askeri mücadele yoluyla güçlü bir devlet kuran Prusya’yı taklit etmeye kalkışamaz bile. Diğer taraftan, kamu sektörü reformu ile yolsuzluğun sonunu getirmek için uğraşan reformcu koalisyonlar oluşturan demokratik ülkelerdeki sivil toplum gruplarını ve siyasi liderlerini tasavvur etmek mümkündür. Amerikan deneyiminden çıkarılması gereken tek başına en önemli ders devlet inşasının bütün siyasi faaliyetlerin üstünde olduğudur. Modern bir devlet yapısı bazı resmi kurallarla (örneğin memurların bağlantılara göre değil de liyakate göre seçilmesi) belirlenebilir, ancak bu kuralların yerleştirilmesi kaçınılmaz olarak, statükodan fayda sağlayan bazı kökleşmiş siyasi aktörlerin menfaatlerine darbe vuracaktır. Bu sebeple reform bu aktörlerin aradan çıkarılmasını, onlara bulaşmadan iş yapmayı ve daha temiz ve daha ehil devlet biçimlerinden faydalanacak yeni sosyal güçler oluşturmayı gerektirir.</p>

<p>Devlet inşası zor bir iştir, ve başarması uzun yıllar alır. Patronajın federal seviyelerden silinmesi, Pendleton Yasası’ndan Yeni Düzen’e kadarki kırk yıldan daha fazlasını almıştı. New York, Chicago ve diğer şehirlerde siyasi mekanizmalar ile patronaj 1960’lara kadar varlığını sürdürdü. Amerikan siyasi sisteminin reform için yüksek duvarlar ördüğünü ve her ülkenin böyle olmadığını belirttim. Çoğu kez ülkeler mali erimeler, felaketler yahut askeri tehditler gibi dış krizleri bu süreci hızlandırmak için kullanırlar. Ancak böyle bir siyasi modernleşmeyi bir gecede gerçekleştiren tarihi örnekler oldukça azdır.</p>

<p>Yunanistan’daki devlet inşasının dış güçlerin rolü sebebiyle daha da zor olduğunu gördük. Yunanistan yüzyıllar boyunca Türklerce idare edilmişti; yabancılar ülkenin bağımsızlığını kazanmasına yardım etti; yeni bağımsız ülkenin ilk kralı olarak Bavyeralı Otto’yu yerleştirdiler; Yunanistan’ın siyasi sisteminin modernliğini çatırdatma girişiminde bulundular ve hem desteklerle hem de Yunan Komünistleri gibi yerli gruplara muhalefet ederek müdahale etmeye devam ettiler. Bütün bunlar Yunan hükümetlerinin meşruiyetini zayıflattı, devlete güvensizlik seviyesini artırdı, ve nihayetinde tamamen modernleşmiş bir siyasi sistem üretmesine mani oldu. Bir bakıma, yirmi birinci yüzyılın başında Avrupa Birliği,IMF ve Yunan devleti arasındaki mali kriz üzerine çekişme bu devam eden hikâyenin en son sürümü.</p>

<p>Bu sebeple Yunanistan kitabın diğer bölümüne dair önceden bir fikir vermektedir. Sonraki bölüm modern siyasi kurumların dünyanın bir köşesinden bir başka yerine aktarılma çabasını anlatmakta. Küreselleşme süreci on beşinci yüzyılda sömürgeciliğin hemen öncesinde Avrupalıların keşif seyahatleri ile cidden başlamıştı; bu seyahatlerle bir anda dünyanın bütün yöreleri birbirine bağlanmıştı. Bütün dünya üzerindeki yerli halkların Batı kültürü ve kurumlarıyla yüz yüze gelmesi etkili, çoğu zamanda ölü sonuçlar doğurdu. Bu aynı zamanda, siyasi gelişimin tek bir bölge veya toplumun sınırları içerisinde gerçekleşecek bir şey olmaktan çıktığı anlamına gelmektedir. Yabancı örnekler, kurumsal gelişimin çok farklı koşullarıyla birlikte, ya yerlilere zorla kabul ettirilmişti yahut yerliler bunları gönüllü olarak benimsemişti. Bu sürecin dünyanın bazı kesimlerinde neden diğerlerinden daha iyi işlediği kitabın bir sonraki kısmının konusudur.</p>
</body>
</html>