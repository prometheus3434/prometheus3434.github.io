<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<h1>10</h1>
<h3 id="sigil_toc_id_10">KAYIRMA SİSTEMİNİN SONU</h3>

<div class="b">Birleşik Devletler’in on dokuzuncu yüzyılın sonuna doğru neden modern bir devlete ihtiyaç duyduğu; Garfield suikastı ve Pendleton Yasası’nın doğuşu; Amerikan şehirlerinde teşkilatların reformu; yeni sosyal grupların teşkil ettiği bir reform koalisyonu ve sebepleri; güçlü başkanlık liderliğinin değişim getirmede neden gerektiği</div>

<p class="n">1880’lerin başlarından Amerika’nın Birinci Dünya Savaşı’na girmesine kadarki dönemde federal düzlemdeki istihdamlardaki kayırmacı sistem tedricen parçalandı ve New York, Chicago, Boston ve diğer Amerikan şehirlerinde yeni bir belediye başkanı nesli, eski parti patronlarının yerini aldı. Kurumlar, hem milli hem de yerel seviyede Weberci fikirler doğrultusundaki modern bir devlet için hazırdı. Kayırmacılığı bulan Birleşik Devletler idari sistemini başarıyla modernleştirdi.</p>

<p>Birleşik Devletler, Britanya’nın 1854 Northcote-Trevelyan reformlarının yayınlamasından 1970’lerde modern bir kamu hizmeti tesis etmesine kadarki dönemde yapabildiği işi yaklaşık iki nesilde halledebildi. Bu, iki ülkenin farklı sosyal yapısı ile siyasi değerlerini ve Birleşik Devletler’in Britanya’dan daha demokratik ve devlet gücüne karşı daha şüpheci olduğunu yansıtır. Ayrıca nihai aksiyon hususunda Britanya Westminister sistemi kapasitesinin Amerika’nın güçler ayrılığı sisteminden daha geniş olduğunu da gösterir. Birleşik Devletler günümüze kadar, hiçbir zaman diğer zengin demokrasilerin (özellikle Almanya ve İsveç gibi mutlakıyetçi geleneklerin gözüktüğü yerlerde) var olduğu yüksek kaliteli devlet biçimlerini kurmada başarılı olamamıştır. Tabi ki, bu kitabın IV. Kısmında göreceğimiz gibi, Amerikan devletinin kalitesi 1970’lerden sonra, bu ilerlemeyi mahvederek ciddi şekilde çürümeye başladı.</p>

<h4 class=" sigil_not_in_toc">BİR LİBERTER CENNETİ</h4>

<p class="n">1880’lerin başlarında, Birleşik Devletler Ron Paul ve bugünkü diğer liberallerin bir gün yeniden kurulacağını umduğu bir tür küçük-devlet [<i>minarşizm</i>] cemiyeti tesis etti. Federal hükümet vergilerden GSYH’nin yüzde 2 sinin daha azını alıyordu, ve bunların çoğu da gümrük geliri ve gider vergisi şeklindeydi; gerçek idare işi devlette ve yerel idarelerde yapılmaktaydı; Birleşik Devletler altın standardına göre işliyordu, hiçbir Federal Rezerv ihtiyari para basamazdı; askeriye küçüktü ve sınır güvenliğinden sorumluydu, harici yükümlülükleri yoktu. Başkanlar zayıftı ve gerçek güç Kongre ile mahkemelerdeydi. Resmi kavram sınırları olmamasına rağmen iki parti arasındaki sıkı rekabet Kongre’de iş miktarının fazla olmasına yol açıyordu, bu da çoğu üyenin amatör olarak kalmasına yol açıyordu. Şahsi menfaatler etkin ve coşkundu ve tabi ki bu Kongrede rüşvet ağlarının dönmesine, iltimasların çekilmesine yol açıyordu.<a id="dn257" href="../Text/dn.xhtml#d257">[257]</a> </p>

<p>Böyle bir hükümet Birleşik Devletler’in yüzyılın ilk yarısında olduğu gibi bir tarım toplumu için uygundu. Ancak on dokuzuncu yüzyılın son yirmi yılına kadar Amerikan ekonomisinin doğası büyük oranda değişti. En önemlisi, taşıma ve iletişim teknolojilerindeki devrimdi; demiryolları ve telgraf ülkeyi kıta sathında birleştiriyordu ve bunlar pazarların boyutunu çok genişletmişti. Adam Smith’in ifade ettiği gibi, iş bölümü piyasa hacmi ile sınırlanıyordu. Amerikalılar tarlalarını ve kırsal topluluklarını büyük gruplar halinde bırakmaya, şehirler göç etmeye ve ülkenin yeni batı bölgelerini kurmaya başladılar. Ekonomik büyüme, bilim ve teknolojinin sanayi süreçlerine uygulanmasıyla çok bağlantılıdır. Yani giderek artan iş bölümü gelişimin sosyal boyutunda muazzam değişiklikler üretiyordu: ticaret birlikleri, uzman topluluklar ve şehir orta sınıfları zuhur etmeye başladı; ilk olarak İç Savaş sırasındaki Morrill Yasası ile kurulan devlet kolejleri gibi eğitim kurumları üniversite eğitimli yeni bir elit nesil yetiştiriyordu; demiryolları ve diğer yeni sanayiler bölgesel seviyedeki düzenleme sınırlarından çıkıyorlardı.</p>

<p>Ekonomik ve sosyal gelişim boyutlarındaki değişim siyasi boyutlarda, özellikle de devlet açısından bir değişim talebi yarattı. Birleşik Devletler; Avrupalı, Weberci, parti tahakkümünde ülkeyi bir yere kadar yürüten kayırmacı bir sisteme ihtiyaç duyuyordu. Bu dönüşüm 1880’lerin başından itibaren hızlanmaya başladı.</p>

<h4 class=" sigil_not_in_toc">BÜROKRASİNİN DOĞUŞU</h4>

<p class="n">1883 Pendleton Yasasından önce, kamu sektörü reformuna dair birçok çaba mevcuttu. İç Savaş’tan önce, Deniz Gözlemevi ile Deniz Tabip Sınıfı gibi teknik kurumlarda, bazı iş kategorilerinde iş teminatının gelişmesiyle birlikte sınavlarda gerekli  olan bir kariyer takip hizmeti oluşturuldu. Yine de, bunun amacı mükemmelliği korumak değil siyasi atamaların ihracını önlemekti. Başkan Grant 1871’de, bir Danışma Kurulunu Kamu Hizmeti ve resmi liyakat sisteminin başlangıcı için yetkilendiren bir kanuna imza attı, ancak Kongre iki yıl sonra patronajı tehdit ettiği gerekçesiyle bu yapıya kaynak vermeyi kesti.<a id="dn258" href="../Text/dn.xhtml#d258">[258]</a> </p>

<p>Reform hareketlerinde sık olduğu üzere, sistemin dengesini bozup farklı bir kurumsal düzene sokmak için harici bir vaka gerekti. 2 Temmuz 1881 tarihinde yeni seçilmiş Başkan James A. Garfield, Birleşik Devletler’in Fransız konsolosluğuna atanması gerektiğine inanan Charles Guiteau adındaki zihni açıdan dengesiz biri tarafından vuruldu. Garfield’ın ölmesi iki acı dolu aydan fazla sürdü,<a id="dn259" href="../Text/dn.xhtml#d259">[259]</a>  suikast üzerindeki sansasyon getiri sisteminin kaldırılmasına yönelik bir halk hareketi oluşturdu. Yeni başkan Chester A. Arthur ve Cumhuritçilerin tahakkümündeki Kongre reforma dirense de Demokratlar ve Cumhuriyetçi Partide Mugwump’lar olarak bilinen bir grup değişim için bir propaganda başlattı. Garfield’ın ölümünden kısa süre sonra, Milli Kamu Hizmeti Reform Birliği kuruldu ve Senatör George H. Pendleton tarafından kamu sektörünün kökten değişmesini teklif eden bir bildirge yayınlandı. 1882 ara dönem seçimleri Demokratları iktidara getirdi, birçok görevli patronaj sistemindeki desteklerini kaybetti. 1883 Ocağında tehlike sezilerek, yeni üyeler daha koltuklarına oturmadan, eski Kongre’de Pendleton Yasası ezici çoğunlukla kabul edildi.<a id="dn260" href="../Text/dn.xhtml#d260">[260]</a> </p>

<p>Pendleton Yasası’nın fikri kökleri Avrupa ve özellikle de on yıl kadar önce Britanya’da yasalaşmış olan Northcote-Trevelyan reformudur. 1879’da, meşhur New Yorklu avukat ve Milli Kamu Hizmeti Reform Birliği’nin kurucusu olan Dorman Eaton, Başkan Rutherford Hayes’in isteği neticesinde Britanya kamu hizmetine dair bir inceleme kaleme aldı.<a id="dn261" href="../Text/dn.xhtml#d261">[261]</a>  Avrupa tarzı bürokrasinin en meşhur destekçisi, geleceğin başkanı Woodrow Wilson’dı; Wilson 1880’lerde Johns Hopkins Üniversitesi’nde siyaset bilimi bölümünde doktorasını tamamlayıp, 1887’de “İdare İncelemesi” adıyla bir makale yayınladı.<a id="dn262" href="../Text/dn.xhtml#d262">[262]</a>  </p>

<p>Wilson’ın iddia ettiği üzere, idare bilimi Avrupa’da gelişmişti ve Amerika’da mevcut değildi. “idari uygulamalarımızda seçilebilecek pek fazla objektif bilimsel metot mevcut değildir. Baştan beri ve de bugün Washington’da devlet dairelerinde rastlanan kent idaresinin zehirli havası, devlet idaresinin çarpık sırları, kargaşa, hizmetsiz maaşlı memuriyetler ve yolsuzluk, iyi idareyi tesis eden belirgin fikirlerin halihazırda Birleşik Devletler’de bugüne dek bulunduğunu görmemizi engelliyor.”</p>

<p>Wilson’ın savunduğu idare sistem türü temelde Max Weber’in sonradan tanımlayacağı bir idare biçimiydi; amir-memur yapısını öngörerek, siyaset ve idare arasına ciddi bir ayrım lehinde fikir öne sürer.<a id="dn263" href="../Text/dn.xhtml#d263">[263]</a>  Mesela bürokrasi gibi yeni ortaya çıkmaya başlayan modern kuruluşlarda işleri sadece yürütmeyi sağlamak olan idareciler sadece memurdur. Almanca öğrenen Wilson Hegel’e ve bürokratik modelleri “gereksiz kılınmalarına imkân vermeyecek kadar etkin çalışan” Fransa ve Prusya hükümetlerine atıfta bulundu. Bunlar ayrıca Amerika’nın demokratik koşuluna uymak için aşırı otokratikti ancak yine de bu reform için bir hedef olarak kullanıldılar. Daha önemlisi, Wilson amaçlar doğrultusunda (demir yolları ile telgrafın düzenlenmesinden faaliyet gösterdikleri piyasada her fırsatta tekelleşmeye çalışan büyük şirketlerin denetimine kadar) güçlü merkezi hükümetin gerekli olduğunu ifade etme hususunda Alexander Hamilton’ın geleneğini izliyordu. Amerikan hükümetinin açmazını mükemmel şekilde özetleyen bir ifadede Wilson; “İngiliz ırkı, yürütme metotlarını mükemmelleştirme yollarını yok saymak için uzun süre başarılı bir şekilde idari gücü frenlemenin yolunu incelediler. Hükümeti idare etmekten ziyade canlandırmak için çok uğraştılar. Hükümeti adil ve ılımlı kılmak, onu mahir, iyi idare edilir ve etkili kılmaktan daha çok dikkate alınmıştır”<a id="dn264" href="../Text/dn.xhtml#d264">[264]</a>  diyordu. Göreceğimiz üzere Amerikan kamu idaresinin babası başkan olduğunda teorilerini etkili haline getirmekte çok zorluk çekmiştir.</p>

<p>Pendleton Yasası reformcu Dorman Eaton tarafından tasarlandı ve Britanya reformunun birçok özelliğini bünyesinde ihtiva eder.<a id="dn265" href="../Text/dn.xhtml#d265">[265]</a>  Yasa Kamu Hizmet Komisyonu’nu (Eaton ikinci genel başkanı olacaktı) canlandırdı ve partiler ile Kongreye artık ayrıcalık tanımayacak makamları haiz hususi (liyakate dayalı) bir hizmet teşkil ettiler. Kendilerini atayan partilere aldıkları maaştan bir pay vermek mecburiyetindeki kimselerin atamalarının önüne geçildi. Amerikan siyasetinin eşitlikçi temayülleri göz önüne alınırsa, Northcote-Trevelyan reformları bakımından ileri bir kamu hizmeti teşkil edemedi. Ama yine de, Britanya’dan alınan standartlardan daha az ihtimamlı olunmasına rağmen, kamu hizmeti sınavları ile liyakat ilkesi bir ihtiyaç halini aldı. Britanya reformları, Oxford ve Cambridge’ın elit mezunlarını kamu hizmetine çekmeyi bilhassa istiyordu. Birleşik Devletler personel istihdamı hususunda Harvard ve Yale mezunlarını önceleme gibi bir eğilimde değildi; daha mütevazı bir eğitime sahip, nitelikli kişiler işe alınmaya çalışılıyordu.<a id="dn266" href="../Text/dn.xhtml#d266">[266]</a> </p>

<p>Amerikan reformları çok yavaş bir şekilde uygulamaya koyuldu. 1882’de kamu hizmetlilerinin sadece yüzde 11’i vasıflandırılmıştı; bu oran 1900’e kadar yüzde 46’ya çıktı. (Bu sayı Franklin D. Roosevelt idaresinde yüzde 80’e, İkinci Dünya Savaşı’nın hemen sonrasında ise yüzde 85’e ulaştı, bu tarihten sonra da giderek azaldı.<a id="dn267" href="../Text/dn.xhtml#d267">[267]</a>  Kongre patronaj güçlerini tutmaya devam etti ve kendi siyasi atamalarını koruyacak sistemi kullanacak olan partiye izin veren bir idare değişikliği sırasında vasıflandırmanın arttırılmasını kabul etti. Sınıflandırılmamış kısım patronajın hüküm alanı olarak kaldı. İdareler Başkan Hayes, Garfield, Arthur ve Cleveland ile beraber el değiştirirken, ülkede dördüncü sınıf makam sahiplerinin yüzde 68’i ile 87’si makamlarından oldu.<a id="dn268" href="../Text/dn.xhtml#d268">[268]</a>  Kamu Hizmeti Komisyonu’nun gücü başkanının enerjisine ve Beyaz Saray’dan aldığı desteğe göre değişiklik gösteriyordu. Dorman Eaton komisyonun güçlerini kullanmakta dikkatliydi ve ondan sonra gelenler daha da çekingen davrandı.</p>

<p>Bu sadece Başkan Harrison’ın 1889’da, Theodore Roosevelt adındaki gelecek vadeden genç bir siyasetçiyi komisyonun liderliğine atadığında değişti; Roosevelt kendi siyasi hırslarını merkeze alarak kamu hizmetlerinde reform yaptı. Ancak 1895’te Roosevelt makamını bıraktığında patronaja başlı atamaların sayısı bir kez daha arttı. Kamu Hizmeti Komisyonu’nun kendi bürokrasisi genellikle pek de duyarlı değildir; terfi adına verilen tek tip kurallar genelde federal departmanlar tarafından pek uygulanmazdı.<a id="dn269" href="../Text/dn.xhtml#d269">[269]</a> </p>

<p>Bir patron ve siyasi teşkilat ile yönetilen her Amerikan şehrinde paralel bir reform süreci göz önüne çıktı. Örneğin, Chicago’da on dokuzuncu yüzyılın sonlarında Cumhuriyetçi teşkilat, siyasi destekçiler için gıda, kömür, emekli maaşı, burs, ehliyet ve iş dağıtan kongre üyesi ve senatör olan William Lorimer tarafından yönetiliyordu. Bir senato komitesi önünde şahitlik ettiği sırada, tavrını soruştururken Lorimer “şeriften, bölge sekreterinden, bölgenin mali işler sorumlusundan, farklı mahkemelerin bütün üyelerinden, Devlet idaresinden iltimasa görüyorum ... şehrin yaşadığım kısmında küçük veya büyük herhangi bir atamanın tavsiyem olmadan gerçekleşmesi pek vaki değildir” derdi. Lorimer ayrıca şehir için çalışan birçok iş sahasında bulunuyordu; ve “dürüst rüşvet” dediği bir süreçle muazzam miktarda kâr sağlamayı başarıyordu. Diğer şehirlerdeki gibi, siyasi mekanizması yeni iş alanlarında çalışmak için toplanan birçok göçmen ve işçi sınıfından seçmenden fayda sağlıyordu.<a id="dn270" href="../Text/dn.xhtml#d270">[270]</a> </p>

<p>İş adamları, profesyoneller ve Kentsel Seçmen Birliği ile Teşrii Seçmen Birliği gibi organizasyonları bir araya getiren sosyal reformculardan müteşekkil bir koalisyon, Lorimer ve teşkilatının aleyhindeydi. Bunlar Chicago şehir merkezinin yeni varoşlarında yaşayan, iyi eğitimli orta ve üst sınıfa mensup bireylerle ilgileniyorlardı. Örneğin Kentsel Seçmen Birliğindeki elli üyenin otuzu profesyonellerdendi, bunlarında çoğunluğunu avukatlar teşkil ediyordu. Bu gruplar, kendilerine yakın gazetelerde adayların geçmişlerine dair bildiriler ve ilanlar yayınlayarak yolsuzluğa karşı propaganda yapmaya başladılar; hükümeti tarafsız kılarak profesyonelleştirmenin yollarını aradılar. İronik bir biçimde, bu grup demokrasi adına konuşsa da, bunlar aslında Lorimer’in güçlendirdiği şehrin yeni gelmiş Katolik ve Yahudi göçmenlerine yukarıdan bakan, ağırlıklı olarak Protestanlardan oluşan, Chicago’nun kaymak tabakasını temsil ediyorlardı. Lorimer kent reformcularını hor görürdü; onlara, kendi güçlerini ve etkilerini arttırmak için reformu kullanan riyakârlar, derdi. Lorimer’in siyasi kariyeri bir inceleme sonucunda, Senatoya seçilmesindeki bir dolandırıcılığın ortaya çıkması sonucunda sona erdi; suçlu bulunup senatörlüğü iptal edildi. Lorimer’in feragatiyle, elbette ki, Chicago’daki siyasi mekanizmaların sonu gelmedi. Richard J. Daley, şehri John F. Kennedy’ye “teslim ettiğini” bildirdiği, 1960’lara kadar şehrin siyasetinde söz sahibi olmaya devam edecekti.</p>

<p>Chicago vakası Amerikan kent siyasetindeki kayırmacılığın genelde demokratikleştirme işlevi gördüğünü göstermektedir. Lorimer’in teşkilatı bölge elitlerinin denetiminde değildi; bunlar Lorimer’in aleyhtarıydı ve Lorimer’i tam olarak geri çekilmeye zorladılar. Teşkilatların kaynakları dağıtma kabiliyeti giderek büyüyen ve etnik açıdan oldukça çeşitli şehri kaynaştırma ve istikrarlı hale getirme işlemini ifa ediyordu, tıpkı kayırmacılığın bugünkü Hindistan’da etnik ve dini grupları kaynaştırıp dengelemeye hizmet etmesi gibi.</p>

<p>Komşu Wisconsin’da, eyalet seviyesindeki siyasette durum farklıydı; burada güçlü demiryolu getirileri ve ormancılık şirketleri eyalet parlamentosuna hâkimdi. Robert La Follette 1900’de çiftçiler, üniversite mezunları, kamu memurları ve etnik açıdan İskandinav seçmenler barındıran bir koalisyonla vali seçildi. Sonradan, demiryollarının vergilendirmesini artırmak için kendi teşkilatını kurmaya çabaladı; adayları göstermede patron güdümündeki eski sistemin yerine bir ön seçim sistemi ile onu yardım eden işçi birlikleri tarafından desteklenen toplumsal bir mevzuat tesis etmenin yollarını aramaya koyuldu. Wisconsin Üniversitesini bir istihdam ve fikir kaynağı olarak kullanmak için bağlantılarını devreye soktu, hatta okulun mezunlarını Cumhuriyetçi gelenekteki sadık partililerin etkisini azaltmak için “sindirici” tipler olarak kullandı. La Folette in teşkilat taktiklerini bu teşkilatı kendilerini alt etmek için kullanması, bunların bazı açılardan siyasete yerleşik olduğunu gösterir; yani bütün siyasi liderler, üyeleriyle her zaman aynı hedefleri paylaşmadığı koalisyonlarla bir olmalıdır ve rüşvet, teşvik, tehdit, ve çekişmeyle beraber yol almalıdır. Woodrow Wilson bu dersi başkan olacağında alacaktı.<a id="dn271" href="../Text/dn.xhtml#d271">[271]</a> </p>

<h4 class=" sigil_not_in_toc">EKONOMİK BÜYÜME VE SİYASİ DEĞİŞİM</h4>

<p class="n">1880’lerde Birleşik Devletler’deki siyasi sistem, bütün büyük siyasi aktörlerin iltimas dağıtma kabiliyetlerinden fayda sağladığı istikrarlı bir denge sağlamış gibi görünür. Peki, neden bu sistem değişti?</p>

<p>İlk açıklama, ekonomik gelişme ile birlikte toplumun alt tabakasında meydana gelen değişikliklerle alakalıdır. Northcote-Trevelyan reformlarının, Britanya orta sınıfının aristokrasi himayesindeki kamu hizmetine katılabilme isteklerinde nasıl şekillendiğini daha önce görmüştük. Birleşik Devletler’deki orta sınıflar değişim için bastırmada benzer bir rol oynadılar; tek fark, bunların karşısında aristokrasi değil sağlam parti sisteminin yer almasıydı. Sanayileşme ile birlikte yaratılan yeni aktörler eski kayırmacı sistemden çok az pay alıyorlardı. Eski parti sistemi içerisindeki statüko ile boy ölçüşebilecek menfaat gruplarında bir araya getiriliyorlardı.</p>

<p>İkinci açıklama, hem eski sistemin meşruiyetini derinden sarsmış, hem onu yozlaşmış olarak ifşa eden, hem de Amerikan devletini o zamanki çağdaş Avrupalı modellere daha da yaklaştıracak modern bir devlet tasavvuru getiren bir fikir değişimine dayanmaktadır. Fikri seviyedeki değişim toplum düzeyindeki değişimle bağlantılıdır: İlerlemeci Dönemdeki reformcular genellikle, modernleşme sürecinde ortaya çıkan eğitimli, profesyonel ve orta sınıf halk tabakasından gelmekteydi. Ancak fikirler sınıf menfaatleri için asla bir “üst yapı” ya da gerekçe olmamıştır; sınıfların, siyasi değişimin getirdiklerinden kendilerini bağımsız kılan kendi iç mantıkları vardı.</p>

<p>Reform peşindeki ilk grup daha etkili bir hükümet isteyen ticaret topluluğuydu. Amerikan kapitalizmi bu dönemde demiryolları, yabancı ticarete bağlı üretim ve geçimsel tarımdan ticari (ihracata yönelik) üretime evrilen tarım sektörü gibi eyaletlerarası büyük şirketlerin gelişmesi ile beraber önemli ölçüde değişiyordu. Bu oyuncular grubunda birçok farklı menfaat yer alıyordu. Demiryolları gibi, bazısı patronaj sistemini kullanarak eyalet meclisine rüşvet verip kendi çıkarlarını korumayı çok kolaylıkla yapıyordu. Buna karşın, reform destekçileri, eski sistemin ortaya koyduğu hükümet hizmetlerinin zayıflığından menfaatleri çok zarar gören şehirli tüccar ve üreticilerden oluşuyordu. “Reformcular kilitli odalarda unutulmuş yollanmayan torbalar dolusu mektubun bulunduğu postanelerin üzerinde çokça duruyorlardı ve ticaret odalarını, yaptıkları işte dört-beş kat daha fazla etkili olan Prusya ve Britanya gümrüklerini göstererek azarlıyorlardı.”<a id="dn272" href="../Text/dn.xhtml#d272">[272]</a>  Şehir tüccarları temiz sokaklar, toplu taşıma, polis, itfaiye istiyordu; ancak bunların hepsi parti kontrolündeki kent idaresinde tehlikeye atılmıştı. Pendleton Yasası’nın önünü açtığı büyük tartışmalardan biri New York Gümrüğünün sorgulanmasıydı. Birleşik Devletler’in bütün ticaret gelirinin yaklaşık yüzde 5O’si büyük hacimde ticaretin döndüğü bu gümrükten sağlanıyordu. Gümrük Cumhuriyetçi patron Roscoe Conkling ve başarılı bir iltimas sisteminin idaresindeydi. Conkling’in nihai yenilgisi, Cumhuriyetçi Partideki Stalwart kanadı ile Melez kanat arasındaki güç mücadelesine yansıdı ve nihai sonuç New York ticaret topluluğunun çıkarlarına uydu, gümrüğe liyakate göre elemanlar alındı.<a id="dn273" href="../Text/dn.xhtml#d273">[273]</a> </p>

<p>Reform yanlısı ikinci grup, on dokuzuncu yüzyılın sonlarında zuhur eden orta sınıf tabakasından uzmanlardı. Eğitimli uzmanların talebi giderek büyüyen özel sektör ile bunun teknik uzmanlık ihtiyacına bağlı olarak çıktı. Bu ihtiyaç federal veya eyalet hükümetlerinin yanı sıra beraber şahsi yatırımcıların da ülke genelinde yeni kolej ve üniversiteler kurma çabalarıyla artıyordu. Bu uzman sınıf kendi konumlarını ve önemini yücelten bir kanıya sahipti ve patronların idaresindeki kent siyasetinin inceliksiz ve cahilane olmasına içerliyorlardı. Bunlar ayrıca zor kazandıkları paraların teşkilat siyasetçilerinin ceplerine gitmesinden hiç de hoşnut olmayan vergi mükellefleriydiler.<a id="dn274" href="../Text/dn.xhtml#d274">[274]</a> </p>

<p>İlerlemeci koalisyonu biçimlendiren son grup, doğrudan kentin sorunları ile iştigal eden toplum reformcularıydı. Bunların arasında, şehrin fakirliğini gözler önüne seren Chicago’daki Hull House’un kurucusu Jane Addams ve Koşulları Düzeltme Birliğinin lideri olan ve Tammany teşkilatlarının kamu kaynaklarını yanlış işletmesine karşı çıkan William Allen gibi kişiler mevcuttu.<a id="dn275" href="../Text/dn.xhtml#d275">[275]</a> </p>

<p>Sosyal hareketlilik fikirlerin yokluğunda varlık gösteremez. Yeni toplum sınıfları fiilen varlık gösterebilir -yani, aynı arka plana ve konumlara mensup olup aynı ihtiyaçlara sahip gruplar- fakat kendilerinden bir grup olarak haberdar değillerse birlikte hareket edemezler. Bu açıdan, entelektüeller dünyayı yorumlayıp, halka kendi menfaatlerini gösterip alternatif politikalarla farklı bir dünyanın mümkün olduğunu önermek için hayati bir rol oynarlar. Dorman Eaton, Woodrow Wilson ve kamu idaresi ile alakalı etkili kitapların yazarı olan Frank Goodnow gibileri mevcut Amerikan kurumlarına çok negatif şekilde bakıyorlardı ve bunlara alternatif olarak Avrupa modellerini sunmuşlardır.<a id="dn276" href="../Text/dn.xhtml#d276">[276]</a> </p>

<p>Bu entelektüeller sonradan, reform için politikalar öneren New York Belediye Araştırma Bürosu, “bilimsel” bir temelde kamu hizmeti reformları gerçekleştiren Amerikan Beşerî Bilim Birliği ve 1870’te üyelerinin iş namusunu savunmak için kurulan New York Barolar Birliği gibi bir dizi yeni sivil toplum organizasyonu teşkil edip hayata geçirdiler.<a id="dn277"></a> <a href="">[277]</a>  Frederick Winslow Taylor’ın, en modern iş teşkilatı veya yenilenmiş Amerikan kamu sektörünün ana hatları olarak görülebilecek bir yaklaşımı olan “bilimsel idare” ilkelerine başvurmaya başladılar.<a id="dn278" href="../Text/dn.xhtml#d278">[278]</a> </p>

<p>Reformcuların öz menfaatleri her ne kadar etkinliklerine bağlı olsa da bu mücadele de önemli bir ahlâki boyut da mevcuttu. Patronaj ve patronluğa karşı saldırı ahlâki bir tavra dönüştü, artık bireyler ülkede çapında, tutkulu bir şekilde mevcut sistemin kötülüklerine karşı savaşıyorlardı. Theodore Roosevelt biyografı Edmund Morris’in tasvir ettiği gibi;</p>



<div class="arayazi ">Yirminci yüzyılın son çeyreğinde yaşayan Amerikalıların, on dokuzuncu yüzyılın son çeyreğinde Kamu Hizmeti Reformu sırasında canlanan duyguları anlamaları çok zordur. Bu hareketin edebiyatı şimdilerde unutulmuş Ahlaki Yenilenme [<i>Moral Rearmament</i>] hareketinin andıran şekilde gülünçtü. Entelektüeller, siyasetçiler, rahipler ve editörler nasıl olur da gümrük memurların, Kızılderili okullarının idarecilerin ve Dördüncü Sınıf postacıların adına bu kadar ateşli şekilde mücadele verebiliyordu? ... Binlerin, hatta milyonların barikatın ardında sıralandığı gerçeği ortadadır, ve bunlar tarihteki herhangi bir haçlı kadar ateşli (ve bir o kadar da gayretli) idiler.<a id="dn279" href="../Text/dn.xhtml#d279">[279]</a> </div>



<p>Morris’in, halkın kamu hizmeti reformu hususunda neden bu derece coşkulu olduğuna dair sorusuna verilebilecek cevap kısmen, halkın başkaları tarafından kendi konumunun ve itibarının bilinmesi arzusuyla ilişkilidir. Kamu hizmeti reform hareketi avukatlar, akademisyenler, gazeteciler gibi işlerinin ehilleri tarafından yürütülmüştü. Stephen Skowronek’in ifadelerinde, bunlar “Amerika’nın eski aristokratik elitleri ile yeni profesyonel sektör arasındaki kilit bağlantıyı” temsil ediyordu; “bunların kökleri müesses Amerikan ailelerinde ve yüksek New England kültüründe yatmaktadır.”<a id="dn280" href="../Text/dn.xhtml#d280">[280]</a>  Bu yeni orta sınıf elitleri, himaye sistemi içerisinde elit olmayan seçmen yığınlarını seferber etmeyi başarmış olan siyasi sınıfın menfaatlerine karşı reform yapmanın yollarını aradılar. Reformcular genelde, ülkeye akın etmekte olan, okuma yazmayı ancak bilen ve Amerikan’ın değerleri ile pratiklerine yabancı Katolik ve Yahudilerinden nefret duyan kaymak tabaka Protestanlardandır. Jacksoncı halkçılık ufukta görünmeden evvelki atalarının toplumdaki konumlarına ulaşmaya çalışıyorlardı. Kendilerini farklı şekilde, geri kalmış bir toplumda modernleşme liderleri olarak görüyorlardı.<a id="dn281" href="../Text/dn.xhtml#d281">[281]</a>  Kendilerinin değil de kıt eğitimli siyasetçilerin gerçek siyaset gücünü ellerinde tuttuğu gerçeğinden nefret ediyorlardı; eğitimleri ve teknik bilgileri mevcut siyasal sınıftan çok az saygı görüyordu. Bunlardan çoğu maddi menfaatlerini artırmanın yollarını ararken hareketin tutkulu ahlâkçılığı, bu birey grubunda cisimleşmiş eğitim, liyakat, tertip ve dürüstlük değerlerinden doğmuştu.<a id="dn282" href="../Text/dn.xhtml#d282">[282]</a> </p>

<h4 class=" sigil_not_in_toc">LİDERLİK</h4>

<p class="n">Federal kamu hizmetinden kayırmacılığı bertaraf etme çabası Pendleton Yasası’ndan yirmi yıl sonra yavaşça yol kat etmeye başladı, çünkü Kamu Hizmeti Komisyonunun emirlerini uygulanması, başkanların kendi kabine üyeleri üzerinde yetkilerini kullanmaktaki isteklerine bağlıydı. Yirminci yüzyılın hemen başında gerçekleşen iki vakadan sonra bütün bunlar değişti ve liyakate dayalı daha güçlü bir hizmet zuhur etti.</p>

<p>İlki, William McKinley’e başkanlığa getiren ve Cumhuriyetçi Partiye Kongrede ezici bir çoğunluk sağlayan 1896 seçimleriydi. Bundan önceki yirmi yılda iki parti başa baştı; Kongre’deki iktidar iki parti arasında 1875-1896 yılları içinde iki yılda bir el değiştirir veya paylaşılırdı.<a id="dn283" href="../Text/dn.xhtml#d283">[283]</a>  Demokrat/Halkçı William Jennings Bryan’ın 1896’da mağlubiyeti, seçim dengesinin Kuzeydoğu merkezli iş menfaatlerine sahip Cumhuriyetçi çoğunluğun güç kazanması anlamına geliyordu; aynı zamanda da güneydeki Demokratik merkezin halkçı hareket tarafından parçalandığını bildiriyordu.<a id="dn284" href="../Text/dn.xhtml#d284">[284]</a> </p>

<p>İkinci gelişim Theodore Roosevelt’in başkanlığı ve sonrasında Birleşik Devletler’de idari liderliğin tanımının yeniden yapılmasıyladır. On dokuzuncu yüzyılın unutulmuş olan başkanları genelde, Kongre’de iki parti tarafından verilen kararlara bir memur gibi karşılık veriyordu. Teddy Roosevelt çok dinamik birisiydi; idari kolun bağımsız bir otorite kullanması gerektiğini öngören Hamiltoncı görüşü alıp, başkanlığın anayasal yetkilerini uç bir noktaya getirdi. Roosevelt Kamu Hizmeti Komisyonunun altı yıl üyesiydi, ve başkanlık yetkilerini federal idarenin liyakate dayalı yapısını genişletip güçlendirmek için kullandı - bu kolay bir şeydi çünkü kendinden önceki makam sahibi Cumhuriyetçiydi ve hükümeti iltimas atamalarıyla doldurmuştu. Roosevelt, McKinley’in suikastından sonra 1901 yılında makama geldi, ancak kendisi ve partisi çoğunluğu 1904’te kazandı, bu seçim sonucunu etkiyi artırmak için kullandı. Kamu Hizmeti Komisyonunun federal makamlar üzerindeki denetleyici gücünü artırmak ve himaye edilen makamlar ile siyasi partiler arasındaki bağları koparmak için komisyonla yakın bir şekilde çalıştı. Komisyona daha fazla kaynak sağlandı, işe alım ve atamalarda yerel seviyelere dek denetleme gücü verildi.<a id="dn285" href="../Text/dn.xhtml#d285">[285]</a> </p>

<p>Reform çabası 1909’da Roosevelt’in makamdan çekilmesinden sonra güç kaybetti. Halefi William Howard Taft bir reformcu olarak o kadar da dinamik değildi ve Roosevelt’in Cumhuriyetçi Parti’den uzaklaştırdığı muhafazakâr kanatla barış yaptı. Bir Ekonomi ve Verimlilik Heyeti yetkilendirdi. Bu heyet bütçe üzerindeki kontrolü merkezileştirmeyi bir Verimlilik Bürosu oluşturarak sağlamayı teklif etti. Bunlar, başkan makamında iken gerçekleştiremediği planlardı. Woodrow Willson Milli Kamu Hizmeti Reform Birliğinin başkan yardımcısı olmasına ve Amerikan kamu yönetiminin babası olarak anılmasına rağmen o bile 1912’de Grover Cleveland’den itibaren ilk Demokratik başkan olarak seçildiğinde bir reform programını yürürlüğe koymakta büyük zorluk çekmişti. Kongre Roosevelt’in el koyduğu gücü geri almaya çalışıyordu ve Wilson, reformla hiç ilgilenmeyen güney bloğunun elinde olan partisiyle sıkı bir pazarlığa girmek zorundaydı. Wilson’a Birinci Dünya Savaşındaki seferberlik çabalarıyla bağlantılı olarak özel yürütme güçleri verildiği halde bürokrasi kapasitesinin sürekli artmasını denetleyemedi. Wilson’dan sonra gelen Cumhuriyetçi başkanlar bir bakıma, bürokrasiyi güçlendirmeye pek hevesli olmayan on dokuzuncu yüzyıl sistemine geri dönmüş gibiydi.<a id="dn286" href="../Text/dn.xhtml#d286">[286]</a> </p>

<p>Patronaj sisteminin federal düzeyde sonu yirminci yüzyılın ortalarına kadar gerçekleşmedi. Franklin Roosevelt ve Yeni Düzen<a id="dn287" href="../Text/dn.xhtml#d287">[287]</a>  federal yönetimin kapsamının ve işlevlerinin muazzam derecede genişlemesine nezaret etmesine rağmen başkanın kendisi daha görev süresinin başlarında hükümetini garantiye almak için iltimas atamaları yaptı ve hükümet başkana sadık olanlarca dolduruldu. Federal bürokraside, 1920’lerde yüzde 80’e kadar çıkan hususi makamların oranı 1930’ların ortalarına kadar yüzde 60’lara geriledi. Bu eğilim 1930’ların sonlarında, federal hükümetteki personel idaresi sürecini düzenleyip kamu hizmeti kurallarını kapsamlı bir şekilde baştan yazan Brownlow Komisyonunun çalışmalarından sonra düzeldi.<a id="dn288" href="../Text/dn.xhtml#d288">[288]</a> </p>

<p>1880’ler ile 1920’ler arasında, Birleşik Devletler parti hükümetinin patronaj sistemini giderek kaldırdı ve Avrupa’da on yıllardır iş gören profesyonel bürokrasi kurumları ile kıyaslanabilecek bürokrasi kurumları tesis etti. Birleşik Devletler’in birinci sınıf bir patronaj sistemine sahip olduğu gerçeği Birleşik Devletlerin çoğu Avrupa ülkesinden daha önce demokrasiye sahip olması ve oy hakkını ilk olarak tanıdığında güçlü, özerk bir devlet yaratamamış olmasıyla ilgilidir. Özerk bir bürokrasinin desteğiyle bir koalisyon oluşturuldu, ancak bunun uzun süre zarfında güçlü bir lider idaresinde ortaya çıkması gerekiyordu; bu, hem milli boyutta hem de teşkilata tabi her şehir ve eyalette serpilmeliydi.</p>

<p>Kamu sektörü reform süreci, kurumların derece farkı ve daha geniş bir topluma sahip olması hasebiyle Amerika’da Britanya’da olduğundan daha uzun sürdü. Britanya’nın Westminster sistemi, hangi parti Parlamento’da çoğunluğu elinde tutarsa tutsun hızlı karar vermeyi mümkün kılıyordu. Bunun aksine Birleşik Devletler’de güç başkan ve Kongre arasında bölünür; Kongre güçlü bir üst meclise sahiptir ve iki alt meclis farklı siyasi partilerce kullanılabilir. Gücü eyaletlere ve yerel yönetimlere yayan federal sistem, milli düzeyde yapılan reformların ülke çapında yayılmasının gerekli olmadığını gösterir. Bazı eyaletler federal idareden önce patronaj sistemlerini reform ettiler; diğerleri ise arkadan geldi. Nihayetinde iki millet toplumsal açıdan çok faklıydı. Britanya’da yükselen bir orta sınıf Oxford ve Cambridge gibi elit eğitim kurumlarına girme hakkı elde etti ve Londra’nın arka odalarında ve kulüplerinde reformu tartıştılar. Harvard ve Yale’de kamu hizmeti reform hareketine öncülük edecek mukabil bir Amerikan eliti mevcuttu, ancak bunlar sadece Kuzeydoğuda baskındı ve toplumsal sınıfları coğrafi açıdan geniş ve çeşitli topraklar üzerinde bulunduğu için dışarıda müttefik aramak zorundaydılar.</p>

<p>Amerikan tecrübesi, patronaj ilişkisine dayalı siyasi sistemlerini reform edip modern, liyakat temelli, teknik açıdan yetkin hükümetler kurmak isteyen günümüzün gelişmekte olan ülkeleri için bazı önemli dersler barındırmaktadır. İlki, modern bir bürokratik sistemin iş tasnifleri, sınav gereklilikleri, terfi basamakları gibi teknik özellikleridir. Ancak kayırmacılıkla yürütülen sistemler yürürlükte değillerdir çünkü ya yetkililer ya da siyasiler onları elemana boğuyorlar, hem de nasıl etkili bir makam teşkil edeceklerini anlamadan. Kayırmacılık ise varlık göstermektedir çünkü görevliler, güç ve kaynaklara erişebilen siyasi patronlar, yahut patronlardan iş ve menfaat sağlayan kişiler sistemden fayda sağlarlar. Bunları yerinden etmek resmi bir hükümet düzenlemesinden çok daha fazlasını gerektirmektedir. Yirmi birinci yüzyılın şafağında gelişmekte olan ülkeler için uluslararası yardım kuruluşları tarafından şart koşulan kamu sektörü reformu tecrübesi tamamen teknik bir yaklaşımın abesliğini göstermektedir.<a id="dn289" href="../Text/dn.xhtml#d289">[289]</a> </p>

<p>İkinci ders reform yanlısı siyasi koalisyonun mevcut sistemde pastadan büyük bir pay almayacak olan gruplarca kurulması gerektiğidir. Böyle gruplar ekonomik büyüme ve sosyal değişimin yan ürünü olarak haliyle ortaya çıkar. Mevcut patronaj sisteminin dışında kalan yeni iş alanları, siyasete girme imkânı bulunmayan orta sınıfa mensup kişiler ve yetersiz hizmet alan nüfusların ihtiyaçlarını temin eden sivil toplum gruplarının hepsi adaydırlar. Birleşik Devletler’de birçok demiryolu -sanayi modernliğinin sembolleri- yozlaşmış kayırmacılık oyunu oynamayı öğrenmişti. Bu, reform koalisyonunun yaşlı, küçük çiftçiler ve demiryolları sebebiyle çıkarları zarar görmüş gemiciler gibi ekonomik açıdan az gelişmiş modern grupları içermesi anlamına geliyordu. Benzer şekilde eski doğu şehirlerinde, göçmen kitleler, ilerlemeci koalisyon tarafından kullanılmadan önce, mevcut şehir teşkilatları tarafından başarılı şekilde seferber edilebiliyordu.</p>

<p>Üçüncü bir ders, hükümet reformları partilerin barındırdığı maddi menfaatleri yansıtırken fikirler bireylerin, köklü patronaj siyasetçileri ya da yükselen orta sınıf seçmenler olsun, kendi menfaatlerini nasıl göreceğini şekillendirmede çok önemlidir. Bir orta sınıf seçmeni sunulan bir devlet işini de kabul edebilir, ailesinin uzun vadedeki çıkarlarının, gayri şahsi bir temelde mümkün olan en iyi kimseleri istihdam eden bir sistem tarafından daha iyi korunacağına ikna da edilebilir. Seçim genellikle, halk arasında dolaşan fikirlere göre yapılır. Dahası, bu tür sistemleri alt üst edecek bir nokta mevcuttur: eğer etrafınızdaki herkes patronaj işi alıyorsa, bunun kötü olduğunu düşünseniz bile siz de böyle yapmaya mütemayilsinizdir. Eğer az kişi buna tevessül ediyorsa, bu hareket anormal bir davranış olarak görünür. Kamu istihdamının ahlâki temelinin toplum tarafından değerlendirilmesi bu seçimleri şekillendirmede hayatidir.</p>

<p>Dördüncü bir ders reformun çok uzun zaman aldığıdır. Pendleton Yasası 1883’te geçti, fakat 1920’lere kadar kamu çalışanlarının büyük çoğunluğu liyakate dayalı bir sınıflandırma sistemine sokulmamıştı. Bu durum Yeni Düzen’in hemen ardından tersine çevrildi. Amerikan güçler ayrılığı sistemi, belirtildiği gibi, kararlı siyasi değişim yoluna diğer demokratik sistemlerin koyduğundan daha fazla engel koyar. Reformun kökleşmiş güçlü çıkarların karşısına konması gerektiği için bir gecede gerçekleşmemesi şaşırtıcı olmamalıdır. Çoğu zaman reform beklenmedik olaylar sayesinde, mesela James Garfield suikastı, yahut savaş dönemindeki seferberlik mecburiyetleri gibi, destek görür. Ve reform her zaman, Theodore Roosevelt’in başkan olmadan önce ve olduktan sonra oynadığı rolde görüldüğü gibi, güçlü başkanlardan faydalanır.</p>

<p>Birleşik Devletler modern kamu sektörü kurumları tesis etmeye çalışırken bile bürokratik hükümetin gelişmesinde daha sonra çıkacak olan sorunların tohumlarını ekmekteydi. Liyakate dayalı bir sistem yaratılır yaratılmaz Birleşik Devletler hükümetindeki yeni hususi işçiler Kongre’de kendi mevkilerini ve işlerini korumak için kendi birliklerini ve lobilerini oluşturmak için bir araya geldiler. 1901’de, yeni oluşturulan posta işçileri birliği mevkilerin ve ücretlerin yeniden gözden geçirilmesi için baskı yapmaya başladı, buna karşılık Kongre kamu çalışanlarının kendileri adına lobi yapmalarını sınırlamanın yollarını aramaya başladı. Başkan Roosevelt kamu sektöründekilerin birleşmesini destekledi fakat yürütme kolları üzerindeki kontrollerini bitirmek için bunların siyasi faaliyetlerini sınırlamak istiyordu. Kamu sektörü çalışanları giderek Amerikan İşçi Federasyonu altında teşkilatlanmaya başladı. Bu federasyon da 1912 Lloyd-La Folette Yasasındaki, kamu çalışanlarının Kongre’de kendi adlarına teşkilatlanma ve dilekçe verme haklarını (grev hakkını olmasa da) açık bir şekilde tanıyan kısmı için baskı yapıyordu.<a id="dn290" href="../Text/dn.xhtml#d290">[290]</a> </p>

<p>Kamu sektörü birliklerinin teşkilatı ve liyakate sahip çalışanların güçlü bir menfaat grubu olarak ortaya çıkışı bürokratik özerkliğin kendisinde var olan büyük açmazlardan birini öne çıkardı. Bir tarafta, liyakat sistemi kamu çalışanlarının patronaj ve bürokrasinin aşırı siyasallaşmasından korumak için oluşturulmuştu. Diğer taraftan, bu koruyucu kurallar bürokratları hesap vermekten, yetersiz çalıştıklarında kovulmaktan korumak için kullanılabiliyorlardı. Bürokratik özerklik kamu yararını gözeten kamu yetkilileri ile beraber yüksek kaliteli idarenin oluşmasına öncülük edebilir. Fakat aynı şekilde iş güvenliği ve ödemeler hususunda bürokratik menfaatleri koruyabilir.</p>

<p>Bugün bahsi geçen kamu sektörü birlikleri siyasi sistemi kendi menfaatlerini korumak için kullanan bir elit grubunun parçası olmuşlardır. IV. Bölümde göreceğimiz üzere, Amerikan kamu idaresinin kalitesi 1970’lerden itibaren gözle görünür şekilde düştü. Bu birlikler liyakati işe alma ve terfi etme hususlarına sınırladığı için bu kalite düşüşü hiç de küçük boyutta gerçekleşmedi. Bunlar bugün Demokrat Partinin siyasi tabanının dahili parçasıdırlar, ve nice Demokrat siyasiyi kendileri ile baş edemez kılarlar. Bunun sonucu siyasi çürümedir.</p>

<p>Modern, gayri şahsi idarenin gelişimi sadece kayırmacılığın ve aşırı yozlaşmış makam sahiplerinin sonunu getirmekten geçmemektedir. Ayrıca, işini düzgünce yapmak için iktidara veya özerkliğe gerek duymayan temiz ve dürüst bir bürokrasi olmalıdır. Bu sebeple, Amerikan devlet inşası süreci sadece yozlaşmanın giderilmesini değil, bütün vatandaşlara temelde sorumlu olduğunun bilincinde olan, fonksiyonlarını en üst seviyede yerine getirebilecek kadar yetkin ve özerk olan hükümetlerin geliştirilmesini de gerektiriyordu. Birleşik Devletler’de bazı kilit sektörlerde bunun nasıl olduğu bir sonraki kısmın meselesi.</p>
</body>
</html>