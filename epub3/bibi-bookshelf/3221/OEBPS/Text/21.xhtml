<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<h1>21</h1>
<h3 id="sigil_toc_id_21">KURUMLAR, YERLİ VEYA İTHAL</h3>

<div class="b">Günümüz devlet inşa müdahalelerinin bir örneği olarak dolaylı idareler; Danimarka’ya alternatif olarak “yeteri kadar iyi” idareler; millet banileri olarak Birleşik Devletler ve Japonya</div>

<p class="n">Sömürge tarihinin yirmi birinci yüzyılın başlarında zuhur eden dünyadan alakasız olduğu düşünülebilir. Sömürge imparatorluklarının çoğu İkinci Dünya Savaşı’ndan sonraki otuz yıl içerisinde dağılmıştır; en büyük olanlarından biri, Sovyetler Birliği 1991’de dağılmıştır. Peki öyleyse, neden yabancı güçlerin başarı veya başarısızlığı kurumları nakletmesi ile alakalıdır?</p>

<p>Soru hâlâ geçerlidir, çünkü Birleşik Devletler gibi tek güçler de uluslararası topluluk da soğuk savaştan beri gelişmekte olan fakir ülkelerde devlet inşa etmeye uğraşmaktadırlar. 2000’lerde Birleşik Devletler’in Afganistan ve Irak’ta yapmaya çalıştığı budur. Amerika için, buralarda yaşayabilen devletler yaratmasında, “terörizme karşı savaşmak” ve sonrasında bu ülkelere biraz dahi olsa güvendiğinde ise bu ülkelerden çıkabilmek esastır. Ancak dünyanın çeşitli yerlerinde birçok barışı sağlayan ve devlet inşa eden müdahaleler mevcuttur: Kamboçya, Bosna ve Kosova, Sierra Leone, Haiti, Somali, Doğu Timor, Demokratik Kongo Cumhuriyeti, Papua Yeni Gine, Solomon Adaları ve diğerleri.</p>

<p>Bu müdahalelerin ahlâki çerçeveleri tabi ki de sömürgecilikten farklıdır. Sömürgeci güçler, davranışlarını medenileştirme görevi olarak meşrulaştırmaya çalışmış olsalar da, yabancı ülkeleri yerlilerinin menfaati için işgal ettikleri bahanesine sığınmadılar. Ayrılmalarına yakın, sömürgeci hükümetler alenen gelişmeci hedefler gütmediler -zaten, yerli üreticileri rekabet istemediği için sömürgelerinde sanayileşmeye karşı tedbirliydiler. Demokrasiyi de pek kafalarına takmıyorlardı, çünkü kendi idarelerini demokratik olmayan bir temelde meşrulaştırıyorlardı.</p>

<p>Bu çerçeve yirminci yüzyılda değişti. Birinci Dünya Savaşı’nın ardından Milletler Birliği (Birleşmiş Milletlerin selefi) Britanya ve Fransa gibi sömürgeci devletlerin hâkimiyetlerini onaylarken şimdi bu bölgelerin, yerlilerinin menfaatine göre idare edilmesi gerektiğini söylüyordu. Uluslararası kanuni çerçeve İkinci Dünya Savaşı’ndan sonra Evrensel İnsan Hakları Bildirgesi’nin yayınlanması ve BM Genel Kurulu gibi uluslararası oturumlarda yeni bağımsızlaşmış eski sömürgelerin ağırlığının giderek artması ile bir daha değişti. Soğuk savaş ve Sovyetlerin vetosu Güvenlik Konseyinin barış koruma misyonlarını onaylamasını engellemiştir ancak Sovyetlerin sonu ile birlikte setler yıkıldı ve BM Sekreterliğinin barış koruma müdüriyeti çok yoğun bir yer oldu. 1990’ların sonuna kadar, Bosna ve Ruanda gibi yerlerde uyanan vahşetlerde “koruma sorumluluğu” olarak adlandırılan yeni bir doktrini ortaya çıkardı. Bu doktrin uluslararası kamuoyunu, çatışma ve baskı tehdidindeki halkların insan haklarını korumak için yükümlü tutmaktadır.<a id="dn492" href="../Text/dn.xhtml#d492">[492]</a> </p>

<p>Çatışma sonrası bu yeni müdahalelerin amacı hızlı şekilde evrildi. Bunlar ateşkesleri sağlama çabaları ile başladı ve çatışma bölgelerinde barışı sağladılar. Daha sonra kurumlar olmadan barışın kalıcı olmadığı ve uluslararası toplumun bu sorunlu bölgelerden çıkmasının aslında bu toplumların yardım almadan güvenliği sağlayabilecek istikrarlı hükümetler kurmalarına bağlı olduğu görüldü. Böylelikle müdahale yetkisi barış korumaktan devlet inşasına genişledi.</p>

<p>Doğu Timor, 1999’da bağımsızlığını oylayıp egemen bir devlet olduğunda Endonezya’nın bir vilayetiydi. Sahip olduğu küçük idari mekanizma ayrılan Endonezyalılarca yok edilmişti ve Birleşmiş Milletler etkili bir devlet yaratmak için bir misyon (UNTAET) başlattı. Birleşik Devletler kendini Afganistan ve Irak’ta benzer bir konumda buldu. 1980’de devlet çöktüğünden beri Afganistan teröristler için bir cennet haline gelmişti. El-Kaide’yi kendisini tekrar toparlamasından alıkoymak, Kabil’e milli bir hükümet yerleştirmek gibi zor bir mücadeleyi ihtiva ediyordu. Benzer şekilde Irak Saddam Hüseyin idaresinde işleyen bir devlete sahipti, ancak 2003 Mart’ında Amerikan işgali ve Irak ordusunun terhisi ile çöktü. 2005-2006 arasında ülke topyekûn bir iç savaşa girerken devlet inşası Amerika’nın merkezi amacı oldu.<a id="dn493" href="../Text/dn.xhtml#d493">[493]</a> </p>

<p>Uluslararası toplumun çatışmalara yahut çatışma sonrası bölgelere istikrar getirmedeki sicili karışıktır. Bosna, Kosova, Doğu Timor, Solomon Adaları ve El Salvador gibi vakalarda barış tesis misyonları bir daha çatışmaların çıkmasını büyük oranda engellemiştir. Afganistan ve Demokratik Kongo Cumhuriyetinde ise bu mümkün olmamıştır. Aslında, Somali ve doğu Kongo’ya yapılan iyi niyetli insani müdahalelerin, kasıtlı olmadan, çatışmayı sürdüren partilerden birine yardım sağlayarak krizi uzattığı yönünde beyanlar da mevcuttur.<a id="dn494" href="../Text/dn.xhtml#d494">[494]</a> </p>

<p>Devlet inşasının sonuçları çok hayal kırıcıdır. Birleşik Devletler 2016’da Afganistan’dan işleyen, meşru, merkezi bir devlet yaratamadan güçlerini çekmeyi planlamıştır. Irak daha çok devlete sahip gibidir fakat Bağdat’ın kuzeyindeki bölgelerde otoritesi 2014’te çökmüştür. Devamlı müdahaleler ve milyarlarca dolarlık yabancı yardımlar ne Haiti’de ne de Somali’de işler devletler kurmaya yetmemiştir. Balkanlarda ve Solomon Adalarındaki diğer vakalarda temel istikrar, ancak ağır dış müdahaleler vasıtasıyla sürdürülebilmektedir.</p>

<p>Bu başarısızlıklar, kurumların yaratılıp güçlendirildiği koşullar ve bunları potansiyel olarak destekleyebilecek harici güçlerin rolü üzerine uzun bir tartışma doğurmuştur. Ve bu bizi tekrar sömürgecilik çalışmalarına geri götürmüştür, çünkü sömürgecilik kültürel olarak farklı toplumlara kurumlar yerleştirmenin yollarını arayan harici güçlerin deneyimlerine dair zengin bir kaynak sunmaktadır.</p>

<p>Avrupalı sömürgeciler tarafından gösterilen teamül ve örneklerin birçoğu bugünkü müdahaleler için alakasızdır. Sömürgeci güçler yerli halkların çok zayıf, sayıca az ve ilkel şekilde teşkilatlanmış olduğu yerlerde (ki bunlar savaşla yahut hastalıklarla kolayca katledilebiliyor, hususi bölgelere toplanabiliyor yahut sahneden silinebiliyorlardı) modern kurumlar yerleştirme konusunda çok başarılıydılar. Bu, Birleşik Devletler’in, Kanada’nın, Avusturalya’nın ve Yeni Zelanda’nın -bugünün liberal demokrasi modelleri olan Britanya sömürgelerinin- hikâyesiydi. Bu durum bir daha tekrarlanmayacaktır. Dünyanın çok basitçe yerleşilmiş yerlerini keşfetsek bile, bugün yerli halkların haklarına dair görüşlerimiz bu tarz bir sömürgeciliğin önüne aşılamaz engeller sunacaktır.</p>

<p>Sahra Altı Afrika’daki Britanya ve Fransız sömürge idareleri günümüzdeki devlet inşa müdahaleleri için daha güzel emsal teşkil eder çünkü bunlar çok az desteklenmiş, büyük çaplı Avrupa yerleşimi almamış ve daha sonraki yıllarda kalkınma hedefleri ile uğraşmaya başlamışlardır. Britanya’nın dolaylı idaresi, Britanya’nın özel bir ilgisiydi çünkü “Danimarka halini almak” dediğim sorunla, “Danimarka” üretmenin dış idarenin ilk hedefi olmadığını belirterek baş etmenin yollarını arıyordu.<a id="dn495" href="../Text/dn.xhtml#d495">[495]</a> </p>

<p>Sorun, Danimarka’nın aylar ya da yıllar içerisinde Danimarka haline gelmediğidir. Bugünkü Danimarka -ve diğer gelişmiş ülkeler- yüzyıllar içerisinde tedricen modern kurumlara evrildiler. Dış güçler kendi iyi kurum modellerini bir ülkeye dayatmaya dayatsaydı Lant Pritchett, Michael Woolcock, ve Matt Andrews’ün “izomorf taklit” dedikleri şeyi üretirlerdi: Batı kurumlarının, harici biçimlerinin özü olmadan kopya edilmesi. Başarmak için, kurumların yerel gelenek ve görenekler ile uyumlu olması gerekir: örneğin, dışarıdan tamamen alınmış yasalar kabul alamaz çünkü yerel değerleri yansıtamazlar. Kurumlar genelde bütünleyicidir: çelik piyasasının, ehliyetli amirler ile memurların, malı piyasaya sokacak alt yapının ve fabrika yatırımcılarının haklarını koruyacak kanuni sistemin olmadığı bir ülkede çelik fabrikası açamazsınız. Diğerleri üzerinde bazı hedeflere öncelik vermeye çalışan stratejiler yerel kurumların doğasının tam kavranmasını gerektirir. Dahası, kurumlar yerel elitlerin ve güç sahiplerinin menfaat ve fikirlerine göre evrilirler. Harici güçler bu elitleri, menfaatlerine nasıl baktıklarını, iyi niyetli reform veya değişim planlarına nasıl tepki vereceklerini genelde anlamazlar.<a id="dn496" href="../Text/dn.xhtml#d496">[496]</a> </p>

<p>Bunların ışığında birçok gözlemci uluslararası toplumun hırslarını azaltıp “yeterince iyi” idareyi tercih etmesi gerektiğini ön görmektedir; Danimarka’yı değil de Endonezya veya Botswana gibi daha realist hedefleri örnek almalıdırlar.<a id="dn497" href="../Text/dn.xhtml#d497">[497]</a>  Birleşik Devletler’den veya Avrupa’dan bütün modern yasaları ithal etmektense neden bazı koşullarda geleneksel hukuka güvenmek denenmiyor? Bütün kamu hizmetinin yolsuzluk hususunda tertemiz olacağın diretmek yerine neden düşük seviyeli memurların aldıkları rüşvete göz yumulmayıp sadece çok kötü meselelerle uğraşılıyor? Var olmayan program partilerine oy vermek için insanlara ihtiyaç duymak yerine, neden kayırmacılık gerçeği kabul edilmeyip buna karşılık her şeye rağmen istikrarı ve bir derece ekonomik kalkınmayı destekleyen rant peşindeki partiler hedefleniyor?</p>

<p>Örneğin, Afganistan’da 2001 sonbaharında ilk Taliban bozgununun ardından çok farklı bir Amerikan siyaseti düşünülebilirdi. Merkezi, birleştirici bir demokratik devlet tesis etmeye uğraşmak yerine Birleşik Devletler, barışı sağlamayı ve El-Kaide ve diğer terörist grupları bastırmayı kabul eden kabile liderlerinden, savaş ağalarından ve diğer güç simsarlarından bir koalisyon yaratmaya çalışabilirdi. Irak’ta demokrasi kurmaya girişmek yerine Birleşik Devletler Saddam Hüseyin’in ordusunu bozmadan tutup eski rejimle hiçbir bağı olmayan bir generalin komutasına verebilirdi.</p>

<p>Afrika’da Britanya’nın dolaylı idaresi bu “yeterince iyi” idare stratejisinin erken bir örneğidir. Lugard ve diğer idareciler mecbur olduklarını isteyerek yapıp, Afrika’daki sömürgelerini ne insan gücü, ne de kaynak olmadan Hong Kong ve Singapur’u yönettikleri gibi yönetebileceklerini fark ettiler ve böylece bölgedeki yerel geleneklerden ve mevcut hakikatlerden faydalanmanın yollarını aradılar. Gördüğümüz gibi, Fransızlar doğrudan idare ve asimilasyon gibi çok farklı bir politika benimsemelerine rağmen, Britanyalılarla aynı noktaya gelmişlerdir.</p>

<p>Gördüğümüz gibi, dolaylı idare birçok tehlikeye sahiptir ve genelde öngörülemeyen ve istenmeyen sonuçlara götürür. İlk olarak, yerel bilgi ihtiyaçları çok fazladır ve genellikle yabancı idarenin imkânlarını aşar. “Yerli hukuk ve gelenek” arayışı yerliler tarafından kolayca kullanılabilir ve bu yerel uygulamaların yanlış anlaşılmasına yol açabilir. Gayri resmi hukukun resmileştirilmesi önceden gayet akışkan olan bazı gelenekleri dondurur. Diğer vakalarda, sömürgeci otoriteler yerel şeflerin karar vermelerine izin vermek istemezler, bilhassa da Avrupalı yerleşimcilerin aleyhine davrandıklarında yahut “medeni ahlâka” karşı davrandıklarında. Diğer durumlarda, yerel geleneklere gösterilen saygı Afrikalıların peşinden koştukları amaçların değiştiğini anlayamamaktadır. Afrikalılar geleneksel kültürlerini korumak değil, modernleşmek istiyorlar. Nahoş bir gerçeğin altını çizmek gerekirse, dolaylı idarenin doğduğu ve çok istikrarlı bir biçimde uygulandığı yer olan Kuzey Nijerya on yıllardır ülkenin en fakir ve en eğitimsiz bölgesidir, çünkü yerliler kendi geleneklerini bırakmışlardı.</p>

<p>Bu aynı çelişkiler bugünkü yerli hakları hareketlerinde aşikârdır. Batı ülkelerindeki kamuoyu sömürgeci günlerden 180 derece değişti. Yerli halklar zorla “medenileştirilmesi” gereken vahşiler olarak görülüyordu fakat şimdi kendi geleneksel yaşam tarzlarını devam ettiren hayatta kalabilmiş yerlilerin hakları için çok dikkat edilir olmuştur. Bu, madencilik ve enerji şirketleri arasında Peru ve Bolivya gibi ülkelerde şiddetli çatışmalar çıkmasına yol açmıştır ve yerli topluluklar dünya çapındaki sivil toplum kuruluşları tarafından desteklenmiştir.</p>

<p>Prensipte, geleneksel toplulukların kendilerini kendi gelenekleri ile yönetmelerine izin verilmeme gerektiğini iddia etmek zordur. Çoğu için alternatif Danimarka’da hayat sürmek değil, pis bir şehirde kıyıda köşede yaşamaktır. Yerli haklarının dışarıdan desteklenmesinden doğan sorun yabancılar için yerli halkların gerçek menfaatlerini doğru şekilde algılayabilmenin zorluğudur, tıpkı dolaylı idarenin uygulayıcıları için olduğu gibi. Bu toplulukların çoğu tıpkı birçok Afrikalının yirminci yüzyılın başında olduğu gibi zaten yarı moderndir ve çoğu modern dünyaya katılma şansını yakalayabilirdi. Geleneksel bir köyde yaşamaya devam etmek ve yerel bir dil konuşmak (bunlar iyi niyetli yabancılar adına hoş görülen şeylerdir) imkânların kapanmasının anlamına gelebilir.</p>

<p>Dolaylı idare ile oluşan birçok sorun bugün Afrika ve diğer fakir bölgelerdeki kalkınma programları kapsamındaki uygulamalarda yeniden ortaya çıkmaktadır. Örneğin, Dünya Bankası, Birleşik Devletler Uluslararası Kalkınma Ajansı ve diğer bağışçı ajanslar, sözde topluluk güdümlü kalkınma projelerini, ilk kez 1990’larda Endonezya da başladığından beri desteklemektedirler.<a id="dn498" href="../Text/dn.xhtml#d498">[498]</a>  Bu topluluk güdümlü kalkınmanın arkasındaki teori çok makul ve güzeldir: yerliler neye ihtiyaç duyduklarını ve kendilerine yardım etme amaçlı kalkınma projelerinin aktörlerinin neler olması gerektiğini Washington ya da Londra’dakilerden daha iyi bilirler. Dolaylı idareyi yerleştirmeye çalışan sömürgeci yetkililer gibi bu projeler de topluma, ne tür yatırımlar (sulama, yol, tuvalet vb.) yapılabileceğini soruyorlardı. Dış yardımlarla, bölgeyi yeterince bilen ve köy topluluklarını organize edip onların görüşlerini adilce temsil edecek yerel aracılar tutuluyordu. Bir topluluk olarak teşkilatlanma, projenin neticesinin de ötesinde son bulacak sosyal sermayeyi üretecektir; en azından ümit edilen budur.</p>

<p>Bahsi geçen projeler iki belirli soruna rastlar. İlki topluluğun gerçek görüşlerinin ne olduğunu bilmektir. Her yerdeki topluluklar gibi, köyler de bütün grubun adına konuştuğunu iddia eden yaşlı adamlardan müteşekkil yerel elitlerin idaresindedir. Topluluk sözcüsünün gerçekten genel istekleri mi söylediğini ya da evinin yanına bir tuvalet yapılmasını isteyen bölgesel olarak güçlü bir adam mı olduğunu bilmek çok zordur. Bu tür sorunları gidermek için, yabancı bağışçılar toplumun kadınları, azınlıkları (eğer varsa) veya diğer marjinal grupları, Batı adalet standartlarına uyarak, kendilerine dahil etmesi için zorlarlar. Bu, yabancıların yerli elitlere bir şeyler bırakmaya zorlanmasına yol açmıştır. Buna mukabil yabancılar da toplum mühendisliğinin çok müdahaleci bir biçimini uygulamışlardır. Bazı bağışçılar, tam olarak ne yaptıklarını anlayacak yerel bilgiye sahipti. Bu açmaz dolaylı idareyi yerleştirmeye çalışan sömürge dönemi bölge yetkililerine oldukça tanıdık gelebilirdi; tek fark, bu yetkililerin çoğunun görev süresi daha uzundu ve böylece bugünkü programların yetkililerine nazaran bölge ile alakalı daha çok şey öğreniyorlardı. Böyle projeler dünyada çabucak çoğalsa da kalkınmaya toplam etkileri oldukça belirsizdir.<a id="dn499" href="../Text/dn.xhtml#d499">[499]</a> </p>

<p>Reo Matsuzaki devlet inşasının başarılı olmasının kalkınma hedeflerini gerçekleştirebilecek yerel bilgiyi kullanabilecek memurların özerkliğine bağlı olduğunu söylemektedir. Japon idaresinin Tayvan’ı sömürge olarak idare ettiği yıllarda (1895 Çin-Japon Savaşı’ndan 1945 Japonya mağlubiyetine kadar) kurum inşa etmedeki nispi başarısına işaret eder. Japonya’nın Tayvan’daki hedefleri iyi niyetli değildi. Kore’de olduğu gibi, Tokyo adayı Japonlaştırmak istiyordu. Bunun için Tayvanlıları Japonca konuşturdu ve adayı Japonya’ya mal ihracatı için bir platform olarak kullandı. Ancak Japonlar ayrıca kalkınma hedefleri de uyguladılar ve temel altyapıları okulları ve yerel bir devlet idaresi inşa ettiler. Bunlar Japonlar ayrıldıktan sonra da varlıklarını sürdürdüler.</p>

<p>Matsuzaki bunun, adanın idaresine atanan Kodama Gentarõ gibi vali-generallerin (kişilikleri Tokyo’nun yoğun nezareti olmadan karar verebilmelerine imkân sağlıyordu) güçlü askeri bürokratlar olmasından kaynaklandığını iddia eder. Kodama derhal adamı Goto Shimpei’yi atayıp korumaya aldı; Shimpei Tayvan’ın gerçek koşullarına dair bilgisine dayanarak politikalar uygulayabilirdi. Toprak meseleleri ile eğitimle uğraşırken Japonlar politikalarını bölgesel kalkınmaya göre değiştirdiler; dahası Tayvan’da, bir şeylerin işlemediğini fark etmeye yetecek bölge bilgisine sahip olacak kadar uzun kaldılar.</p>

<p>Bu, Filipinler’deki Amerikan mandasına zıttır. Burada yerel idareciler (gelecekte, 1901’den 1903’e kadar burada vali olan Başkan William Howard Taft gibi) Washington’daki siyasetçiler tarafından sürekli hükümsüz bırakılıyordu. Kesenin ağzını kontrol eden kongre liderleri, yarım yamalak anladıkları bir topluma Amerikan idare modellerini dayatmaya meraklıydılar. Böylelikle Amerikan idaresi bir Katolik lobisinin geri çekilmesinden sonra kilisenin topraklarını fakir köylülere dağıtmak gibi büyük bir imkânı kaçırmıştı. Amerikan idarecileri toprak dağıtımını, yürütme dairesine değil de Filipin mahkeme sistemine bıraktı, çünkü Birleşik Devletler’de bu iş bu şekilde yapılırdı. Amerikalılar Filipinler’de okur-yazar oranının çok düşük olduğunu, dolayısıyla kanuni işlemlerin eğitimli elitlerin elinde olduğu göremediler. Bu elitler Amerikalıların toprak reformu yapmak istedikleri geniş arazileri ellerinde bulunduruyorlardı. Filipinler’e Birleşik Devletler’in on dokuzuncu yüzyıl “mahkemeler ve partiler” devleti modelini ithal ederek Birleşik Devletler ülkeyi hâkim olmaya hâlâ devam eden yerleşik bir oligarşinin büyümesine izin vermiş oldu.<a id="dn500" href="../Text/dn.xhtml#d500">[500]</a> </p>

<p>Bağışlar yapıp ve kurumlar tesis eden yabancılara karşı tedbirli olmalıyız. Yabancılar nadiren, nasıl dayanıklı devletler inşa edileceğine dair yeterli yerel bilgiye sahiptir. Kurum tesis etmedeki çabaları isteksiz ve kaynak yoksunu olduğunda, hayırdan ziyade şer getirirler. Bu, Batı kalkınma modellerinin çalışmadığı yahut evrensel geçerliliklerinin hiçbir şekilde olmadığı anlamına gelmez. Ancak her toplum kendi koşullarına göre kurumları uyarlamalı ve onları yerli gelenekleri üzerine inşa etmelidirler.</p>

<p>Kurumlar en iyi şekilde, yabancı uygulamaları ödünç almış fakat aynı zamanda kendi tarihinin ve geleneklerinin sunduğu sınırları ve imkânları çok iyi bilen yerli toplum aktörleri tarafından yaratılır. Kurumsal gelişmenin en önemli örneklerinden bazıları Doğu Asya’dadır. Burada yerel elitler devlet ve milliyet olma hususunda uzun bir deneyimden yararlanabiliyordu. Diğer yerlerde, böylesine gelenekler mevcut değildi ve yaratılması gerekiyordu.</p>

<p>Daha önceden ifade ettiğim gibi, ithal ya da yerli modellere dayanarak resmi devlet kurumları yaratmak yeterli değildir. Devlet inşasının etkili olması için paralel bir millet inşası ile birlikte olması gerekmektedir. Millet inşası ortak normlara ve kültüre ahlâki bir bileşen katar ve devletin meşruiyetine bir temel teşkil eder. Bu ayrıca potansiyel olarak tahammülsüzlük ve saldırganlık kaynağıdır ve genelde otoriter metodların kullanılmasını gerektirir. Çifte kıyaslamalar, Nijerya ve Endonezya ile Kenya ve Tanzanya, bu noktayı aydınlatır.</p>
</body>
</html>