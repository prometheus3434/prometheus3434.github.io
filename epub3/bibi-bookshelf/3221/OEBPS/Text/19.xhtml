<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<h1>19</h1>
<h3 id="sigil_toc_id_19">AFRİKA’DAKİ FIRTINALAR</h3>

<div class="b">Sahra Altı Afrika durumunun neden bugün düşünüldüğü kadar kötü olmadığı; yine de bazı milletlerin nasıl küresel gelişim listelerinde en dipte olduğu; gelişmeye merkezi engellerin nasıl etkili bir devlet olmamasıyla alakalıdır, Avrupalılar Afrika’yı nasıl ve neden sömürgeleştirdi</div>

<p class="n">1990’lar ve 2000’lerin başlarında Batılı izleyiciler açlıktan ölen Afrikalı çocukların fotoğraflarının bombardımanına uğradı. Eğlence dünyasından Bono ve Angelina Jolie gibi isimler buradaki mahvolmuş ülkelerin borç krizlerine destek gösterdi ve yabancılar yardımda bulundu. Bu kampanyanın Afrika’da işler sanki kötü gidiyormuş gibi parlaması oldukça ironiktir. Uzun bir çöküş devrinin ardından, Sahra Altı Afrika’daki ülkelerin tamamı 2000’den 2011’e kadarki dönemde, Dünya Bankasına göre, yıllık yüzde 4,6’dan daha fazla ekonomik büyüme oranı yakalamıştır.<a id="dn438" href="../Text/dn.xhtml#d438">[438]</a>  2000’lerde Çin ve diğer varlık göstermeye başlayan piyasalardan talep gelince emtia patlaması yaşayan Angola ve Nijerya gibi bazı ülkeler kaynak zengini ülkelerdir. İktisatçı Steven Radelet, bu oldukça yozlaşmış ülkeleri hariçte bırakılacak olursa ekonomik açıdan büyümüş, demokratik yolla idare edilen, serbest ve eşit çok partili seçimlerin yer aldığı sadece on yedi ülke kalacağına işaret eder. Ekonomik büyüme veya demokratik idareye bakıldığında, Somali, Zimbabve ve Demokratik Kongo Cumhuriyeti gibi çok kötü sicilli ülkeler mevcuttur. Ancak Asya’nın Singapur ve Güney Kore’den Burma ve Kuzey Kore gibi çok farklı seviyelerdeki ülkeleri barındırması gibi, Afrika’nın hikâyesi de karmaşıktır ve bir kıta dolusu aç çocuk algısına uymaz.<a id="dn439" href="../Text/dn.xhtml#d439">[439]</a> </p>

<p><img alt="sekil-15" src="../Images/sekil-15.jpg"/></p>

<p>Sahra Altı Afrika’nın son zamanlardaki geri dönüşü, 1960’lardan 1990’lara kadarki bağımsızlık neslinde görülen feci performansı örtbas etmemelidir. Bölüm 14’teki Nijerya hakkındaki hikâye Afrika’nın tamamı için geçerli değildir; Nijerya bölgedeki birçok ülkeye yayılmış bir hastalığın bilhassa kötü bir vakasıdır. Şekil 15 Sahra Altı Afrika’daki ülkeleri Doğu Asya’dakilerle kişi başı GSYH ile kıyaslamaktadır. Öncelikle Doğu Asya’daki gelirlerin başlangıçtan itibaren Afrika’dakinin neredeyse dört katına çıktığını, sonra ise 1970’lerden 1990’lara kadar Afrika’nın kişi başı gelirlerinin düştüğünü göstermektedir.</p>

<p>Bu bir araya getirilmiş istatistikler bu dönemdeki birçok Afrikalıların sefil hayatını gizlemektedir. Somali, Liberya ve Sierra Leone tamamen uzak düşmüştür ve çocuk askerler tutup onları patolojik katiller haline getiren savaştan nemalanan çeteler tarafından ele geçirilmiştir. Portekiz’den alınan özgürlük Angola ve Mozambik’te dış güçlerce körüklenen uzun iç savaşlar başlattı. Sudan kendi güneyi ile uzun bir savaşa girişti. Darfur halkına karşı büyük işkenceler yapılıyordu ve Güney Sudan 2011’de ayrı bir devlet halini aldı; bağımsızlığından kısa bir süre sonra, kendi içindeki bir savaş ile dağıldı. Uganda Ekvator Ginesi ve Orta Afrika Cumhuriyeti acayip diktatörler idaresinde acı çekiyorlardı. Demokratik Kongo Cumhuriyetinde ise Mobutu Sese Seko idaresinde yolsuzluğun doğurduğu bir iflas patlak verdi ve bu beş milyon insanın katledileceği bir iç savaşa yol açtı. Bu çatışmaların çoğu Afrika’nın elmas, bakır, kobalt, pamuk ve petrol gibi mallarına dünyanın talep etmesi sebebiyle çıkmıştır. Bu çatışmalar ayrıca gelişmiş ülkeler tarafından sağlanan silahlar ve ücretli askerlerle desteklenmiştir.<a id="dn440" href="../Text/dn.xhtml#d440">[440]</a> </p>

<p>Afrika’nın bu dönemdeki zayıf ekonomik performansı ile sorunlu siyasi kurumları açık şekilde ilişkilidir. Bu sebeple, iktisatçı Paul Collier ve diğer birçok Afrika uzmanı akademik kariyerlerini çatışmaları ve bunları dindirme yollarını çalışarak harcamışlardır. Ancak Collier’in kabul ettiği gibi, çatışma zayıf kurumlardan çıkmaktadır. Eğer bir ülke meşru, güçlü ve etkili siyasi kurumlara sahip olursa bölgesindeki elmas veya petrol keşifleri isyancı grupların bunları ele geçirmesi yönünde kışkırtmaz yahut yabancı güçlerin burunlarını sokmalarına olanak sağlamaz. Norveç açık denizde petrol bulduğunda geriye düşmemişti. Aynı şekilde birçok kimse çatışmayı etnik ayrımların doğurduğunu düşünmektedir. Ancak Collier ve diğerleri etnisitenin genelde siyasi liderlerin destekçilerinin toparlamak için kullandıkları bir araç olduğunu görmüşlerdir, yani etnisite çatışmanın temel kaynağı değildir. Güçlü kurumlara sahip İsviçre içindeki etnik farklara rağmen zenginleşebilmiştir.<a id="dn441" href="../Text/dn.xhtml#d441">[441]</a> </p>

<h4 class=" sigil_not_in_toc">AFRİKA’NIN ZAYIF DEVLETLERİ</h4>

<p class="n">Afrika, istikrarlı demokrasilerden otoriter, hırsız idarelere kadar çok çeşitli siyasi rejimler barındırmasına rağmen bunlar hakkında bazı genelleştirmeler yapılabilir. Kıtadaki birçok devleti karakterize eden Afrika tarzı bir idare biçimi mevcuttur ve Latin Amerika yahut Doğu Asya’da bulunanlardan oldukça farklıdır.</p>

<p>Siyaset bilimciler bu tür idareyi “neo-patrimonyalcilik” olarak nitelendiriyorlar. Bu kitap boyunca Max Weber’in “patrimonyal” kavramını devletlerin, idarecilerin aileleri yahut arkadaşlarınca doldurulmasını ve menfaat için yürütüldüğünü belirtmek için kullandım. Oysa ki modern devletler liyakat ve uzmanlığa dayalı olarak seçilen memurlarca dolu olmalıdır ve halkın yararına çalışmalıdır. Neo-patrimonyal bir devlet, modern devletin harici bir biçimidir: devletin bir anayasası, başkanları, başbakanları, bir hukuk sistemi ve gayri şahsilik iddiaları vardır fakat aynı zamanda devlet aslında merkezde mevcut olan arkadaşlarla aile üyelerine menfaat sağlamak için yürütülür.<a id="dn442" href="../Text/dn.xhtml#d442">[442]</a> </p>

<p>Afrika’nın neo-patrimonyal idaresinin ilk özelliği şahsiliğidir. Zayıf bağımsızlıkta siyaset insanların sadakat borçlu olduğu başkan yahut Büyük Adam (görünene göre bütün sömürge sonrası Afrika’nın siyasi sistemleri parlamentoya değil başkana müstenittir ve bütün başkanlar erkektir) figürü etrafında gelişir. Liderler siyasi partiler kurduğu halde bunlar, ideolojinin kurucu ilke olduğu Asya ve Avrupa’da olduğu gibi pek teşkilatlı ve önemli değildir. Afrika liderleri kısmen baba, kısmen de Mafya patronu gibi bir görüntü çizerler: Zaire’den Mobutu leopar derisinden şapka ve güneş gözlüğü takar, ve bir merasim sopası taşır; Tanzanya’dan Julius Nyerere kendisine “hoca” dedirtir; Togo’dan Başkan Gnassingbe Eyadema doğaüstü güçleri olduğunu iddia eder. Başkanların otoritesi çok büyüktür ve anayasa ne derse desin meclis, mahkeme yahut bakanlarla paylaşılmaz.<a id="dn443" href="../Text/dn.xhtml#d443">[443]</a>  Dahası, son zamanlara kadar çok az Afrikalı başkan görev süresinin sonunu görmüştür yahut George Washington’ın iki dönem başkanlık yaptıktan sonra koltuğunu kendisinden sonra gelene gönüllü olarak vermiştir. Zambiya’dan Kenneth Kaunda yirmi yedi, Mobutu otuz iki, Jomo Kenyatta on dört, Gine’den Sekou Toure yirmi altı, Gana’dan Kwame Nkrumah on beş, Etiyopya’dan Meles Zenawi on yedi, Kamerun’dan Paul Biya otuz iki, Ekvator Ginesi’nden Teodoro Obiang otuz beş, Uganda’dan Yoweri Museveni yirmi yedi ve Angola’dan Eduardo dos Santos otuz beş yıl görevde kalmışlardır. (Ben bunları yazarken, Biya, Obiang, Museveni ve dos Santos hâlâ görevdedir). Güney Afrika’nın ilk siyahi başkanı olan Nelson Mandela’nın bunların arasında devrimci bir Afrikalı siyasi lider olarak durması Mendela’nın başkanlıktan beş senelik görev süresinden sonra kendi isteği ile ayrılmasındandır.</p>

<p>Afrika neo-patrimonyalcilğinin ikinci özelliği devlet kaynaklarının siyasi destek sağlamak için hudutsuzca kullanılmasıdır. Bu uygulama yaygın kayırmacılığı doğurmaktadır. Başkanlar, on dokuzuncu yüzyıl Amerika’sından daha da büyük ölçekte, makamları ve ihsanları destekçilerine hiç sakınmadan dağıtmışlardır; böylelikle idari kollar muazzam şekilde genişlemiştir. Örneğin, Zaire’den Mobutu altı yüz bin memura ödeme yapmaktadır, oysa ki Dünya Bankası elli binden fazla olmasına gerek olmadığını hesaplamıştır. Tek başına merkez bankası bütün özel bankacılık sektöründe çalışan insanların yarısı kadarını istihdam etmiştir. Mobutu ilk başta, gazeteci Michela Wrong’a göre milli Belçika mülklerini kendi siyasi zemini inşa etmek için kullanmıştır:</p>

<div class="arayazi">Mobutu, 25,000 kişi istihdam eden bir şirketteki on dört çiftliği ele geçirerek en iyisini yaptı. Böylelikle ülkenin en büyük üçüncü iş vereni olmuştu ve Zaire’de kakao ve kauçuk üretiminden sorumlu dört kişiden bir haline gelmişti. Mensup olduğu Ngbandi kabilesinin üyeleri de menfaat sağladı; bu yeni millileştirilmiş firmalar ve temel girişimlerdeki en iyi konumlar kırsal geri kalmışlığı tersine çevirmişti. Ancak Mobutu, ihtiyacı olan desteği sağlayan bütün büyük etnik gruplardan emin olma huşunda dikkatliydi. “Grosses Legumes” (Büyük Sebzeler) olarak bilinen sosyal sınıf -Zairelilerce kin ve korku yüklü olarak kullanılan bir terim- ortaya çıkmıştı.<a id="dn444" href="../Text/dn.xhtml#d444">[444]</a> </div>

<p>Zambiya 1990’larda kamu idaresinde ortalama 165,000 kişi istihdam etmişti. Kenya’da ise devlet memurları 1971’de 18,213 iken 1990’da 43,230 olmuştu. 1960 ve 70’lerde, emtia fiyatlarının yükseldiği patlama yıllarında bu hızlıca büyüyen devlet sektörleri desteklenebilirdi fakat bütün Afrika 1980’lerde emtia fiyatları düşünce şiddetli bir borç batağına saplandı ve şişirilmiş olan kamu ödemeleri karşılanamaz bir hal aldı.<a id="dn445" href="../Text/dn.xhtml#d445">[445]</a> </p>

<p>Sömürge sonrası Afrika’daki neo-patrimonyal devletlerin boyutları ve sahip olduğu sembolik otorite için geçerli olan, Jeffrey Herbst’in öne sürdüğü üzere, tek başına en önemli özellik altlarında yatan zayıflıktır.<a id="dn446" href="../Text/dn.xhtml#d446">[446]</a>  Tekrar Weberci tanımı kullanarak, bir devletin gücü bir bölge üzerinde kanunlar koyup onları uygulayabilme kabiliyeti ile ölçülür; yani bu sadece fiziki zorlamaya değil, aynı zamanda meşru otoriteyle de alakalı bir şeydir. Afrikalı liderler siyasi muhaliflerini hapse atıp gözünü korkutabilir, fakat devletlerinin şehirlerin haricinde sağlık ve eğitim gibi esas kamu hizmetlerini verecek, düzeni sağlayıp tartışmaları karara bağlayacak, makro-ekonomik politikalar yürütecek temel kapasiteleri genelde mevcut dahi değildir.</p>

<p>Vergi alabilmek ölçüt kabul edilirse devlet kapasitesi Sahra Altı Afrika’da Latin Amerika’dan daha aşağıdadır ve gelişmiş dünyaya göre ise çok ama çok küçüktür. Bölgenin fakir ülkelerin birçoğu vergileri GSYH’nin yüzde 7’si ile 15’inden fazla alamamaktadır, ve bunlardan yüksek vergilendirme yapanların çoğu doğal kaynakların zenginliğinden böyle yapabilmektedir.<a id="dn447" href="../Text/dn.xhtml#d447">[447]</a>  Toplanan vergilerin türleri ayrıca zayıf devlet kapasitesini gösterir: bu vergilerin çoğu, toplaması çok daha zor olan şahsi kazanç vergilerinden değil gümrük vergileri ile çeşitli dolaylı yoldan elde edilen vergilerdir (genelde, yabancı bağışçıların tavsiyeleri ile konulan katma değer vergileri). Böylelikle devlet bütçesinin diğer kaynaklarla finanse edilmesi gerekir. Angola, Nijerya ve Sudan gibi bazı ülkeler için bu finans kaynakları kiralardır; diğer birçokları içinse, yabancıların yardımı bütçe desteğinin başlıca kaynağı haline gelmiştir. Afrika’nın 1990’larda çöküşünün en dibinde yabancı bağışçılardan gelen yatırım GSYH’nin yüzde 8’i ile 12’si arasında değişmektedir ve birçok yerde toplam devlet bütçesinin büyük bir payını teşkil etmekteydi.<a id="dn448" href="../Text/dn.xhtml#d448">[448]</a> </p>

<p>Gördüğümüz üzere, devlet kapasitesi devletin kendi bölgesinde bir tekel kurup kuramamasıyla anlaşılabilir. Bağımsızlık sonrasında Sahra Altı Afrika bir sürü iç savaşla, ayrılıkçı hareketlerle, isyanlarla, darbelerle ve diğer iç çatışmalarla karşı karşıya kalmıştır, çoğu ise hâlâ devam etmektedir. Sierra Leone, Liberya ve Somali devletin tamamen başarısız olmasına gark olmuş ve 1990’larda diktatörlerin ellerine düşmüşlerdir. Zaire kâğıt üzerinde etkileyici olan geniş bir orduya sahipti ancak ülke doğudan 1996’da Kongo-Zaire Bağımsızlığı’na bağlı Demokratik Güçler İttifakının ordularınca işgal edildiğinde, bu ordu bir gecede çökmüştür. Ordu, kaçıp yollarındaki her şeyi yağmalarken Kongolulara işgal ordularından daha fazla zarar vermiştir. Laurent Kabila’nın yeni hükümeti daha iyisini yapamamıştır ve ülkeyi komşularının yağmacı milislerinden ve askerlerinden koruyamamıştır. Şiddeti kontrol edememek Afrika’nın zayıf devletlerinin bölgesel sorunudur.</p>

<p>Devlet zayıflığının son ölçütü sömürge sonrası Afrika devletlerinin insan kaynaklarıdır. Bu kolaylıklar zayıf kamu politikaları olarak da görülebilir. Doğu Asya’nın aksine, Afrika uzun süreli bir bürokratik devlete ve sömürgeci güçlerin ayrılırken arkalarında bıraktıkları idari sistemleri devralabilen eğitimli bir devlet memuru kadrosuna sahip değildir. Mesela, 1960’ta Belçikalılar ayrıldığında Kongo’da bir düzineden daha az üniversite mezunu idareci mevcuttu.</p>

<p>İdari uzmanlık olmadan işleyen yeni bağımsızlaşmış devletler, bir dizi büyük politika hatası yapmışlardır. En önemlilerinden biri, çiftçilere ödenecek fiyatları, yanlış şekilde sanayileşme için sermaye sağlayacağını düşünerek, yapay olarak düşüren tarımsal pazarlama birliklerini kullanmalarıdır. İhracat tarımının ekonomik büyüme için en garanti yol olarak görüldüğü dönemde bütün bölgede tarım ani bir çöküşe sürüklenmiştir.<a id="dn449" href="../Text/dn.xhtml#d449">[449]</a>  Mesela, Gana’da kakao üretimi, bu bozuk niyetler sonucunda 1965’te 560,000 ton iken 1979’a kadar 249,000 tona kadar düşmüştür. Gécamines madenlerini -ki ihracat gelirlerinin. yüzde 70’ini teşkil ediyordu- işleten Zaireliler kazançlarını başkana ait özel bir hesaba yönlendiriyorlardı; bu da hem kapasiteye yatırımın önünü kesiyordu hem de mevcut işlerin devamlılığını aksatıyordu ve böylelikle yıllık 470,000 ton olan maden üretimi 1994’e kadar 30,600 tona gerilemişti.<a id="dn450" href="../Text/dn.xhtml#d450">[450]</a> </p>

<p>Sahra Altı Afrika’yı Doğu Asya’dan ayıran büyük kurumsal eksiklik demokrasi değildir. Demokrasi Afrika’da kararsız bir tarihe sahip olsa da bütün bölge 1960-2000 arasında Doğu Asya’dan daha demokratiktir. Eksiklik hukukun üstün olmamasında da değildir. Sömürge sonrası dönemin başlarında, Güney Kore, Tayvan, Singapur, Malezya, Çin ve Endonezya gibi Asya’nın birçok yıldız performanslı ülkesi zayıf hukuk sistemlerine sahip otoriter devletlerdi ve idarecileri ne zaman uygun görürse kanunu takmayabiliyordu. Doğu Asya’nın sahip olduğu fakat Latin Amerika’nın daha çok ihtiyaç duyduğu, Afrika’da ise neredeyse hiç bulunmayan şey şiddeti kontrol edebilip güzel, ekonomik açıdan mantıklı kamu politikaları yürüten güçlü, uyumlu devletlerdir.</p>

<h4 class=" sigil_not_in_toc">DEVLET ZAYIFLIĞININ KÖKLERİ</h4>

<p class="n">Devlet kapasitesinde Afrika’nın eksikliği tabi ki sömürgeciliğin mirasında ve Avrupalı sömürgeci idarenin evvelindeki Afrika toplumlarının doğasında aranabilir. Afrika’nın mirası Latin Amerika’dan tamamen farklıdır. Latin Amerika’da İspanya ve Portekiz yerli rejimleri silip süpürmeyi ve kendi otoriter, merkantilist siyasi sistemlerini Yeni Dünya topraklarında yeniden kurabilmeyi başarmışlardı. Eski Dünya sınıf hiyerarşileri Avrupalıların kendi sömürgelerindeki kaynakları çıkarırken ortaya çıkan ırki ve etnik farklarla artmıştır. On dokuzuncu yüzyılda Latin Amerika’ya, “zayıf otoriter” devletler olarak nitelendirdiğim devlet biçimleri miras kalmıştır; bunlar ne güçlü otoriter ne de güçlü demokratik devletler kurabilmişlerdir.</p>

<p>Afrika bir diğer mirasa sahiptir. Sömürgeciliğin geç başlaması ve kısa süresine rağmen sömürgeci idareciler mevcut geleneksel otorite kaynaklarını kurutmayı başarabildiler ancak bağımsızlığa geçerken yaşayabilecek modern devlet gibi bir şey kurmayı beceremediler. Avrupalılar Sahra Altı Afrika’dan (Güney Afrika hariç) çok az şey alabileceklerini fark ettiler ve tropikal iklimin pek misafir canlısı olmadığını gördüler. Sonuçta yerleşimcilere ve sömürgelerindeki kaynaklara çok az yatırım yaptılar. Ucuza sömürgecilik Afrika’ya, Avrupalılar İkinci Dünya Savaşı’ndan on yıllar sonra burayı terk etmeye karar verdiklerinde, modern siyasi kurumlar namına çok az şey bıraktı. Afrika 1882’den sonra aşırı şekilde sömürgeleştirilmişti, buna David Abernethy üçüncü dalga Avrupa sömürgeciliği der. İlk dalga İspanyol ve Portekizlilerin Yeni Dünya’yı fetihleri ile başlar; ikinci dalga Kuzey Amerika sömürgelerinin Napolyon savaşlarından sonra isyanından sonraki küçülme devridir. Üçüncü dalga 1824 İngiltere-Burma savaşı ile başlamış ve yüzyılın son yıllarında başlayan “Afrika için mücadele” ile doruğa çıkmıştır.<a id="dn451" href="../Text/dn.xhtml#d451">[451]</a> </p>

<p>Yayılmanın ilk fazı ile son fazı arasında çok önemli farklar mevcuttu. On dokuzuncu yüzyıla kadar Avrupa’nın Batılı olmayan dünya üzerindeki teknolojik liderliği İspanyolların Yeni Dünya’yı fethettiği zamanki farktan daha büyüktü. Avrupa sanayileşiyordu; buharlı gemi ve Maxim tüfeği gibi icatlar Küçük Avrupalı fetih gruplarına gittikleri yerlerde büyük avantajlar sağlıyordu. İlk yıllarda Avrupalıların yayılmalarını ve yerleşimlerini sınırlayan hastalık unsuru Avrupalıların tedavi ve kinin gibi ilaçları bulması ile önemini yitirmiştir. Abernethy 1832 yılında Nijer’de Macgregor Laird’in seferindeki kırk sekiz Avrupalının otuz dokuzunun öldüğünü, ancak 1859’da aynı nehirdeki bir seferde ise kimsenin ölmediğine işaret eder.<a id="dn452" href="../Text/dn.xhtml#d452">[452]</a> </p>

<p>Bu farklar önemli sonuçlara sahiptir. Sömürgeciliğin Yeni Dünya’daki ilk dalgası büyük şehirli güçler için altın, gümüş, şeker, pamuk ve diğer sömürgecilerin yararına el konulabilecek mallar şeklinde ekonomik bolluk sağlamıştır. On dokuzuncu yüzyıl seferleri sırasındaki birçok Avrupalı Meksika ve Peru’daki İspanyol başarılarını ikiye katlamayı ümit ediyordu, ve bazıları da küçük ölçekli düşünüyordu. Kongo tek başına Belçikalı Kral II. Leopold’un projesi üzerine sömürgeleştirilmişti; kralın tek istediği bölgenin kaynaklarını yağmalayacak zalim bir krallık kurarak kendisini zenginleştirmekti. Ancak bilhassa Afrika’daki yeni sömürgeler yeni bir El Dorado vermemişti. Vladimir Lenin ve J. A. Hobson gibi emperyalizm teorisyenleri Avrupa’nın sermaye fazlasının Avrupa dışında yeni pazarlara gerek duyduğunu öne sürmüşlerdir. Ancak Afrika’nın yerfıstığı, kakao, fil dişi ve palm yağı ürünleri küresel kapitalizmi kurtaracak karlı bir iş kuramamaktaydı, ve hatta kendi idaresinin maliyetini bile zor karşılıyordu. Tabi ki, Avrupa köleliğin kaldırılmasının ve on yedinci ve on sekizini yüzyılda çok önemli olan köle, şeker, rom ile diğer ürünlerin çizdiği bir ticaret üçgeninin sona ermesinin ardından Afrika’ya olan ilgisini kaybetti.</p>

<p>İkinci dalga sömürgeciliği tetikleyen Avrupalı Büyük Güçlerin rekabetinin yoğunlaştığı zamanda olduğu gibi bir kaynak çıkarımı çok yoktu. Sahnede birçok yeni aktör vardı, özellikle 1871’den sonra yeni birleşmiş Almanya ile yayılmacı Rusya. Eski Büyük Güçler kendi rekabetlerini sürdürdükleri halde denge kurmanın ve kontrol etmenin yollarını aradılar. İtalya, Belçika, Japonya ve Birleşik Devletler oyuna girdi ve dünyanın daha önceden işgal edilmemiş olan kısımlarını zorlamaya başladılar. David Fieldhouse Afrika mücadelesinin Şansölye Otto von Bismarck idaresindeki Almanya’nın denizaşırı bir imparatorluk kurma hedefi ile başladığını söyler. Almanya’nın hırsları 1884-1885 Berlin Konferansına yansıdı; burada Avrupalı güçler kendi sahillerinin hinterlandını paylaştırmak için genel kurallar üzerinde uzlaştılar. 1878 ile 1914 arasında Avrupa kendi sömürgeci mülküne yaklaşık 22,5 milyon kilometre kare eklemiştir; böylelikle dünyanın kara alanının yüzde 84.4’ü Avrupalıların idaresindedir.<a id="dn453" href="../Text/dn.xhtml#d453">[453]</a> </p>

<p>En son Avrupa’dalgası yeni ırk teorileri ile meşrulaştırılmıştır. İspanyollar Yeni Dünyayı sömürgeleştirdiğinde buldukları yerli halkların ruhlarının olup olmadığını tartışıyorlardı; Katolik kilisesi sahip olduklarına karar verdi ve -etkisiz biçimde- bölgesel yerleşimcilerin en fena talanlarını engellemeye çalıştı. On dokuzuncu yüzyılda, durum farklıydı. Afrika için mücadele Charles Darwin’in <i>Origin of Species [Türlerin Kökeni]</i> adlı eserinin basılmasından ve “bilimsel ırkçılık” doktrininin yükselişinden sonra ortaya çıkmıştır. Bu doktrin, dünyadaki ırkların arasında mevcut bir hiyerarşinin var olduğunu ve beyaz Avrupalıların doğal olarak diğer herkesten biyolojik açıdan üstün olduğunu ön görüyordu. Bu görüşler, Avrupa ve Kuzey Amerika’da istikrarlı şekilde demokrasi ve temsili devlet yayıldığı halde zuhur ediyordu ve bunlar beyaz olmayan halklara karşı güç kullanımını meşru kılıyordu. Sonuçta, yerleşimci nüfusları Afrikalıları tamamıyla inkâr eden bir dizi siyasi haklar varsaymış, vatandaşlar ile diğer tebaa arasında keskin bir ikilik çıkarmıştır.<a id="dn454" href="../Text/dn.xhtml#d454">[454]</a> </p>

<p>Afrika’ya hücum edilirken, sıra dışı bir hızla yapılmıştır. Afrika’nın bunu mümkün kılan birkaç hususiyeti mevcuttur. En önde geleni yerli Afrika topluluklarının, Doğu Asya’nın tam aksine, devlet düzeyinde güçlü kurumlarına sahip olmamalarıdır. Hücumdan evvel devlet düzeyinde toplumlar sadece kıtanın yarısında yer alıyordu; geri kalanı akraba ilişkiler ile bağlı başı olmayan kabile toplulukları tarafından meskûndu.</p>

<p>Jeffrey Herbst, insan ırklarının kökeni Afrika’da olduğu ve bu bölgede elli bin yıldır yerleşmiş oldukları (bkz. Cilt 1,3-5. bölümler) halde neden çok az devlet düzeyinde toplumun olduğuna nüfuz eden bir analiz yapmıştır. İlk başta, nüfus yoğunlukları seyrekti. Afrika bugün dünyadaki en yüksek doğum oranlarına sahip olsa da kıta on dokuzuncu yüzyılda en az meskûn yerlerden biriydi. Ancak 1975’te Afrika’nın nüfus yoğunluğu Avrupa’nın 1500 yılında sahip olduğu seviyeye gelebilmişti. 1900’de Japonya’da nüfus yoğunluğu kilometre kareye 118,2 kişi, Çin’de 45,6 iken Sahra Altı Afrika’da ise sadece 4.4’tü.<a id="dn455" href="../Text/dn.xhtml#d455">[455]</a>  İlk ciltte belirtildiği üzere yüksek tarım üretimi gibi teknolojik yenilikler nüfusların büyümesine olanak sağladığı halde iktisatçı Ester Boserup ve diğerleri tam tersinin de doğru olduğunu iddia etmektedirler: artan talep sebebiyle büyük nüfuslar teknolojik değişime ihtiyaç duyar ve uzmanlaşmaya daha fazla olanak sağlarlar. Nedensellik her ne yana giderse gitsin, sömürgecilik öncesi Afrika’nın teknolojik gerilik seviyesi çarpıcıydı: saban tarımda kullanılmıyordu, toprak sulanmıyordu yağmur suyu bekleniyordu, ileri demir işçiliği gelişmemişti. Demir işçiliği büyük siyasi sonuçlara sahiptir: çok uzun süredir mevcut bulunan demir işçiliğine sahip olan ve kendi silahlarını Avrupalılar ile temas ettikten kısa süre sonra üretebilen Japonların aksine, Afrikalılar on dokuzuncu yüzyıla kadar ithal edilen silahlara bağlı kalmışlardır.<a id="dn456" href="../Text/dn.xhtml#d456">[456]</a> </p>

<p>Afrika’da devlet oluşumunu sınırlayan ikinci unsur fiziksel coğrafyadır. Yukarıda belirtildiği üzere, siyasi birlik askeri gücü yönetip tek bir güç kullanma yeteneğine bağlıdır. Büyük güçlü devletler Avrupa ve Çin’de ortaya çıkmıştır çünkü nehirler ve dağ sınırları ile bölünmüş nispeten düz araziler atlarla kolaylıkla katedilir. Bu şekilde orduları yönlendirmek tabi ki merkezi devletler kurmak için çok önemlidir. Afrika’da, tek düz, açık alana boş Sahra çölü ile onun alt kısmında uzanan savana kuşağıdır. Devlet düzeyinde yapılara sahip olan kıtanın bu kısımlarının bu bölgeleri atlar ve develer kullanarak bir araya getirilmesi şaşırtıcı değildir.</p>

<p>Savana kuşağının güneyindeki tropikal ormanlar devlet oluşumundaki büyük bir engeldir; sadece en aşağıda, Güney Afrika’da sömürge dönemlerinin öncesinde Zulu krallığı gibi büyük siyasi birimler mevcuttur. Afrika büyük nehirlere sahip olsa da bunların çok azı seyahat edilebilirdir. (Nil tabi ki bir istisnadır, ve devlet düzeyinde büyük bir medeniyetin büyümesine yardımcı olmuştur.) Bu sebeple sahillerde köle ticareti veya ticaret depoları olarak kurulan ilk Avrupalı yerleşimler iç kısımlara giremiyordu. İç kısımların haritaları, on dokuzuncu yüzyılın sonlarına doğru Richard Burton, David Livingstone, Henry Morton Stanley ve John-Hanning Speke’nin keşiflerine kadar yoktu. Romalılardan İnkalara kadar imparatorlukları birbirlerine bağlamada çok önemli olan yol inşaları tropik ormanlarda başarılması olağanüstü zorluktaydı.</p>

<p>İlk ciltte Robert Carneiro’nun, kabileden devlet düzeyinde topluluklara dönüşümde sınırlamanın çok önemli bir koşul olduğu yönündeki teorisini belirtmiştim.<a id="dn457" href="../Text/dn.xhtml#d457">[457]</a>  Açık, sınırlanmamış coğrafyalarda merkezi bir siyasi otoritenin yetki alanına giren kabile birimleri sadece göç etme seçeneğine sahiplerdir. Bu aslında, toprağın her daim mümbit, çalılığın yanı başında olduğu tropik Afrika’nın çoğunda geçerli olan durumdur. Bu sebeple, Herbst’e göre, siyasi otorite Afrika’nın çoğunda bölgesel şartlarla görülmez. Uzun mesafelerde fiziksel kontrol çok zor olduğu için otorite daha çok insanların üzerinde kurulur. İdareciler, hükmettikleri yerlerin tam haritalara sahip değildir, tıpkı Avrupa’da yoğun şekilde mevcut bulunan feodal lordlar gibi; daha çok, haraç ödeyen müşterilerin bağlantıları ile yayılan otorite ağlarını görürler.<a id="dn458" href="../Text/dn.xhtml#d458">[458]</a> </p>

<p>Herbst’in tasvir ettiği şey bana göre, kabileden devlet seviyesine dönüşmenin kıyısında olan fakat kabile olarak kalacak toplumların eksik olduğu devletselliğin [<i>stateness</i>] alternatif bir kavramı gibidir. Bu açıdan milattan önceki son binyılın son yarısındaki Batı Zhou Hanedanı sırasındaki Çin toplumuna yahut beşinci yüzyılda Clovis devrindeki Avrupa’ya benzer. Böyle toplumlarda, toplumsal organizasyon kısımlara ayrılmış sülalerde bağlı kalmıştır. Bunlar grup olarak saldırılırsa daha büyük birlikler halinde toplanabilirler. Ancak sülaleler koşullara göre kolaylıkla daha küçük parçalara ayrılabilirler (bkz. Cilt 1, bölüm 3). Güç duruma göre, devlet gibi özelliklere sahip olan beyliklerde toplanabilir, ancak bunlar devletlerin aksine alt birliklerin ayrılışını engelleyemez ve bölgesel kontrol sağlayamaz.</p>

<p>Sömürge öncesi Afrika’da “kabilevi” olan siyasi teşkilat hakkında söz edeceğimde, bunun bugünkü siyasette (yanlış) kullanılan kelimeden çok farklı bir anlamı olduğunu belirtmek çok önemlidir. Bugün Kenya, özellikle tartışmaya açık 2007 başkanlık seçimlerinden itibaren, Kikuyu, Luo, Kalenjin ve Massai gibi birbirine karşıt etnik gruplara bölünmüştür. Sayısız diğer Afrika ülkesinin siyasetleri benzen etnisiteler etrafında inşa edilmiştir; mesela Ruanda’da Hutular tarafından Tutsiler 1994 soykırımında katledilmişlerdir. Kikiyu gibi bir etnik gruptan “kabile” olarak yahut etnik bir siyasi görüş olarak pek bahsedilmez. Günümüz Afrika siyasetinin eski kültürel değerlerin bir uzantısı olduğuna inanma eğilimi mevcuttur.</p>

<p>Ancak Afrikalı etnik gruplar, ya sömürgeci dönemde yaratılmış yahut da sömürge döneminden sonra pekiştirilmiş modern bir olgudur. Sülalenin klasik bir ayrımı -antropolojik olarak, kabile- birkaç nesil ötede olan ortak atadan gelen bir gruptur. Sistem, ölü ataların gücü ve doğmamışların hayatın talihini etkilediğine dair bir dizi belirgin inançla bir arada kalır. E.E. Evans-Pritchards’ın Güney Sudan’daki Nuerler hakkındaki klasik çalışmasında anlatıldığı edildiği üzere bu aileler kaç nesil önceki ataya kendilerini bağladıklarına göre ölçeklendirilebilir. Günlük hedefler için, ilgili ata çok yakındır ve akraba grupları nispeten çok dardır.</p>

<p>Bunun aksine modern etnik gruplar milyonlarca olmasa da yüz binlerce kişiyi kapsamaktadır. Tıpkı Romalı kabilelerin Romulus’tan geldiğini iddia ettikleri gibi ortak bir atadan geldiklerini iddia edebilirler ancak bu ata çok uzaktadır ve gerçek bir insan olmaktan öte bir mitin ve anlatının öğesidir. Günümüzde Afrika’nın etnik kimliği, bir sonraki kısımda göreceğimiz üzere, genelde sömürgeci otoritelerce üretilmiştir: bazı sömürgecilere göre kimi gruplar daha “savaşçı” dır ki bunlar askere alınmaya daha uygundur; diğer bazı sömürgeciler ise kimi grupların karşısına diğerlerini çıkartarak onları uysal kılmak ister. Bugün etnik kimliğin temel işlevlerinden biri devlet kaynaklarının kayırmacı biçimde paylaşımında bir sinyal teçhizatı olarak davranmaktır.: eğer bir Kikiyu isen ve bir Kikiyu başkanı seçebiliyorsan, hükümet işlerine, kamu çalışmalarına veya bu gibi görevlere gelmen daha muhtemeldir.</p>

<h4 class=" sigil_not_in_toc">AÇIK KAPIYI ZORLAMAK</h4>

<p class="n">Hücumdan evvel Afrika’da sadece birkaç merkezi devlet mevcuttu ve Avrupalılar Birinci Dünya Savaşı’na kadar aralarında bölüştükleri kıtada bir tane bile böyle devlet oluşturmadılar. Bunun sebebi yukarıda anlatılan ikinci dalga sömürgeciliğin özelliklerinden kaynaklanmaktadır. Avrupalı devletlerin menfaatleri ekonomik olmaktan öte stratejikti; bunlar mevcut sömürgelerini koruyup kendilerini üstünlük sağlayacak yeni güçleri engellemek istiyorlardı. Yerli Afrikalıları doğrudan idare etmekten ziyade kendilerine etki yahut hamilik alanları oluşturmakla ilgileniyorlardı, ve bu süreçte devlet kaynaklarını çok fazla kullanmak istemiyorlardı. Bu bölgeler ekonomik faydalar sağlarsa çok daha iyi olurdu.</p>

<p>Sömürgeci otoritenin gerçek yayılımı genelde milli devletlerden başka aktörlerce yönlendirilmişti. Bunlar arasında, kendi memleketlerinin idareleri hakkında bilgi sahibi olmadan yahut bunları tasvip etmeden, ülkelerinin haklarını almaya çalışan yerel temsilciler; mevcut sömürgelerde koruma isteyip ve arazi alarak yeni fırsatlar talep eden yerleşimciler; kendi anavatanlarındaki devletten çok önemli çıkarları olmasa da güçlü lobiler oluşturabilecek yerel tacirler ile imtiyazlı şirketlerin ekonomik menfaatleri ve Afrika’yı irşat ve kültürel fetih için hazır gören misyonerler vardır.</p>

<p>Britanya İmparatorluğunun bir unutkanlık sırasında oluşturulduğu söylenir; bu aslında diğer birçok Avrupa devleti için de geçerlidir. Örneğin Fransız İmparatorluğunun Afrika’daki iki büyük parçasından biri olan Afrique Occidentale Française, Paris’in emirlerini dinlemeden Nijer vadisinin üst tarafına ve Çad’a seyahat eden bir grup Fransız memur tarafından kurulmuştur. Fransız tacirler General Louis Faid-herbe’in Senegal valisi olması ve buradaki Afrikalı şeflere verdikleri haracın azaltmak için Senegal Nehri vadisinin yukarısına doğru çıkmak için lobi kurmuşlardır. Kongo Bağımsız Devleti Belçika devletinin değil Kral II. Leopold’un bir yaratımıdır; kral bu büyük araziyi kendi mülkü yapmıştır ve daha sonra buranın borçlarını Belçika üstlenmek zorunda kalmıştır. Batı Afrika’da Britanya’nın yayılması aslında köle ticaretini bastırma çabalarının bir yan ürünüdür. Sierra Leone’deki Freetown bir deniz üssüydü ve serbest bırakılmış köleler için bir cennetti; etrafındaki bölgeler tacirlerin limandaki gümrükten kaçmasını engellemek için git gide buraya katılmıştır. Bismarck, Afrika’ya yatırım yapmak isteyen birkaç şirket kurmuştu; yine de Almanların Tanganyika’daki tutunma noktasının Hindistan ile iletişim hatlarını tehdit edeceği yönündeki korku Britanya’nın Uganda, Zanzibar ve Doğu Afrika’daki diğer bölgeleri sağlamlaştırmasına sevk etmiştir.<a id="dn459" href="../Text/dn.xhtml#d459">[459]</a> </p>

<p>Afrika’nın sömürgeleştirilmesindeki bu saiklar, emperyal kontrolü artırıp buradaki yatırımları çoğaltmak isteyen bölgedeki Avrupalı gruplar ile bu Afrika sömürgelerinin değerinden şüphe duyan hükümetler (ve bunların arkasındaki vergi mükellefleri) arasında sürekli bir çatışma çıkarmıştı. Sömürgeci güçler bugün “görev sapması” denilen şeyi (ki bu soğuk savaş sonrası Amerikan dış politikasının felaketi olmuştur) yaşamışlardı: sınırlı bir amaç ve süreyi kapsaması planlanan küçük bir müdahale, sonradan bütün çabanın sürdürülebilmesi için daha fazla müdahale gerektiren bölgedeki menfaatleri ve yükümlülükleri yaratmıştır. Örneğin, Afganistan’daki teröristleri bastırma ihtiyacı Pakistan’a sıçramıştır, Pakistan’ı askeri ve ekonomik yardımlar vasıtasıyla istikrara kavuşturmak için yeni gereklilikler doğurmuştur, ve bu Orta Asya’da lojistik üslere muhtaçtır; daha sonradan bunlar büyük resimdeki ABD-Rusya ilişkilerinde pazarlık kozları olmuştur. Bu dinamik, memlekette işi üstlenmeye dair bir fikir birliği yaratmasına gerek duyulmadan, sürekli genişleyen müdahaleye yol açar.</p>

<p>Afrika’da bu mantık sömürgeciliğin ucuza gelmesine yol açmıştır; siyasi kurumları sürdürecek gerekli yatırımlar yapılmadan etki devam etmiştir. Singapur’da, Britanya buraya hem daha önce mevcut olmayan limanı inşa etmiştir hem de Güney Asya’daki menfaatlerini desteklemesi planlanan bir kraliyet sömürgesi ile idari yapı oluşturmuştur. Hindistan’da, bir Britanya Hint ordusu ile yüksek bir kamu hizmeti, kurumları oluşturmuşlardır -bunlar 1947’deki bağımsız Hindistan cumhuriyetine kalmıştır ve hâlâ mevcutturlar. Bunların aksine Afrika’da “dolaylı idare” adıyla yürütülen çok asgari düzeyde bir idare sistemi yaratmışlardır. Böyle yaparak, bağımsızlık sonrasında Afrika devletlerinde güçlü siyasi kurumların bulunmasını engellemişlerdir ve devlet zayıflığı ile başarısızlığının sebebi olmuşlardır. Bu şimdi eğileceğimiz bir sistemdir. </p>
</body>
</html>