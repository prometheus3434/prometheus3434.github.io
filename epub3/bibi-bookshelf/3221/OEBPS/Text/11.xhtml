<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<h1>11</h1>
<h3 id="sigil_toc_id_11">DEMİRYOLLARI, ORMANLAR VE AMERİKAN DEVLET İNŞASI</h3>

<div class="b ">Amerikan siyasi kültüründe devlet inşasını yavaş ve emek isteyen bir sürece dönüştüren devamlılıklar; demiryollarını düzenlemenin neden çok uzun sürdüğü; Gifford Pinchot’un Birleşik Devletler Orman Hizmetlerini nasıl özerk hale getirdiği; özerklikte iki zıt kurum olarak ICC ve Orman Hizmetleri</div>

<p class="n">Yüksek kaliteli, modern bir hükümete sahip olmak sadece iltimas ve yolsuzluğu kaldırmak meselesi değildir. Yetkililer ahlâki olarak namuslu ve iyi niyetli olabilir ama işlerini yapmak için yeterli özelliklerden yoksun olabilirler; sayıları uygun hizmeti sağlamak için yetersiz olabilir; ve yahut gerekli mali kaynaklardan mahrum olabilir. Herhangi bir özel sektör firması gibi, bir hükümet iyi veya kötü idare edilen bir teşkilattır (yahut teşkilatlar toplamıdır). Devlet inşası, bu sebeple patrimonyal, patronaj esaslı kamu sektörünü gayri şahsi bir bürokrasi haline dönüştürmekten çok daha fazlasını ister; bu ayrıca teşkilat yeterliliğinin oluşturulmasına da bağlıdır.</p>

<p>Birleşik Devletler’de, modern bir devletin oluşturulması nispeten Avrupa’dan çok sonra ve antik Çin’de ise devlet fikrinin oluşmasından birkaç bin yıl sonra gerçekleşti. Dahası, devlet inşa projesi yavaş ve emek isteyen bir süreçti ve birçok terslik ve şanssızlığa maruz kalıyordu. Bunun sebepleri, başlangıçtan itibaren hükümet otoritesine ve Amerikan siyasi kurumlarının dizaynına direnç gösteren (böylelikle kati siyasi reformun önüne mânia çıkaran) Amerikan siyasi kültürüyle ilişkiliydi. Amerikalılar birçok açıdan bu miras ile yaşamaktadır: hükümete güvensizlik diğer gelişmiş ülkelere kıyasla yüksek; hükümet reformuna engel olan güçlü kurumsal bariyerler hâlâ mevcuttur; ve Birleşik Devletler’in sağladığı hizmetlerin kalitesi bazen diğer gelişmiş ülkelerin sağladıklarından daha zayıftır.</p>

<p>Bunun niçin böyle olduğu ülkenin ilk milli düzenleyicisi, işi demiryollarına göz kulak olmak olan Eyaletlerarası Ticaret Komisyonu’nun <i>[Interstate Commerce Commission</i>, ICC] hikâyesi ile gösterilebilir. Fiyatları belirleyip kanunları uygulayacak yeterli güce sahip modern bir düzenleyici oluşturmak neredeyse iki kuşakta mümkün olabilmişti. Buna rağmen ICC, kendisini Amerikan nakliye sisteminin modernleşmesinde bir engel olarak görecek olan siyasi güçlere bağlı kaldı.</p>

<p>Buna karşın, yüksek kaliteli hükümet ve tam anlamıyla özerk bürokrasi için var olan ihtimaller (aynı zamanda bu tür teşkilatların Amerikan tecrübesinde nadir olmasının sebepleri) Gifford Pinchot ve Birleşik Devletler Orman Hizmetleri vakasında mücessem haldedir.</p>

<h4 class=" sigil_not_in_toc">DEMİRYOLLARI VE DEVLET GÜCÜNE GİDEN UZUN YOL</h4>

<p class="n">On dokuzuncu yüzyılın ortalarındaki hem Amerika’da hem de Avrupa’daki en dönüştürücü teknoloji demiryoluydu. Özellikle Birleşik Devletler’de Mississippi Nehrinin batısındaki bölgelerde demiryolları çiftçileri uzak pazarlar bağlama hususunda çok önemliydi. Koca bir kıta sathında tek milli pazarın oluşturulmasıyla, Adam Smith’in öngördüğü gibi, iş bölümünün artması hızla aşama kaydedebilirdi. Demiryollarının etkisi, tarihçi Richard Stone’un ifadesiyle, “belirli bir yöre üzerindeki yaşatma yahut öldürme gücüydü. Az gelişmiş bölgelerde demiryolları yerleşimin nerede olacağını belirleyen bir unsurdu... demiryolu geçmediği, dolayısıyla da ürünleri pazara gidemediği için artık var olmayan kasabaların hikâyeleri yaygındır.”<a id="dn291" href="../Text/dn.xhtml#d291">[291]</a>  Sonuç itibariyle demir yolları hırsla inşa edildi; en büyük 13 demiryolu hattında her mil başına taşınan ton miktarı 1865 ve 1880 arasında yüzde 600 arttı, ve 1870 ve 1876 arasında döşenmiş ray uzunluğu iki katına çıktı.<a id="dn292" href="../Text/dn.xhtml#d292">[292]</a> </p>

<p>Demiryollarının ya hükümet tarafından geliştirildiği ya da daha evvelden sıkı hükümet denetimiyle yerleştirildiği Avrupa’nın aksine, Birleşik Devletler’deki demiryolları neredeyse tamamen serbest piyasanın ürünleriydi. Bu özel hizmet rekabet içinde demiryollarının da bulunduğu çeşitli ekonomik çıkarlar arasında büyük bir çatışmaya yol açtı. Ana hatlar üzerindeki rekabet en şiddetlisiydi; bu şirketler genelde çok fazla demiryolu döşeyip tarife savaşları veriyorlardı. Örneğin 1880’lerde St. Louis ve Atlanta arasında yirmi rakip rota mevcuttu.<a id="dn293" href="../Text/dn.xhtml#d293">[293]</a>  İflas eden şirketler çoğunlukla, hizmet vermeye düşük fiyatlarla devam ederek sağlam şirketlerin bünyesine katılıyordu (tıpkı bugün havayollarında olduğu gibi). İstikrarlı bir şekilde düşen kârlara karşılık olarak, demiryolları vahşi rekabeti sınırlayacak “havuzlar” yahut karteller oluşturmaya çabalıyorlardı, ancak bunlar genelde nakliyecilerle işbirliği halindeki faydacı aktörler yüzünden darbe alıyordu. Kısa besleyici hatlar üzerinde, tek demiryolunu bir tekel tutuyordu ve istediği zaman fakir köylü ve nakliyecilere tarifeyi yükseltebiliyordu. Bu hatlar uzun yol gidecek olan büyük nakliyatlara, sürümden kazandığı için, fiyat indirimi yapıyordu; bu haksız rekabet küçük, yerel üretici ve nakliyatçıları kızdırıyordu. Demiryolları sahipleri ile çalışanları arasında daha ciddi ve hatta bazen şiddetli çatışmalar cereyan ediyordu.<a id="dn294" href="../Text/dn.xhtml#d294">[294]</a>  Tüm bunlarda farklı ekonomik aktörler kendi menfaatlerini siyasi olarak koruyan kendi seçtikleri temsilcilerden yardım istiyorlardı. Bunlar, tarife oranlarında indirim ya da demiryolu hizmetlerinde ortak olma yasağı gibi devlet ve federal düzeyde karmaşıklıklardan faydalanıyorlardı.</p>

<p>Demiryolları telefon, elektrik dağıtım ve geniş bantlı internet gibi diğer kamu hizmet kurumlarına, çatışan menfaatlerin uzlaşması gerektiği hususunda benzer: bunlara yatırım yapmış, sadece belirli müşterilere -büyük nakliyatçılar ile büyük şehirlerdeki üreticiler- bazı tedarikleri sağlamayı prensip edinmiş olan özel şahıslar kârlarının artmasını isterken, küçük aktörler ile yerel topluluklara da genel hizmeti sağlamak isteyen dengeleyici bir siyasi menfaat mevcuttur. On dokuzuncu yüzyılın sonlarındaki ekonomik çatışmalar genelde küçük çiftçiler ile oligarşik demiryolu menfaatlerinin karşısındaymış gibi resmedilse de demiryolu sahipleri genellikle değişken ve kâr getirmeyen pazarlarla karşılaşıyorlardı. Bazı bireyler bu sistemden muazzam paralar elde etti, bazıları ise iflas etti veya ekonomik kaderlerini başkalarının ellerinde buldular. Bu sektörün tutarsız kârlılığı on dokuzuncu yüzyılın sonlarında demiryolu emtia fiyatlarının düşüşünde baş gösterdi.<a id="dn295" href="../Text/dn.xhtml#d295">[295]</a> </p>

<p>Birçok açıdan, on dokuzuncu yüzyıldaki demiryolları yirmi birinci yüzyılın başındaki Amerika sağlık hizmetleri sistemine benzemektedir. Her ikisi de umumi ekonominin çok büyük ve önemli kısımlarında teşkil etmektedirler. 1880’lerde demiryolları yatırılmış sermaye bakımından ekonominin en büyük sektörüdür, tıpkı sağlık hizmetleri sektörünün 2010’da Amerikan GSYH’nın yüzde 18’ini tüketmesi gibi. Demiryolları da sağlık hizmetleri sistemi de özel sektörün içinden, görünür suiistimallere karşılık siyasi tavsiyelerin giderek artmasıyla evrildi. On dokuzuncu yüzyıl siyasileri demiryollarının farklı fiyatlandırma yoluyla maliyetlerini kurtarabilmelerini sınırladı, tıpkı bugünkü siyasilerin sigorta şirketleri tarafından yapılan fiyat ayrımcılığını sınırlamaları gibi. Her ikisi de farklı çıkarları bir diğerine karşı berkitti: demiryollarına karşı nakliyeciler ve çiftçiler, sigortacılara karşı doktorlar ve ilaç firmaları. Her iki sektör de ülke çapındaki tutarsızlıklar sebebiyle ekonomik yetersizlikler sergiledi. Ve nihayetinde her ikisi de, içerikleri bütün eyaletlerin yargısından üstün olan ve tek tip federal düzenleme gerektiren ekonomik faaliyetlerdi, yani Amerika’nın federalizm gelenekleri ve devlet karşıtı siyasi kültürüne atfedilecek şeyler değildi.<a id="dn296" href="../Text/dn.xhtml#d296">[296]</a> </p>

<p>Demiryollarının artmasından doğan çıkar çatışmalarına karşılık olarak, bu sistemi daha serbest yapmaya ve hem demiryolu sağlayıcıları hem de kullanıcıları adına daha sağlam kılmaya yönelik gözle görülür siyasi baskı mevcuttu. Yine de Amerikan tarihinin bu noktasında, milli düzeyde ekonomik düzenleme için bir teamül mevcut değildi; Anayasa’nın Ticaret Fıkrası sadece yabancı ve eyaletler arası ticarette federal hükümete düzenleyici güçler veriyordu. İç Savaş sonrasında birtakım eyaletler, fiyat ayrımcılığını yasaklayan Çiftçi <i>[Grager]</i> yasasını geçirdi ve Massachusetts’in de arasında bulunduğu bazıları da piyasayı istikrara kavuşturacak nispeten etkili komisyonlar tesis etti. Eyaletlerin tekil olarak fiyatlandırma yapıp ekonomik faaliyeti düzenleme hakkı Yüksek Mahkeme’de 1877’de görülen <i>Munn v.Illinois</i> davasında uygun bulundu.<a id="dn297" href="../Text/dn.xhtml#d297">[297]</a>  Ancak demir yolları eyalet düzeyinde yeterli derecede düzenlenemezdi. Bunlar farklı yargı sınırlarından geçen eyaletlerarası ticaret örnekleriydi. Bu durum 1886’da <i>Wabash v. Illinois</i> davasında tanındı. Bu davada Yüksek mahkeme sadece federal hükümetin demiryollarını düzenleyebileceğine karar verdi.</p>

<p>Gerekli hizmeti sağlayıp rekabet halindeki çıkarları uzlaştıracak tamamen serbest piyasa sisteminin gerçekleşmeyişi kavramsal düzeyde giderek görünür oldu. 1885’te bir grup ekonomist Amerikan Sosyal Bilimler Birliğinden ayrılıp milli düzeyde demiryolu düzenlemesine teorik olarak formüller üretmeye başlayan Amerikan Ekonomi Birliğini kurdu. Henry Carter Adams (Eyaletlerarası Ticaret Komisyonunun ilk baş ekonomisti olacaktır) liderliğindeki bu grup hükümetlerin, mevcut sistemdeki piyasa açıkları sebebiyle tarifeler ve fiyatlandırmalar üzerindeki tartışmalara dahil olmaları gerektiğini ileri sürdü. On dokuzuncu yüzyılın bu noktasında, bugün mikro-ekonomi derslerinin başlangıcında öğretilen ekonomik kavramların birçoğu -kamu yararı, dışsallıklar, monopol ve oligopol teorileri, marjinalizm- daha gelişme aşamalarındaydı.<a id="dn298" href="../Text/dn.xhtml#d298">[298]</a>  Kamu hizmeti reformu vakasında olduğu gibi düzenlemeyle ilgilenen akademisyenler, Birleşik Devletlere serbest piyasa ekonomisi geleneğini miras bırakan ve demiryollarını çok yakın zamanda düzenleyen Britanya gibi ülkelerin pratik deneyimlerine işaret ediyorlardı.<a id="dn299" href="../Text/dn.xhtml#d299">[299]</a> </p>

<p>Federal düzeydeki ile Amerikan düzenleme temsilciliğinin, Eyaletlerarası Ticaret Komisyonu, oluşturulması geç dönem Amerikan devlet inşasını gösteren bir vakadır. Bu hikâyede öne çıkan şey, Avrupa’da on dokuzuncu yüzyılın ortalarında oluşturulan “modern” bir düzenleyicinin Birleşik Devletler’de eş değerinin tesis edilmesinin kırk yıl -1880’lerin ortalarından Birinci Dünya Savaşı’nın hemen sonrasına kadar- almasıydı. Demiryollarını milli düzeyde düzenlemenin ekonomik mantığı kusursuz olsa da, hem Amerikan siyasi kültürü hem de kurumları ICC’nin yeterli güçlerle beraber oluşturulmasını neredeyse iki nesil sonrasına ertelemek için birlikte hareket ettiler.</p>

<p>1880’lerde, Kongre demiryolları için milli kurallar koymak için çeşitli girişimlerde bulundu. Ancak bu girişimler, nakliye ekonomisine uyumlu bir teoriye göre değil daha çok, tek kalemde toplanabilecek farklı bölge çıkarlarının siyasi birleşimine dayanarak yapıldı. Batının tarımsal çıkarları ortak olmaya yasak gelmesi için bastırıyordu; bu, girişin kolay olduğu diğer sanayiler ve küçük şirketler için geçerli olabilir ama zaten tabiatı itibarıyla tekellerden oluşan demiryolları için pek mümkün değildi. On yıllardır yapılmayan açık çözüm ortak olmayı hem demiryolu yöneticileri hem de kullanıcıların çıkarlarını dengeleyecek bir şekilde fiyatlandırmayı sıkıca düzenlemeyle yasaklamaktı. Benzer şekilde, uzun ve kısa mesafe nakliyeciler arasındaki fiyat ayrımcılığının yasaklanması demiryolu fiyatlandırmasının gerçek idare maliyetine yansımamaktaydı. Bu ayrımcılık genelde etkilidir ve demiryollarının kırsal alandaki fazla yüklerden daha dolambaçlı yollardan giderek fayda sağlamasını sağlar.</p>

<p>Ortaklık karşıtı hükümler ile fiyat ayrımcılığı yasakları tartışmaya açık politikalardı ve karşıt görüşler olduğu halde yürürlükteydi. Bu gerilim 1887’deki Eyaletlerarası Ticaret Kanununda somut hale gelmiştir. Buna göre Kongre nihayet ICC’nin daimî bir düzenleyici olarak oluşturulmasına ruhsat verdi. Otoriter bir yürütme kuruluşu oluşturmaktansa, yeni ICC kademeli kurallara bağlı dengeli bir grup tarafından idare edilen bağımsız bir komisyon tarafından kuruldu. “Mahkemeler ve partiler” tarafından idare edilen bir topluluk için alışıla geldiği üzere, yeni komisyona fiyatları veya genel politikalara müdahil olma yetkisi verilmedi; komisyon, şikayetlere duruma göre hakemlik edebiliyor ve meseleyi yargıçlara bırakıyordu. Mahkemeye giden çatışma halindeki çıkarları uzlaştırmaktansa Kongre komisyona belli belirsiz yetkiler verdi, komisyonun yetkilerinin sınırları hükümetin diğer dalları ile tanımlanabiliyordu.<a id="dn300" href="../Text/dn.xhtml#d300">[300]</a> </p>

<p>Birleşik Devletler, dış politikanın haricinde ilk defa devlet özerkliği sorunuyla karşı karşıyaydı: yasamanın bir parçası olarak belirsiz ve zayıf bir şekilde yetkilendirilmiş idari bir komisyon güçlerini hükümetin mantıklı olarak addettiği bir hususta siyaset belirlemek için ne boyutta kullanabilir? 4. kısımda Prusya’nın demokratik siyasetçilere hesap vermeden kararlar alabilen yüksek kaliteli bir bürokrasi oluşturarak çok özerk bir biçime büründüğünü gördük. On dokuzuncu yüzyıl sonlarındaki Yüksek Mahkemenin temayülü Birleşik Devletleri Prusya’nın tam aksi istikamette -asgari düzeyde özerklik ve demokratik hesap verebilirliğe değil özel mülkiyet haklarının korunmasını ön plana alma- yönlendirmekti. <i>Munn</i> ve <i>Wabash</i> kararlarından sonraki dönemde Yüksek Mahkeme giderek daha muhafazakâr oluyor, şirketleri On Dördüncü Düzenleme’yle haklarının korunması gereken yasal “kişiler” olarak görüyordu. Bütün Amerikan vatandaşlarını “kanunlar gereğince” muhafaza eden düzenleme, yeni özgür kalmış Afro-Amerikan kölelerin haklarını korumak için İç Savaş’tan sonra hemen yasalaştırıldı, ancak Yüksek Mahkeme bunu özel mülkiyet haklarını korumak için kullandı. 1887 ve 1910 arasında, Yüksek Mahkeme 558 adet On Dördüncü Düzenleme kararı verdi, bunlardan en önemlisi 1905 <i>Locher v. New York</i> davasıdır. Bu davada “sözleşme özgürlüğünü” ihlal ederek iş saatlerini sınırlayan bir New York eyalet kanunu dolaylı olarak On Dördüncü Düzenleme ile korunmaktaydı.<a id="dn301" href="../Text/dn.xhtml#d301">[301]</a> </p>

<p>Yüksek mahkeme doğal olarak federal hükümetin eyaletlerarası ticareti düzenleme gücüne olumsuz bakıyordu: Stephen Skowronek’in sözleri ile, “Yüksek Mahkeme, şimdi Amerikan demokrasisinin düşüncesizliğinden şahsi iktisadı korumaya adanmıştı ... komisyonun kanunu [yani, Eyaletlerarası Ticaret Kanunu] yapmasındaki her ciheti reddedip ICC’yi sadece bir istatistik toplayan kurum mesabesine indiriyordu.”<a id="dn302" href="../Text/dn.xhtml#d302">[302]</a>  Böylelikle partiler ve mahkemeler yürütme özerkliğini sınırlamak için birbirlerini berkitiyorlardı: partiler elverişsiz komisyon yapıları ile (bununla parti adayları ICC üzerinde kontrol sağlayabiliyordu), mahkemeler ise komisyonun düzenleme yetkisini kısıtlayarak.</p>

<p>Yirminci yüzyılın ilk on yılında ICC’ye, daha en başta olması gereken yürütme yetkileri vermek bir dizi kanuni düzenlemeyi gerektirdi. 1903 Elkins Yasası komisyonun asgari fiyatları belirlemesine izin verdi; 11906 Hepburn Yasası bu fiyatları mecbur kılma yetkisi verdi; ve 1910 Mann-Elkins Yasası demiryollarının fiyat artışlarını meşru kılmak için kanıt getirme yükünü kaldırdı.<a id="dn303" href="../Text/dn.xhtml#d303">[303]</a>  Bu noktada düzenleyici rejim, hükümetin demiryollarına ücretleri sadece piyasa güçleri tarafından değil idare tarafından da belirlenebilen bir kamu hizmeti olarak bakmasıyla daha modern bir hal aldı.</p>

<p>Tarihçi Gabriel Kolko, İlerlemeci Çağ reformlarını genellikle demiryolu menfaatleri ve büyük sermayelerin yönlendirdiğini öne sürer; bu yönlendirici güçler Kongre üzerindeki etkilerini ICC aracılığıyla rekabeti sınırlandırmak için kullanıyorlardı.<a id="dn304" href="../Text/dn.xhtml#d304">[304]</a>  Bu hususta Kolko kısmen haklıdır. Demiryolu kazançları istikrara kavuştu ve Eyaletlerarası Ticaret Kanunu geçtikten sonraki on yıl ve sonrasında artmaya başladı, ancak bundan sonra siyasi denge fiyat ayrımcılığının yasaklanmasını isteyen küçük çiftçiler ve nakliyecilerin popülist menfaatlerine doğru döndü. Demiryolları için bu dönüşümün olumsuz etkileri, savaş döneminde seferberliğinde demiryolu hizmetlerine talep aşırı derecede arttığı için Birinci Dünya Savaşı’ndan sonra ortaya çıktı. Amerikan demiryolu sisteminin kapasitesi çok yetersizdi. Bu durum, fiyatlandırmadaki düzenleyici sınırlamalar sebebiyle demiryollarının giderek maliyetlerini kurtaramamasından oluşan yetersiz yatırımı yansıtmaktadır. Alman denizaltıları Amerikan gemilerinin Avrupa’ya gidişini engel olurken, mallar Amerikan limanlarında yığıldı ve ICC bu yük trafiğini yönetmede başarısız olduğunu gösterdi. Sonuçta, Başkan Wilson bütün demiryollarını 1917 Aralık’ında kamulaştırdı, tarife ve fiyatları düzenledi, ve demiryolları 1920’de Esch-Cummins Yasası ile yeniden özel sektöre verilmesine kadar devlet tarafından işletildi.<a id="dn305" href="../Text/dn.xhtml#d305">[305]</a> </p>

<p>Stephen Skowronek 1920 Ulaşım Yasası’nı “devletin idari otoritesinin mahkeme ve partilerin limitlerini hükümsüz kıldığı, ve süreç içerisinde Amerikan hükümetinin teşkilata ve yönteme ait arka planı ile entelektüel manzarasını dönüştürdüğü” için bir dönüm noktası olarak över.<a id="dn306" href="../Text/dn.xhtml#d306">[306]</a>  Skowronek, ülkenin ilk milli düzenleyicisinin yirminci yüzyılda federal hükümetin güçlerini artırması için bir numune teşkil ettiği hususunda mutlaka haklıydı. Ancak ICC’nin ekonomik mirası çok daha karmaşıktı. Partiden atananları dengeleyen komisyon yapısı ihtiyacı olan bürokratik özerkliği gelişmesini engelledi, ve siyasi çıkarlara tutsak olarak kaldı. Bir sonraki on yıllarda, ICC sınırlı gücünden sıyrılarak yaptırımı olan aşırı düzenleyici bir sorumluluğun altına girdi. Bu milli demiryolu sisteminde yeniliğe ve yeni yatırımlara sekte vurdu. Örneğin ICC 1960’larda Güney Demiryollarının, alüminyum Big John vagonlarını kullanarak daha etkili çalışmasına izin vermedi.<a id="dn307" href="../Text/dn.xhtml#d307">[307]</a>  Demiryolları giderek kamyon ve gemi taşımacılığı ile rekabet haline giriyordu. Bunlar diğer hükümet programlarından destek görüyordu, mesela eyaletlerarası otoyol ağları inşa ediliyordu. 1970’lere kadar Amerikan demiryolları tam bir krizin ortasındaydı. Çoğu demiryolu büyük bir mali krizdeydi ve Penn Central<a id="dn308" href="../Text/dn.xhtml#d308">[308]</a>  doğuda iflas eden otuz yedi şirketin yanında ayakta kalan tek şirketti.<a id="dn309" href="../Text/dn.xhtml#d309">[309]</a>  Buna karşılık, 1970’lerin sonlarına doğru entelektüel havada bütün Amerikan nakliye sisteminin serbestleştirilmesine dair bir fikir  dolaşmaya başladı. Carter idaresi, geçmiş on yıllardan arta kalan düzenleyici kurallardan bazılarını kaldırmayı planlayan biri dizi reformu yürürlüğe koymaya başladı; böylece ortak taşıma kuralları rahatlatıldı ve demiryolları ücretlendirmede daha serbest hale geldi. </p>

<p>Bu ICC meselesinin amacı uygun bir seviyede düzenleme yahut serbestleştirme konumu belirlemek değildi. Esas olarak mesele, ekonomi üzerindeki devlet gücünün potansiyel olarak tehlikeli olduğuydu, çünkü devlet gücü halkın aleyhinde olarak o veya bu menfaat gruplarının eline geçiyordu. Dahası, bütün bürokrasiler zamanla kuralların esiri olma eğilimdeydiler, özellikle de meclis üyelerinin siyasi arzuları tarafından yönlendirildikleri vakit. Hem demokratik isteğe hizmet eden hem de güçlü menfaat grupları tarafından ele geçirilmeyecek kadar özerk ve özgür bir devlet kurumu teşkil etmek çok zordur.</p>

<p>Çoğu insan sorunun devletin kendisinde olduğunu ve çözümün ise düzenleyici devleti ortadan kaldırarak yahut feshederek sağlanabileceğini söyler. Ancak milli bir nakliye sistemi sadece piyasa güçlerinin eline bırakılamaz; serbest piyasa, evvela, on dokuzuncu yüzyılın sonlarındaki kaotik durumu yaratan şeydir. Bürokratlar genellikle kalın kafalı ve inatçı oldukları için suçlanırlar, ancak burada eksik olan şeyin çoğunlukla kanun koyucu yetkinin işlevsiz bürokratik davranışın kaynağı olduğudur. ICC müşterilerin düşük fiyat talebi ile demiryollarının sermayelerini gelirini destekleyecek olan kartel misali anlaşmalar yapma talepleri arasında kaldı. ICC’nin bazen müşterileri bazen demiryollarının lehinde olan değişken politikaları Kongre’de ve Beyaz Saray’daki değişen siyasi akımların bir yansımasıdır. 1971’de demiryollarının yeniden düzenlenmesi sırasında oluşturulan devlet idaresindeki raylı sistem yolcu taşıma hizmeti Amtrak’ın bugün yüksek kalite ve yenilikçi demiryolu hizmeti konusunda benzeri yoktur. Ancak bunun sebebi demiryolunun devlet tarafından idare edilmesi değildir; Avrupa ve Asya’daki devlet idaresinde demiryolları hizmet açısından açık ara öndedir. Buradaki esas nokta, Amtrak’ın muhalif siyasi talepler ile idare edilmesidir: Amtrak’ın, bütçesini belirleyen meclis üyeleri tarafından temsil edilen küçük kasabadakiler ile kırsal alanlardakilere hizmet sağlarken fiyatları iyileştirip kapasiteye yatırım yapması gerekiyordu. Amtrak kırsal kesimin taleplerinden azat kılındı ve Washington-New York-Boston hattına yoğunlaşmasına izin verildi, böylece çok kârlı bir kurum olup daha iyi hizmet sağlayabilecekti.</p>

<p>ICC özerk, bir komisyondan ziyade yüksek kaliteli idari bir kurum olarak oluşturulduğundan geçen yüzyıl çok etkili bir rol oynamış olabilirdi. Daha özerk bir bürokrasi fiyatları koymada ve farklı menfaat gruplarının arasında belirleyici olma konusunda daha esnek olabilirdi, tıpkı hükümetin 1917 ile 1920 arasındaki demiryollarını tamamen millileştirdiği zamanki gibi. Kara ve hava yollarının artışı göz önünde tutulursa demiryollarının artık doğal bir tekel olmadığı ve fiyatların gerçek maliyetleri daha gerçekçi şekilde yansıtmasına olanak sağladığı görülebilir. Güçler ayrılığı sisteminin karmaşıklığı ile birlikte Amerikan devlet tasarımı bu tür bir sonucun çıkmasını zor kılmaktadır: ICC’nin tarihi mahkemelerin ve Kongrenin idari kara verme aygıtı üzerindeki etkilerinin devam ettiğini göstermektedir. Devlet niteliğindeki bu hususu sınırlama Amerikan siyasi sisteminde hukukun üstünlüğünün ve demokratik hesap verilebilirliğin kuvvetinden kaynaklanmaktadır.</p>

<p>Bu, Birleşik Devletler’in yüksek kaliteli, özerk bir bürokrasi kuramayacağı anlamına mı gelir? Evet veya hayır. Amerikan sistemi güçlü devlet biçimine karşı ön yargılı olsa da, bürokratik özerkliğe dair tekil örnekler ülke tarihi boyunca görülmüştür. Örnek olarak yirminci yüzyılın başlarında Birleşik Devletler Tarım Bakanlığı ve özellikle Gifford Pinchot’un rolü ile Birleşik devletler Orman Hizmetleri zikredilebilir.</p>

<h4 class=" sigil_not_in_toc">GİFFORD PİNCHOT VE AMERİKAN ORMANLARI</h4>

<p class="n">Birleşik Devletler Tarım Bakanlığı Başkan Lincoln tarafından 1862’de Amerikan tarlalarının üretkenliğini artırmaya dair gelişim stratejisinin bir parçası tarafından kuruldu. Ayrıca yeni nesil tarım uzmanları yetiştirecek olan hükümet destekli okulları (Penn State, Michigan State, Cornell Üniversitesi, Kansas State, Iowa State ve diğerleri) kuran Morill Yasası da bakanlığın oluşturulmasında rol oynadı. Tarım Bakanlığına sadece bilim adamlarının istihdam edilmesi isteniyordu, ancak 1880’lere kadar farklı bir amaç benimsendi: tohumların ücretsiz dağıtılması. Tarım eyaletlerindeki temsilcilerin destekleriyle Kongrenin bedava tohum programı yüzyılın sonlarına doğru kurumun bütçesindeki hâkim kalem olmuştu. Yani Tarım Bakanlığı, siyasi müşterilere iş değil de tohum dağıtan, federal hükümeti tam anlamıyla karakterize eden bir tür patronaj sistemi oluvermişti.</p>

<p>Bu koşullar altında bakanlık yetişmiş bilimsel personeli elinde tutmakta çok zorluk çekti. Yine de bunların hepsi, 1883 Pendleton Yasası ve liyakate dayalı sistemin tesisi ile beraber değişmeye başladı. Bakanlık personellerini siyasi patronajdan koruyan bir numaralı federal kurumlardan biriydi ve çok sayıda bahsi geçen devlet destekli okullardan bilimsel eğitim almış yeni mezunları istihdam etmeye başladı. Siyaset bilimci Daniel Carpenter’ın açıkladığı üzere, bakanlığın birçok dairesi ve büro şefleri nispeten uzun süredir çalışıyorlardı ve ne patronaj ne de tohum dağıtma sistemlerinden gelen yeni personel grubuna gözcülük yapabilirlerdi.<a id="dn310" href="../Text/dn.xhtml#d310">[310]</a> </p>

<p>Günümüz tabiriyle, bakanlığın personel politikasındaki bu değişim “kapasite geliştirmeyi” oluşturdu. Bürokrasinin kalitesi sadece yeni girenlerin yüksek eğitim başarılarına değil ayrıca bu bireylerin teşkil ettiği güven ağına ve sahip oldukları “sosyal sermaye”lerine de bağlıydı. Alman ve Japon benzerleri gibi, bu yeni memurlar aynı arka plana (tabi ki genellikle aynı okullardan mezun oluyorlardı) sahipti ve Birleşik Devletlerdeki kırsal toplulukların geliştirilmesi için modern bilime ve mantıki metotların uygulanması gerektiğine dair ortak bir kanaatleri vardı. Bu zihniyet zamanla Tarım Bakanlığının ve en önemli şubesinin, Birleşik Devletler Orman Hizmetlerinin teşkilat ruhunu oluşturdu.</p>

<p>Bugün Orman Hizmetleri 150’nin üzerinde milli ormanı ve 80 milyon hektardan fazla araziyi idare etmekte. Tarım Bakanlığında Orman Şubesi 1876’da oluşturulmadan önce ormanlar genellikle batıya doğru hareket eden yerleşimciler için bir mânia olarak görülüyordu; arazi aşılır ve ülkenin diğer geniş alanları için terk edilirdi. Yirminci yüzyılın başlarında ülkenin New England gibi eski kısımlarının ormanlık alanları büyük oranda yok edilmişti; ormanların yok olacağı endişesi bir nesil sonrasında ortaya çıktı. Bu toprakların düzelmesi ve üretim amaçlı kullanıma ger kazandırılması devlet müdahalesinin büyük başarılarından biridir. Birleşik Devletler Orman Hizmetleri uzun süre en başarılı Amerikan bürokrasilerinden biri olarak düşünülmüş, kalitesi ve birlik ruhu ile efsane olmuştu. Başarısı her orman  korucusunun çok farklı yerlerde yaşadığı düşünüldüğünde daha parlak bir hal alır. Bu dağınık yerleşimden doğan birbaşınalık genellikle şehir teşkilatlarında görülen bağlılığın gerçekleşmemesine sebep olur. <a id="dn311" href="../Text/dn.xhtml#d311">[311]</a> </p>

<p>Devlet inşası mirası sadece bir kişinin, Gifford Pinchot’un işiydi. Pinchot 1898’de Orman Şubesinin başına gelmişti. Bir bakıma burada bir Amerikan aristokrasisi var(dı), Gifford Pinchot ona mensuptu. Pinchot dedesinin yazlığında doğmuştu. Kendisini Phillips Exeter Akademisine sonra Yale’e gönderen zengin bir aileye sahipti.<a id="dn312" href="../Text/dn.xhtml#d312">[312]</a>  Yale’deyken, Kurukafa ve Kemikler <i>[Skull and Bones]</i> adındaki gizli cemiyete katıldı (kırkbirinci başkan, George H. W. Bush da bu cemiyete mensuptu). John Quincy Adams, Theodore Roosevelt, William ve Henry James ve diğer on dokuzuncu yüzyıl elit Amerikalılar gibi, Pinchot gençken Avrupa’yı fazlaca dolaştı. Burada birçok şeyin yanında, Avrupa’nın bilimsel ormancılık teorileri ile temas kurdu. Bütün sahip olduğu ayrıcalıklarla, yaşamını aşan bir şeyler yapmaya azmetti. Pinchot Sierra Club’ın kurucusu John Muir ile 1896’da Oregon’daki Crater Gölüne seyahate çıktığında, Muir günlüğüne, “bütün gece sağanak vardı. Pinchot hariç herkes çadırlarda uyudu” yazmıştı.<a id="dn313" href="../Text/dn.xhtml#d313">[313]</a>  Din Pinchot’un karakterini şekillendirmede önemli bir role sahiptir; İngiltere’de seyahat ederken, o ve annesi Muhterem James Aitken tarafından yönetilen bir iman tazeleme toplantısına katılmıştı; bu toplantıda Aitken sorumluluk üzerine bir vaaz vermişti. Pinchot birçok açıdan Weber’in Protestan etiğine bağlıydı. Bu şu sözlerinde görülebilir: “Param dedemin New York’ta sahip olduğu toprakların gelirinden çalışmadan kazandığım bir paradır. Dedem parayı mezarına götürmedi bana miras bıraktı. Maaşımı bu yolla peşinen alıyorum ve şimdi bunu daha da artırmaya çabalıyorum.”<a id="dn314" href="../Text/dn.xhtml#d314">[314]</a> </p>

<p>Belki de ailesi geniş arazilere sahip olduğu için Pinchot erkenden ormancılık ve doğaya karşı ilgi duymaya başladı. Ancak o dönemlerde Yale orman idaresine dair dersler sunmuyordu. Mezuniyetinden sonra Avrupa’ya gitmesine salık verildi. Burada büyük bir Alman orman uzmanı olan ve Britanya hükümeti adına Hindistan ve Burma’da ormanların idaresini sağlayan Sir Dietrich Brandis ile tanıştı. Brandis Pinchot’un bilimsel orman idaresi hususunda daha çok çalışması gerektiğini düşünüyordu ancak genç Amerikalı bilimsel orman hakikatini ülkesine götürmek için can atıyordu. 1890’da Birleşik Devletler dönüşünden sonra orman idaresi hakkında yazmaya başladı ve kısa sürede bu hususta uzman olarak addedilmeye başlandı. Pinchot, önce Phelps Dodge sonra ise demiryollarında nüfuzlu bir kişi olan Cornelius’un torunu olan George Vanderbilt tarafından Vanderbilt ailesinin Kuzey Carolina’daki ormanlarını idare etmesi için danışman olarak tutuldu.</p>

<p>Milli bir orman hizmeti için temel Pinchot tarafından değil, Münden’deki Orman Akademisinde ve Prusya Orman Bakanlığında (orman idaresinde merkezi planlamaya dair teknikler geliştirmekte öncüdür) eğitim alan bir Prusyalı olan Bernhard Fernow tarafından atılmıştı. Amerika’ya taşınan Fernow muhtelif bilim topluklarında etkindi, Amerikan Bilimsel İlerleme Derneğinde ve Amerikan Orman Kongresi’nde sekreter olarak hizmet veriyordu. Fernow 1886’da Tarım Bakanlığı’nın Orman Şubesinin başına atandığında, şube iltimas ile gelmiş olan iki eleman tarafından idare ediliyordu; Fernow kuruma profesyonel eğitim görmüş tarım uzmanları almak için bağlantılarını kullandı. Ayrıca yerel orman birliklerine, üniversitelere, özel ormancılara ve orman idaresi ile ilgilenen diğer gruplara harici destek sağladı... Fernow başarısız bir şekilde Pinchot’u doğrudan Yale’den alıp devlet işinde istihdam etti; Pinchot ancak 1898’de orman şefi olabilmişti. Pinchot ormanlara dair akademik bilgiden yoksundu, ancak bu açığı siyasi bağlantıları ve ortama aşinalığı ile kapatmıştı.<a id="dn315" href="../Text/dn.xhtml#d315">[315]</a> </p>

<p>Üç sene içerisinde Pinchot Orman Şubesini, daha fazla bütçesi ve çalışanı olan Orman Dairesine dönüştürmüştü. Devletteki en yakın arkadaşları Yale’den -tabi ki de Kurukafa ve Kemikler’den- tanıdıklarıydı. Eğitim için merkezi bir sistem oluşturdu; milli ormancı seferberliği uzmanlık, tarafsızlık ve birden çok kullanıcının yararına olacak profesyonel orman idaresi ilkeleri etrafında inşa edilmişti. Dairenin amacı, açıkçası, çevrecilik değildi; Pinchot, ormanların kullanılmak için var olduğunu düşünen John Muir gibi erken dönem çevrecilerinden farklıydı. Ancak ekonomik fayda sürdürülebilir bir şekilde alınmalıdır. Dolayısıyla, özel orman sahiplerinin mülklerini daha iyi idare etmelerine yardımcı olması için tasarlanmış bir sürü yeni program başlattı.</p>

<p>Pinchot’un en büyük başarısı 1905’te federal idarelerin sahip olduğu ormanlar üzerindeki yetkiyi İçişleri Bakanlığı’ndan Tarım Bakanlığı bünyesine, bilhassa kendi dairesinin nüfuz alanına taşımak oldu. İçişleri Bakanlığının Umumi Tapu Dairesinin <i>[General Land Office,</i> GLO] dünya görüşü Orman Hizmetlerinkinden tamamıyla farklıydı. GLO’da orman idaresi hususunda hiç uzmanlıkları olmayan avukatlar ve muhasebeciler çalışıyordu. Görevlerini, kamu arazilerini kullanmak veya satın almak isteyen özel girişimcilerin menfaatlerine hizmet etmek olarak görüyorlardı. Yine de GLO siyasi olarak batılı siyasetçi ve iş adamlarıyla oldukça meşhurdu. Bu siyasetçiler ile iş adamları Orman Hizmetlerini birtakım “Doğu”dan gelmiş patlak gözlü, çarpık bacaklı adam ile asık suratlı, dalgın profesörler ve böcekbilimcilerden ibaret sayıyor ve bürokratlara “ülkeyi gezip coğrafyasını gözlemlemek için aşırı tembel, ve sadece koltuklarında oturup halka olabildiğince insafsız olan kanunlar koyan” kimseler olarak bakıyorlardı. GLO Cumhuriyetçi patronajın önemli bir kaynağıydı. İçişleri Bakanlığı’nın ormanlar üzerindeki kontrolünün en büyük destekçilerinden biri Beyaz Saray sözcüsü, Illinois’un Cumhuriyetçi temsilcisi Joe Cannon’dı (bugün Birleşik Devletler Temsilciler Meclisini barındıran bina onun adıyla anılır). Cannon’ın çevreci karşıtı temayülü “manzaraya tek kuruş harcanmaz” sözünde açıkça görülür. Cannon Pinchot’a “ağzında altın kaşıkla doğmuş” doğmuş diyerek saldırırdı. Bilim adamlarını ise “devletin ağızlarına verdiği memeyi almakta çok istekli” oldukları yönünde eleştiriyordu. Bunun için Pinchot ormanlar üzerindeki yetkiyi İçişlerinden Tarım Bakanlığı’na taşıyacak bir düzenleme için destekçi grubu toplamaya başladı.<a id="dn316" href="../Text/dn.xhtml#d316">[316]</a> </p>

<p>Kamu arazileri üzerindeki kontrol savaşı siyasi planda gerçekleşen büyük değişiklikler bağlamında meydana geldi. İç Savaş öncesinde Kongrenin kontrolünün iki parti arasında değişip durmasının aksine, Cumhuriyetçiler bu sefer 1896 seçiminden sonra hem bakanlıkları hem de başkanlığı ellerinde bulunduruyorlardı. Böylece James S. Wilson tarım bakanı olarak atandı ve bu görevde on altı sene boyunca, üç başkanın idaresinde kalarak bir rekoru elinde tutmaktadır. Wilson bakanlığın bir tohum dağıtım merkezinden ileri görüşlü, bilim merkezli, hem Orman Hizmetlerine hem de tarım alanı açma, katışıksız yiyecek ve ilaç mevzuatı düzenleme gibi meselelere ilişkin bir teşkilata dönüşmesinde çok hayati bir rol oynamıştır.<a id="dn317" href="../Text/dn.xhtml#d317">[317]</a>  Theodore Roosevelt McKinley suikastından sonra 190l’de başkan oldu. Roosevelt bir doğa insanıydı. Buna ise Tarım Bakanlığı’nın Biyolojik Araştırma biriminden C. Hart Merriam ve John Muir’in çevreciliği sebep oldu. Roosevelt New York valisi olduğu günlerden beri Pinchot’un arkadaşıydı ve ormanlar şefinin ajandasına katılıyor, girişimlerinin güçlü bir hamisi oluyordu.<a id="dn318" href="../Text/dn.xhtml#d318">[318]</a> </p>

<p>Pinchot’un başkanın desteğine sahip olması ve Başkanın partisinin Kongre’de iş başında olması, Amerika’daki güçler ayrılığı sistemi nedeniyle, tapu dairesinden yapılan transferin her halükârda halledilecek bir mesele olarak düşünülmesini gerektirmez. Joe Cannon Amerikan tarihindeki en güçlü Beyaz Saray sözcülerinden biridir ancak kendisi Cumhuriyetçi Parti’nin muhafazakâr kanadındandı ve naklin yapılmasına karşı olan batılı temsilcilerle çok güçlü bir yakınlığı vardı. Bunların içinde Wyoming temsilcisi ve Kamu Arazileri Komitesi üyesi Frank Mondell de vardı ve Mondell nakil düzenlemesine karşı muhalefete liderlik ediyordu. Temsilciler Meclisi 1902’de düzenlemeyi oyladı. Sonuç Cannon’ın istediği gibiydi: 100 hayır, 73 evet.</p>

<p>Bu durumda sıradan bir bürodaki sıradan bir bürokrat kaderini kabul edip geri çekilir. Ancak Pinchot sadece bir bürokrat değildi; aynı zamanda yıllarını birçok çıkar grubunu, gazete editörlerini, bilim derneklerini (Audubon Society, Sierra Club, Kadınlar Federasyonu Kulüpleri buna dahildir), batılı çiftçilerin derneklerini, Milli Ticaret Heyetini, Milli Canlı Hayvan Derneğini vb. kazanmaya çalışarak harcamış siyasi bir operatördü. Destek sağlamak için, kurucusu nakil karşıtı Senatör Alfred Kittridge olan Homestake Maden Şirketine federal arazilerdeki kerestelerin eyalet dışına çıkarılamayacağı hususunda güvence verdi. Basından, akademisyenler ve saygın bilimsel otoriteler arasından değişimi destekleyen itirazlar toplayabildi. En cüretkâr hareketi ise Temsilci Mondell ile şahsi bir dostluk kurup Cannon’a üstünlük sağlamasıydı. Pinchot bunun için Cannon’la Yellowstone bölgesine seyahate çıkıp Tarım Bakanlığını kesintisiz şekilde destekleyeceğini bildirdi. Sözcü Cannon orta sınıf bir bürokrat tarafından kurnazlıkla alt edilmişti ve arazi idaresinin Pinchot’un dairesine nakli 1905te meclisten geçti.<a id="dn319" href="../Text/dn.xhtml#d319">[319]</a> </p>

<p>Daniel Carpenter’in öne sürdüğü gibi, Pinchot’un Cannon’a karşı zaferi bir ülkedeki bürokratik özerkliğin, Almanya ve Fransa’nın aksine, güçlü bürokratlar ile meşhur olmadığının muazzam bir örneğidir.<a id="dn320" href="../Text/dn.xhtml#d320">[320]</a>  Pinchot bu derecede özerkliği ona verilen herhangi bir kanuni otorite ile kazanmamıştı. İdari kola çok geniş otorite sağlama, Birleşik Devletlerde milli güvenlik ve dış politika dışında pek vaki değildir ve bu vakada da görülmemiştir. Pinchot’un yaptığı şey, hem devletin içinde hem dışında gayri resmi bir network oluşturarak bürokratik değil siyasi olarak iş görmekti. Demokratik Amerika’da özerklik böyle kullanılır. Rakipleri tabi ki de onu bürokratik sömürü yapmakla suçladı ve “devlerin tek bir idari memurunun toprakların nasıl korunması gerektiğine dair yasa koymaya [hakkı olmadığından]” şikayetçi oldular. Bir diğer temsilci Pinchot’un vergi paralarıyla yılda dokuz milyondan fazla el ilan dağıttığı “tanıtım mekanizmasını” eleştirdi ve Orman Hizmetlerini “Kongreden ayrı yeni bir kurum olmakla” suçladı.<a id="dn321" href="../Text/dn.xhtml#d321">[321]</a> </p>

<p>Pinchot’un çöküşü üç yıl sonra sözde Ballinger davası ile geldi ve bunun sebebi bir başka güçlü oyuncunun devreye girmesindendi. Bu sırada, Theodore Roosevelt’in ardından William Howard Taft başkanlık koltuğuna geldi. Taft’ın doğal kaynakları korumaya dair bağlılığı önceki başkanın yakın çevresinde kuşku uyandırdı. Pinchot’a göre Taft “kötüden ziyade zayıftı, gerçekten sağlam bir ahlaki yapı isteyen bir olay ortaya çıkana kadar yüzünden gülücükler saçan adamlardan biriydi”.<a id="dn322" href="../Text/dn.xhtml#d322">[322]</a>  Yeni içişleri bakanı James Garfield (suikasta kurban giden başkanın oğlu) önceden Seattle valisi olan Richard Ballinger’ı Umumi Tapu Dairesinin İçişleri Bakanlığı’nda kalan kısmının başına getirdi. Bu makamda Garfield Alaska arazilerini özel girişimlere açma yetkisine sahip oldu. Louis Glavis adında genç bir GLO memuru Ballinger ile Seatlle’dan bazı toprak yatırımcıları arasındaki kuşku çeken anlaşmaları araştırmaya başladı, bu incelemelerinde ödemelerin makamına geldikten sonra da Ballinger’a yapıldığını gördü. Glavis bulduklarını Pinchot’un iki Orman Hizmetleri memuru yardımıyla başkana rapor etmeye çalışırken Taft medya yasağı çıkartıp Ballinger’ın haber uçuranı kovmasına izin verdi. Taft Pinchot’a meselenin peşini bırakmasını rica etti, ancak Pinchot Tarım Komitesi üyesi Jonathan Dolliver’a yazdığı bir mektupta (bu mektup senatörlere okunacaktı) memurlarının yaptıklarını savunarak başkana karşı koydu. Bu sebeple Taft Pinchot’u kovdu ve Pinchot’un milli orman şefliği kariyeri bitmiş oldu.<a id="dn323" href="../Text/dn.xhtml#d323">[323]</a> </p>

<p>Pinchot’un muhalefete aldırış etmeyen Başkan Taft’a karşı aldığı karar kendi bildiğini okuyan bir memurun bürokratik kibri olarak görülebilir. Fakat nihayetinde orman şefi olarak son savunusu sürdürülebilir ormancılığa yol açtığı için olumlu bir etkiye sahipti. Taft olaydan dolayı mahcup oldu ve partinin muhafazakâr kesimi geri plana çekildi. Sözcü Cannon iki sene sonra partinin İlerlemeci kanadının baş kaldırışı sonunda atama yetkilerini kaybetti. Roosevelt’in kanadı çevre meselelerine dair mirası savunmak için baskıyı artırdı. Orman Hizmetlerinin ek arazi satın alma yetkisi 1911’de Weeks Yasası ile Kongre tarafından kabul edildi, ayrıca bu yasa bahsi geçen devlet dairesinin nihai güçlendirmesini de gerçekleştirmişti.<a id="dn324" href="../Text/dn.xhtml#d324">[324]</a>  Pinchot, bütün bu siyasi manevraları için bir kurum da tesis etti. Bu kurum daha en baştaki karizmatik liderinin görevi bırakışından sonra da ayakta kalabilecek bir yapıdaydı.</p>

<p>Pinchot’un kariyeri daha bitmemişti. Roosevelt’e İlerlemeci Parti ile bir dönem daha başkan olması için yardımda bulundu. Kendisi senatör olmak için çaba sarf etti, her ne kadar başarısız da olsa. Ancak iki kere Pennsylvania valisi seçildi.</p>

<h4 class=" sigil_not_in_toc">ZAPT ETME VE ÖZERKLİK</h4>

<p class="n">Eyaletlerarası Ticaret Komisyonu ve Birleşik Devletler Orman Hizmetleri Amerikan devlet inşası ile siyasi gelişimine dair iki örnektir. İlerlemeci Dönemde bunlar gibi başkaları da vardır, ancak devlet inşasına yönelik esas ikinci büyük dalga1930’larda Yeni Düzen ile gelecektir. Bugün Amerikan devletini tesis eden devlet dairelerinin birçoğu bunların ardından gelir: Federal Ticaret Komisyonu, Menkul Kıymetler ve Borsalar Komisyonu, Gıda ve İlaç Kurumu, Federal Havacılık Dairesi, Milli İşçi-İşveren İlişkileri Kurumu, Çevre Koruma Dairesi, ve daha birçoğu.</p>

<p>ICC ve Orman Hizmetlerinin ikisi de devlet adına gerekli müdahalelerdi. Demiryolları, tarifeleri ile sermaye gereksinimleri büyük sosyal çatışmalar üreten, potansiyel olarak tekelvari girişimler ortaya koydu. Ormanlar, özel mülkiyetlerde pek de iyi kullanılmıyordu ve kamu arazilerinin dağılımı büyük bir iltimas ve yolsuzluk kaynağı haline gelmişti. Her ikisi için de ülkenin tarafsız ve güçlü menfaatlerin etkisinde olmayan bir düzenleyiciye ihtiyacı vardı. Birleşik Devletler inşa edilirken bu sorunlara verilen karşılık, Almanya ve Britanya gibi diğer sanayileşmiş devletlere kıyasla çok sonradan verilmişti. Ancak bu, Amerika’nın anayasal güçler ayrılığına yahut devletçilik karşıtı siyasi kültürüyle sınırlandırılmamıştır.</p>

<p>Bu iki devlet kurumu kendi hareket alanları dahilindeki kalite ve etkinlik açısından oldukça farklıdırlar. Bence, bu fark sahip oldukları özerklikle alakalıdır. ICC bir bakıma, kendi çelişkili yetki ve idare yapısı sebebiyle hiçbir zaman özerk olamamıştı. Daha çok tek bir baş ile yürütülen hiyerarşik idari bir kol olarak varlık göstermişti ve iki siyasi partinin dengeli temsil edildiği bir komisyon olarak yapılandırılmıştı. Bu, ICC’nin kendi temsilci idarecilerinden park sapamayacağını ve bir daha Gifford Pinchot gibi öngörülü bir lidere sahip olamayacağını kesin kılmaktadır. İlk yıllarında kendi yolunda koyulmaya çabaladığında önü hemen mahkemelerce kesilmiş ve Kongre’deki siyasi kanatlarca farklı yönlere çekilmişti. Sonuçta ICC işini yapmak için gerekli yürütme güçlerine sahipken, onu yaratan siyasi güçlerin esiri olarak kaldı. Kendi koymadığı kanunlara tabi olan ICC zamanla dar görüşlü ve uyumsuz bir yapı aldı. 1970’lerde başlayan denetim azaltma furyasının ilk hedeflerinden biri, Ronald Reagan başkan olmasına rağmen, ICC’ydi.</p>

<p>Orman Hizmetleri çok farklıydı. Bernhard Fernow tarafından tamamen bilimsel ormancılık ilkeleri ile oluşturulmuştu ve çok uzun bir süredir Bakan James S. Wilson’ın güçlü ve istikrarlı liderliğindeki, modern bir hal alan Tarım Bakanlığı’na dahil edildi. İkinci lideri Gifford Pinchot İlerlemeci Dönemin en dinamik ve en öne çıkan adamlarından biriydi ve değerlerini, görüşlerini, coşkunluğunu paylaştığı bir başkan ile el ele verip çalışıyordu. Pinchot ve siyasi amirleri Kongre tarafından belirlenen siyasi bir emri yerine getiriyor değillerdi; Pinchot kendi hareket alanını kendi belirliyordu. Hiçbir memur ona modern ormancılık tekniklerine dair raporlar yayınla, gazete editörlerini örgütle, ülke çapındaki bilim derneklerine, ticaret gruplarına ulaş demedi. Hiç kimse sempatik kongre mensuplarına komplo kurup İçişleri Bakanlığından ormanların idaresini al da demedi; tabi ki bu meseleyi dikkatle izleyen birçok temsilci prensipte, bir bürokratın siyasete bu şekilde burnunu sokmasına karşı duruyordu. Kongrenin amir, orta seviyeli kamu görevlilerinin sadece memur olması gerekirken, burada bir yetkilinin resmen zincirlerini kopardığını görüyoruz. Pinchot ülke için uzun vadede kamuya yarar sağlayacağına inandığı bir ajandaya sahipti. Pinchot’a göre bu ajandanın Kongredekilerle uyuşmasına gerek yoktu. Bu devlet özerkliği anlamına geliyordu: çıkar gruplarına karşı duyarlı olup onlarca yönetilmeyen, demokratik kamuoyunun kısa vadeli kaprisleri ile değil, uzun vadeli kamu yararını gözeterek idare edilen bir devlet. Orman Hizmetleri milletin birincil bürokrasisi halini aldı çünkü takdir yetkisini aşırı sınırlandıran emirlerle önü kesilmiyordu.</p>

<p>Bir memur olarak Gifford Pinchot’un Kongredeki üstlerinin sıkı denetiminde olmaması, amir-memur yapısının (günümüz ekonomistleri bundan organizasyonel bozukluğun sorunlarını kestirir) iyi bir bürokrasinin nasıl çalıştığını gerçekten anlamak için yeterli olamayacağını ortaya koyar.</p>

<p>Orman Hizmetlerinden, Gifford Pinchot’un arka planından ve karakterinden bahsetmeden konuşmak imkânsızdır. Arkadaşı Teddy Roosevelt gibi Pinchot da yirminci yüzyılın sonlarında yok olacak olan bir çeşit Amerikan elitlerindendi: Anglo-Saxon bir sülaledendi, dini inançlarında güçlü bir Püritendi, Avrupalılar gibi Kuzeydoğudan geliyordu ve Phillips Exeter ve Yale’de okumuştu (Roosevelt Harvard’a gitmişti). Oluşturduğu devlet dairesi Yale’den eski arkadaşlarını istihdam etmişti; birçok genç yeni eleman, Pinchot’un ailesinin para tahsis ettiği Yale’deki yeni Orman Fakültesinden geliyordu. John Quincy Adams geleneğinde, Pinchot Jacksoncı gelenekteki batılı ve güneyli halkçıların hakir gördüğü türden kuzeydoğulu bir elitisttir. Ancak daha derinlerde, demokratik Jacksoncılar’ın Amerika’da patronaj sistemini yarattıkları görülebilir; büyük devlete ve mülkiyet haklarının mutlak korunmasına karşı muhalefetleri on dokuzuncu yüzyıl Amerikan devletini (genelde tek ve aynı kişi tarafından temsil edilen) şahsi menfaatlere ve siyasi destekleyicilere iş, tohum ve arazi dağıtan bir mekanizma haline dönüştürdü. Bunun aksine, Avrupa geleneğinde olduğu gibi İlerlemeci Dönemde gidişatı tersine çeviren ve liyakate dayalı, vatandaşlara gayri şahsi davranan modern bir devlet yaratanlar kuzeydoğulu elitlerdir.</p>

<p>Birleşik Devletler bütün beyaz erkeklere oy hakkı tanıyan ilk demokrasi oldu ve bunu modern bir devlet kurulmadan çok önce yaptı. Sonuçta bu kayırmacılığı ortaya çıkardı ve on dokuzuncu yüzyılın neredeyse tamamında devlet güçsüz ve etkisizdi. Birleşik Devletler kamu sektörü reformunda Britanya’yı takip etti, ancak bu reform süreç ülkenin kurumsal engelleri sebebiyle çok uzun sürdü.</p>

<p>Yirminci yüzyılın başındaki Amerikan kamu sektörü reformu kamu sektörünün sığ şahsi menfaatler tarafından ele geçirilmesi, veya siyasi yozlaşma sorununa son vermedi. Amerikan siyasetçileri, 1880’lerde yaptıklarına nazaran, kamu sektöründeki işleri ve Yılbaşı hindilerini artık daha da vurdumduymaz şekilde dağıtsa da siyasi olarak himaye ettikleri kimselere ihale, vergi indirimi ve diğer kanuni ödemeler yoluyla fayda sağlamaktan memnundurlar. 31. kısımda göreceğimiz üzere menfaat grubu siyaseti sadece ICC ve demiryollarına değil, aynı zamanda Orman Hizmetlerine de etki etti. Böylece Orman Hizmetleri 1980’lerde farklı bileşenlerle ele geçirilmiş etkisiz bir kurum halini alıyordu.</p>

<p>Dünyadaki diğer ülkeler özellikle gelişmekte olan ülkeler- Birleşik Devletlerin on dokuzuncu yüzyıldaki seviyesindedirler. Demokratik seçimleri temellük edip büyük devlet zayıflıkları altında oy hakkı dağıtıyorlar. Bu devletler, Birleşik Devletler’de 1830’lardan itibaren mevcut olan, şahsi çıkarların oy karşılığında görüldüğü kayırmacı siyasi sistemlere sahipler.</p>

<p>Kayırmacı siyaset Birleşik Devletler’de, daha modern bir devlet biçimi yaratma iştiyakında olan yeni orta sınıf aktörleri ile gediklisi iltimas siyasetçileri arasındaki uzun süreli siyasi mücadelenin nihayetinde son buldu. Bu değişimin altında sanayileşmenin ortaya çıkardığı toplumsal değişim vardı. Eski kayırmacı sistemde hiç gözleri olmayan bir sürü yeni siyasi aktör böylece yer değiştirmişti.</p>

<p>Modern bir devlet inşa edip kayırmacılığın üstesinden gelirken Birleşik Devletler bugünkü birçok gelişmekte olan ülkeye nispetle büyük bir avantaja sahipti: cumhuriyetin ilk günlerinden itibaren etnisite yahut dine dayalı değil, kendi demokratik kurumlarına sadakat etrafında toplanmış birtakım siyasi değerlere dayalı güçlü bir milli kimliğe sahip olmak. Amerikalılar bir bakıma, yeni gelmiş kültürel açıdan farklı olan göçmenleri nispeten kolayca asimile eden evrensel değerleri mücessem hale getirmiş Anayasalarına tapıyorlardı. Seymour Martin Lipset’in işaret ettiği gibi, Birleşik Devletlerde biri “Amerikalı olmayışı” sebebiyle suçlanabilir, ancak Alman yahut Yunan olmamanın suç sayılması söz konusu bile olmaz. Çünkü Amerikanizm etnik özelliklerle miras alınamayan, aksine ihtiyari olarak benimsenebilecek değerler manzumesi tesis etmiştir. Başarılı devlet inşası, devletin idaresindeki toplumsal gruplara değil, öncelikle kendisine sadakat alanı sağlayan milli bir kimlik anlayışının varlığına bağlıdır.</p>
</body>
</html>