<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<h1>6</h1>
<h3 id="sigil_toc_id_6">DEMOKRASİNİN DOĞUM YERİ</h3>

<div class="b ">Yunanistan ve İtalya’nın nasıl Avrupa mali krizinin merkezi konumuna geldiği; az güvenilen topluluklar olarak Yunanistan ve Güney İtalya; Yunanistan’da erkenden demokratikleşmenin sonuçları; modernleşmeye rağmen kayırmacılığın Yunanistan’da nasıl derinleştiği</div>

<p class="n">Avrupa Birliği 2009’un sonlarından başlayıp sonrasında giderek artan, Euro’nun geleceği ile AB’nin barış ve ekonomik büyüme vadeden kurumsal çerçevesini tehdit eden bir mali kriz tarafından sarsıldı. Krizin merkezinde Yunanistan ve İtalya gibi bazı AB ülkelerinin 1990’larda aldıkları hacimli borçları geri ödeyebilme olanaklarının olmayışıydı. Borç krizi bütün Avrupa’da hızlıca bir bankacılık krizine dönüştü, borç sahibi kurumların mali kapasiteleri sorgulandı.</p>

<p>Avrupa’daki demokratik idarelerin sorunlarını ve ekonomik idareyle uğraşabilmenin hem milli hem de AB seviyede kurumsal hatalarını bu kitabın IV. Bölümünde bir analize tabi tutacağım. Birleşik devletleri 2008-2009’da vuran kriz gibi AB mali krizi de birçok neden ihtiva eden karmaşık bir yapıdadır. Ancak tetikleyici etkenlerin en başında Yunanistan ve İtalya’da kamu borçların birikmesidir. Birçok araştırmacının belirttiği gibi, Euro’yu yaratan Maastricht Antlaşması ortak bir para birimi ile ortak bir mali politikası olmayan bir para politikası sağladı. Bu da fakir kamu maliyesi olan ülkelere, 2000’lerin kriz dönemlerinde altında yatan tehlikeyi yansıtmayan, düşük faizli krediler alma olanağı veriyordu.</p>

<p>Bu sorun, kamu borcunun 2010’a kadar GSYH’nin yüzde 140’ına yakın bir orana yaklaştığı Yunanistan’da gözle görülmekteydi. Şekil 7’nin gösterdiği gibi, İtalya için de borç karşılanamaz seviyelerdedir; her iki ülke de Euro bölgesinin ortalamasının çok üzerindedir. Bu da her iki ülkedeki görevli hükümetlerin düşmesine ve ülkelerin, kemer sıkma politikaları uygulayan teknokratik idareciler tarafından idare edilmeye başlamasına yol açtı. Euro bölgesi içerisinde, Yunanistan ve İtalya en yüksek seviyede “gölge ekonomi”nin, vergi dairelerine düzenli şekilde bildirilmeyen ekonomik etkinliğin mevcut olduğu yerlerdi.<a id="dn115" href="../Text/dn.xhtml#d115">[115]</a> </p>
<p class="bosluk1"></p>

<p><img alt="sekil-7" src="../Images/sekil-7.jpg"/></p>

<p class="bosluk1"></p>

<p>Devam eden Euro krizi Kuzey ve Güney Avrupa’da büyük bir uçurum ortaya çıkardı. Avrupa’da genel bir “refah devleti krizi” yok: Almanya, Hollanda ve İskandinavya, mesela Birleşik Devletler ve Japonya ile kıyaslandığında çok büyük kamu sektörlerine sahip, hatta bu ülkeler 2008-2009 yıllarındaki Wall Street kriziyle Birleşik Devletler’den daha iyi baş çıkabildiler. Özellikle Almanya kamu maliyesini 2000’lerde Gerhard Schröder’in Gündemi ile, iş maliyetlerini kısıp, borç seviyelerini kontrol ederek düzene soktu... Sıkıntıya düşen ülkeler (Yunanistan, İtalya, Portekiz, İrlanda ve İspanya) birbirlerinden de farklıdır. İrlanda ve İspanya nispeten yaklaşan krizden mali olarak sorumluydu; sorun, emlak balonu patlayıp bankaların iflasına sebep olması ve ardından vergi mükelleflerinin ödemelerinin kısılması ile başladı, ve böylelikle de kamu mâliyesinde kaos ortaya çıktı. Aşırı harcamaya dayalı karşılanamaz derecelerdeki kamu borcu Yunanistan ve İtalya’daki ana sorundu.</p>

<p>Kuzey ve Güney Avrupa’daki farklılıklar bazı gözlemcilerin bunun kültürel bir sorun olduğunu belirtmesine yol açtı: çalışkan, Protestan, disiplinli Kuzey Avrupa (Almanya, Hollanda ve İskandinavya) karşısında tembel, müsrif Katolik-Ortodoks Güney Avrupa. Daha sonra belirteceğim ama, kültür krizde rol oynasa bile bu dini farklılıklar dikkate alınamaz: Katolik İspanya’da 2000’lerdeki emlak balonunun patlamasına kadar bir bütçe fazlası mevcutken, Protestan Britanya ve İzlanda da büyük banka krizleri ve bütçe açıklarından muzdarip oldu. Asıl ayrım kültürü dini miras olarak tanımlarsak, kültürel değildi; ayrım kayırmacı ve kayırmacı olmayan Avrupa arasındaydı.</p>

<p>Yunanistan ve İtalya’nın sorunlarının temelinde her iki ülkenin de kamu istihdamını bir siyasi iltimas kaynağı olarak kullanması yatıyordu. Bu tür bir kamu istihdamı olması gerekenden daha büyük ve etkisiz kamu hizmetleri verilmesine yol açtı ve bütçe açıklarını şişirdi. 4. kısımda gördüğümüz gibi Almanya özerk, liyakate dayalı, modern bir bürokrasiyi mutlakıyetçi dönemlerden miras almıştı. Devletin modernleşmesi tam demokratik katılımın öncesinde gerçekleşmişti. Siyasi partiler ilk ortaya çıktıklarında ideolojileri ve siyasi gündemleri esas almaktaydı; kayırmacılık hiçbir zaman siyasi gücün kaynağı olmamıştır. Ancak aksine Yunanistan ve İtalya, temsilî demokrasiler edinmeden önce modern bürokrasi geliştirememiş ve yakın tarihe kadar halk istihdamını seçmenleri kanalize etmek için bir araç olarak kullanmışlardı. Sonuçta kamu sektörü istihdamını denetlemek kronik bir yetersizlik halini almıştı ve böylelikle de hesap günümüze kadar kabarmıştır. Yunanistan ve İtalya, Kuzey Avrupa’daki kendilerine benzer ülkelerin değil de on dokuzuncu yüzyıl Birleşik Devletleri’nde görülmüş bir gidişatı izledi: demokrasi modern devletten önce geldi ve modern devleti parti siyasetçilerinin menfaatlerine hizmetkâr kıldı.</p>

<p>9-11. kısımlarda göreceğimiz gibi, Birleşik Devletler kayırmacılığı icat etmesine rağmen bu uygulamayı esasından uzaklaştırıp Gelişim Dönemi’nin sonlarına doğru modern, liyakate dayalı bir devlet için temel olarak kullandı. Patrimonyalizm, siyasette çıkar grupları şeklinde geri dönse de on dokuzuncu yüzyıldaki bazı kayırmacılık biçimleri artık yaygın değildir. Aksine Yunanistan ve İtalya’da, eski biçim kayırmacılık, her iki devlet de refah sahibi ve sanayileşmiş olmasına rağmen devam etmektedir. Birleşik Devletler’de ekonomik gelişme, ilerleme temelinde birleşmiş yeni bir orta sınıf yarattı. Yunan ve İtalyan deneyimi, ekonomik gelişmenin, kayırmacılığın yok oluşunu açıklamak için yeterli olmadığını göstermektedir. Yeni sosyal aktörler iyi tesis edilmiş kayırmacı sistemlerde kullanılabilir ve kendi kurallarına göre faal olabilirler. Dahası bu, siyasi gelişimin tek bir akıbet izlemediğinin ve gelişimin çeşitli bileşenlerinin paralel olabileceği fakat nihayetinde farklı gidişata sahip olduklarının kanıtıdır.</p>

<h4 class=" sigil_not_in_toc">AZ GÜVENİLEN TOPLUMLAR</h4>

<p class="n">İtalya hakkında bir şeyler söylemeden önce şunu belirtmeliyim ki siyasi açıdan ancak 1860’larda birleşmiş ve nispeten zengin, iyi idare edilen . Kuzey ile fakir, gelişmemiş Güneyin bir araya gelmesiyle oluşmuş bir topluluktan bahsetmekteyim. Yabancıların bir bütün olarak İtalya’ya yakıştırdığı kayırmacılığın ve siyasi yozlaşmanın özelliklerinden birçoğu, genellikle Lombardiya, Piyemonte, Veneto ve Toskana’dan ziyade tarihi açıdan Mezzogiorno’nun (Roma’nın güneyinde, Sicilya adasını da içerisine alan bölge) başlıca özelliğidir. İtalyan tarih yazınımda bu İtalya’nın “Güney Sorunu” olarak bilinir (ülkenin bu iki kısmının arasında tarihsel farklılıkların neden en baştan itibaren var olduğu ve neden birleşmeden sonraki yüz elli yıllık süreçte bu farkların neden kapanmamış durmaktadır). Güneyin nasıl farklı olduğu ama bu farklılıkların görmezden görülebilecek şekilde iyi tesis edildiğine dair peşine düşülen soru hakkında bir derece siyasi haklılık mevcuttur.<a id="dn116" href="../Text/dn.xhtml#d116">[116]</a> </p>

<p>Güney İtalya ve Yunanistan’daki geleneksel hayatın sosyolojik anlatımlarında çarpıcı olan nokta, sosyal güvenin ve sosyal yardımlaşma babında aile öneminin olmayışı hususunda çok benzer olduklarıdır.<a id="dn117" href="../Text/dn.xhtml#d117">[117]</a>  Güney İtalya’da, Aile ile devlet arasında sivil yapıların (resmi olmayan grup ve toplulukların) olmadığını belirten eski bir yazı geleneği mevcuttur. Siyaset bilimci Edward Banfield, Basilicata’da küçük, yoksul bir kasabaya dair etnografik anlatımında, “gayri ahlâki ailecilik” kavramını önerir: “Eşyayı azami seviyeye çıkarmak için çekirdek ailenin kısa vadeli faydası tercih edilir ve herkesin de bu şekilde yapacağı varsayılır.” Birinci dereceden akrabalar içerisinde ortaklık yabancılara güvenmeyi engeller: “verilebilecek herhangi bir fayda ancak kendi ailesinin fertlerine sağlanır. Böylelikle, birine hayır (hakkından fazlası) yapılamayabilir hatta hakkı (ne hakkettiyse) dahi verilemeyebilir ... Aileden olmayanlara karşı tutum kuşkuludur.”<a id="dn118" href="../Text/dn.xhtml#d118">[118]</a>  Siyaset bilimci Joséph La Palom-bara’ya göre “‘ana birliktelikler hâlâ baskındır; aile, akrabalık, komşuluk, hemşeri-lik hâlâ bireysel sadakatin görüldüğü en belirgin birliktelik biçimleridir”<a id="dn119" href="../Text/dn.xhtml#d119">[119]</a>  Bir diğer siyaset bilimci Sidney Tarrow, Güney İtalya’daki köylü komünizmi hakkındaki çalışmasında, “şiddet yaygınlığı, ölüm bilinci, kadının bir toplumdaki mütevazı yeri ve ekonomi ile siyasetteki yolsuzluğun gizli rolü etrafında inşa edilmiş bir kültürün varlığı”nı yazar. Banfield’a destek çıkarak, “Mezzogiorno’da, bireylerin ikincil modern teşkilatlara iştirak edip bu toplulukların ne olduğu idrak ettiklerini ancak bazı sebeplerle bu teşkilatları gayri meşru ve yozlaşmış sayarak reddettiklerini” ileri sürer.<a id="dn120" href="../Text/dn.xhtml#d120">[120]</a>  Kavrayışı ile Robert Putnam, <i>Making Democracy Work</i> adlı eserinde geniş bir deneysel bir geçerlilik sağladı. Bu eserde Putnam, gazete okumak, spor kulüplerine üye olmak gibi sivil uğraşlar üzerine çeşitli deneysel ölçüler koydu ve Kuzey İtalya’daki güçlü birliktelik bağları ile Güney’deki zayıf, hatta hiç olmayan bağlar arasında çarpıcı bir fark buldu.<a id="dn121" href="../Text/dn.xhtml#d121">[121]</a> </p>

<p>Çok benzer gözlemler, on dokuzuncu yüzyıldaki geleneksel Yunan kırsal toplumu hakkında yapılmıştır. Sosyolog Apostolis Papakostas’a göre “insanları teşkilatlandırmanın tek yolu aile (yerel farklılıklara rağmen, modern Yunan sosyal hayatında her daim önemli bir rol oynamış olan sosyal bir topluluk) ile mümkün olur”<a id="dn122" href="../Text/dn.xhtml#d122">[122]</a>  Güney İtalya’da olduğu gibi, aileye bağlılık yabancılara karşı bir güvensizlik peyda etmektedir. Siyaset bilimci Keith Legg’e göre;</p>



<div class="arayazi ">Aile bireyleri dışarıdan gelen tehditlere karşı koymak için bir araya gelmelidirler ... Devleti, yabancıları ve hatta arkadaşları kandırmak kabul edilebilir ve genellikle zekâ parıltısı olarak desteklenir. Köylüler, yabancılar ile yeni, dolaysız ilişkiler kurma girişiminde pek bulunmazlar çünkü Yunanlar, tanıdıkları ve komşuları ile bile gerilim içerisinde bir ilişki yaşarlar ... Köy evleri öyle inşa edilmiştir ki sadece bazı şeyler toplumun nazarından kaçabilir ... köylü bir Yunan hastaneye kaldırıldığında, akrabaları sürekli doktoru ve uygulanan tedaviyi denetlemek adına hastaneyi kendilerine yol ederler.<a id="dn123" href="../Text/dn.xhtml#d123">[123]</a> </div>



<p>Buna göre Yunanistan sadece Güney İtalya’ya benzemekle kalmaz hem de güney Çin’de, İspanya ve Latin Amerika’nın birçok kırsal kesiminde yer alan diğer az güvenilen topluluklara da benzemektedir. Bu tür topluluklarda komşular potansiyel yardımcı olmaktan öte tehlikeli rakiplerdir. Bu sebeple buralarda ev mimarisi, ailenin varlığını meraklı gözlerden saklamak adına içe dönük olarak tasarlanmıştır. Bu tür topluluklarda işletmeler küçük kalmaya ve nesiller boyunca ailenin yönetiminde bulunmaya yatkındır, profesyonel müdürlerin idaresinde yürütülen büyük çaplı modern şirketlere dönüşmesi pek mümkün değildir. İşletmeler genellikle iki tip muhasebe tutarlar: biri aile için olan sahici kayıt diğeri ise vergi memuru için tutulan kayıt; had safhadaki vergi kaçakçılığı toplum açısından destek görür çünkü devlet de bir başka yabancı olarak görülür.<a id="dn124" href="../Text/dn.xhtml#d124">[124]</a> </p>

<p>Yunanistan’da on dokuzuncu yüzyılın sonları ile yirminci yüzyılın başlarında ortaya çıkan şehirleşme bu sosyal düzene çok az müdahil oldu. İngiltere, Belçika ve Almanya gibi Batı Avrupa ülkelerinde şehirleşme, sanayileşmenin ve modern sanayilerin liman, nehir gibi iletişim ağlarını barındıran şehirlere kurulması ihtiyacının yan ürünüydü. Bu koşullar altında fabrika işinin uyguladığı disiplin Gemeinschaft’tan Gesellschaft’a evrildi, geleneksel topluluklar modern bir iş bölümü etrafında yeniden şekillendi.</p>

<p>Ancak Yunanistan, şehirleşmenin sanayileşme ile eşgüdümlü değil de köylerin şehirlere göçüyle beraber (Gemeinschaft’a dokunmadan) yürütüldüğü Balkanlar, Orta Doğu ve Afrika’daki gelişmekte olan birçok toplumun karakteristiğine uymaktadır. Apostolis Papakostas’ın ifadeleri ile, “Yunan şehirleri ‘köylüler şehri’, sakinleri ise ‘şehirli köylüler’ olarak tanımlanabilir: şehirlerdeki yüksek derecedeki sosyal uyum iç içe geçmiş bağlantılara ve ailelerin temel ilişkilerine dayanmaktadır.”<a id="dn125" href="../Text/dn.xhtml#d125">[125]</a>  Az güvenilen aile eksenli Yunan kırsal toplumu böylece yirminci yüzyılın başlarında şehirli bir toplum halini aldı.</p>

<p>Olaylar, zaten az güvenilen toplulukları daha da az güvenilir kılabilir. Yunanistan İkinci Dünya Savaşı sırasında önce İtalyanlar, sonra ise Almanlar tarafından işgal edildi. Yunan toplumu bu noktada ideolojik hatlarla bölündü ve Alman işgali nihayete ermeden hemen önce Yunan Komünistler ile Britanya ve Birleşik Devletler destekli bir hükümet arasında acı bir iç savaş patlak verdi. Savaşta her iki taraf da olabildiğince gaddardı ve elli binden fazla zayiat verildi. Bugüne kadar devam eden kutuplaşma ise cabası...</p>

<p>Tabi ki de güney İtalya ile Yunanistan arasında önemli farklılıklar mevcuttur. Mezzogiorno tarihinde büyük bir önemi haiz Mafyanın Yunanistan’da bir mukabili yoktur. Yine de her iki bölge, aile merkezli yapılanmaları, aşırı güvensizlik ve medeni bir toplumun yokluğu ile ön plandadır. İlk bakışta, sosyal güvensizliğin kayırmacılık ve düşük nitelikli bürokrasi ile ilişkili olduğu söylenemez, ancak öyledir: güçlü, etkili hükümet sosyal güven üretir ve güvenin var olmasını destekler. Güven ile güçlü hükümet Yunanistan ve güney İtalya’da mevcut değildir.</p>

<p>Bu güvensizliğin kaynağı nedir? Bir sonraki bölümde öne süreceğim iddianın evvelinde şunu belirtmekte fayda var: bunun güçlü, gayri şahsi bir devletle hukukun üstünlüğünün eskiden beri olmayışı ile bir ilişkisi yoktur, hele kültürle hiç mi hiç alakalı değildir. Güvenilir bir resmi merci olmayınca aileler ve bireyler kendi başlarının çaresine bakarlar ve bir nevi “herkesin herkese rakip” olduğu bir tür mücadele içerisine girerler.</p>

<h4 class=" sigil_not_in_toc">YUNANİSTAN’IN ERKEN DÖNEM DEMOKRASİSİ</h4>

<p class="n">Yunan devleti on dokuzuncu yüzyılda demokrasi gelmeden evvel hiçbir zaman güçlü, meşru ve bağımsız bir yapı oluşturma şansını elde edemedi. Osmanlı İmparatorluğu’nun bir beldesi olarak, bağımsız bir Yunan devleti hiç var olmamıştır ve bu bölgede, <i>armatoloi kai kleftes</i> (çapulcular ve hırsızlar) olarak anılan Osmanlı yetkilileri vergi toplama hususunda büyük bir dirençle hep karşı karşıya kalmıştır.<a id="dn126" href="../Text/dn.xhtml#d126">[126]</a>  Yunanlar, kısmen Fransız Devriminin fikirlerinden etkilenerek 1821’de bağımsızlıklarını ilan etti ve Türk idaresine karşı bir isyan başlattılar. Lakin kendi başlarına bunu beceremediler; ancak Fransa, Britanya ve Rusya müdahil olduktan (Türkleri defetmek için deniz güçleri ile askerlerini sevk ettikten) sonra bağımsızlıklarını elde ettiler. Yunanistan’ın bağımsızlığı bir nevi “insani müdahale” dediğimiz şeyin ilk örneğini teşkil etmektedir. Uluslararası toplum nezdindeki güçlü ahlâki kaygılar ile stratejik çıkarlar birleşerek bu askeri müdahaleyi teşvik eder. Yunan bağımsızlığı liberal Avrupa çevrelerinde büyük yankı uyandırdı, şair Lord Byron döneminin Bernard Henri-Levy’si gibi davranıyordu.</p>

<p>1830’da resmen bağımsızlık sağlandıktan sonra bile yabancılar Yunan siyasetine hükmetmeye devam etti; Büyük Güçler Yunan tahtına Bavyera Wittelsbach ailesi prensi Otto’yu geçirdi. Bavyeralılar modern, merkezi, gayri şahsi bir idare tesis etme ümidiyle askeri birlikler ve yetenekli idareciler getirdi. Ancak gelişen bir ülkede modern bir devlet kurma çabası veren çağdaşları gibi Otto’nun danışmanları da Yunan tebaasını kontrol edemedi. İdaresine karşı giderek artan direnişle yüzleşen Otto 1844’te bir anayasa kabul etmek zorunda kalıyor ve 1864’te bütün erkeklere oy verme hakkı tanıyor. Böylelikle Yunanistan, Britanya’dan bin nesil öncesinde, Avrupa’nın temsilî demokrasilerinden biri oldu. Birleşik Devletlerde olduğu gibi demokrasi yerli bir modern devlet kurmadan evvel tesis edilmiştir.<a id="dn127" href="../Text/dn.xhtml#d127">[127]</a> </p>

<p>Britanya, Fransa, Almanya ve Belçika demokrasiyi tesisi etmeden sanayileşme sürecine başladılar, yani oy hakkı yaygınlaşmadan önce sanayide çalışan teşkilatlı bir sınıf şekillenmeye başlamıştı. Bu, ticaret birliği hareketlerini destekleyen programa dayalı Sosyalist veya sosyal demokratik partilerinin zuhurunu sağladı. Bu sıralama Yunanistan’da, ve tıpkı diğer çağdaş gelişmekte ülkede olduğu gibi, tam aksi şekildeydi. Yunanlar her zaman çok iyi tacir ve tüccardı. Osmanlı İmparatorluğu’ndaki ticaretin büyük kısmını ellerinde tutuyorlardı ve Orta Doğu ile Avrupa arasında köprü vazifesi görüyorlardı.<a id="dn128" href="../Text/dn.xhtml#d128">[128]</a>  Ancak Yunanistan 1870’lere, yabancı yatırım ülkeye akmaya başlayana kadar büyük oranda bir tarım toplumu olarak kalmıştı. Geniş kapsamlı şehirleşme yirminci yüzyılın şafağında gerçekleşmeye başladı; ancak bu, şehirler sanayi gelişmenin merkezi olduğu için değil de idari, kültürel ve ticari merkez olduğu içindi. Bu süreç bazen “gelişmeden modernleşme” olarak anılır. Gerçek bir sanayi sektörü 1920’lerin sonu 1930’ların başına kadar zuhur etmedi ve bundan sonra da Batı Avrupa’ya nazaran daha dar kapsamlı kaldı.<a id="dn129" href="../Text/dn.xhtml#d129">[129]</a> </p>

<p>Yabancılar tarafından hükmedilen zayıf bir devlet bileşimi, güçlü girişimci bir kapitalist sınıfın olmayışı ve oy hakkı ile demokratik mücadelenin erkenden sağlanması Yunanistan’da her daim görülen kayırmacılık için bir zemin hazırladı. On dokuzuncu yüzyıl Yunanistanı’ndaki siyaset geniş sosyal sınıflar ve onların menfaatleri etrafında şekillenmemişti; daha çok bölge ve aileler etrafında teşkilatlanmıştı. Constantine Tsoucalas Yunanistan’ın (İngiltere’de olduğu gibi) arazi sahibi bir burjuvaya, sanayi proletaryasına ve Batı Avrupa’daki siyaseti şekillendiren orta sınıf elitlerinden hiçbirine sahip olmadığını iddia eder. İnsanlar güvenlik için kendi ailelerinin arkasına sığınırlar ve siyaset, varlık sebepleri bir ideoloji ya da programın değil, şahsi güvenlik olan akraba ilişkilerinin kayırmacı bağları etrafında teşkilatlanmıştır.<a id="dn130" href="../Text/dn.xhtml#d130">[130]</a> </p>

<p>Yunanistan’da güçlü bir kapitalist piyasanın olmayışı devletin iş gücünün gerçek sağlayıcısı olduğunu gösterir ve on dokuzuncu yüzyıl Yunan hükümetleri kamu sektörlerini siyasi destekçileriyle doldurmaya başlamışlardı. 1870’lere kadar Yunan hükümeti, aynı dönemdeki Britanya hükümetinin yedi misli daha fazla ortalama memura sahipti, fakat bir kıdemli bir bakan, en zengin arazi sahibinin kazandığının ancak yarısı kadar kazanabiliyordu.<a id="dn131" href="../Text/dn.xhtml#d131">[131]</a>  Bölüm 3’te geliştirilen terminolojiyi kullanırsak, Yunan devleti özel sektöre bırakılması gereken işleri de yüklenerek, faaliyet çeşitliliğini artırıp kapsamını genişletti, ancak bütün bunlarla beraber idare kapasitesi hususunda oldukça zayıf kaldı.</p>

<p>On dokuzuncu yüzyılın ortalarındaki Yunan toplumu kırsal patron-müşteri ilişkileri etrafında teşkilatlanmıştı. Bu sistem, parlamento üyelerinin oyları iş ve iyilikler sağlayarak denetlediği demokratik bir iltimas sistemine sorunsuz bir şekilde dönüştürülmüştü. Kamu sektöründe namuslu memurlar Trikoupis (1875-1895) ve Venizelos (1910-1933) hükümetleri tarafından istihdam edilinceye kadar (bu dönemlerde memurlar için eğitim standartları ile yaş hadleri getirildi) hiçbir atılım gerçekleşmedi.<a id="dn132" href="../Text/dn.xhtml#d132">[132]</a>  Harici olaylar parti sisteminde daha derin bir reforma ortam sağlama potansiyeline sahiptir. 1922’de Yunanistan Türkiye’ye yenildi ve bu mağlubiyet bir buçuk milyon Yunan mültecinin (o zamanki nüfusun neredeyse beşte birinin) Küçük Asya’dan Yunan vatanına göçtüğü bir facia ile sonuçlandı. Bu mültecilerden birçoğu aşırı girişimci ruhluydu ve kısa sürede sanayi ekonomisini uçuşa geçirmeye destek sağlayacaktı. Bunlar mevcut iltimas ağlarına düşmemişlerdi. Aynı dönemde, Sovyetler Birliği’nin yükselişi halk seferberliğini bir ideoloji biçimi olarak gören Komünist partilere karşı dünya çapında sempati uyanmasına yol açtı. Buna Yunan Komünist Partisi de dahildi. Bu parti 1920’de Moskova liderliğindeki Üçüncü Enternasyonal’e katıldı. Bütün bu gelişmeler yeni, kayırmacılığın olmadığı bir siyaset biçiminin zuhuruna işaret ediyordu.<a id="dn133" href="../Text/dn.xhtml#d133">[133]</a> </p>

<p>Maalesef iki dünya savaşı arasındaki geniş katılımlara, yeni siyaset biçimleri uygulamaya rağmen Yunan toplumu istikrar sağlayamayacak kadar aşırı derecede kutuplaşmıştı. Bu kutuplaşma,1930’ların ortalarında oligarşik bir idarenin demokrasiyi sindirmesine yol açacak bir dizi darbe ve çatışmaya yol açtı. Bunun ardındansa işgal ve iç savaş geldi. Demokrasi, 1967 ile 1974 yılları arasında albayların zalimane diktatörlüğü ile yeniden sendelemişti. İstikrarlı bir liberal demokrasi ancak bu diktatörlük iktidardan çekildikten sonra ortaya çıkabilmişti. Bu sosyal çatışmalar Yunan toplumunda derin ayrımlar bıraktı ve güvensizlik seviyesini artırdı.<a id="dn134" href="../Text/dn.xhtml#d134">[134]</a> </p>

<p>Yunan siyasi kurumlarının gelişmesi hakkında çarpıcı olan şey ekonomik modernleşmenin, Britanya ve Birleşik Devletlerin aksine, amacı devleti reform etmek kayırmacılığı ortadan kaldırmak olan bir orta sınıf ittifakı doğurmamasıdır. Bilakis, 1974’ten sonra, istikrarlı bir temsilî demokrasinin zuhur edişi liyakate dayalı bürokrasinin arka plana düşmesine ve iki baskın partiye (merkez sağ Yeni Demokrasi [YD] ile Panhelenik Sosyalist Hareket [PASOK]) has bir kayırmacı siyaseti desteklemesine yol açtı. Albayların düşüşünden sonra Yunanistan’da resmi demokrasinin yenilenmesi, Huntington’ın Üçüncü Dalga demokratikleşme dediği olgunun ilk örneklerinden oldu. Ancak Yunanistan’daki demokratik iradenin kalitesine yeteri kadar önem verilmedi. Yunanistan hiçbir zaman gerçekten modern, gayri şahsi bir kamu sektörü tesis edilemedi. 2009’daki Euro krizine kadar bu durum hiç kimseye sıkıntılı bir meseleymiş gibi gelmedi.</p>

<h4 class=" sigil_not_in_toc">DEVLETİN SÖMÜRGELEŞTİRİLMESİ</h4>

<p class="n">İkinci Dünya Savaşı sonrasında Yunanistan’daki kayırmacılıktan bahsedeceksek, on dokuzuncu yüzyıldaki Yunan siyasetine hükmeden muteber kişiler ile takipçilerinin meydana getirdiği bir sistemden artık söz edemeyiz. Bir yığın seçmenle uğraşan Yunan partileri daha kendine özgün ve iyi teşkilatlanmış, oy peşindeki örgütlere dönüştüler. Bu, 1800’lerin sonlarındaki Birleşik Devletler’in siyaset mekanizmasına benzerlik gösterir.<a id="dn135" href="../Text/dn.xhtml#d135">[135]</a> </p>

<p>Bu sistem, George Mavrogordatos’un eğitimden bankacılığa kadar örneklerle gösterdiği gibi, Yunan idaresine hükmetmeye başladı. 1980’lere kadar, üniversite öğrencilerinin, başvurmaları halinde orta öğretim sistemine direkt istihdam edilmesi mümkündü. Bu sistemde liyakat çok sınırlıydı ve öğretmenlerin sayısında kontrol edilemez büyümeyi artırmaktaydı; adaylar iş olanaklarından aşırı fazlaydı. PASOK 1993’te iktidara geldiğinde bunların hepsi değiştirdi. Parti, geçici öğretmen atamalarının denetimini ele alıp bu atamaları kendi parti destekçilerine ödül olarak kullandı. Buna ek olarak, müfettiş sistemi kaldırıldı ve mevcut okul müdürlerinin etkisi azaltıldı; öğretmenin performansını liyakate göre değerlendiren her belirtiyi yok eden kendiliğinden yükselme sistemini ortadan kaldırdı. Bunlar elit karşıtı, Sosyalizm yanlısı ölçütlerle ideolojik olarak meşru sayıldı. Garantiye aldıkları şey halkın katılımı değil (eğitimde her halükârda tartışmaya açık bir hedeftir) partinin keyfi atamalarını denetim altına almasıydı.</p>

<p>Aynı şey devletin sahip olduğu Yunanistan Milli Bankası için de gerçekleşmiştir. 1980’lerin başlarına kadar, Yunanistan Milli Bankası, Yunan hükümeti içerisinde elemanlarının yüzde 90’ı sınavlarla işe alan liyakate dayalı oldukça muteber bir adacık gibiydi. Bu, PASOK’un 1981’de güç kazanmasıyla değişti; parti, bankanın bütün maaş çizelgesini (on altı bin kadar işçisi için) yüzde 5O’ye kadar artırdı ve yeni elemanları rekabetçi sınavlardan muaf tuttu. İltimas çekilmiş elemanların sayısı, tamamen parti tarafından idare edilen yüksek makamlara sağlanan teşviklerle, iş gücünün yüzde 10’undan 40’ına çıktı. Mavrogordatos bankanın personel müdürüne toplam istihdamı sorduğunda, personel müdürü bu sayıyı ancak bir mahkeme kararının zorlaması ile söyleyebileceğini ifade etmiştir.<a id="dn136" href="../Text/dn.xhtml#d136">[136]</a> </p>

<p>Öğretmen ve banka personeli istihdamını siyasallaştıran PASOK olmasına rağmen her iki parti de kamu sektörüne kendi adamlarını yerleştirdi. YD ve PASOK 1981, 1989, 1993, 2004 ve 2009’da dönüşümlü olarak makama geçtiler. Her seçimin ardından, birbirlerinin atadıkları kişileri yerlerinden etmenin ve kendi adamlarını yerleştirmenin yollarını aradılar. Bununla birlikte, güçlü Yunan kamu sektör birlikleri çoğu memur için çalışma süresini garantiye alan kurallar kararlaştırdı. Her parti seçiminde elemanların değişmesindense (Amerikan iltimas sisteminde olduğu gibi) Yunan devleti yeni işe alımlar için imkân sağladı. Aşikârdır ki, bu uygulamalardan hiçbiri bürokrasinin kalitesini artırmadı ve sürekli büyüyen kamu sektörü Yunanistan’ın bütçe açıkları ile borçlarına aşırı bir yük bindirdi. Ekonomik İşbirliği ve Kalkınma Örgütü’nün (OECD) Euro krizi sonrasında Yunan kamu sektörü hakkındaki bir raporuna göre Yunanistan’da yedi yüz binden fazla memur mevcut; memur sayısı 1970 ile 2009 arasında beş kat artmış. Krizin başlangıcından itibaren her özel sektör çalışanına nispeten sadece bir kamu sektörü çalışanı işten çıkarıldı ve kamu sektörü maaşları ile ikramiyeleri özel sektör maaşlarının bir buçuk katı kadardır.<a id="dn137" href="../Text/dn.xhtml#d137">[137]</a> </p>

<h4 class=" sigil_not_in_toc">DÜŞÜK KALİTELİ İDARE</h4>

<p class=" n">Yunan devleti büyük ve geniştir fakat birkaç istisnası dışında oldukça düşük kalitelidir. Sorunları, Euro krizinin başlangıcından itibaren bütün Avrupa boyunca efsanevi bir şekilde yayılmıştır: yetersiz defter tutma sistemleri sebebiyle tapuların sıklıkla kaybolması, mahkeme davalarının yığılması, hastane ve diğer devlet kurumlarında uzun bekleme süreleri...</p>

<p>Yunanistan’da kayırmacılığın kökleri bulmak zor değil; bu, modern devletin bir araya gelmesine fırsat doğmadan temsili demokrasinin erkenden gelmesinin bir sonucudur. Bu bakımdan Yunan tecrübesi Amerika tecrübesinden pek farklı değildir ve hatta Latin Amerika ve Güney Asya’daki gelişmekte olan ülkelere de benzer. Yunanistan’ın modernleşmiş ve ekonomik olarak gelişmeye başlamış bir ülke olarak ortaya çıkmak için giriştiği reformda başarısız olması söz edilmeye değer. Yunanistan’da, kamu hizmeti reformu isteyen bir orta sınıf etrafında teşkilatlanmış grupların ittifakı hiç gerçekleşmemiştir. Bunun yerine, kentliler ile Küçük Asya’dan gelen mülteciler gibi yeni gelen toplum aktörleri var olan kayırmacı sistem tarafından cemiyete kabul edilmiş ve bu sistemin kurallarına göre hareket etmişlerdir.</p>

<p>Bazı ülkeler kendi kayırmacı sistemlerinde reform yapabiliyorken Yunanistan neden yapamamaktadır? Bu soruya, gelişmiş ülkelerin devlet kurma tecrübelerini özetleyerek, daha ayrıntılı bir biçimde 13. bölümde değineceğim. Ancak, cevapları kendi içerisinde barındıran bu vakadan zuhur etmiş birkaç etken mevcuttur.</p>

<p>İlki kendi has güçlü bir devlet olma geleneğinin olmayışıyla alakalıdır. Yunanistan antik dönemlerde “demokrasinin doğum yeri” olsa da modern döneme, yerel elitlerin gayri meşru yabancı bir güç için istihdam edildiği bir Osmanlı vilayeti olarak girdi. Yunanlar bağımsızlıkları için cesurca savaştı fakat kendi başlarını bunu başaramadılar; bağımsızlıklarından sonra bile yabancı etkisi gücünü korudu, ilk Yunan siyasi partilerinin muhtelif Büyük Güçlere olan bağlılığı bunu kanıtlar. Bu yabancı etkiler yüzyıllar boyunca ülkenin istikrarsız sınırlarının kanıtıdır. Bu yabancı etki olgusu, Yunanistan’ın daha büyük uluslararası sıkıntılarda bir piyon gibi olduğu İkinci Dünya Savaşı ile soğuk savaş boyunca da devam etti. İtalya dahil dünyanın diğer kısımlarında, ileride göreceğimiz gibi, Komünist ve aşırı sol diğer partiler, ideolojiye bağlı olarak kayırmacılığı halkın seferberliğini savunduklarından reddetmeye mütemayildir. Ancak soğuk savaş dinamikleri Birleşik Devletler’in nispeten temiz bir sol kanat partisi karşısında daha yozlaşmış ve kayırmacı bir muhafazakâr partiyi destekleyeceğini kesinleştirmiştir.</p>

<p>Bugün mali krizle uğraşırken, Yunan siyasetinin ana meselesi Brüksel, Almanya, Uluslararası Para Fonu (IMF) ve diğer dış aktörlerin etkilerinden hangisine bakacağıdır, çünkü bunların her biri zayıf Yunan hükümetinin arkasındaki ipleri çekiyor gibi görünmektedir. Bunun aksine, Amerikan siyasi kültürüne aşırı şekilde güvensizlik olsa da demokratik kurumların temel meşruluğu çok temelden sağlanmıştır.</p>

<p>İdareye güvensizlik Yunanların vergi toplamadaki beceriksizliğiyle ilişkilidir. Amerikalılar vergileri sevmediklerini yüksek sesle beyan ederler ancak Kongre bir vergi koyduğunda idare bunu ödetmede oldukça etkilidir. Dahası Birleşik Devletler’de vergi ödeme seviyelerinin oldukça yüksek olduğunu (özellikle de Akdeniz’deki çoğu Avrupa ülkesinden) gösteren uluslararası çalışmalar mevcuttur. Restoranların nakit ödemelere ihtiyaç duyarken, doktorlar fakirlik sınırında maaşlar alırken, mal beyanında bulunmamış vatandaşlara ait saklı yüzme havuzları Atina’da çeşitli yerlerde bulunuyorken, Yunanistan’da vergi kaçırma yaygındır. Bir hesaba göre, Yunanistan’ın kayıt dışı ekonomisi (vergi memurlarından saklanan beyan edilmemiş gelir) toplam GSYH’nin yüzde 29.6’sı kadardır.<a id="dn138" href="../Text/dn.xhtml#d138">[138]</a> </p>

<p>İkinci etken Yunanistan’a kapitalizmin geç gelmesiyle alakalıdır. Birleşik Devletler erken dönem sanayileşenlerdendi; özel sektör ve girişimcilik çoğu Amerikalı için ana uğraş olarak kalmıştır. Yunanistan şehirleşmesiyle modern bir toplumun önceden hallettiği tuzaklarla uğraşmaya başladı ancak güçlü bir sanayi istihdamı sağlamayı beceremedi. Girişimciler için fırsatların olmayışı ile Yunanlar kamu sektöründe iş aramaya giriştiler ve halkın oyunu almak isteyen siyasetçiler bundan memnundu. Dahası, kırsaldan köylerin bütün bütün şehre göç etmesi biçimindeki Yunan şehirleşme tarzı kırsaldaki iltimas ağlarını (sanayi temelli gelişimi eriten ağları) olduğu gibi korudu.</p>

<p>Son etken güvenle, yahut sosyal sermaye olarak tasvir edilen şeyle alakalıdır.<a id="dn139" href="../Text/dn.xhtml#d139">[139]</a>  Bu bölüme Yunanistan’ın güney İtalya ile az güvenilme hususunda bir üne sahip olduğunu belirterek başladım. Bazı sosyal bilimciler güvenin bir toplumdaki, etkili idare, herkesin zenginleşmesine olanak sağlayan güçlü ekonomik büyüme gibi diğer güçlerin yan ürünü olduğunu iddia etmekteler. Diğerleri ise güven eksikliğinin siyasi yahut ekonomik sistemlerden bağımsız şekilde (ya da ekonomistlerin ifadesi ile haricen) var olan kültürel bir durum olduğunu ileri sürerler.</p>

<p>Bana göre, Yunan güvensizliği siyasetten, özellikle de güçlü, tarafsız bir devlet olmadan yıllar boyunca kendi kültürel ortamında varlığını sürdürmeye devam etmesinden kaynaklanmaktadır. Güvensizlik, hem geleneksel kırsal Yunan toplumuna hem de yirminci yüzyılın acı siyasi çabalara sinmiştir. Yunanistan etnik açıdan dünyanın en homojen topluluklarından birisi olmasına rağmen Yunanlar aile, akrabalık, bölge, sınıf ve ideoloji ile bölünmüştür. Bu sosyal ve siyasi çatlakların beslenmesi devletin hiçbir zaman toplum menfaatinin koruyucusu olarak (Alman ve Fransız devletlerinin yaptığı gibi) görülmemesine neden oldu. Devlet, daha çok, ele geçirilip partizanların çıkarı için sömürülen değerli bir şey olarak görülür. Bu sebeple, günümüzdeki hiçbir Yunan siyasi partisi, kendi seçim beyannamelerinin bir parçası olarak devlette reform yapmaya girişmemiştir. Avrupa Birliği ile IMF Yunanların borcunda yapılandırmaya gitme karşılığında devlette yapısal reformlar talep ettiğinde Yunan hükümeti, iltimaslar üzerindeki parti kontrolünü sona erdirmeyi kabul etmeden önce, kemer sıkma yolları aramaya başlamıştı.</p>

<p>İtalya’nın durumu Yunanistan’a bazı açılardan benzerdir; aşırı güvensizlik ve herkesin çıkar peşinde oluşu bu ülkede de halk idaresinin zayıflamasında önemli bir rol oynamaktadır. Ancak İtalya’nın durumu daha karmaşıktır çünkü İtalya daha zengin ve daha değişik bir ülkedir. En azından, kayırmacılık ve siyasi yolsuzluğa karşı devam eden bir mücadele mevcuttur. Ancak Yunanistan gibi, modernleşmenin kendisi tamamen modern bir devletin zuhur etmesi için yeterli olmuştur.</p>
</body>
</html>