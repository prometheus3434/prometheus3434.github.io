<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<h1>16</h1>
<h3 id="sigil_toc_id_16">GÜMÜŞ, ALTIN, VE ŞEKER</h3>

<div class="b">Kaynaklar ve nüfusun Yeni Dünyadaki kurumları nasıl etkilediği; İspanyol kurumlarının doğası ve Madrid’in bunları nasıl nakletmeye çalıştığı; doğuştan gelen yapılarının ve etnisitelerin hukukun üstünlüğü ile hesap verebilirliği nasıl zayıflattığı</div>

<p class="n">Latin Amerika, Batılı olmayan dünyada Avrupalılarca sömürgeleştirilen ilk yerdir. Burası ayrıca, siyaset kurumlarının kökenine dair günümüz iktisat teorilerinin asıl olarak geliştiği yerdir. Bu bölgenin çoğunda otoriter, oldukça eşitsiz siyasi kurumların tesis edilmesi, sömürgecilerin karşı karşıya kaldığı coğrafya, iklim, kaynaklar ve diğer maddi koşullar sebebiyle ekonomik üretimin “çıkarıcı” mahiyette olmasına bağlanmaktadır. Bu bakımdan kurum özellikleri, onları ortaya çıkaran asıl ekonomik ve teknolojik koşullar değişmeye başladıktan sonra da devamlılıklarını yüzyıllarca sürdürmüştür. Kuzey Amerika’da zuhur eden farklı tür siyasi kurumlar -daha demokratik, eşitlikçi, ve ekonomik açıdan liberal- daha çok burada rastlanılan tarım üretiminin farklı koşullarını yansıtmaktadır.</p>

<p>Bu temel hikâye doğrudur. Latin Amerika daha düzelememiş eşitsizliğin “doğum kusuru” karakterize edilmektedir. Ancak kurumların kökenine dair ekonomik yorum dört başı mamur bir hususiyette değildir. Latin Amerika kurumları fazla belirtilmiştir: yani, otoriter ve bağnaz karakterleri birçok kaynağa mebnidir ve sadece sömürgecilerin rastladığı maddi koşullarda bulunmazlar. Eğer koşullar doğru olsaydı, İspanyollar ve Portekizliler Avrupa’daki gibi liberal, eşitlikçi kurumlar oluşturup bunları Yeni Dünya’da tesis edecek değillerdi. Aslında bunlar sömürgelerinde kendi siyasi sistemlerinin yeni bir biçimini oluşturmaya çabalıyorlardı. Anayurttaki koşullar on sekizinci yüzyılda Bourbon monarşisinin idaresinde bir dizi gösterişsiz liberal reform ile değişmeye başlayınca, İspanya’nın kendisi de liberalleşmiştir, Amerikalara ithal edilen kurumlar da aynı şekilde liberalleşmiştir.</p>

<p>Kuzey ve Latin Amerika arasındaki gerçek farklar, kurumların başlangıçta nasıl olduğundan çok sonradan neler olduğunun altında yatmaktadır. Neredeyse bütün Avrupa, İngiltere dahil, on altıncı yüzyılın başında otoriter, hiyerarşik ve eşitsizdi. Ancak sonraki iki yüzyılda bir dizi şiddetli savaşa girip devrimler yapan ülkeler, ilk olarak birtakım güçlü, sağlam modern devletler oluşturdular; ikinci olarak da nihayetinde modern demokrasiyi oluşturan siyasi kurumlardaki değişiklikleri yaptılar. Bazen gerçekleşmeyen şeyler, daha sonra meydana gelen olayların açıklanmasında gerçekleşen şeyler kadar önemlidir, tıpkı Sherlock Holmes’ün bahsettiği havlamayı beceremeyen köpek gibi. Latin Amerika’da, havlamayan bir köpek mevcuttur: Batı Avrupa devletlerini ve milli kimliği şekillendirmede çok önemli olan büyük ölçekli ve devamlı siyasi şiddet Yeni Dünya’ya etki etmemiştir. Bir taraftan, bu iyi bir şeydi: Latin Amerika Avrupa’ya da Asya’dan daha barış dolu bir kıtadır. Diğer taraftan sonuç olarak siyasi kurumları daha yavaş gelişmiştir, ve eski otoriter hükümet biçimleri ile bunların temel aldıkları sosyal eşitsizlikler çok daha uzun süre varlık göstermeye devam etmiştir.</p>

<h4 class=" sigil_not_in_toc">SÖMÜRÜ</h4>

<p class="n">İspanyollar Yeni Dünyayı stratejik sebeplerle işgal etmemiş (tıpkı Avrupalı güçlerin on dokuzuncu yüzyılın sonlarında Afrika’da yaptıkları gibi), kendi yaşam tarzlarını bu bölgeye mutlak suretle dayatmak istememişlerdi. Sömürgelerini zengin olmak için kurdular, ve bu amaçla, Meksika ve Peru’daki Aztek ve İnka imparatorluklarının payitahtları gibi zaten zengin ve nüfusu fazla olan bölgelere yöneldiler. Aztek başkenti Tenochtitlan (bugünkü Mexico City) şehrinin yer aldığı Meksika Vadisi Hernando Cortes’in seferi sırasında belki bir milyon yerliyi barındırıyordu, etraftaki bölgelerde birkaç milyon kişi daha vardı. İnka İmparatorluğu Ekvador’dan kuzey Şili’ye dek uzanıyordu ve on milyon kadar yerliyi ihtiva ediyordu. İspanyollar, Meksika ve Peru’daki iki karargahlarında yerleşmişlerdi çünkü buralarda değerli altın ve gümüş buluyorlardı ve yoğun nüfusu köle işçi olarak kullanabiliyorlardı.</p>

<p>İspanyollar öncelikle, fethettikleri imparatorlukların zenginliklerini yağmalayarak kendilerini zengin etti. (İnka kralı Atahualpaya hayatına karşılık büyük bir odayı altın ve gümüşle doldurması söylenmişti, bunu yaptığı halde İspanyollar tarafından öldürülmüştür.) bu kaynaklar tükendiğinde, yenilerini buldular: Meksika, Zacatecas’ta gümüş madenlerini, Huancavelica’da cıva madenlerini, ve Andlar’daki Potosı gümüş dağını (sonra Üst Peru kısmı, şimdiki Bolivya).</p>

<p>Kanuni olarak yerli halk Kralın tebaası olarak görülüyordu ve mülkleri de aynı kanuni hakla Avrupalılarınki gibi korunuyordu. İspanyol Krallığının fatihlerin toprak değil de halk üzerindeki hakları hibe ettiği bir kurum olan <i>encomienda</i> köleliğin alternatifi olarak düşünülüyordu. Bunun idaresinde, yerliler bazı korumalar sağlanması karşılığında çalıştırılabilirdi. Bazı durumlarda, kilise İspanyol Krallığının yerel temsilcileri vasıtasıyla yerel nüfusu yerleşimcilerin sapkınlığından savunmaya çalışarak müdahil olurdu. Uygulamada ise bu kanuni korumalara rastlanmaz, ve <i>defacto</i> kölelik İspanyol yerleşimci toplumu tarafından idare edilen yaygın bir uygulama halini almıştır. On altıncı yüzyılın sonlarına doğru Vali Francisco de Toledo idaresinde İnka <i>mita</i> (zorunlu çalışma) kurumu daha sert bir biçimde yeniden düzenlendi; artık bu zoraki iş, işçilerin topluluklarından daha uzun süre ayrı kalmasını ve madenlerdeki aşırı tehlikeli koşullara dayanıklı olmasını gerektiriyordu. Sömürgeci otoriteler, işçileri daha iyi şekilde kontrol etmek ve görevlendirmek için, işçilerin zaten giderek azalan topluluklarını zorla göç ettiriyorlardı (buna <i>reducciones</i> denirdi).<a id="dn376" href="../Text/dn.xhtml#d376">[376]</a> </p>

<p>Latin Amerika’daki elitler hem İspanyol sömürgeci otoriteler <i>-peninsulares-</i>hem de Kreoleler olarak bilinen beyaz yerleşimci nüfustu. İspanyolların ilk politikası, yerleşimcilere toprak hakkı vermeyen <i>encomienda</i> gibi kurumlar vasıtasıyla yerleşmiş bir aristokrasi tesisini engellemekti. Ancak Kreolelerin varlığı, yine de onların büyük toprak sahipleri olmasına imkân sağlamıştı: İspanya’dan alınmış, toprak sahibi ailelerin mülklerini abad kılmalarına izin veren bir tür büyük evlat kuralı <i>[primogeniture]</i> olan <i>mayorazgo</i> ile hızlandırılmış bir süreçti bu. Toprak sahiplerinin arazilerinde değil şehirlerde yaşama eğilimleri İspanya’dan olduğu gibi buraya nakledilmiştir; köylü işçiler toprak sahiplerinin yokluğundan fayda sağlayan idareciler tarafından kontrol ediliyordu.</p>

<p>Elitlerin bir kısmı merkantilist kurallarla yönetilen Krallık tarafından bahşedilen ticaret tekellerinden fayda sağlayan tacirlerdi. Bu iki grup bir arada yaşardı; temel ürünleri ihraç eden tacirler, toprak sahiplerine her daim kâr getirme güvencesi veren piyasaları koruması için yine bu toprak sahipleri tarafından üretilmişlerdi. Bu şehirli tacir elit, zamanla zayıflayan Habsburg sömürge rejiminden unvanlar ile makamlar satın aldı ve eski Fransa ve İspanya rejimindeki elitlere benzer bir şekilde güçlerini perçinlediler.<a id="dn377" href="../Text/dn.xhtml#d377">[377]</a> </p>

<p>Amerikalarda güçlü şekilde mevcut olan etnik ve ırki kırılmalar sınıf farklarını güçlendirdi. Tarihçi David Fieldhouse’un ifadesi ile, “Meksika ve Peru’daki halklar Avrupalı işçi sınıfının rolünü aldığı için, İspanyol Amerika’da beyaz bir proletaryaya yer yoktu; ve bu İspanyol sömürgelerini, ‘halis’ Avrupalı yerleşimciler halindeki Kuzey Amerika’dakilerden ayırır.”<a id="dn378" href="../Text/dn.xhtml#d378">[378]</a>  Sınıf farkları, ırki ve etnik farklarla örtüşür, fakir ile zengin arasında gözle görülür bir sınır çizer; daha doğrusu, ırklar arası evlilik göz önüne alınırsa, bu farklı renkler toplumdaki yerleri belirlediği halde beyazlardan siyahlara doğru bir süreç yaratır. Yüzyıllar boyunca bölgenin siyasetini şekillendiren bu toplumsal tabakalaşmadır, ve birçok açıdan bugün dahi devamlılığını sürdürmektedir.</p>

<h4 class=" sigil_not_in_toc">KÖLELİK-ÇİFTLİK KOMPLEKSİ</h4>

<p class="n">İklim ve coğrafyanın doğrudan siyasi sonuçlar doğurabileceği tek bir yer varsa, orası Avrupa’ya tropik tarım ürünlerinin, bilhassa şekerin, ihraç edildiği bir çiftlik kompleksidir. Şeker buğday veya mısır gibi temel gıda maddelerinde ayrılır çünkü şeker aile çiftçiliğine uygun değildir. Aileler şeker ile beslenemez; bu tamamen bir ihracat ürünüdür. Yetiştiği yere yakın bir yerde işlenmelidir, büyük sermaye yatırımı gereklidir ve ölçek ekonomilerinden fayda sağlayabilir. En iyi, tropikal veya subtropikal bölgelerdeki nemli, sıcak iklimlerde yetişir. Şeker on beşinci yüzyılın başlarında Portekiz ve diğer güney Avrupa bölgelerinde yetiştiriliyordu, ancak sonra bu Portekiz’in Sao Tome gibi Batı Afrika sömürgelerine taşındı. Ve burada Afrika köleliği ile ilgili vahşi ilişki başlamış oldu, çünkü Kongo ve Benin krallıkları, şeker çiftliklerinde çalışılması için etraftaki işçi kaynaklarını vermişti.<a id="dn379" href="../Text/dn.xhtml#d379">[379]</a> </p>

<p>Batı Afrika’da kölelik, Avrupalılar on beşinci yüzyılın sonlarında buraya gelmeden birkaç yüzyıl önce, Kuzey Afrika ile Orta Doğu arasındaki Sahra üzerinden yürütülen ticaret dolayısıyla mevcuttu. Portekizliler burada, Sao Tome’daki şeker çiftliklerinde çalıştıracakları hazır köle kaynakları buldular. 1494 Tordesillas Antlaşması bugünkü Brezilya’nın sahipliğini Portekizlilere verdiğinde, bu işçi sisteminin ihraç edilebilir olduğu görüldü. Peru ve Meksika’nın aksine, Portekizliler kendi Yeni Dünya topraklarında çok az altın ve gümüş bulmuşlardı; büyük insan topluluklarına da rastlamadılar. Ancak kuzeydoğu Brezilya, Portekizlilerin Afrika’dan getirdiği şekeri yetiştirmek için mükemmel bir iklime sahipti. Brezilya’da kurulmakta olan yeni sömürgeye Batı Afrika’dan köle nakletmek nispeten kolaydı, hâkim rüzgarlar doğudan batıya seyahatleri, hâkim rüzgarların ters istikamette estiği kuzey Atlantik’e nazaran çok daha kolay kılıyordu. Tropik bölgelerdeki şeker üretiminin sert koşulları altında köle nüfusu yeterli derecede çoğalmıyordu, bu sebeple bir ticaret üçgeni oluştu: köleler Brezilya’ya taşınıyordu, şeker ve rom gibi şeker ürünleri Avrupa’ya naklediliyordu, ve Avrupa’da üretilen ürünler daha fazla köle karşılığında Afrika’ya gönderiliyordu.</p>

<p>Böylelikle, yükselen piyasalara sahip BRICS grubunun kurucu üyesi ve Latin Amerika’nın sanayi açısından en etkin gücü olan Brezilya yola, köle işçilere dayalı bir tarım sömürgesi olarak çıktı. Portekiz, İspanya’nın Meksika ve Peru’yu idare ettiği şekilde Brezilya’yı idare edecek güce ve kaynağa sahip değildi. Bunun yerine, buraya yetki verdi ve bölgeyi idare ettikleri bölgenin asıl hüküm sahipleriymiş gibi davranan bir grup “atanmış amire” toprak verdi. Bu toprak bağışları çok büyüktü; sahilden 210 kilometre, içe doğru ise 800 kilometrelik bir alanı kaplıyordu. Aslında otorite, güçlü ancak hâlâ dar kafalı olan köle sahibi çiftçi sınıfının elindeydi, on altıncı yüzyılın sonuna kadar nispeten merkezi olmayan bir siyasi sistemde azımsanmayacak ölçüde siyasi güç toplanmıştı.<a id="dn380" href="../Text/dn.xhtml#d380">[380]</a> </p>

<p>Şeker devriminin ikinci aşaması uzak kuzeyde, Karayipler’de meydana geldi. Karayipler’de koşullar ve ticaret rüzgarları Britanya ve diğer Kuzey Avrupa bölgelerine nakliyat için uygundu. Kristof Kolomb ile karşılaşan Carib ve Arawak yerlilerinin nüfusu hastalıklar ve zaten az olan genç nesillerinin, beyazlar ve köleler içerisinde asimile olması sebebiyle uzun süredir yok olmaktaydı. On altıncı yüzyılın ortalarında, Barbados ve Windward ile Leeward Adaları büyük bir ihracat sanayinin merkezi oldu; bu merkez sonradan batıya doğru, Fransız sömürgesi Saint-Domingue (bugün Haiti), Jamaika, Porto Riko, ve nihayetinde Küba’ya taşındı. İngiltere, Fransa, İspanya, Hollanda ve hatta Danimarka hem sömürgeleştirme sürecine hem de burada tarım sanayinin kurulmasına katıldı. İlk günlerde, çiftliklere yatırım yapan ticari şirketler Afrikalı köleler gibi, sözleşmeli beyaz işçiler de kullanmak istiyorlardı, ama siyahilerin Avrupalılara nazaran hastalıklara daha dirençli olduklarını ve sert koşulların üstesinden daha iyi gelebildiklerini gördüler. Bu Afrikalıların Yeni Dünya’da zenginleştiği anlamına gelmez; Brezilya’da olduğu gibi, köle nüfusu kendini tazeleyemedi ve böylelikle Afrika’dan yenilerinin devamlı gelmesine bağlı oldular. Sonuçta, Amerika’ya taşınan Afrikalıların sayısı, 1600-1820 arasında beyaz Avrupalıların sayısını beşe katladı.<a id="dn381" href="../Text/dn.xhtml#d381">[381]</a>  Kölelik, gelişmekte olan transatlantik ticaret ekonomisinin ayrılmaz bir parçası oldu. Britanya’nın köle sömürgelerinden ihracat diğerlerinin değerinin on katına kadar ulaşmıştı.<a id="dn382" href="../Text/dn.xhtml#d382">[382]</a> </p>

<p>İklim ve coğrafya böylelikle Philip Curtin’ın “çiftlik kompleksi” dediğinin ve meydana getirdiği köle kurumunun gelişmesinde gözle görülür bir etkiye sahipti. Sömürgeci gücün kimliği köleliğin arttığı yerde bir fark yaratmadı; daha liberal İngilizler ve Felemenkler bu ticarette katılmaya otoriter İspanyollar kadar hevesliydiler.</p>

<p>Fiziksel koşulların kurumlardaki önemini kanıtlayacak tek bir tarihi vaka varsa o da köleliğin ve Birleşik Devletler’in güneyinde pamuğun artmasıdır. Kölelik tabi ki Bağımsızlık Savaşı sırasında kuzey eyaletler dahil bütün Birleşik Devletler’de mevcuttu. Ancak bu dönemde birçok insan bunun ölmekte olan bir kurum olduğuna inanıyordu. George Washington ve Thomas Jefferson köleye sahip olduğu halde, tütün ve buğday gibi ürünlerin emeğe bağlı ekonomileri köleye uygun değildi.</p>

<p>Bunların hepsi Amerika’nın güneyinde pamuğun yayılmasıyla birden değişti. Çırçır makinesinin icadı ve on dokuzuncu yüzyılın başında Britanya’da ortaya çıkan tekstil sektörünün ham pamuk ihtiyacının fazlaca artmasıyla bu değişime yardım etmiştir. Şeker gibi Pamuk da büyük çiftliklerdeki ölçek ekonomilerinden yararlandı ve köleye talebi fazlasıyla artırdı. Karayipler ve Brezilya’nın aksine karasal Birleşik Devletler’de köle nüfusu güzelce artabiliyordu, hatta 1807’de köle ticaretinin sonu geldikten sonra bile bölgenin büyük sermaye kaynağı olan giderek artan bir köle nüfusu mevcuttu.</p>

<p>Tarihçilerin arasında Kuzey Amerika köleciliğinin ekonomisine dair uzun ve genellikle şiddetli bir tartışma vardır. Bazıları, İç Savaş öncesi birçok kölelik eleştirisi ile birlikte, bu uygulamanın ekonomik açıdan serbest emek kavramları ile baş edemeyecek ölçüde yetersiz olduğunu ve serbest piyasa koşullarında kendi kendisine yok olacağını iddia eder. Birtakım Marksist tarihçiler de İç Savaş’ın köleliği dert edinen ahlâki düşüncelerle değil, serbest ve kölelik olarak ikiye ayrılmış emek biçimleri arasındaki rekabetten çıktığını iddia eder. Her şeyi göz önüne alarak, İç Savaş’ın çıktığı döneme kadar, köle merkezli tarım üretiminin, ekonomik girişimin çok rekabetçi bir biçimi olduğu ve savaş ile köleliğin kalkmasından hemen sonra güneydeki kişi bası gelirlerin Kuzeye nazaran azaldığı görülebilir.<a id="dn383" href="../Text/dn.xhtml#d383">[383]</a> </p>

<p>Kuzey Amerika’daki köleliğin güçlü bir ekonomik menfaat olarak ortaya çıkması kısa sürede, İngiliz yerleşimcilerin beraberlerinde getirdikleri demokratik ve eşitlikçi siyasi eğilimleri mahvetti. İç savaş öncesinde, “olağandışı kurumun” güneyli savunucuları köleliği savunmak için, İncil’den alınma, ırkların doğal düzenine atıfta bulunan, üretilmiş hiyerarşi ve ırk üstünlüğü geleneklerinden alınma bir dizi yeni argüman geliştirdiler. Abraham Lincoln bu teoriler ile ülkenin kurucu ifadesi olan “herkes eşit yaratılmıştır” ilkesi arasında bir çelişki olduğunun altını çizmiştir, ancak yine de ekonomik menfaatin ilkeden baskın çıkmasının önüne geçememiştir.</p>

<h4 class=" sigil_not_in_toc">YEREL DEVLETLER</h4>

<p class="n">Latin Amerika’nın kurumsal gelişiminin büyük muammalarından biri Kolomb öncesi Amerika’daki yerel siyasi kurumların neden sonraki gelişmelerde daha büyük bir rol oynamadığıdır. Latin Amerika kurumları büyük oranda Avrupalı yerleşimciler tarafından, ya Avrupa’dan ithal edilerek ya da mevcut bulunan koşullara karşılık olarak yaratılmıştır. Tropik Afrika ve Güneydoğu Asya’nın büyük kısmında, Avrupalı yerleşimciler hastalıkla kısıtlandılar, tıpkı Karayipler’de olduğu gibi. Dünyanın diğer kısımlarında -Güney Asya, Orta Doğu, ve Doğu Asya- geniş ölçekli Avrupalı yerleşimciler, ancak çok güçlükle yerlerinden edilebilecek büyük ve genellikle iyi teşkilatlı yerli nüfusların varlıkları tarafından engellenmiş yahut yavaşlatılmışlardır. İspanyol Yeni Dünya imparatorluğunun merkez bölgelerinde -Meksika ve Peru-, yerleşimcileri etkileyen hastalıklar kısıtlayıcı bir unsur değildi fakat iyi teşkilatlı yerel nüfus olabilirdi. Kuzey Amerika’daki göçebe kabile toplumlarının ya da Arjantin ve Şili’de beyaz yerleşimcilere direnen Mapuche’lerin aksine, Aztek ve İnkalar karmaşık, devlet düzeyinde teşkilatlanmış ve çok uzak mesafeler üzerinde otorite kurmuş topluluklardı. Güçlerinin çöküşündeki hız ve bütünlük -William Prescott’tan Jared Diamond’a kadar yazarların söylediğine göre- hayranlık vericiydi.<a id="dn384" href="../Text/dn.xhtml#d384">[384]</a>  Francisco Pizarro, ortalama 80,000 askerlik bir orduyu yöneten İnka kralı Atahualpa’yı 168 kişilik İspanyol kıtasıyla, tek bir zayiat vermeden mağlup etti.</p>

<p>Diamond bu başarıyı, İspanyolların at kullanması, tüfek, metal kılıçlar gibi, İnkaların sahip olmadığı bir dizi teknolojik unsura ve bir miktar taktiksel şaşkınlığa bağlar. İspanyollar beraberlerinde Eski Dünya’nın hastalıklarını da getirdiler, bilindiği üzere, bu yerli halkı kırıp geçirdi ve nihayetinde halkın yüzde 90’ını öldürdü.<a id="dn385" href="../Text/dn.xhtml#d385">[385]</a> </p>

<p>Bu bakımdan Aztek-İnkaların çöküşü tamamıyla inandırıcı değildir. Siyaset bilimci James Mahoney’in işaret ettiği üzere, Avrupalılar Amerika’nın diğer kısımlarındaki başka topluluklara karşı da benzer teknolojik avantajlara sahipti ancak bunları yenmeleri on yıllar aldı. Hastalık uzun vadede yerli medeniyetin nihai olarak sonlanmasında belirgin bir unsurdu fakat nüfusların korkunç şekilde azalması on altıncı yüzyılın ikinci yarısına, yani Aztek ve İnkaların siyasi olarak çöküşünden sonrasına kadar başlamamıştı. Gerçek açıklamanın daha siyasi ve kurumsal olması imkân dahilindedir. Bu, mevcut “tamamen doğru” hikâyeyi tehdit etmesine rağmen, bunların çöküşleri hiçbir medeniyetin göründüğü kadar kurumsallaşmış olmadığı göstermektedir.</p>

<p>Aztek ya da İnka devletini Çin’de gelişmiş bir devletle kıyasladığımızda bu çok aşikârdır. Çin devletleri Doğu Zhou Hanedanı sırasında, özellikle de Bahar ile Sonbahar ve Muhalif Devletler dönemini içeren vahşi beş yüz yıllık sürede (M.Ö. 770-221) kabile gruplarından tedricen evrilmişlerdir, bu dönemin sonunda kuzey Çin’deki siyasi birimlerin sayısı muhtemelen binden yediye düşmüştür, bunlardan her biri merkezi bürokratik kurumlarını geliştirmiştir. Ülke Qin ve İlk Han hanedanları idaresinde birleşti, ilki M.Ö. 221’de, ikincisi ise M.Ö. 202’de güç sahibi oldu. Qin-Han birleşmesi sırasında, Çin sadece eski muharip yedi devletin bakiyelerinden oluşmuyordu, ayrıca bir sürü kabilevi ve aristokratik etki de ülkede mevcuttu. Batıdaki Qin devletini örnek alan Han bürokrasisinin bu değişime direnen küçük grupları tamamen bastırması ve o devirdeki Roma İmparatorluğu kadar geniş bir nüfusa hükmedebilecek tek, modern bir idare sistemi oluşturması neredeyse iki yüz sene aldı.</p>

<p>Yeni Dünya’nın yerli imparatorluklarının siyasi gelişim seviyesi, olgunlaşmış Han devletine değil de Çin’in Doğu Zhou dönemine benzemektedir. Aztek ve İnka imparatorlukları yerel bir seviyede soylara ve kabile birliklerine bağlı şekilde teşkilatlanmıştı (mesela İnka topraklarındaki <i>ayllu,</i> bugün Bolivya ve Peru’nun dağlık kesimlerinde hâlâ varlıklarını sürdürmektedirler). Bu imparatorluklar etnik açıdan büyük oranda karışmışlardı, genellikle alakalı fakat ortak olarak anlaşılmaz diller konuşuyorlardı. Aztek İmparatorluğu, Cortés ile karşılaşılmadan birkaç yüzyıl önce fetihle inşa edilmişti; İnka İmparatorluğu ise İspanyollar gelmeden sadece birkaç on yıl önce. Her iki imparatorluk da baskıyla sürdürülüyordu -özellikle Azteklerde, tebaadan insanların kurban edilmesi çok yaygındı. Bu durum galip İspanyolların kendi yerli idarecilerine karşı özgürlükleri için savaşacak müttefikler bulmalarını kolaylaştırmıştı. Cortés Tlaxcala ve Totonaclar ile ittifak kurdu ve on binlerce yerli askerle Tenochtitlan’a saldırabildi. Aynısı Peru’daki Pizarro için geçerlidir. Pizarro, Atahualpa ve Huascar adındaki iki prensin, kimin Sapa İnka, yani baş şef tahtına oturacağı üzerine verdikleri kanlı mücadelenin hemen ardından geldi. Meksika’da olduğu gibi İspanyollar İnkaların bölünmesinde rol oynadılar. Yerel müttefikler, on sekizinci yüzyılda son teşkilatlı direnişi toparlamaya çalışan ve hâlâ bugün Peru’da yerli vakarının bir sembolü olan İnka prensi Túpac Amaru’nun nihai mağlubiyetinde önemlerini ispatladılar.</p>

<p>Hem Aztek hem de İnka İmparatorlukları bazen “bürokratik” olarak tarif edilirler fakat idari gelişim seviyesi İlk Han Hanedanı’nın ortasında ulaşılan seviyeye yakın bile değildir. Belki de bunun en bariz göstergesi dil kullanımıdır. Çinli idareciler milattan iki binyıl önce Zhou’dan önceki Şang Hanedanı’nda birbirleriyle yazılı olarak irtibat kurabiliyorlardı. Bunun aksine Aztekler bazen yazı öncesi bir biçim olarak nitelendirilen bir hiyeroglif biçimine sahipti, ritüel amaçları için yararlıydı fakat bir bürokratik hiyerarşi içerisinde her daim kullanılabilecek bir yapıda değildi. İnkalar yazılı dile bile sahip değildi, quipu olarak bilinen bir renkli şerit sistemine sahiplerdi ki bununla istatistiksel bilgileri kayıt altına alabiliyorlardı. Diğer taraftan, İnkalar imparatorluklarının uzak bölgeleri ile iletişim kurmak için Quechua dili konuşan koşuculara bel bağlamıştı. Yani yerli medeniyetlerin ikisi de hem bürokratik eğitim müfredatında hem de ortak bir kültürel kimlik temelinde müştereken bulunan Çin klasiklerine benzeyen edebi külliyat oluşturamazdı. Tabi ki, Yeni Dünya medeniyetlerinin hiçbiri, karmaşık bir bürokratik hiyerarşi tarafından uygulanan yazılı hukuki yasaları yürürlüğe sokan Çin gibi kendi toplumlarına nüfuz edemiyordu.<a id="dn386" href="../Text/dn.xhtml#d386">[386]</a> </p>

<p>Meksika ve Peru’da mevcut bulunan medeniyet türü M.Ö. üçüncü yüzyılda Qin-Han medeniyetinden ziyade, aynı dönemdeki Mauryalar idaresindeki Hindistan’dakine çok daha yakın gibi durmaktadır. Mauryalar alt-kıtanın kuzey kısmının üçte ikisini Ashoka idaresinde vahşi şekilde birleştirmeyi başarmışlardı, ancak imparatorlukları üç nesil sonra çökme yoluna girdi çünkü hiçbir zaman güçlü bir idare sistemi oluşturamamışlardı. İnkalar gibi, bunların da yazılı idari dilleri yoktu.<a id="dn387" href="../Text/dn.xhtml#d387">[387]</a> </p>

<p>Her iki Yeni Dünya İmparatorluğu da geniş arazileri kapladığı halde zayıftılar. İspanyollar Montezuma ve Atahualpa’yı mağlup edip öldürdüklerinde askeri merkezileşmenin sembolleri imparatorluklar, bileşenleri olan etnik ve kabilevi gruplara bölündüler, asla da tekrar birleşemediler. Bu tabi grupların birçoğu kendi yerel liderlerine olan sadakatlerini İspanyollara gösterdiler. Bunların hepsi taşınmış Avrasya hastalıkları sebebiyle yerel nüfus felakete gark olmadan önce olmuştu. Nüfusun azalması bütün mevcut kurumların kaderini belirledi. Meksika’nın nüfusu Cortés vardığında on milyondu ve 1585’te iki milyona düştü, sonrasında ise on altıncı yüzyılın başında bir milyona. Peru’nun fetih öncesi nüfusu 1580’e kadar dokuz milyondan bir milyona kadar düştü, 1620’ye kadar ise altı yüz bine indi.<a id="dn388" href="../Text/dn.xhtml#d388">[388]</a> </p>

<p>Yeni Dünya’nın yerel kültürleri bugünkü Latin Amerika’yı sayısız yol ile şekillendirmiştir, Meksika’daki Ölüm Günü merasimlerinden Andlar’daki toplumsal yaşamı karakterize eden <i>ayllu</i> klanı teşkilatlarına kadar. Ancak Kolomb öncesi medeniyetlerin yüksek seviyeli siyasi mirasları çok az rol oynamıştır, hele ki dünyanın diğer kısımlarındaki yerel teşkilatlar (bilhassa Doğu Asya’dakiler) göz önüne alındığında.</p>

<h4 class=" sigil_not_in_toc">ZAYIF MUTLAKİYETÇİLİK</h4>

<p class="n">Coğrafya ve iklim Latin Amerika’daki siyasi kurumların doğasını belirleyen yegâne unsurlar değildir. İspanyol ve Portekizliler kendi kurumlarını sömürgelerine taşımaya da çalışmışlardır.</p>

<p>Yeni Dünya’yı ilk sömürgeleştiren Habsburg İspanyası, ilk ciltte zayıf mutlakıyetçilik dediğim şeyle karakterize olmuştur. İspanyol monarşisi, 1520’de Comunero isyanının bastırılmasından başlayarak, İspanyol sınıflarını (Cortes) zayıflatıp gücü sarayda merkezileştirdi. Ancak mevcut hukuk sistemi ile oldukça kısıtlanmıştı; Roma kökleri Batı Avrupa’nın diğer kısımlarında olmadığı kadar İspanya’da yerleşmiştir. Hem Eski hem de Yeni Dünya’da büyük bir imparatorluk elde eden V. Charles sadece Kastilya’da hukuki vergi alma otoritesine sahipti ve İtalya ile Çukur Ülkeler’deki<a id="dn389" href="../Text/dn.xhtml#d389">[389]</a>  masraflı savaşlarının yüküne katlanıyordu. On altıncı yüzyıl boyunca, Kraliyetin iflas bayrağını tekraren çekmesi yabancı bankerlerden borç almaya ve paranın değerini düşürerek gelir ihtiyaçlarını karşılamak için çabalamaya sevk etti. Nihayetinde, İspanyol devleti, Fransız mukabili gibi, kamu makamlarını zengin elitlere satmaya, yolsuzluğu meşrulaştırmaya, devletin tektip ve gayri şahsi şekilde işleme kapasitesini zayıflatmaya başvurdu. Kendi elitlerinin üstesinden gelecek güce ve özerkliğe sahip güçlü bir mutlakıyetçi devletin aksine İspanyol devleti zamanla elitler tarafından ele geçirildi.<a id="dn390" href="../Text/dn.xhtml#d390">[390]</a> </p>

<p>Bu koşullar altında, Yeni Dünya’dan altın ve gümüş halinde gelen kazanç çok önemliydi. İspanyol hükümeti, yine de, ekonomik takası -merkantilizm olarak bilinen sistemi- kısıtlayan sıkı kurallar koyuyordu, hem de bunu yanlış şekilde, sömürgelerden gelen parayı artıracağını düşünerek yapıyorlardı. Yeni Dünya’dan ihracat yalnızca İspanya’ya, İspanya’daki tek bir limana yapılabilirdi; bunlar İspanyol gemileriyle taşınmalıydı; ve sömürgelerin imal edilmiş ürünlerin İspanyol üreticileri ile rekabet etmesine izin verilmiyordu. Adam Smith’in <i>The Wealth of Nations</i>’ta gösterdiği gibi Merkantilizm büyük verimsizlikler yaratmış ve ekonomik büyümeye büyük oranda zarar vermiştir. Ayrıca çok belirgin siyasi sonuçları da vardır: piyasalara erişim ve üretici ekonomik yatırımları yapma hakkı devletin kayırdığı bireyler yahut şirketlere has kılınmıştır. Yani şahsi zenginlik yolu devletten ve siyasi nüfuz kazanmaktan geçiyordu. Bu da daha girişimci olmaktan öte daha rantçı bir mantaliteye yol açtı. Zenginlik üretecek yeni girişimler yapmaya değil siyasi kayırma araştırmaya gayret harcandı. Bu sistemde ortay çıkan toprak sahibi ve tacir sınıfları devletten aldıkları siyasi koruma ile birlikte zenginleştiler.</p>

<p>Yeni Dünya’daki İspanyol idaresinin resmi yapısı İndies Meclisi (Real y Supremo Consejo de las Indias) etrafında inşa edilmiş otoriter bir sistemdi. Ekonomik meselelere bakan Casa de Contratación ile birlikte meclis kanun hazırlayıp, despot kurallar koyuyordu -1600 yılına kadar bin dört yüz kadar kural koymuştu. Bu idari makamlar paralel bir sistem olan <i>audiencias,</i> yani idari mahkemelerce dengeleniyordu. Bu mahkemeler, yerel kadınlarla evlenmesine izin verilmeyen, çünkü evlenirse idare ettiği bölgeler üzerindeki siyasete müdahil olduğu düşünülen hâkimler ve yargıçlar yönetiliyordu.<a id="dn391" href="../Text/dn.xhtml#d391">[391]</a>  Bu yapı on altıncı ve on yedinci yüzyıla gelindiğinde mali kısıtlamanın ve hükümette bir bir ses arayan Kreolelerin direnişinin baskılarıyla çöktü.</p>

<p>Yine de İspanyol devleti Yeni Dünya’daki kurumları incelikli bir şekilde şekillendirmek istiyordu, fakat ne gücü vardı ne de sömürgelerinde istediklerini dayatacak otoritesi. Bu sorun, “Obedézcase, pero no se cumpla” (itaat et, fakat boyun eğme) sözü ile açıklığa kavuşur. İber yarımadasının Mağribiler’den geri alınması modern bir devlet tarafından değil krala bağlı şekilde iş gören “serbest mızraklar” sayesinde gerçekleşmiştir, Cortés ve Pizarro gibi birçok adam yarı bağımsız memurlardı. İspanyol Krallığının bu adamlara, yerleşimcilere arazinin değil insanların idaresini veren <i>encomienda</i> gibi kurumları kullanarak hâkim olması on altıncı yüzyılın çoğunu almıştı. Ancak bu noktaya kadar Avrupa’daki yarımada hükümeti, Avrupa’da
ve Akdeniz’deki savaşlarının borçları ile birlikte zayıflıyordu. İspanya’da rüşvetle verilmiş makamların benzer uygulamaları yavaş yavaş Yeni Dünya sömürgelerine nakledildi, buradaki güç dengesi yerel elitlere geçti. <i>Regimientos</i> ve <i>cabildos</i> -daha önceden seçilmiş yerel hükümet kurumları- 1600’e kadar Kraliyet tarafından miras bırakılabilir mülk olarak satıldı. Böylelikle devlet kurumsallaşması tersine döndü: modern, bürokratik bir sistemden patrimonyal bir sisteme.</p>

<p>Kurumların evriminde fikirlerin de çok etkisi vardır. Sömürge idaresinin ilk yüzyıllarında, yerleşimcilere insan olarak sahip oldukları doğal ve evrensel hakları söyleyecek İspanyol Hobbes veya Locke yoktu. Bunu yerine sahip oldukları şey miras aldıkları yahut satın aldıkları tikel feodal ayrıcalıklardı. Kuzey Amerika’daki İngiliz yerleşimcilerin aksine Latin Amerika’daki Kreole nüfusu haklarından ziyade ayrıcalıklarını korumayı talep etmeye yatkındı.<a id="dn392" href="../Text/dn.xhtml#d392">[392]</a> </p>

<p>James Mahoney’in işaret ettiği üzere, imparatorluğun 1600 civarında başlayan liberal Bourbon safhasında İspanya’dan gelen fikirler tekrar değişmeye başladı. Yarımadada yer alan reformlar doğrultusunda Kraliyet 1650’lerden itibaren <i>audiencia</i> makamlarının -çoğu Kreolelere gitmişti- satımı yasaklandı ve idari makamların Avrupa’dan (buradaki mevkiler satın alınmamış atamalarla doldurulmuştu) gelen profesyonel memurlarla doldurulmasına başlandı. Fransa’dan alınan idareci sistemi sömürgelere yayıldı, burada yozlaşmış yerel <i>corregidores</i> ve <i>alcaldes mayores </i>yerine profesyonel temsilciler geldi. Ticaret III. Charles’ın Serbest Ticaret Emri ile özgürleşti: belirli limanlara belirli gemilerle ihracat yapılmasını buyuran eski kısıtlamalar kaldırıldı, ve Kuzey Amerika ile doğrudan ticaret kanuni hale geldi. Peru ve Meksika’daki tacir tekellerinin gücünü kırmak ve yeni aktörlerin ekonomik sistemde rekabet edebilmesinin imkânını artırmak için çaba harcandı.<a id="dn393" href="../Text/dn.xhtml#d393">[393]</a> </p>

<p>Bu yeni kurumların etkisi çarpıcıydı. İmparatorluğun çekim merkezi, Peru ve Meksika’daki eski merkezden daha ılık ve seyrek yerleşimli güneydeki Arjantin ve Şili’ye doğu kaymaya başladı. Peru Valiliğinin bir parçası olan Arjantin 1676’da kendi valiliğinin merkezi haline geldi. Buenos Aires limanının nüfusu 1800 yılına kadar elli bin kadar oldu. Ticaret merkantilizmden vazgeçildikten sonra gözle görülür şekilde değişti; 1682 ile 1896 arasında İspanya’ya ihraç edilen malların değeri on kat arttı. Bu artan zenginliğe mukabil, Avrupalı göçmenler varış noktalarını bu yeni bölgelere yönelttiler ve Kreole toprak sahipleri ile eski elitlerden müteşekkil tacirlerden ayrı sosyal sınıflar oluşturdular. Bu göçmenler daha liberal fikirlere sahiptiler ve bağımsızlık sonrası Latin Amerika siyasetinde hâkim olacak şiddetli, muhafazakâr-liberal siyasi mücadelelere zemin hazırladılar.<a id="dn394" href="../Text/dn.xhtml#d394">[394]</a> </p>

<p>Fikirler Amerikan ve Fransız Devimlerinin canlanışında yeniden önem taşıdı, eşitlik fikirleri yayıldı ve kölelik zaman geçtikçe ahlâki olarak kabul edilemez görüldü. Amerikan Devriminin Amerika sömürgelerindeki kölelik kurumuna doğrudan bir etkisi tabi ki yoktu. Yine de bu bütün Yeni Dünya yerleşimci toplumuna onların da Avrupa vesayetinden kurtulabilecekleri fikrini verdi, bu Fransa’nın iflas etmesine yardım etti ve zemini 1789 olayları için hazırladı. Fransız Devrimi, 1791’de Toussaint Louverture liderliğindeki bir köle isyanının patlak verdiği Saint Domingue köle sömürgesinde derhal ve doğrudan bir etki yarattı. Bu isyan 1804’te kölelerin liderliğinde sömürge, yeni Haiti devleti olarak tamamıyla bağımsız olana kadar çeşitli aşamalar izleyerek devam etmiştir. İngiliz Parlamentosu 1807’de köle ticaretine son verdi ve İngiliz donanması sonraki yıllarda Afrika sahillerindeki köle ticaretini yasaklamak için görevlendirilmiştir. Dini fikirler çok önemlidir, mesela bir tür Evanjelik Protestanlıktan gelen William Wilberforce’un görüşleri kendisini Köle Ticaretini Kaldırtma Derneği kurmasına sevk etmiştir. Kölelik, Britanya sömürgelerinde 1833 Kölelik Kaldırma Kanununa kadar sona ermemiştir. Birleşik Devletler de bu uygulama 1865’te On Üçüncü Düzenlemenin geçişine kadar varlığını sürdürmüştür ve Küba’da 1886’ya, Brezilya’da ise 1888’e kadar devam etmiştir.</p>

<h4 class=" sigil_not_in_toc">LATİN AMERİKA’NIN DOĞUM KUSURU</h4>

<p class="n">Latin Amerika bir doğum kusuru ile doğmuştur. İspanyollar ve Portekizliler Yeni Dünya’ya, buradaki gördükleri ekonomik imkânlara karşılık olarak kendi otoriter ve merkantilist kurumlarını aşılamışlardır. Bunu yaparken, İber yarımadasında mevcut bulunan sınıf yapısını yeniden ortaya çıkarmışlardır, ve aynı zamanda yerel kısmen elitler tarafından ele geçirilmiş olan ve bu elitlere hükmedemeyen otoriter bir devlet barındıran bir siyasi sitem de getirmişlerdir. Bu sınıf yapısı önemli bir farkla Avrupa’dakinden ayrılır, çünkü ekonomik sınıf, birçok Latin Amerika ülkesinde ırki ve etnik ayrımlar olarak karşılık bulmuştur, ki bunun üzerinden gelmek çok daha zordur.</p>

<p>Latin Amerika ülkeleri on dokuzuncu yüzyılın başlarında bağımsızlıklarını sömürgeci efendilerinden kazanmaya başladıklarında, bu mirasa sahip çıktılar. Bu yeni bağımsız olmuş ülkelerin çoğundaki kurumlar sözde temsiliydi; birçoğu Birleşik Devletler’de 1787’de tesis edilen başkanlık sistemine göre modellenmişti. Ancak bu bölgedeki bütün bu ülkeler birkaç istisna dışında sonradan hem istikrarlı demokrasinin sağlanması hem de ekonomik büyümeyi tutarlı seviyelerde sürdürme konularında büyük sorunlar yaşamışlardı.</p>

<p>İstikrarsız siyaset ve uzun vadeli zayıf ekonomik performans, temeldeki eşitsizlik sorunuyla çok yakından alakalıdır. Sınıf yapısı ve adaletsiz kaynak dağıtımı, on dokuzuncu yüzyılda liberaller ile muhafazakârlar arasında keskin siyasi kutuplaşmayı yaratmıştır, yirminci yüzyılda ise muhafazakâr hükümetler ile birtakım Marksist veya halkçı muhalifler arasında. Ekonomik büyüme Latin Amerika’da farklı dönemlerde görülmüştür, bilhassa on dokuzuncu yüzyılın sonları ile yirminci yüzyılın ortalarında, bu dönemlerde bazı ülkeler gelişmiş dünya ile aradaki uçurumu bir dereceye kadar kapatabilmişti. Ancak uçurum, normal ekonomik hayata sekte vuran ve daha önceki dönemlerde edinilmiş kazançları tersine çeviren siyasi istikrarsızlık dolayısıyla yeniden açılmıştır. Ekonomik elitler kendi sosyal konumlarını sürdürebilmek için sözde demokratik siyasi sistemlere hükmettiler, böylelikle ekonomik imkânlara daha demokratik yolla erişimin önü kesildi.<a id="dn395" href="../Text/dn.xhtml#d395">[395]</a> </p>

<p>Bu tarihsel mirasın etkisi en iyi, İspanyol Habsburg İmparatorluğunun Yeni Dünya’daki iki merkezinden biri olan Meksika’da görülebilir. On sekizinci yüzyıl Bourbonlar idaresinde ekonomiyi özgürleştirme çabaları, Mexico City’deki ekonomik elitler kendi mevkilerini yeni girişimcilere karşı korumak için savaşırken sınırlı bir etki yarattı. Kırsal alanda da seyyar ücretli işçi sistemi Arjantin’in yeni açılmış topraklarında kök saldığı gibi kendine yer bulamadı. Dahası, büyük toprak sahipleri borç köleliği ve diğer yarı zorlayıcı vasıtalarla köylü yığınlarını kontrol edebiliyorlardı.<a id="dn396" href="../Text/dn.xhtml#d396">[396]</a> </p>

<p>On sekizinci yüzyıldaki madencilik patlaması, 1810’da Meksika Bağımsızlık Savaşı başladığında çoktan hız kesmişti; bir sonraki bölümde detaylandırılacağı üzere bu hareket iki rahip ve yoksul takipçilerinden müteşekkil ordularıyla başlamış toplumsal bir devrim olarak başladı, ve fevkalade uzun, çalkantılı olmuştu. Savaş 1820’lerin ortalarına kadar devam etti ve Meksika’nın en büyük ihracat kaynağı olan maden sanayini yok etti.<a id="dn397" href="../Text/dn.xhtml#d397">[397]</a>  Bu ayaklanmanın canlanışında, Meksika olağandışı olarak siyasi açıdan istikrar sağlayamadı; bir sonraki kırk yılda birtakım liderleri iktidara getiren altı darbe oldu.</p>

<p>Devrimin ekonomik büyümeyi sadece kısa bir süre inkıtaa uğrattığı Birleşik Devletlerin aksine, Meksika’nın ekonomisi Porfirio Diaz’ın yükselişine kadar kendine gelemedi. Diaz ülkeyi, Porfiriato diye bilinen bir diktatörlükle tam otuz beş sene (1876-1911) idare etti. On yıllarca süren çatışmalar ve düşük gelişmeden dolayı iflas etmiş olan bir ülkeyi aldığında, ekonomik müttefiklere ihtiyacı vardı. Bu müttefikleri, az sayıda hükümet bağlantılı bankanın büyük ölçekli para sağlayabileceği bir bankacılık sistemi oluşturarak sağladı. Bu, hükümetin kanunsuzluğu bastırmak ve temel siyasi istikrarı sağlamak için kullanabileceği kaynaklara erişimi verdi. Böylece olağanüstü bir ekonomik büyüme dönemi geldi ve Meksika bu dönemde hem Kuzey Amerika’yı hem de Arjantin gibi varlık göstermeye başlayan daha liberal güçleri kısmen yakalamayı başarmıştı. Diaz, açık ya da liberal bir ekonomik düzen oluşturmadı, fakat bugün eş-dost kapitalizmi diyebileceğimiz bir sistem tesis etti. Bazı açılardan, İspanyol Kraliyeti tarafından değil sadece yerel elitlerce yürütülen eski merkantilist sisteme benzerdi.<a id="dn398" href="../Text/dn.xhtml#d398">[398]</a>  Bu Meksika nüfus kitlesinin ne ekonomik, ne de siyasi açıdan güçlenmesine yaramıştı. Sosyal gerilimlerin sonucunda, 1911’de Diaz’ı iktidardan alan ve 1916’ya kadar dinmeyen sarsıcı bir olay olarak Meksika Devrimi patlak verdi. Ülke 1940’larda Partido Revolucionario Institucional’in yükselişine kadar istikrar kazanamadı, yani ekonomik büyüme hiç gerçekleşmedi, bir nesil için ters gitti.</p>

<p>PRI Meksika siyasetine 2000’e kadar (bu tarihte başkanlığı, rakip Partido Accion Nacional’den aday olan Vicente Fox’a karşı kaybetti) hükmeden hâkim parti olarak kalacaktı. Özellikle 1950’ler ile 60’lar Meksika’nın yeniden kendisi ile Birleşik Devletler arasındaki boşluğu kapatmaya başladığını gördüğü gücü ekonomik büyüme yıllarıydı. Ancak temel eşitsizlik ve sınıf sorunu çözülmemişti. PRI kendi payına büyük başarılar sağlamıştı: Meksika’nın büyük çiftliklerini parçalayan büyük bir toprak reformuna girişti, ve yine önemli olarak, Kolomb öncesi dönemdeki sembollerin devrimin diriltilmesi güçlü bir milli kimlik algısı yarattı. Ancak PRI devlet kaynaklarını kayırdığı gruplara iltimas geçerek dağıtmasıyla istikrarı sağladı, bu rekabeti sınırladı ve Meksika’da rekabetçi güçlü bir özel sektörün gelişmesini engellemiştir. Meksika ekonomisi temelde özgürleşirken (özellikle de 1994’te Kuzey Amerika Serbest Ticaret Antlaşması görüşmelerinden sonra) ticarette hâlâ birkaç büyük tekel ile neo-merkantilist kısıtlamalar hüküm sürüyordu. PRI, on iki yıllık aradan sonra 2012’de Los Pinos’a (başkanlık konutuna) geri döndü. Bu sefer ümit verici şekilde çok önemli enerji sektörünün özgürleştirilmesini de ihtiva eden ciddi bir yapısal reform programını taahhüt etmiştir.</p>

<p>İklim ve coğrafya Latin Amerika’nın doğum kusurlarının temel kaynaklarının arasındadır. Doğal kaynak çıkarmaya yönelik köle ekonomileri Meksika ve Peru’da İspanyollar tarafından tesis edildi ve her yere, son gümüş madeni kapandıktan çok sonra da varlığını sürdüren ve Kuzey Amerika tarzı açık ekonomi oluşturulmasını yavaşlatan bir eşitsizlik mirası bırakmıştır.</p>

<p>Bu maddi koşullar Latin Amerika’daki siyasi kurumların doğasını etkilese de, hepsi birlikte belirleyici değildir. Resmî kurumlar zamanla demokratik bir güzergâhta evrilmişlerdir, tıpkı Avrupa’da olduğu gibi. Daha sabit kalan şey -beyaz, zengin elitler ile fakir, siyahi yığınlar şeklinde ayıran- sınıf yapısıdır ki bu da resmî kurumların işleyiş tarzını şekillendirmiştir. Yani, resmi demokrasinin on dokuzuncu ve yirminci yüzyılda ortaya çıkışı sıradan insanların mutlak olarak güçlenmesine değil, sosyal statükoyu devam ettiren demokratik siyasi sistemleri üzerindeki dolaylı elit hâkimiyetinin devam etmesine yaradı.</p>
</body>
</html>