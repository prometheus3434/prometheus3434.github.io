<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<h1>29</h1>
<h3 id="sigil_toc_id_30">1848’DEN ARAP BAHARI’NA</h3>

<div class="b">Arap Baharının kökenleri; günümüz Orta Doğusu ile on dokuzuncu yüzyıl Avrupa arasındaki farklar ve benzerlikler; siyasi harekete geçmenin alternatif yolları olarak din ve milliyetçilik</div>

<p class="n">Arap Baharı Ocak 2011’de Tunus’ta Muhammed Buazizi adında bir sokak satıcısının kendini ateşe vermesiyle başlamış, Zeynel Abidin Bin Ali diktatörlüğünü devirmiş; Mısır, Yemen, Libya, Bahreyn ve Suriye’ye kadar uzanan ayaklanmaları tetiklemiş ve bölgedeki tüm rejimlerin istikrarını sallamıştır. Basında çıkan haberlere göre Buazizi’nin ürünlerini sattığı arabaya birkaç kez polis tarafından el konmuştu. Buna itiraz etmeye gittiğinde polis memurlarından hakaret görmüş ve dayak yemişti. En temel onuru ayaklar altına alınan Buazizi üstüne benzin dökmüş ve kendini ateşe vermiştir. İki hafta içinde yanıklarından hayatını kaybetmiştir. Onun hikâyesi tüm Arap dünyası tarafından duyulmuş, insanların sempatisini çekip öfkelerini toplamıştır ve büyük bir siyasi devrimi ateşleyen şey olmuştur.</p>

<p>Bazı gözlemcilere göre Müslüman veya Arap ülkelerinin dünyanın geri kalanına kıyasla demokratikleşme konusunda daha çok zorluk yaşayacaklarına inanır, çünkü bu bölgeler Üçüncü Dalga demokratikleşme hareketlerinden en az etkilenen bölgelerdendir. Ya İslam ya da Arap kültürü liberal demokrasiye karşı direncin arkasında yatmaktadır. Arapların bir istisna niteliği taşıdıkları ve pasif bir şekilde diktatörlükleri kabul edeceklerine dair argümanlar 2011’de son bulmuştur.<a id="dn659" href="../Text/dn.xhtml#d659">[659]</a> </p>

<p>Arap toplumlarının liberal demokrasileri sürdüremeyeceğine dair tahminler uzun vadede doğru çıkabilir. Arap Baharı’nın başlangıcından dört yıl sonra hâlâ hiçbir ülkede bu biçimde bir hükümet ortaya çıkacak gibi değildir. Buna tek olası istisna devrimin başladığı Tunus gösterilebilir. Mısır’da daha önceleri yasaklı olan Müslüman kardeşler seçilmiş ve yeni parlamentoyu ve başkanlık pozisyonlarını bir seneliğine ele geçirmiştir. 2013’ün yazında ordunun Başkan Muhammed Mursi’yi görevden indirmesiyle iktidarları sona ermiştir. Mısır devleti yalnızca İslamcı gruplara karşı değil liberal eleştirmenlere de savaş açmıştır. Tahrir Meydanı ayaklanması askeri yönetimi ortadan kaldıran bir isyan olmamış, asker sadece planlı bir şekilde gözler önünden çekilmiştir. Libya Muammer Kaddafi’ye karşı başlayan isyanlar sonrası ortaya çıkan askeri çatışmalarla kaos içindedir. Merkezi hükümet ülke içindeki birçok yerel silahlı kuvveti bastıramamıştır. Suriye’de barışçıl bir şekilde Beşşar Esed’e karşı düzenlenen protestolar şiddetle bastırılmış ve ülke radikal İslamcı savaşçıların Baasçı bir diktatörlükle çatıştığı uzun süreli bir iç savaşa sürüklenmiştir. Bahreyn ve diğer Arap Körfezi ülkelerinde protestolar şiddetle bastırılmış ve geleneksel monarşiler iktidarda kalmaya devam etmiştir. Bölgedeki şiddet ve istikrarsızlık ortamı birçok aşırı antidemokratik cihatçı grubun işine yaramıştır.</p>

<p>Bu istenmeyen sonuçlar Batı’daki birçok gözlemcinin Arap Baharı’nı tümüyle kötülemesine sebep olmuştur. Bazıları sırf kendi milli çıkarları üzerinden konuşmaktadır. Amerika, İsrail ve diğer bazı ülkeler eski Arap dünyası diktatörlükleriyle karşılıklı yararlı ilişkiler kurmuştu ve şimdi bölgede istikrarsızlık ve belirsizlikle karşı karşıyaydılar. Fakat diğerleri daha geniş bir argümanla Arap Baharının demokratik bir dalga değil siyasi İslam’ın kendini güçlendirmesi olarak değerlendirmiş ve sonuçta ortaya çıkacak şeyin liberal olmayan bir demokrasi olacağını veya en kötüsü radikal İslam’ın yayılıp kaosun devam edeceğini iddia etmişlerdir.<a id="dn660" href="../Text/dn.xhtml#d660">[660]</a> </p>

<p>Tabi ki Arap Baharı’nın uzun vadede neler getireceğini tahmin etmek imkânsızdır. Fakat ayaklanmaların kaotik sonuçlarını eleştiren ve iyi bir demokratik sonuca ulaşılamayacağını iddia eden gözlemciler hep Avrupa’nın geçirdiği uzun, kaotik ve şiddet dolu demokratikleşme sürecini unutmaktadır. İstikrarlı ve iyi işleyen bir liberal demokrasi yaratmak birkaç farklı kurumun birbirleriyle ilişkisine bağlıdır: siyasetçiler ve seçmenler rakiplerine karşı kazanan her şeyi alır tavrıyla yaklaşmamalıdır, kişilerden çok kurallara saygı duyulmalıdır ve ortak bir millet kimliğine sahip olunmalıdır.</p>

<p>Bin Ali ve Mübarek gibi diktatörlerin devrilmesi otoriter gücün sadece bir kaynağını yok eder. Yerine farklı kurumlar getirilmesi şipşak olacak bir şey değildir. 2003 Irak işgalinin ardındakiler Saddam Hüseyin’in ortadan kaldırılmasıyla demokrasinin bir anda kendiliğinden ortaya çıkacağını sanıyordu fakat ellerine geçen bunun için gerekli kurumların olmadığı için şiddet dolu bir kaos ortamına dönüşen bir toplum oldu.</p>

<p>Arap Baharı daha önceki demokratik dönüşümlerden ne dersler alabilir? Orta Doğu ile Doğu Avrupa veya Latin Amerika gibi bölgeler arasında göze çarpan birçok fark vardır. Bunların en başında kültür ve İslam’ın etkisi gelir. Doğrusu Arap dünyasında siyasi değişim için on dokuzuncu yüzyıl Avrupa’sının, 1970’lerde Üçüncü Dalga ile demokratikleşen ülkelere kıyasla daha iyi bir örnek olacağı söylenebilir. Yirminci yüzyılın sonlarına doğru Latin Amerika ve Doğu Avrupa’daki dönüşümler önceden bir derece demokrasiye sahip olmuş ülkelerde yaşanmıştır. Daha önceki o demokratik dönemlerin bazıları onlarca sene sürmüş, Latin Amerika’da askeri darbelerle, Doğu Avrupa’da ise yabancı işgallerle son bulmuştur. Bu yüzden oralarda demokratikleşme bir anlamda milletin aklında köklerini atmış eski siyasi düzenin geri getirilmesiydi. Özellikle Latin Amerika’da zaten kurulu demokratik partiler vardı ve bu partiler bir açıklık buldukları anda çabucak eski güçlerini geri kazanmıştı. Doğu Avrupa’da Batı Avrupa ülkeleri ve Avrupa Birliği yakında bulunan başarılı demokrasi örnekleriydi ve demokratikleşmede büyük oranda teşvik ve yardım sağlıyorlardı.</p>

<p>Bunlara kıyasla günümüz Arap Dünyası’nda ve on dokuzuncu yüzyıl Avrupası’nda önceden gelen bir demokrasi tecrübesi yoktu. Bugünlerde hem siyasi model oluşturan hem de somut demokratik yardımlarda bulunan büyük bir uluslararası camia vardır fakat bu camia Amerika ve diğer Batı ülkeleri temelinde kurulmuştur. Bu yüzden Arap dünyasındaki çoğu insan buna şüphe ile yaklaşmaktadır. Bu yaklaşım Sovyetler hâkimiyetinden kurtarılan yeni Doğu Avrupa ülkelerinin Avrupa Birliği, NATO ve diğer Batılı kurumları kucaklamasına kıyasla büyük bir fark göstermektedir.</p>

<p>Günümüz Orta Doğu’su ve on dokuzuncu yüzyıl Avrupası’nın demokrasi ile yakından tecrübesi olmaması dışında bölgeler arasında önemli değişiklikler vardır ve bunlardan en önemlisi siyasi İslam’dır. Dokuzuncu yüzyıl Avrupası’nda da din önemli bir rol oynamıştır. Alman Merkez Partisi ve Fransa ile İtalya’daki Hıristiyan Demokrat Partisi sınıfsal çıkarların değil dini çıkarların korunması için kurulmuştu. Fakat yine de Avrupa’da sınıflar ve milletler dine kıyasla daha güçlü kimlik kaynaklarıydı. Günümüz Orta Doğusu’nda ise tam tersi geçerlidir. (Bu hep böyle olmamıştır. 1950’lerden 1970’lere kadar Arap siyasetine İslamcılardan çok seküler milliyetçiler hâkim olmuştur. Birkaç solcu Sosyalist ve Komünist parti de bulunuyordu.)</p>

<p>Muhafazakâr güçler farklı karakteristiklere sahipti. Bugünün Müslüman ülkelerinden sadece Pakistan on dokuzuncu yüzyıl Avrupası’na benzer toprak ağalarının köylülere hükmettiği bir toplum sistemine sahiptir. Çoğu Müslüman ve Arap ülkesinde muhafazakarlar kabilevi elitlerden seçilir. Geleneksel monarşik ailelerden ve onların himayelerinden, askeri subaylardan, eski otoriter rejimlerin dostu kapitalistler ve İslamcılar arasından çıkar. Avrupa’nın muhafazakarları kendi aralarındaki dayanışma dışında bir destekleri yoktu. Orta Doğu muhafazakârları ise Amerika ve diğer Batılı ülkelerden yıllar içinde kayda değer destek görmüş ve Basra Körfezindeki petrol ve gaz sayesinde zengin olmuşlardır. Bölgedeki işçi sınıfı on dokuzuncu yüzyıl Avrupası’ndakine kıyasla daha güçsüzdü. Çünkü bu bölge Yunanistan ve güney İtalya’da olduğu gibi “kalkınmadan modernleşmiştir”. İşçi sendikaları Mısır’da ve Arap Dünya’sının geri kalanında yok değildi ve otoriter rejimlere karşı ilk mücadeleleri yok sayılmayacak kadar önemliydi. Fakat on dokuzuncu yüzyıl Britanya ve Almanyası’nda olduğu gibi toplumun geniş olan ve gittikçe genişleyen bir kısmını oluşturmuyorlardı.</p>

<p>Yine de Arap dünyasıyla bir yüzyıl öncesi Avrupa’sı arasında birçok benzerlik vardır. Mesela demokratikleşme süreci sosyo-ekonomik değişimlerin getirdiği toplumsal hareketler sonucu ilerliyordu. On dokuzuncu yüzyıl Avrupa’sında sanayileşme ilerledikçe orta sınıf ve proletarya sınıfı genişlemiştir. Eski köylüler taşrayı terk edip şehirlere taşınmış, oralarda yeni siyasi partilere katışmış ve kimlik siyasetine maruz kalmıştır.</p>

<p>Orta Doğu’da yirminci yüzyılın sonlarından bu yana benzer bir süreç işlemektedir. Bölge hızla şehirleşmiş, 1970 ile 2010 arasında şehirli nüfusun oranı yüzde 30’dan 50’nin üzerine çıkmıştır.<a id="dn661" href="../Text/dn.xhtml#d661">[661]</a>  Birleşmiş Milletler tarafından hazırlanan ülkelerin sağlık, eğitim ve gelir konularındaki durumlarını birleştirilip bir skora dönüştürüldüğü İnsanlığın Gelişimi raporlarına göre 1990 ile 2010 arasında Mısır’da yüzde 28, Tunus’ta yüzde 30 artış göstermiştir. Lise mezunlarının sayısı daha da hızla artmıştır; o kadar ki, iki ülke de daha sonra bu eğitim seviyesini karşılayacak kadar iş imkânının olmaması sorunu yaşamıştır. İnternet ve sosyal medyayı kullanarak yaşadıkları baskının resimlerini yayacak ve rejime karşı gösteriler düzenleyecek kadar kavrayışa sahip olanlar işte bu gruplardı.</p>

<p>Samuel Huntington <i>Political Order in Changing Societies</i> kitabında orta sınıfın siyasi değişim için kritik önem taşıdığını iddia etmiştir. Ona göre devrimler asla en fakirler tarafından düzenlenmez çünkü onlar bunu yapabilecek ne kaynağa ne de organizasyon eğitimine sahiptir. Orta sınıflar ise toplumsal statülerinde en hızlı yükselişi yaşamış kesimdir. Bu yüzden bu hareketliliğin önünün kesilmesini en kötü karşılayacak olanlar da onlardır. Onların beklentileri ve gerçek arasındaki boşluk siyasi istikrarı bozan şeydir.</p>

<p>Arap dünyasında da 1848 Avrupa Devrimlerinde de orta sınıf devrimleri organize etmede ve siyasi değişim için çaba göstermede baş rol oynamıştır. Bin Ali’ye karşı ayaklanmalar ve Mübarek’e karşı Tahrir Meydanı gösterileri toplumsal ve ekonomik gelişmelerinin otoriter rejimler tarafından engellendiğine inanan şehirli orta sınıftan insanlar tarafından düzenlenmiştir. (Libya ve Yemen’deki olaylar daha karmaşıktır. Buralarda Orta Sınıf daha küçüktür ve karmaşık kabile rekabeti yok sayılamayacak bir faktördür. Suriye’de çok sayıda denebilecek bir orta sınıf vardı fakat mezhep kimlikleri sınıfsal ve ekonomik sorunların öncesinde geliyordu.)</p>

<p>Yeni bir orta sınıfın oluşması sadece şehirleşmenin bir ürünü değildir. Birçok yönden Orta Doğu’da siyasi İslam’ın yükselişi dinsellikten çok bir kimlik siyaseti olarak yorumlanabilir çünkü bu politika sınıfları siyaset dışındakileri harekete geçirecek bir unsur olmaktan çıkarmıştı. Yani Orta Doğu bir tür Gemeinschaft-Gesellschaft değişimi geçirmiştir. On dokuzuncu yüzyıl Avrupası’nda olduğu gibi geleneksel köyler yerlerini modern şehirlere vermiştir. Bu değişimin getirdiği tüm kimsesizlik ve kimlik karmaşası da Avrupa’da olduğu gibi yaşanmıştır. Sömürgecilikten kurtulduktan sonra bir nesil boyunca kimliklerin kaynağı seküler milliyetçilik olmuştur. Fakat 1970 sonrası istikrarlı ortak bir ekonomik büyüme gösterememesi ve İsrail-Filistin çatışması gibi sorunlara başarılı siyasi çözümler getirememesinden dolayı değerini kaybetmiştir. Yerinde bıraktığı boşluk dinle doldurulmuş, din yeni şehirleşen ve artık uydulu televizyona ve İnternet erişimine sahip olan taşralı halkın tek kimlik kaynağı olmuştur. Siyasi İslam’ın bu kadar güçlü olmasının bir sebebi aynı anda kimlik, dini ve toplumsal sınıf konularındaki sorunlara çözüm bulabilmesidir.</p>

<p>Toplumsal sınıflar günümüz Orta Doğusu’nda dini siyaset maskesi altında önemli roller oynamaktadır. Batı tarzı liberal demokrasinin destekçileri genellikle eğitimli ve şehirli orta sınıftan çıkarken Mısır’daki Müslüman Kardeşler ve Tunus’taki en-Nahda ise üyelerini genellikle taşra bölgelerde veya şehirlerdeki fakir ve dışlanmış topluluklarda bulmaktadır. Eski otoriter rejimde yasaklı partiler olduklarında teşkilatları fakirlere sosyal hizmetleri doğrudan ulaştırmak üzerine kurulmuştu. Bu sayede kendilerine siyasette demokratik açılım verildiği zaman bu insanları harekete geçirmeye hazırlardı. Aynısı genellikle toplumun fakir ve daha az eğitim görmüş kısımlarından destekçi toplayan İran’daki İslami muhafazakârlar için de söylenebilir.</p>

<p>Avrupa’nın 1848’deki tecrübesi bir otoriter rejimin yıkılması ve demokratik seçimlerin düzenlenmesinin çok uzun bir siyasi gelişme sürecinde sadece ilk adım olduğu yönündeydi. Demokrasinin temelinde kitlesel katılımın kurumsallaştırılması yatar. Bu da iyi teşkilatlanmış siyasi partileri gerektirir. Devrimleri düzenleyen orta sınıf liberaller bu seçimlerde yarışmak için teşkilatlanmak ve diğer gruplarla koalisyonlar oluşturmak zorunda kalmıştır. 1848 devrimlerinin liberalleri otoriter yapının askeri karşı saldırısı ile başarısızlığa uğratılmadan önce ellerindeki kısa dönemde bu iki şeyi de gerçekleştirememiştir. Arap devrimlerinin öncüleri orta sınıf gruplar da kendilerini uzun vadede seçimlere hazırlamada benzer sorunlar yaşamıştır. İçlerinde bölünmüş, siyasi ilkeler yerine şahsi liderler etrafında toplanılmıştır. Şimdi yeniden gücüne kavuşmuş bir askeri hükümet onların teşkilatlanmasına karşı savaşmaktadır.</p>

<p>Avrupa’da demokrasi mücadelesi veren orta sınıf gruplar bunu nadiren kendi başlarına başarabilmiştir. Her şey bir tür sınıflararası koalisyon gerektirmiştir. Danimarka’da orta sınıf gruplar mutlakıyetin sona erdirilmesi için 1848’de köylülerle ittifak kurmuştu (daha doğrusu çiftçilerle, çünkü bu zamana gelindiğinde eski köylü sınıfı yok olmuştu); 1915’te umumi seçme-seçilme hakkı için işçi sınıfı ile ittifak kurmuşlardı. Almanya’da orta sınıflar işçi sınıfı partilerle birlikte Weimar Cumhuriyeti’ni desteklemiştir. İsveç, Belçika ve Hollanda’da da aynı durum görüşmüştür. İsviçre, Britanya ve İtalya’da ise muhafazakâr partilerle ittifak kurup hakların genişletilmesi için çalışmışlardı.</p>

<p>Fakat 28. kısımda belirtildiği gibi orta sınıf grupların liberal demokrasiyi desteklemesi kaçınılmaz bir gerçek değildi. Muhafazakârlarla demokrasiyi yaymak için değil kendi çıkarlarına karşı tehdit toplumsal güçleri ortadan kaldırmak için de ittifak kurabilirlerdi. Bu strateji 1960’lar, 70’ler ve 80’lerde Latin Amerika’da, Türkiye’de de 90’larda birçok orta sınıf grup tarafından izlenmiştir. Bu kalıp 2013’te Mısır’da da görülmüştür. Birçok liberal İslamcı Başkan Mursi’nin iktidara gelmesinden o kadar nefret etmiştir ki onu indirecek askeri darbeye destek vermiştir.</p>

<p>On dokuzuncu yüzyıl Avrupası’nda demokrasi için halk hareketleri milliyetçilik tarafından ele geçirilmiştir. Bu fenomen ilk kez Fransız Devrimi sırasında, İnsan Hakları mücadelesinin askeri güçle Fransız milletinin hakları mücadelesine dönüşmesinde görülmüştür. 1840’lar ve 50’lerde liberallerin çoğunun Bismarck’ın ve onun Alman milletini zorla birleştirme projesinin sıkı destekçilerine dönüşmesinden sonra 1870’lerde de Almanya’da bu durum görülmüştür. Ağustos 1914’te İkinci Sosyalist Enternasyonalin üyeleri olan işçi sınıfından kimselerin hükümetlerinin arkasında durup kendilerini savaşa atması ile bu durum aşikâr hale gelmiştir.</p>

<p>Orta Doğu da demokrasi olasılığını zorlaştıran aşikâr bir kültürel unsur vardır: İslam. Çok sayıda Müslüman çoğunluğa sahip ülkeler, askeri ve anti-demokratik İslamcı gruplarla baş etmek zorunda kalmıştır. Üçüncü Dalgaya karşı Doğu Avrupa veya Latin Amerika da benzer bir tehdit yoktu. Birçok gözlemciye göre İslam demokrasi yolunda aşılamaz bir engeldir çünkü İslam da kilise ve devletin ayrılması gerçekleşmemiştir. Aksine uzun yıllardan beri süre gelen bir dini militanlık geleneği vardır. Tunus’taki en-Nahda ve Mısır’daki Müslüman Kardeşler gibi demokratik kurallara uyarak hareket eden İslamcı gruplar demokrasiyi sadece güç elde etmek için kullanmakla, gerçek amaçlarının liberal olmayan teokratik devletler yaratmak olmasıyla suçlanmıştır. Bu grupların yükselişi muhafazakâr yetkilileri onlara karşı sert müdahaleler yapmaya kışkırtmış, bu da iki demokratik olmayan seçim arasında kutuplaşmış bir siyaset sisteminin ortaya çıkmasına sebep olmuştur.</p>

<p>Siyasi İslam’ın Müslüman çoğunluklu ülkelerde liberal demokrasiye engel olmaya devam edip etmeyeceği belli değildir. Aynı şey Avrupa’daki milliyetçilik için de söylenebilirdi. Siyasi İslam yıllar içinde kimi zaman güçten düşmüş kimi zaman güçlenmiştir. Yirminci yüzyılda seküler milliyetçilik ve liberal otoriterizm hareketleri tarafından gölgelenmiştir. Bütün büyük ve karmaşık kültürel sistemler zaman içinde farklı farklı yorumlanmıştır. Hristiyanlık içinde (İslam’da olduğu gibi) bir eşitlik ilkesi olsa da kiliseler otoriter yöneticilerin yanında yer almış, yüzyıllar boyunca otoritelerini meşru kılmıştır. Avrupa ve Latin Amerika’da Üçüncü Dalganın arka planındaki bir değişim de 1960’larda İkinci Vatikan Konsülü ile Katolik doktrinlerinin modern demokrasiye uygun hale getirilmesidir.<a id="dn662" href="../Text/dn.xhtml#d662">[662]</a> </p>

<p>Radikal İslam için de benzer şeyler söylenebilir. Günümüz Orta Doğu’sundaki yayılışının dinin yapısından dolayı olmaktan çok toplumsal koşullardan kaynaklanmakta olma ihtimali daha yüksektir. Doğrusu siyasi İslam Avrupa’daki milliyetçiliğe benzer bir kimlik siyaseti türü olarak görülebilir. Bu iddia ilk kez, milliyetçiliğin kökenlerine dair teorisine 12. kısımda yer verdiğimiz Ernest Gellner tarafından öne sürülmüştü. Hatırlarsanız Gellner milliyetçiliğin modernleşme ve Gesellschaft’dan (küçük köy) Gemeinschaft’a (büyük şehir) geçişte yaşanan kimlik kaybına bir karşılık olarak ortaya çıktığını iddia etmiştir. Daha çok aile ve yerel bağlardan kaynaklanan kimliklerin kaybolup yerlerine kişileri daha geniş kültürel hareketlere bağlayan daha evrensel öğretilerin geldiği modernleşen ülkelerde ortaya çıkmıştır. Gelner, Orta Doğu’da modern İslamcılığın yükselişini de aynı sebeplere bağlar. Orta Doğu’da din, Avrupa’da milletin oynadığı rolü oynamaktadır. Eskiden Kahire veya Karaçi’de yaşayan saf bir köylü için veya Avrupa’ ya göçmüş ikinci nesil bir göçmen için Usama bin Ladin gibi bir figür “Ben kimim?” sorusuna cevap sağlayabilirdi. Bu yüzden yirminci yüzyılın sonlarında siyasi İslam’ın yükselişi asla değişmemiş ve değişmeyecek olan İslam’ın gücünü geri kazanması değildir. Buna radikal İslam’ın destekçileri de eleştirmenleri de katılabilir. Aksine bu karşılık tam da Orta Doğu’nun içinde bulunduğu yarı modernleşme halinden kaynaklanmaktadır.</p>

<p>On dokuzuncu yüzyılda Avrupa nın demokrasi dürtüsünün milliyetçilik tarafından ele geçirilmesi gibi Orta Doğuda da bu halk hareketleri din tarafından ele geçirilme riski altındadır.<a id="dn663" href="../Text/dn.xhtml#d663">[663]</a> </p>

<p>Doğu Avrupa ve Latin Amerika’daki Üçüncü Dalga dönüşümler Arap Baharı için iyi modeller değildir. Doğrusu Avrupa’nın otokrasiden milliyetçiliğe, milliyetçilikten de demokrasiye giden uzun ve zorlu yolculuğu daha iyi bir model oluşturur. Bu tip bir analiz kısa zamanda Arap dünyasında liberal demokrasinin ortaya çıkmasını isteyenleri memnun etmeyecektir. Tek yapabileceğimiz şey böyle bir dönüşümün, eğer olursa, Avrupa’da olduğu kadar uzun sürmemesini ummaktır. On dokuzuncu yüzyılda Avrupa’nın demokrasiye dair bir tecrübesi veya takip edebileceği bir kurumsal modeli yoktu. Aynı şey Orta Doğu için söylenemez. Güçlü devletleri yasal ve demokratik kısıtlamalarla dengeleyen rejimler dünya çapında standart olarak görülür hale gelmiştir. Fakat bu hedefe ulaşmak birbiri içine geçmiş karmaşık kurumların yaratılması sonucu, bu kurumların yaratılması ise belli ekonomik ve toplumsal koşullar sonucu gerçekleşmiştir. 1848’de Avrupa’da istikrarlı bir demokrasinin kurulması için toplumsal bir temel yoktu ve bu temel belki de günümüz Orta Doğu’sunda daha atılmamış olabilir.</p>
</body>
</html>