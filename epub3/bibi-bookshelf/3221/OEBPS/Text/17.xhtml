<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<h1>17</h1>
<h3 id="sigil_toc_id_17">HAVLAMAMIŞ KÖPEKLER</h3>

<div class="b">Çin ve Avrupa’da modern devletlerin oluşmasında çok önemli olan savaş Latin Amerika’da nasıl daha az yaygın olduğu; neden bunun böyle olduğu, ve devlet modernleşmesinin saiklarının nasıl çok zayıf olduğu; Latin Amerika’nın düşük seviyede şiddet tecrübe ettiği gerçeğinden pişmanlık duyulmalı mı, duyulmamalı mı</div>

<p class="n">Latin Amerika’nın sosyal eşitsizlik gibi bir doğum kusuru ile doğduğunu söylemek, aslında, pek de ilginç bir anlama gelmez. 1808 yılında, Latin Amerika bağımsızlık savaşları başladığında, dünyanın çeşitli yerlerindeki birkaç toplum yüksek dereceli ekonomik ve sosyal eşitlik ile anılıyordu. Daha liberal İngiltere ve Hollanda haricinde, Avrupa’nın çoğu, kökleşmiş ayrıcalıkları olan feodal elitlerce idare edilen tarım düzeninden ibaretti. Çin’de feodalizm yoktu, ancak güçlü bir otoriter devlete, bir feodal beyler sınıfına ve çok büyük tabi ve fakir köylülere sahipti. Aynı şey Hindistan, Türkiye ve İran’daki diğer büyük tarım imparatorlukları ile Güneydoğu Asya’daki krallıklar için de söylenebilir. Kuzey Amerika böylesine kökleşmiş sosyal eşitsizliğin engel teşkil etmediği, en azından beyaz nüfusu için, dünyadaki birkaç kısımdan birisidir. Ve Fransa haricinde neredeyse hiçbir ülke modern devlete sahip değildi.</p>

<p>Bir sonraki iki yüzyılda, bazı ülkeler farklı bir yönde evrildiler. Prusya, Danimarka, Hollanda, Britanya ve diğer Avrupa ülkeleri Weberci ilkeler doğrultusunda teşkilatlanmış merkezi bürokrasiler geliştirme hususunda Fransa’yı takip ettiler. Fransız Devrimi sadece halkın siyasi katılım taleplerini değil aynı zamanda ortak bir dil ve kültürün yeni demokratik halkın birliği için temel kaynak olduğu yeni bir tür kimliği de salıverdi. Milliyetçilik olarak bilinen bu olgu daha sonra, evlilikler ve feodal mecburiyetlerle bağlanmış hanedan devletlerin yerine etno-linguistik birlik ilkeleri çerçevesinde oluşturulmuş devletlerin geldiği Avrupa’nın yeni siyasi haritası tekrar çizilirken hatırlandı. Fransız Devrimindeki kitle halinde ayaklanma bütün bu akımların ilk defa bir araya geldiğini göstermektedir: Paris’teki devrimci hükümet sağlıklı erkek nüfusunun önemli bir kısmını Fransa’yı savunmak için seferber edebilmişti. Napolyon idaresinde bu seferber edilmiş devlet gücü Avrupa’nın çoğunu fethetmek için ilerleyecekti.</p>

<p>On dokuzuncu ve yirminci yüzyılın Latin Amerika’sı için ilginç olan husus havlamamış köpeklerdir. Fransa ve Prusya gibi güçlü devletler, Şili hariç bu bölgenin hiçbir yerinde boy göstermemişlerdir. Milliyetçilik ve vatanseverlik ateşi hiç de Avrupa’da olduğu şekliyle, yani bütün toplumun kızgınlıkla baş kaldırdığı ve komşularına karşı rekabet ettiği şekilde zuhur etmemiştir. Birkaç istisna dışında, devletler hiçbir zaman nüfuslarına hükmedip seferber edecek kapasiteye erişememişlerdir. Birçok açıdan, İspanya ve Portekiz’den kurutulduktan sonra ortaya çıkan bağımsız hükümetler kendi sömürgeci seleflerine benzemeye devam ettiler. Eski İspanya rejimi zayıf mutlakıyetçilik ile anılırdı: devlet merkezi ve zorba olduğu halde kapasitesi zayıf ve kendi elitlerine hükmedemiyordu. Bağımsızlık sonrası yeni Latin Amerika hükümetlerinin birçoğu sözde demokratik olsa da hiçbir zaman ortalama ölçüde bir devlet kapasitesinin fazlasına erişememişlerdir. Modern devletler yaratamama, öncelikle Latin Amerika devletlerinin kendi halklarına belirli miktarlarda vergi koyamamasından bellidir. Sonuç olarak, hükümetler tıpkı eski İspanya rejimi gibi, paranın kıymetinin düşmesiyle mali açıklarla karşılaştılar. Enflasyon, halkların dayanması gereken birçok sıkıntı verici ve adaletsiz sonuçlar getiren vergilendirmenin gizli bir türüdür. Bilhassa bu bölgede, enflasyon on dokuzuncu ve yirminci yüzyıl Latin Amerika’sının alamet-i farikası haline gelmiştir.</p>

<p>Peki Latin Amerika’da neden güçlü, modern devletler, Avrupa’da olduğu gibi, zuhur etmedi? Bu sonucu açıklayacak tek bir unsur varsa o da Yeni Dünya’da devletlerarası savaşların nispi yokluğudur. Savaş ve savaşa hazırlanmanın Çin, Prusya ve Fransa’daki modern devletlerin ortaya çıkışında nasıl merkezi bir konumda olduğunu görmüştük. Hatta Birleşik Devletler’de de devlet inşası yirminci yüzyıl boyunca milli güvenlik endişeleri tarafından yönlendirilmiştir. Avrupa, 1945’ten sonra önemli ölçüde barışçıl olsa da önceki yüzyıllarda devletlerarası şiddet seviyesinin yüksek olması ve bu şiddetin sıkça yaşanması ile anılmaktaydı. Geçen iki yüzyılda, Avrupa’nın haritasını yeniden düzenleyen büyük siyasi hareketlerin hepsi -Fransız Devrimi, Napolyon Savaşları, İtalya ve Almanya’nın birlik savaşları- yüksek seviyede şiddet içermekteydi, ki yirminci yüzyıldaki iki dünya savaşında bu doruğa ulaşmıştır.</p>

<p>Tabi ki, Latin Amerika’da da aşırı derecede şiddet vardı: bugün bölge uyuşturucu kartelleri, sokak çeteler, ve kalan birkaç gerilla grupları ile doludur, ve bunların hepsi yerel halka çok büyük acılar vermektedir. Ancak Avrupa’ya kıyasla, Latin Amerika devletlerarası savaş bakımından barışçıl bir yerdir. Bu, bölgenin hayrınadır fakat aynı zamanda sorunlu bir kurumsal miras bırakmaktadır</p>

<h4 class=" sigil_not_in_toc">BARIŞÇIL BİR KITA</h4>

<p class="n">Sosyolog Miguel Centeno Latin Amerika’nın geçen iki yüzyılda Avrupa, Kuzey Amerika ve Asya,dan daha huzurlu olduğunu belgelemiştir. Bu, toplu savaş ölümleri (bkz. Şekil 13), ölüm oranları, savaşa seferber edilmiş halk veya savaş yoğunluğu gibi ölçütler, yani belirli bir yılda öldürülen insanların oranı (bkz. Şekil 14) ölçüldüğünde doğrudur. İki hakikate daha işaret eder: ilki, bu şiddet seviyesinin yirminci yüzyıl Latin Amerikasını dünyadaki en huzurlu bölgelerden biri haline getirerek zamanla istikrarlı bir biçimde azaldığı; ve ikincisi, Latin Amerika şiddetinin devletlerarası savaştan ziyade iç savaşa meyilli olduğu. Centeno Latin Amerika savaşları çıktığında halkın kısıtlanmaya meyyal olduğunu, Fransız Devrimi ya da iki dünya savaşı sırasında olduğu gibi bütün toplumların kitle halinde seferber olmaları pek görülmemiştir.<a id="dn399" href="../Text/dn.xhtml#d399">[399]</a> </p>

<p>Latin Amerika’nın mücadele ettiği savaşlar birkaç dalgadan müteşekkildir. İlki İspanya’dan bağımsızlık kazanma savaşlarıdır. Bunlar Amerikan yahut Fransız devrimleri fikirleri ile değil 1808-1810 yıllarında İber yarımadasının Fransızlar tarafından işgali ve sonrasında Napolyon’un kardeşi Joséph’i Bourbon kraliyet ailesinin yerine İspanyol tahtına yerleştirmesiyle tetiklenmiştir. Portekiz’de, kraliyet ailesi Napolyon’un mağlubiyetinden sonra yarımadaya dönmek zorunda kalsa da krallık payitahtı Lizbon’dan Rio de Janeiro’ya taşımıştır. Anavatandaki meşru otoritenin çöküşü Buenos Aires, Caracas ve kuzey Meksika’da Kreole isyanlarına kapı aralamıştır; kraliyet güçleri bu isyanları başlangıçta bastırabilmişti. Ancak 1815’te Bourbon VII. Ferdinand İspanyol tahtını yeniden güçlendirdikten sonra, bir ikinci isyan dalgası patlak verdi ve bu bütün güney Amerika’nın 1820’lerin ortalarına kadar bağımsızlıklarını tam olarak kazanmalarını sağladı.</p>

<p>Latin Amerika bağımsızlık savaşları Amerikan Devriminden daha uzun sürdü ve ekonomik olarak bölgeyi on dokuzuncu yüzyılın ilk yarısında geriye götürerek bölgenin altyapısına daha çok zarar verdi. Bu savaşların en göze çarpan özelliği toplumlardaki sınıf yapısını ve devlet inşasındaki aşırı kısıtlanmış nüfuzlarını ne kadar az etkiledikleridir.</p>

<p><img alt="sekil-13" src="../Images/sekil-13.jpg"/></p>
<p><img alt="sekil-14" src="../Images/sekil-14.jpg"/></p>

<p>Gerçekleşmeyen toplum devrimi, her yeni bağımsız ülkede mevcut bulunan muhafazakâr grupların baskın oluşlarına yansımıştır. Halkçı Venezuela başkanı Hugo Chávez’in, bölgenin kurtarıcısı Simón Bolívar’ı solun bir kahramanı olarak şad etmesi ironiktir. İspanyol kuvvetlerine karşı savunmada gerçekten kahramanca askeri başarılar göstermiş olsa da kararsız siyasi görüşler beyan etmiştir, bazen liberal bazen daha otoriter davranır. Son isteyeceği şey bir toplum kahramanı olmaktı. Aynısı, kıtanın güney yarısını özgürleştiren diğer bir askeri deha José de San Martin için geçerlidir. O da İspanyol idaresi sona erdiğinde Peru’da monarşik bir hükümetin kurulmasını önermiştir. Gerçek toplum devrimcileri, Meksika’daki Kreole elitleri tehdit eden fakir yerlilerden ve melez halktan bir ordu toparlayan iki rahiptir, Miguel Hidalgo ile Jóse María Morelos. Morelos’un programı <i>“peninsulares</i><a id="dn400" href="../Text/dn.xhtml#d400">[400]</a>  hariç bütün yerlilerin artık Kızılderili, mulatto<a id="dn401" href="../Text/dn.xhtml#d401">[401]</a>  ya da Mestizo<a id="dn402" href="../Text/dn.xhtml#d402">[402]</a>  olarak değil Amerikalı olarak anılacağı yeni bir devlet” sözü vermekteydi.</p>

<p>Hidalgo ile Morelos tutuklanıp idam edildi, ve hareketleri bastırıldı. Yerel Kreole elitleri Meksika ve Peru bağımsızlığını, VII. Ferdinand İspanya’ya dönüp 1812 liberal anayasasını kabul etmeyi taahhüt ettiği için desteklediler; böylelikle bunların bağımsızlığı Yeni Dünya’da liberal reformun yayılmasını engelleyeceği anlamına geliyordu.<a id="dn403" href="../Text/dn.xhtml#d403">[403]</a>  Amerikan Devriminin failleri her yönüyle liberal ve demokratikti. Britanya’dan bağımsızlaşma, toplumsal bir devrim ortaya çıkarmasa bile, yeni milletin kurumlarındaki yerleşik demokratik ilkelere fayda sağladı. Latin Amerika’daki bağımsızlık hareketlerinin liderleri muhafazakâr olmaktan çok ötedeydiler, oysa ki resmi demokratik kurumları benimsemeye kendilerini mecbur hissetmişlerdi. Yine de, bölgedeki sınıf yapısını tepetaklak etmeyi hiç tasavvur edemiyorlardı.</p>

<p>İspanyol imparatorluğunun farklı bileşenleri serbest siyasi düzenler oluşturma peşindeyken bağımsızlık büyük bir devlet inşa görevi yarattı; oysa ki bu bileşenler Avrupa’da bazı siyasi birimlerin ayrılmış bir parçasıydı ve daha merkezi diğer yapılara dahil oluyordu. Simón Bolívar 1819’da Gran Colombia diye bilinen biri birlik oluşturmuştu. Bu birlik bugünkü Venezüella, Kolombiya, Panama, kuzey Peru, Ekvador ve Brezilya’nın bazı bölgelerini kapsıyordu. Dağlık ve ormanlık arazi üzerine kurulu bu geniş bölge merkezileşmeye direndi ve 1830’a kadar farklı ülkelere dağıldı (Panama 1903’te Birleşik Devletlerin yardımı ile Kolombiya’dan ayrıldı). Benzer şekilde bağımsız Meksika için uğraşan Agustin de Iturbide Orta Amerika’yı da içeren bir bölgede imparatorluğunu ilan etti. Bu bölge, birleşmiş bir Federal Orta Amerika Cumhuriyeti olarak 1823’te serbest kaldı, ancak kısa sürede El Salvador, Guatemala, Nikaragua, Honduras ve Kosta Rika olarak parçalara bölündü ve çeşitli birleştirme çabalarına karşı direndiler. Bu yeni siyasi yapılar İspanyol idari bölgelerine denk düşmekteydi, ancak Fransa ve Almanya’nın sahip olduğu gibi kendi güçlü kültürel kimliklerine sahip değillerdi. Diğer taraftan, farklı bölgesel idarelere ayrılmış olan Arjantin ve Meksika Buenos Aires’te Juan Manuel de Rosas gibi otoriter idareciler altında birleştirilmişti, bu da bölgesel isyanları yavaş yavaş bastırdı ve merkezi hükümetler etrafında güç biriktirdi.<a id="dn404" href="../Text/dn.xhtml#d404">[404]</a> </p>

<p>Devletlerarası savaşın ikinci dalgası on dokuzuncu yüzyılın ortasında gerçekleşti ve bağımsızlık sonrası bölgenin şekillenmesinin gerçekleştiği bu dönem bir son kısım olarak görülebilir. Arjantin ve Brezilya Rio de la Plata dağının idaresi için savaşa giriştiler, nihayetinde ise bağımsız bir tampon bölge olan Uruguay’ın 1828’de kurulmasına yol açtı. İki ülke Uruguay üzerindeki etki sağlamak için mücadeleye devam etti; bu sonunda Britanya ve Fransa müdahalesini tetikledi, onlar da bölgedeki ticari menfaatlerini korumanın derdindeydiler. Brezilya ve Arjantin Üçlü İttifak Savaşı’na girdiler. Bu çok tuhaf bir çatışmaydı, bu iki büyük ülke fakir Paraguay ile karşı karşıya gelmişti. Bu Paraguay için, kendisini “coğrafi haritadan silecek” mutlak bir felaketti.<a id="dn405" href="../Text/dn.xhtml#d405">[405]</a> </p>

<p>Bu zamandaki iki diğer mücadele, Meksika’nın Texas’tan Kaliforniya’ya kadarki bütün topraklarını hızla genişleyen Birleşik Devletlere karşı kaybettiği Meksika-Amerika Savaşı ile; Şili, Peru ve Bolivya ile savaşılan ve Şili’nin Atacama gibi zengin bölgeleri ele geçirdiği, Bolivya’nın denizden mahrum bir ülke haline geldiği Pasifik Savaşıydı. Pasifik Savaşı 1883’te sona erdikten sonra, Latin Amerika’nın sınırları büyük oranda çizilmişti, ve bundan sonra devletlerarası büyük savaşlar (Latin Amerika’da bile çok az anımsanan, 1930’larda Bolivya ile Paraguay arasındaki Chaco Savaşı hariç) çıkmamıştı.<a id="dn406" href="../Text/dn.xhtml#d406">[406]</a> </p>

<p>Latin Amerika’daki devletlerarası savaşlar o derece seyrek ve siyasi açıdan önemsizdir ki Latin Amerika tarihine dair birçok büyük araştırma bunların yalnızca üstünü kapamıştır. Avrupa, antik Çin ve tabi ki Kuzey Amerika ile kıyaslandığında savaş devlet inşasında pek az bir etkiye sahiptir. Charles Tilly’nin aforizması “savaş devlet yapar, devlet savaş yapar” hâlâ doğrudur, ancak savaşların neden bazı bölgelerde diğerlerine nispeten daha hâkim olduğu sorusu sorulmalıdır.</p>

<p>Bölgenin geri kalmış devlet inşası devlet kapasitesinin birçok ölçütünden aşikâr olur, ancak hepsinden çok vergilendirmeden belli olur. Çin ve erken modern Avrupa’da, uzun dönemli savaşın kaynak ihtiyaçları devletlerin vatandaşlarını vergilendirmesine, vergi alımını idaresi için mali müdürlükler ve bürokrasiler kurmasına, büyük lojistik sistemleri döndürebilmek için idari hiyerarşiler oluşturmasına vb. yol açtı. Bunların hepsi on yedinci ve on sekizinci yüzyıl erken modern Avrupa devletlerinin gelir gereklerinin çarpıcı bir biçimde artmasına ve sivil bürokrasilerin büyümesine sebep oldu. Teşkilatlı şiddet ayrıca siyasi gelişmeyi, eski patrimonyal devletin siperleri olan bazı toplumsal sınıfları (Eski Fransa rejimindeki rüşvetçi makam sahipleri, yahut Prusya Aristokratları gibi) toptan yok ederek harekete geçirmiştir.<a id="dn407" href="../Text/dn.xhtml#d407">[407]</a> </p>

<p>Benzer gelişmeler Latin Amerika’da hiçbir zaman gerçekleşmemiştir. Centeno, on dokuzuncu yüzyıl verileri elimizde olan Brezilya ve Meksika’da, hükümetlerin, kişi başına gelirin çeyreğinden fazla vergi almadığına işaret eder, oysa ki aynı dönemde Britanya yarısını alıyordu. Dahası, bu devletler gümrük ve tüketim vergileri gibi dolaylı vergilere aşırı ölçüde bağımlıdırlar. Bunları toplamak, işletmeler ve bireylerden doğrudan vergileri toplamaktan çok daha kolaydır, ve her zaman zayıf idari kapasitesine sahip gelişmekte olan ülkelerin ilk elden kullanmaya meyyal oldukları vergilerdir. Savaştıkları sırada bile Brezilya hükümeti zenginlik ve üretime konan vergilerden yüzde 4’ten daha fazla bir gelir elde etmemiştir. Şili -komşularına karşı askeri üstünlüğünden dolayı bazen “Latin Amerika’nın Prusyası” denilir- bile daha az oranda vergi toplamıştır. Bu bakımdan, bunlar Latin Amerika’nın sömürgeci efendileri, İspanya tarafından konan düzeni izlemekteydiler. İspanya kendi halkından yeterli vergi gelirlerini almakta her zaman başarısız olmuştur ve 1557 ile 1662 arasında on kere iflasını ilan etmek zorunda kalmıştır.<a id="dn408" href="../Text/dn.xhtml#d408">[408]</a> </p>

<p>Devletlerarası savaşın nispi yokluğu Latin Amerika’nın neden Avrupa’dan daha az sayıda güçlü devlete sahip olduğunu belki açıklayabilir ancak neden bölgedeki bazı ülkelerin diğerlerinden daha etkili hükümetlere sahip olduklarını açıklayamaz. Siyaset bilimci Marcus Kurtz on dokuzuncu yüzyıldan itibaren nispeten değişmez bir etkili devletler sıralamasının varlığına işaret eder, Şili ve Uruguay her zaman en yukarıdadır, Bolivya, Paraguay ve Haiti dibe çok yakındırlar.<a id="dn409" href="../Text/dn.xhtml#d409">[409]</a>  Şili, Uruguay ve Arjantin’in başta güçlü devlet kurabilmesini ücretli işçi ve nispeten güçlü elit birliğinin uyuşmasından kaynaklandığını iddia etmektedir, fakat Arjantin’in devleti sonradan 1930’lardaki sınıf çatışmalarının bir sonucu olarak kötüleşmiştir. Bu sonuçların tarihi tesadüfü devlet inşasının hasis teorik modelini sağlamasının zorluğunu göstermektedir.<a id="dn410" href="../Text/dn.xhtml#d410">[410]</a> </p>

<p>Yine de Latin Amerika’da devletlerarası savaşların seyrekliği bazı benzer sonuçlar doğurmuştur. On dokuzuncu yüzyılın sonları ve yirminci yüzyılın başlarında kitlelerin siyasi katılımı gerçekleşmeden önce Fransa-Prusya hattında güçlü milli bürokrasiler tesis edebilmek için pek de rekabetçi bir baskı yoktu. Yani, yirminci yüzyılın başlarında oy kullanım hakkı verildiğinde, milli bürokrasilerin özerkliğini koruma makamında “mutlakıyetçi bir koalisyon” bulunmamaktaydı. Demokratik siyasi rekabetin yayılması, seçmenlerini kayırmacı metotlarla tutan demokratik siyasilerin bulunduğu Arjantin, Brezilya, Meksika, Kolombiya, ve diğer ülkelerde büyük mükâfatlar ortaya çıkardı ve kamu idaresini siyasi atamaların yapılması adına bir kumbara haline getirdi. Şili ve Uruguay’ın kısmi istisnaları dışında, Latin Amerika ülkeleri Yunanistan ve kuzey İtalya’nın yolunu izlemişler ve on dokuzuncu yüzyıl patronaj siyasetinden büsbütün yirminci yüzyıl kayırmacılığına dönüşmüşlerdir.</p>

<p>Patronajın yürüttüğü ülkeler yaratarak Latin Amerika ülkeleri siyaset bilimci Barbara Geddes’in “siyasetçinin açmazı” dediği şeyle karşılaşmışlardır on dokuzuncu yüzyılda Amerika’da olduğu gibi, devleti reform etme ve daha liyakate dayalı bir kurum tesis etme hususlarında açık bir kamu menfaati vardı. Ancak böyle yapılması siyasetçilerin siyasi sermaye kaynaklarını keser ve böylece çok azının devam etme isteği olur. Geddes reformun sadece belirli koşullarda, mesela siyasi partilerin eşit olduğu ve hiçbirinin reformu direterek özel bir avantaj sağlamadığı bir koşulda gerçekleştiğini ifade eder.<a id="dn411" href="../Text/dn.xhtml#d411">[411]</a> </p>

<p>Askeri tehlike tarzında değil de mali kriz gibi dış sarsıntılar genellikle değişime zorlayan etkiye sahiptir. Böylece, 1980’lerdeki Latin Amerika borç krizi sonrasında, merkez bankalarını ve finans müdürlüklerini profesyonelleştirmek için büyük bir çaba mevcuttur, ve bu da makroekonomik siyaseti idare etmede devletin performansını daha iyi kılmıştır. Ayrıca, 2000’lerde açıkça yolsuzluk yapan siyasi sınıfın varlığının arttığı Brezilya’da ve başka yerlerde kayırmacılık ve yolsuzluğa karşı bir orta sınıf koalisyonu başlamıştır. Bugün Brezilya karışık bir resim sunmaktadır, bazı mükemmel bakanlıkları ve kurumlar ile birlikte oldukça yozlaşmış ve düşük performans gösteren kurumlar varlık göstermektedir.<a id="dn412" href="../Text/dn.xhtml#d412">[412]</a> </p>

<h4 class=" sigil_not_in_toc">ARTIK SAVAŞ YOK</h4>

<p class="n">Latin Amerika’da devletlerarası savaşın Avrupa ve Doğu Asya’ya kıyasla neden azdır ve çıkan savaşlar neden Asya ve Avrupa’da olduğu gibi hükümetleri ciddi ve uzun süreli devlet inşa süreçlerine sevk etmemiştir? Bunun muhtemel birçok sebebi vardır.</p>

<p>İlki, bahsedilen sınıf tabakalaşması ile ilişkilidir, Latin Amerika gözle görülür etnik ve ırki boyutlara sahiptir. Savaş ve şiddet, belirtildiği üzere, Latin Amerika için sık görülen bir şeydir; Avrupa ile farkı on dokuzuncu ve yirminci yüzyıldaki savaşın devletlerarası olmaktan ziyade iç savaş olmasıdır. Meksika, Arjantin, Uruguay, Kolombiya, Nikaragua ve diğer ülkeler, ekonomilere sekte vuran, toplumları yoksullaştıran uzun süreli iç sıkıntılar tecrübe etmişlerdir. Bu iç çatışmalar mevcut toplum ve sınıf bölünmelerine acı bir şekilde yansımıştır. Bunlar, herhangi bir ülkedeki elitlerin halkı toplu seferberliğe zorlamasını kısıtlamışlardır, çünkü böylelikle elit olmayan sinirli kimselerin ellerine silah vermek gerekecektir. Elitlerin kendileri genelde bölge, ideoloji, ya da ekonomik çıkara göre kısımlara ayrılmışlardır. Toplumsal güvensizlik de kenardaki nüfusların devlete karşı hissettikleri sadakati kısıtlamaktadır. Avrupa’da, halkın katılım talepleri hemen savaş sonrasında gelmiştir; örneğin İngiliz İşçi Partisi’nin 1920’lerde yükselişi, bazı açılardan Birinci Dünya Savaşı’nın siperlerinde işçi sınıfının çektiklerinin bir sonucudur. Bunun aksine, Latin Amerika’da elitler kitlelerin yardımlarını almaktan kaçınmak için devletlerarası çatışmalardan geri durmuşlardır.</p>

<p>İkincisi, coğrafya ile alakalıdır. Avrupa coğrafi açıdan belirli bölümlere ayrılmıştır, bu da tek bir gücün bütün kıtaya hâkim olmasını zor kılar. Fakat her bölgede belirli bir ekonomik ve askeri güç toplamaya izin veren açık bir alan vardır. Buralarda, iç alanlarla ticareti ve iletişimi mümkün kılan büyük, seyahat edilebilir nehirler mevcuttur. Latin Amerika ise And sıradağları ve yoğun tropikal ormanlarla, fiziksel olarak farklı kısımlara ayrılarak bölünmüştür. Venezüella, Kolombiya, Peru ve Bolivya Brezilya sınırında olsa da, hiçbirinin bölgenin en büyük ekonomisi ile güçlü iletişim bağları, Amazon ormanlarını aşmanın zorluğu sebebiyle yoktur. Latin Amerika’nın üçüncü büyük ülkesi olan Kolombiya içten And dağ sırası ile bölünmüştür, ki hükümeti, gerillalar ve uyuşturucu kaçakçıları için bir cennet gibi olan bölgesinin sınırlarını korumada bugüne kadar hep sıkıntı yaşamıştır. Yirmi birinci yüzyılın başında, bir zamanlar aynı ülkenin iki parçası olmalarına rağmen Panama’dan Kolombiya’ya giden tek bir yol dahi yoktur. Tabi ki, bu koşullar altında askeri güç yerleştirmek oldukça güçtür.</p>

<p>Üçüncü unsur milli kimlikle alakalıdır, ya da milli kimliğin bölgedeki toplulukların çoğunda zayıf olmasıyla. Bu da etnik ve ırki bölünmüşlükten etkilenmiştir. On dokuzuncu yüzyılda ortaya çıkmış güçlü Avrupa devletleri, dili ve etnisiteyi milli kimliğin merkezi yapan milli bir kimlik etrafında inşa edilmişlerdir. Yirminci yüzyılda Avrupa’nın çok vahşi olmasının bir sebebi de kısmen etnik kimliklerin mevcut siyasi sınırlara cevap verememesi ve savaşla yeniden düzenlenmek zorunda kalışıdır. Avrupa savaşı ulus inşa süreciyle çok sıkı sıkıya ilişkilidir.</p>

<p>Aynısı Peru, Bolivya, Guatemala ve Meksika için asla geçerli değildir. Burada kırsal kesimlerde çok sayıda Kızılderili ve melez halk bulunduğu halde devlet veya hizmetlerinden uzak şekilde yaşamaktadırlar, ve dolayısıyla bunlar devlete tabi olmak zorunda hissetmezler. Bunlar Avrupalı elitler tarafından en iyi ilgisiz, en kötü de sadakatsiz ve düşman olarak anılırlar. Dahası, dil milletleri birleştirip birbirlerinden ayıran kimliğin bir kaynağı olarak hizmet edemez, çünkü elitler İspanyolca veya Portekizce konuşurken, elit olmayanlar Quechua, Aymara, Nahuatl, Mayaca ve diğer yerli dillerini konuşmaya devam ederler. Bugün için, Guatemala City’deki iş elitlerinin dağlarda yaşayan yerli gruplarla hiçbir ortak yanı yoktur. Ve tabi ki, bu iki unsur 1980’lerde çok sert bir iç savaşta karşı karşıya gelmişlerdir.</p>

<p>Latin Amerika devlet inşasında yer alan son unsur buradaki gelişmelerde etkin olmak isteyen güçlü dış aktörlerdir -Birleşik Devletler, Britanya, Fransa ve diğer Avrupalı güçler. Birleşik Devletler bölgedeki muhafazakâr bir siyasi ve sosyal düzeni özellikle desteklemektedir, bu amaçla, mesela Guatemala’da Jacobo Árbenz ve Şili’de ise Salvador Allende gibi sol kanat liderlerin devrilmesine yardım için müdahalede bulunmuştur. Monroe Doktrini çerçevesinde Birleşik Devletler ayrıca on dokuzuncu yüzyılda Britanya ve Fransa’nın, yirminci yüzyılda ise Sovyetler Birliği’nin Latin Amerika ülkeleri ile, kurumların inşasında da yardım edebilecek ittifaklar kurmasını engellemek için uğraşmıştır. Sonuçta, toplumsal seferberlik geçmişi olan bir ülkenin kendi deneyimi sonucunda Amerikan siyaset koyucuları diğer toplumların karakteri olan toplumsal tabakalaşmaya karşı kör kalmışlardır. Batı yarımkürede, toplumsal bir devrim de getiren tek başarılı siyasi devrim Fidel Castro’nun 1959’daki Küba devrimidir. Birleşik Devletler bu devrime dahil olmak veya tersine çevirmek için elli seneden fazla çaba harcamaktadır.</p>

<p>Öyleyse, Latin Amerika’nın geçen iki yüzyılda fazla şiddet görmemiş olmasından, ya da büyük devletlerarası savaşlar, toplumsal devrimler yaşamamış olmasından hayıflanmalı mıyız? Avrupa ve Asya’da gerçekleşen toplumsal devrimlerin çok büyük ederlere patladığını söylemeye lüzum bile yok: on milyonlarca insan tahliyelerde, idam sehpalarında, askeri çatışmalarda öldü, yüz milyonlarcası yerinden oldu, hapsedildi, ölümüne aç kaldı, işkence gördü. Siyasi şiddet genellikle sadece daha fazla şiddeti doğurur, ilerlemeci toplumsal değişimi değil. Bilhassa Latin Amerika’da “savaşa şans verilmesini” isteyemeyiz. Bu gözlemler bizi, Machiavelli’nin dediği gibi, bugünkü neticeler geçmişte işlenmiş suçların sonucu olduğu gerçeğine karşı körleştirmemelidir.</p>
</body>
</html>