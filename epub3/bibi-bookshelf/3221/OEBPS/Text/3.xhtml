<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<h1>3</h1>
<h3 id="sigil_toc_id_3">BÜROKRASİ</h3>

<div class="b ">Devletin incelenmesi ile bürokrasi incelemesinin bağın ne olduğu; yakın dönemde idare kalitesini ölçmek adına harcanan çabalar; çeşitli ülkelerdeki idare kalitesinin değişmesi ve bu verilerin tarihsel şekilde anlamlandırmanın gerekliliği
</div>



<p class="n ">Dünya çapındaki birçok kişi için günümüz siyasetinin temel sorunu güçlü, mağrur ve zorba yönetimleri ne şekilde sınırlandırılacağıdır. İnsan hakları cemiyeti kırılgan bireyleri devletlerin (sadece otoriter devletlerin değil ayrıca terör yahut diğer tehditler uğruna kanunları çiğnemesi hoş görülen liberal demokrasilerin de) suiistimalinden korumak için hukuku bir mekanizma olarak kullanmanın yollarını araştırıyor. Gürcistan’daki Gül Devrimi, Ukrayna’daki Turuncu Devrim gibi demokrasi yanlısı aktivistler ile Arap Baharının ilk başlarındaki Tunuslu ve Mısırlı eylemciler demokratik seçimleri kullanarak idarecilerini halklarına karşı mesul kılacaklarını umdular. Birleşik Devletler’de vatandaşlar Ulusal Güvenlik Ajansı (NSA) tarafından silahlara denetim amacıyla getirilen sıkı kısıtlamalardan itibaren hükümet gücünün gözle görülür suistimaline karşı daima uyanıktır.</p>

<p>Sonuç olarak siyasi gelişim hususundaki tartışmaların çoğu yakın dönemde kısıtlama kurumlarına (hukukun üstünlüğü ve demokratik hesap verebilirlik üzerine) odaklanmıştır. Ancak, idareler kısıtlanmadan evvel, gerçekten bir şeyler yapabilmek için güç üretmek mecburiyetindedir. Yani devletler idare edebilme yeteneğine sahip olmalıdır.</p>

<p>Temel kamu hizmetlerini ifa edebilen devletlerin varlığı ile her şey bitmiş sayılamaz. Birçok ülkenin fakir olmasının sebeplerinin biri bu devletlerin etkili devletlere sahip olmamasıdır. Bu, hayatın düzensiz ve emniyetsiz olduğu Afganistan, Haiti ve Somali gibi başarısız ve sorunlu devletlerde gözle görülür. Ancak bu nispeten iyi demokratik kurumlara sahip daha iyi durumdaki toplumlar için de geçerlidir.</p>

<p>1947’de kurulmasından itibaren çok başarılı bir demokrasiye sahip Hindistan’ı ele alalım. 1996’da aktivist ve ekonomist Jean Dreze, çeşitli Hindistan eyaletlerindeki ilkokul eğitimlerini inceleyerek Temel Eğitim üzerine bir Halk Raporu hazırladı. En çarpıcı bulgulardan birine göre kırsal alanda öğretmenlerin yüzde 48’i işe gitmiyormuş. Bu anlaşılacağı üzere büyük bir protestoyu doğurdu ve Hindistan hükümeti 2001’de temel eğitimin kalitesini artırmak adına büyük bir program başlattı. Bu reform çabası gözle görülür derecede bir faaliyete öncülük ettiyse de 2008 yılında yapılan bir araştırma öğretmenlerin işten kaytarma oranlarının on yıl önceki orandan (yüzde 48’den) çok daha fazla arttığını gösterdi.<a id="dn41" href="../Text/dn.xhtml#d41">[41]</a> </p>

<p>Hindistan, tabi ki de, gelişen piyasa ülkeleri arasında, 2010’a kadar sahip olduğu yüzde 7 ila 10 arasındaki büyüme oranları ile yıldız bir oyuncuydu.<a id="dn42" href="../Text/dn.xhtml#d42">[42]</a>  Ancak milyarder iş adamları ve yüksek teknolojili sanayileri ile birlikte günümüz Hindistanı çarpıcı fakirlik ve eşitsizlik oranları ile anılmaktadır, ülkenin bazı kısımları Sahra Altı Afrika’da yer alan berbat yerlere benzemektedir. Bu eşitsizlik, diğer şeylerin yanında, en fakir eyaletlerinde hâlâ devam eden Maocu isyanları körüklemiştir. Eğitimin birçok vatandaş için aşırı yetersiz olması, ülke sanayileşip iyi eğitimli işçiler ararken, nihayetinde büyümeye ket vuracaktır. Bazı temel kamu hizmetlerini sağlama hususuna gelince Hindistan komşusu, gelişmiş bir kapitalist devlet olma yolundaki dev Çin’den (Japonya ve Kore’yi anmaya bile gerek yok) daha başarısızdır.</p>

<p>Hindistan’ın sorunu hukukun üstünlüğünün var olmaması değildir. Hatta birçok Hintli ülkenin çok fazla kanuna sahip olduğunu iddia edebilir. Mahkemeleri tıkanmış ve davacılar genelde davalar duruşmada ele alınmadan ölürler. Hindistan Yüksek Mahkemesinde altmış binden fazla dava birikmiştir. Hükümet altyapıyı destekleyememekte çünkü Birleşik Devletler gibi, çeşitli davalarda başarısızdır.</p>

<p>Hindistan’ın sorunu yetersiz demokrasi de değildir. Hükümetin eğitim, sağlık ve kamu düzenine ait diğer meselelerdeki sıkıntıları mükemmel şekilde eleştiren özgür bir basın da mevcuttur. Başarısızlıktan mesul görevlilerin dahil olduğu siyasi rekabetler de mevcuttur. Eğitim gibi bir meselede herhangi bir siyasi çekişme yok, herkes çocukların eğitilmesi ve öğretmenlerin ödeme alması için işe gitmeleri gerektiği hususunda hemfikirdir. Böyleyken, temel komu hizmetlerini sağlamak Hindistan hükümetinin boyunu aşıyor gibi durmaktadır.</p>

<p>Buradaki başarısızlık devletin başarısızlığıdır, özellikle de Hindistan’ın kırsal kesimlerindeki çocuklara temel eğitimi sağlamakla yükümlü yerel ve milli seviyelerdeki bürokrasilerin başarısızlığıdır. Siyasi düzen sadece bozuk idareyi kısıtlamıyor. Ayrıca idarelerin kendilerinden beklenen birey güvenliğini sağlama, mülkiyet haklarını sağlama, eğitimi ve halk sağlığını ulaşılır kılma, şahsi ekonomik faaliyet için gerekli olan altyapıyı inşa etmek gibi şeyleri yapmalarını da sağlıyor. Tabi ki de birçok ülkede demokrasinin kendisi tehdit altındadır çünkü devlet çok yozlaşmış, bu tür şeyleri yapmakta çok beceriksizdir. Halk, siyasilerin saçmalıklarını kesip işleri yoluna sokacak güçlü bir otorite (diktatör yahut kurtarıcı) için umut beslemeye başlar.</p>

<h4 class=" sigil_not_in_toc">HÜKÜMETLERİN GEREKLİ OLMASININ NEDENİ</h4>

<p class="n">Özgürlükçü kesimden birileri (çoğu zaman Amerikalı olmayan biri) sorunun hükümetin kendisinde olduğunu söyleyecektir: bütün idareler tamamen bürokratik, beceriksiz, sıkı ve üretim karşıtıdır, çözüm idareyi daha hale getirmeye çalışmak değil özel veya piyasa merkezli çözümler lehine ondan bütünüyle kurtulmaktır.</p>

<p>İdare vasıtalarının tabiatı gereği, özel sektördeki benzerlerinden neden daha az etkili olduğuna dair kesin sebepler vardır. İdarelerin, fabrika yahut iş yönetimi gibi daha iyi yapabilecekleri işleri özel sektöre bıraktığı, aksi halde özel irade ile yıpratıcı yollarla çatışacağı ise bir gerçek olarak karşımızda durmaktadır. Kamu ve özel arasındaki sınır, bütün toplumların müzakereye hazır olmalarına bağlı kalacaktır.</p>

<p>Ancak nihayetinde bir özel sektör mevcut olmalıdır çünkü bazı hizmet ve işleri (ekonomistlerin yararı dedikleri şeyler) hükümetler sağlayabilir. Bir kamu menfaati, teknik olarak, benim bu menfaatten yararlanırken senin de yararlanma özgürlüğüne müdahale etmediği yerde bulunur ve  şahsi olarak tasarrufta bulunulamaz dolayısıyla da nihayete erdirilemez. Klasik örnek temiz hava ve milli savunmadır. Bu ikisi bahsi geçen sınıflandırmaya uyar çünkü ikisi de ne bir toplum içerisindeki bazı bireylerden mahrum bırakılabilir ne de bunların, bazıları tarafından kullanımı başkalarına ait hakkı azaltır. Hiçbir özel aktör kamu menfaati üretecek bir dürtüye sahip değildir çünkü bu aktörler kimseyi bu menfaati kullanmaktan, onlardan faydalanmaktan men edemez, böylelikle menfaatten hiçbir kâr elde edemezler. Dolayısıyla serbest piyasaya en düşkün ekonomist bile hükümetlerin kamu menfaatini sağlamada bir role sahip olduğunu hemen kabul edecektir. Temiz hava ve savunmanın yanında kamu menfaatine kamu emniyeti, hukuki bir sistem ve kamu sağlığının korunması dahildir.</p>

<p>Kamu menfaatlerine ek olarak, birçok menfaat de iktisatçıların dışsallık dedikleri şeye yol açan özel kullanım için üretilmektedir. Dışsallık, üçüncü bir tarafa uygulanan yarar veya zarardır. Örneğin öğrenimim için ödeme yaptığımda bir işçi bundan sağladığı yarar yahut bir fabrikanın, bir toplumun içme suyunu karşılayan akarsuya karıştırdığı kirlilik gibi. Diğer durumlarda ekonomik işlemler bilgi eşitsizlikleri içerebilir; mesela ikinci el bir araba satıcısı alıcının henüz görmediği yan kusurları biliyor olabilir, yahut bir ilaç üreticisi, ürününün etkili olmadığı hatta zararlı olduğunu gösteren klinik incelemelerden, daha potansiyel hastalara sunulmamışken, haberdar olabilir. Hükümetler klasik olarak dışsallıkları ve bilgi eşitsizliklerini düzenleyen bir rolde bulunurlar. Eğitim ve yol, liman, su gibi temel altyapı ile ilişkili olumlu dışsallık, hükümetlerin geleneksel olarak temel bir seviyede vatandaşlara ücretsiz veya olabildiğince indirilmiş fiyatlarla sağladığını göstermek için oldukça yeterlidir. Böyle durumlarda gerekli hükümet yardımı yahut düzenlemesinin kapsamı genellikle tartışılabilir çünkü aşırı devlet müdahalesi piyasa sinyallerini saptırabilir ya da özel etkinlikleri tamamen boğabilir.</p>

<p>Kamu menfaati sağlamak ve dışsallıkları düzenlemelerine ek olarak, hükümetler az ya da çok sosyal düzenleme ile meşgul olurlar. Bunun birçok biçimi vardır. Hükümetler vatandaşlarının dürüst, kanunlara bağlı, eğitimli ve vatansever olmaları ister. Ev sahibi olmayı, KOBİ’leri, cinsiyet eşitliğini, fiziksel eğitimini destekleyip; sigaraya, uyuşturucuya, çeteleşmeye veya kürtaja karşı bir tutum sergileyebilirler. İdeolojik açıdan serbest piyasayı en çok destekleyenler de dahil çoğu hükümet gerekli kamu menfaatinin tedarikinin önüne geçen, yatırımı ve ekonomik büyümeyi destekleyeceğine inandıkları şeyleri yapmayı keserler.</p>

<p>Son olarak, hükümetler elitleri kontrol etmede ve belirli bir miktarda yeniden zenginlik paylaşımıyla ilgilenmede bir rol oynarlar. Zenginliğin paylaşımı bütün sosyal düzenlerin temel işlevidir: Karl Polanyi’nin belirttiği gibi, en post-modern sosyal sistemler bir gruptaki liderin yahut Büyük Adamın takipçilerine mal dağıtımı yapabilme yeteneğinin etrafında döner, bu uygulama tarihsel olarak piyasayı döndürmekten daha rastlanılır bir şeydir.<a id="dn43" href="../Text/dn.xhtml#d43">[43]</a>  İlk ciltte gördüğümüz gibi, birçok ilk dönem idaresi, İngiltere’nin Norman Fetihlerinden sonraki krallarından Osmanlılara, birçok Çin imparatoruna kadar, kendi görevlerini sıradan vatandaşlarını oligarşik elitlerin hırslarından korumak olarak görürler. Hiçbiri bunu adalet duygusu yahut demokrasiye olan inançları doğrultusunda yapmadı, hepsi bunu öz çıkarları için yaptı. Devlet toplumdaki en zengin ve ne güçlü elitleri kontrol edemeseydi elitler herkesin zararına olacak biçimde siyasi sistemi özelleştirip yanlış şekilde kullanırdı.</p>

<p>Bir devletin yaptığı paylaşımın en sıradan biçimi kanunun eşit şekilde uygulanışıdır. Zenginler ve güçlüler her zaman kendilerini sağlama alacak yöntemlere sahiptir ve eğer serbest bırakılırlarsa elit olmayanlar üzerinde kendi hilelerini oynarlar. Kanun ve zorlama gücüne sahip devlet sadece elitleri, herkesin itaat etmesi gereken kurallara uydurabilir. Bu açıdan devlet ve hukuk üstünlüğü kanun eşitliği gibi bir şey üretmek için, ya İngiliz kraliyet mahkemesinin bir kölesini bir kira meselesinde kendi lordu önünde haklı çıkarması gibi ya siyahi okul çocuklarını yerel bir tacize karşı korumak adına müdahil otan federal idare gibi ya da bir topluluğu uyuşturucu çetesine karşı koruyan polisler gibi birlikte çalışabilir.</p>

<p>Modern devletlerin uyguladığı daha açık diğer başka ekonomik paylaşım biçimleri mevcuttur. En yaygın olanlarından biri zorunlu sigorta fonlarıdır. Bununla idare, sosyal güvenlik sigortasıyla gençten yaşlıya, sağlık sigortasıyla da sağlıklıdan hastaya geliri pay etmek için toplumu sigorta planlarına katılmaya mecbur kılar. Birçok Amerikalı muhafazakâr 2010’da Başkan Obama’nın Düşük Maliyetli Bakım Yasası’nı “sosyalizm” olarak suçladı, fakat aslında o dönemde Birleşik Devletler dünyadaki zengin demokratik ülkeler arasında böyle bir zorunlu genel sağlık sigortasına sahip olmamasıyla tek başınaydı.</p>

<p>John Locke’tan Friedrich Hayek’e kadar liberal teorisyenler idarenin mecbur kıldığı paylaşımlara karşı her daim şüpheci olmuşlardır, çünkü erdemli ve çalışkan olanların, tembel ve beceriksizler karşısında zarara uğrama tehlikesi mevcuttur. Ve tabi ki de bütün paylaşım programları ekonomistlerin “ahlâki tehlike” dedikleri şeyi yaratır: insanları bireysel çabalarına göre değil, gelir seviyelerine göre ödüllendirerek idareler çalışma hevesini kırmaktadır. Bu, geçmişteki Sovyetler Birliği gibi Komünist ülkelerde böyleydi. Buralarda “idare bize öder gibi yapar, biz de çalışıyormuş gibi yaparız” denirdi.</p>

<p>Diğer taraftan, talihsiz vatandaşları için herhangi bir güvenlik ağı sağlamayan indirgemeci bir devleti meşrulaştırmak da ahlâki açıdan sıkıntılıdır. Bu sadece faaliyet sahası her zaman mükemmel derecede olan bir toplumda işe yarardı ve burada doğum kazaları yahut sırf şans kısmeti, refahı ve bireylerin karşılaştığı fırsatları belirlemede hiçbir rol oynamazdı. Ancak böyle bir toplum geçmişte var olmamıştır, bugün de yoktur. Çoğu idarenin karşılaştığı esas sorular, halihazırda yapılmakta olandan daha az mı paylaşım yapmalı ve ahlâki tehlikeyi azaltacak hangi yolları izlemeli.</p>

<p>Miras gelen avantaj sorunu genelde zamanla giderek artar. Elitler daha çok kemikleşmeye mütemayildirler çünkü refah, güç ve sosyal konumlarını idare erişmek için kullanabilir ve devlet gücünden kendilerini ve çocuklarını korumak için faydalanabilirler. Bu süreç, elit olmayanların elitlere karşı siyasi olarak seferber olup bunu tersine çevirene ya da kendileri güvene alana kadar devam eder. Bazı durumlarda bir tepki, Fransız ve Bolşevik ihtilallerinde olduğu gibi şiddetli bir devrim halini alır; bazılarında ise Arjantin de Juan Perón ya da Venezuela’da Hugo Chávez yönetiminde halktan yana politikaların uygulanması şeklinde bir hal alabilir. Tercihen, elitlerin gücü üzerindeki kısıtlamalar devletin demokratik denetimi vasıtasıyla uygulanmalıdır. Böyle olduğu vakit, devlet politikaları nüfusun bir kısmının, devletin kullanımındaki kaynakların adil dağıtımına ilişkin ortak mutabakatını yansıtır. Paylaşım hususunda, mesele elitlerin aşırı temsilini, refahlarını artırabilmelerinden mahrum bırakmadan önleyebilmektir.</p>

<p><img alt="sekil-3" src="../Images/sekil-3.jpg"/></p>

<p>Günümüzde, devletlerin sadece en temel kamu hizmetlerini sağlaması gerektiğini söyleyenlerden toplum doğasını aktif şekilde değiştirip tatmin edici paylaşımlarla uğraşması gerektiğini düşünenlere kadar devletin olması gereken kapsamı üzerine geniş bir fikir yelpazesi mevcuttur. Belirtildiği gibi bütün modern liberal demokrasiler bir derece paylaşımla ilgilenir ancak devlet müdahalesinin boyutu belirgin şekilde, İskandinavya’nın sosyal demokrasileri ile daha klasik liberal Birleşik Devletler arasında çeşitlilik gösterir. Şekil 3, modern idarelerin alakadar olduğu en minimal ve en aktif devlet işlevlerine dair bir yelpaze gösterir. Ancak birçok çağdaş siyasi tartışma devlet müdahalesinin ne derecede olması gerektiği ile ilgilenirken, burada devletin kapasitesi hakkında eş değerde önemli bir sorun durmaktadır. Yangınla savaştan sağlık hizmeti sağlamaya, sanayi politikaları edinmeye kadar herhangi bir işleve mükellef olan devlet bürokrasisinin kalitesine bağlı olarak daha iyi ya da daha kötü şekilde yapılabilir. İdareler karmaşık yapı yığınıdır; iyi iş çıkarmaları nasıl teşkilatlandıklarına ve sorumlu oldukları kaynaklara, insanlara ve malzemeye bağlıdır. Değerlendirilen devletlerde iki önem ekseni yer almaktadır; biri devlet işlevlerinin kapsamını tanımlayan yatay eksen diğeri ise devletin belirli bir işi üstlenebilme kapasitesini tanımlayan dikey eksen (bkz. aşağıdaki Şekil 4).</p>

<p><img alt="sekil-4" src="../Images/sekil-4.jpg"/></p>

<p>Belirli bir devletin yatay ekseninden çıkartılabilecek birçok ortalama ölçüm mevcuttur. ekonomistler tarafından en çok kullanılan vergilerle elde edilen toplam GSYH oranıdır; bundan farklı olarak, kamu harcamaları GSYH’nin bir parçası olarak ölçülebilir çünkü oran genelde vergilerden daha büyüktür ve borçlarla örtülüdür. Yine de bu ölçümler tamamen yeterli değildir çünkü düzenleme ve sanayi politikası gibi bazı aktivist işlevler toplum üzerinde mali politikayı kesin olarak etkilemeden büyük etkilere sahiptir.</p>

<h4 class=" sigil_not_in_toc">İDARE KALİTESİNİ ÖLÇME</h4>

<p class="n">Devletin güç yahut kalitesini (yani dikey eksendeki konumu) ölçmek çok daha karmaşıktır. Max Weber modern bir devleti bir dizi prosedür ile tanımlamıştı. Bunlardan en önemlileri makamların işlevsel teşkilatları ve bürokratların kayırma yoluyla değil de liyakat ve teknik yeterliliklere göre seçimi ile ilişkilidir. kriterlerinden bazıları bugün iyi bürokratik işleyiş için gerekli sayamayacağımız koşullardır, örneğin makamın hayat boyu süren bir kariyer olması yahut idari bir hiyerarşiyle sıkı disiplin ve denetim ihtiyacı gibi. Yine de bürokratların teknik yeterliliklere göre seçilmesi ve şahsi bağlardan ziyade liyakate göre terfi ettirilmesi fikri herkesçe kabul görür, yolsuzluğa az bulaşmışlık ve ekonomik büyüme gibi olumlu idare neticeleriyle ilişkilidir.<a id="dn44" href="../Text/dn.xhtml#d44">[44]</a>  Weber’in kriterlerinden bazıları bugün iyi bürokratik işleyiş için gerekli sayamayacağımız koşullardır, örneğin makamın hayat boyu süren bir kariyer olması yahut idari bir hiyerarşiyle sıkı disiplin ve denetim ihtiyacı gibi. Yine de bürokratların teknik yeterliliklere göre seçilmesi ve şahsi bağlardan ziyade liyakate göre terfi ettirilmesi fikri herkesçe kabul görür, yolsuzluğa az bulaşmışlık ve ekonomik büyüme gibi olumlu idare neticeleriyle ilişkilidir.<a id="dn45" href="../Text/dn.xhtml#d45">[45]</a>  Weber bürokratik biçimin altını çizdiği halde siyaset bilimci Bo Rothstein idarenin kalitesine bir ölçü olarak "tarafsızlığın" kullanımını önermiştir. Ona göre tarafsızlık, etkili faaliyet göstermekle güçlü şekilde bağlantılı normatif bir karakteristiktir.<a id="dn46" href="../Text/dn.xhtml#d46">[46]</a>  Aksine idare kalitesi işlevlerin aksamasından tayin edilebilir. Örneğin idarenin yozlaşması Uluslararası Şeffaflık Örgütünün Yolsuzluk Algılama Endeksinden anlaşılabilir.<a id="dn47" href="../Text/dn.xhtml#d47">[47]</a>  </p>

<p>Sadece prosedürlerle idarenin gücünü ölçmek gerçek kaliteyi yakalamak pek mümkün değildir. Weber’in klasik tanımı modern devletin sert, kurallara bağlı bir kurum olduğunu (idareci tarafından belirlenen işlevleri görmekle mekanik olarak görevlendirildiğini) öne sürer. Ancak gerçekte yöntemsel sertlik, bir erdem olmaktan ziyade, modern yönetim hakkında insanların beğenmediği şeylerin merkezindedir. Weber bürokratik yönetimden insanların tuzağa düştüğü bir “demir kafes” olarak bahseder.<a id="dn48" href="../Text/dn.xhtml#d48">[48]</a> </p>

<p>Yöntemsel yaklaşıma alternatif bir seçenek idare kapasite değerlendirmesinin politikaları belirleyip yürürlüğe sokmasıdır yahut Joel Migdal’ın bir devletin yönettiği topluma “nüfuz edebilme” yeteneği dediği şeydir.<a id="dn49" href="../Text/dn.xhtml#d49">[49]</a>  Kapasite, bürokrasi boyutu, tasarrufundaki kaynaklar, eğitim seviyeleri ve idari memurların uzmanlığı gibi birçok etkenle tanımlanır. Bazı bilim adamları, bir idarenin kendi halkından aldığı vergilerden kapasite ölçüsü olarak çıkartılabildiği bu oranı hacmi ölçmek için kullanıldığı şekilde kullanırlar. Bunun sebebi vergilerin, hususiyetle de gelir vergisi gibi doğrudan vergilerin toplamasının zor olduğu halde idarenin tasarrufundaki kaynakları temsil etmesidir. Yine de bir teşkilatın işlevlerini yerine getirebilme kabiliyeti hiçbir zaman ölçülebilir kaynaklar mesabesinde değildir. Teşkilat kültürü de (teşkilatı oluşturan bireylerin birlikte işleyebilmeleri, güven vermeleri, risk almaları, yenilik yapmaları ve bunun gibi şeylerin dereceleri) bu meyandadır. Sadece resmi prosedürlerle tanımlanan Weberci bir bürokrasi, işlevi etkin şekilde ifa etmesini gerektirecek soyut vasıfları sahip olabilir de olmayabilir de.</p>

<p>İdare kalitesini ölçmek adına farklı bir yaklaşım idarenin ne olduğuna değil ne yaptığına bakmalıdır. İdarenin amacı prosedürleri izlemek değil halkına eğitim, savunma, halk güvenliği ve kanuni erişim gibi temel hizmetleri sağlamaktır; çocukların devlet okulu sisteminde eğitim görme derecesi gibi bir veri öğretmen sayıları, işe alım veya staj gibi verilerden çok daha bilgi vericidir. Lant Pritchet, Michael Woolcock ve Matt Andrews gelişmekte olan ülkelerdeki idarelerin en büyük sorunlarından birinin “eşyapılı taklit” kavramı dedikleri şey ile uğraşmaları olduğunu iddia etmektedirler. Eşyapılı taklit, gelişmekte olan ülkelerin, aynı neticeleri (örneğin eğitim ve sağlıkta) sağlayamadıkları halde gelişmiş ülkelerdeki görünen biçimleri kopyalamasıdır.<a id="dn50" href="../Text/dn.xhtml#d50">[50]</a>  İdarenin gerçekte nasıl yaptığından ziyade ne yaptığını ölçmek bu sorunu ortadan kaldıracaktır.</p>

<p>Çıkan sonuçlara olduğu gibi başvurmak yanıltıcı olabilir. Örneğin devlet okullarının kalitesi gibi iyi neticeler, çeşitli unsurların (öğretmenler, müfredat, sınıflar vb.) ve hizmet verilen topluluğun gelir, sosyal davranışı ve kültürü gibi karakterinin ortaya koyduğu karmakarışık bir bilgi yığınıdır. Yani bunlar yerinde değerlendirilir. Birleşik Devletlerde eğitim verileri üzerine yapılan klasik bir çalışma 1966’da yapılan Coleman Raporu’dur. Bu raporun istatistiki analizi, eğitim kalitesinin hükümet tarafından sağlanan imkânlardan ziyade öğrencilerin arkadaş ve ailelerini yansıttığını göstermiştir.<a id="dn51" href="../Text/dn.xhtml#d51">[51]</a>  Her durumda sonuçları incelemek, modern idareler tarafından arz edilen karmaşık hizmetleri adına genellikle zordur. Örneğin, hukuk sisteminin kalitesi nasıl ölçülebilir? Açıkça, birçok kapanmış dava veya mahkûmiyetin değerlendirilmesinden çıkan devasa oranda veri mahkemelerin davaları adilane hükmedip hükmetmediğine yahut itirafların işkenceyle alınıp alınmadığına dair nitelikli değerlendirmeler olmadan anlamsızdır. Böyle yargıların yokluğunda, polis devletleri her daim sıkı şekilde hukukun egemen olduğu devletlerden daha iyi bir davranıyor gibi görünecektir.</p>

<p>Prosedür ve sonuç işlevlerine ek olarak, bir devletin işleyişini değerlendirildiğinde ilişkili olacak son bir idare kalitesi boyutu mevcuttur: bir idarenin sahip olduğu özerklik miktarı. Bütün idareler, demokrat yahut otoriter bir yöneticiye sahip olsun olmasın, siyasi bir efendiye hizmet eder ancak bunlara görevlerini ifa edebilmeleri için az ya da çok özerklik bağışlanmıştır. Özerkliğin en temel hali, idarenin kendi çalışanlarını ve elemanlarını siyaset merkezinde değil de profesyonel bir zeminde denetleyebilme hakkıdır. Ancak özerklik ayrıca yürütme için gereklidir çünkü oldukça karmaşık ya da çelişik yetkiler nadiren iyi sonuçlar doğurur. Çok fazla özerklik ise ya yozlaşma ya da herhangi bir siyasi denetimin uzağında kendi gündemlerini oluşturan bürokrasiler bağlamında felakete yol açabilir.</p>

<p>İyi prosedürler, kapasite, sonuçlar ve bürokratik özerklik, bir devletin Şekil 4’ün dikey ekseninde bulunan bütün muhtemel tanımlamalarıdır. Devletin kalitesini ölçmede standart bir yöntem üzerinde bilimsel bir uzlaşma olsaydı çok güzel olurdu fakat böyle bir ölçü mevcut değildir. Kapsamlı karşılaştırma, idare kalitesinin her ülkenin bölgesine, işleyişine ve seviyesine (milli, devlet bazında ya da yerel) bağlı olarak oldukça çeşitlilik gösterdiğinden çok zor şekilde yapılmaktadır.</p>

<p><img alt="sekil-5" src="../Images/sekil-5.jpg"/></p>

<p>Bu zorluklara rağmen milletler arası idare performansı ölçümü için ortak bir şekilde kullanılan yöntem, Dünya Bankası Enstitüsünün Dünyadaki İdare Göstergeleri’ dir (WGI). Bu, 2000’lerin başından itibaren her yıl hazırlanmaktadır. Bu göstergeler idarenin altı boyutunu (ifade ve hesap verilebilirlik, siyasi istikrar ve şiddetin yokluğu, idare etkinliği, düzenleme kalitesi, hukukun üstünlüğü, yolsuzluğun denetimi) dünya çapında ölçmektedir. Şekil 5 bu boyutlardan ikisini, yolsuzluk denetimi ve idare etkinliğini seçilmiş bir dizi gelişmiş ve az gelişmiş devlet için seçmiş ve etkinlik göstergelerindeki notlarına göre sıralamıştır.</p>

<p>WGI sayılarının gerçekte neyi temsil ettiğini bilmek zordur çünkü bunlar genellikle uzmanların incelemelerine dayanan prosedür, kapasite ve veri ölçümlerinin bileşimidir. Ölçümler ayrıca her ülkede var olan idare kalitesindeki çeşitliliği kestirmekte de başarısızdır, Birleşik Devletler Deniz Piyadeleri Louisiana kırsalındaki yerel polis güçlerinden oldukça farklıdır, aynı şekilde Şangay ve Çin’in iç kısımlarındaki fakir bir köy arasında da eğitim kalitesi açısından oldukça büyük bir fark mevcuttur. Yine de bu göstergeler dünya çapında var olan idarelerin kalitelerinde büyük miktarda farklılık olduğunu ve idare etkinliği ile yozlaşma seviyesinin ilişkili olduğunu gösterir. Çok sayıdaki çalışmanın gösterdiği gibi, idare kalitesi çok sıkı şekilde ülkenin ekonomik gelişim seviyesi ile ilişkilidir.</p>

<p><img alt="sekil-6" src="../Images/sekil-6.jpg"/></p>

<p>Şekil 4’teki iki boyutlu devlet kapasitesi ve devlet gücünü gösteren matrise, vergi gelirlerini, GSYH yüzde kapsamının temsilcisi, Dünya Bankası idare etkinliği göstergesini de gücün bir temsilci olarak kullanarak bazı gerçek bilgiler ekleyebiliriz (bkz. Şekil 6). Gelişmiş ülkeler idare boyutları oldukça değişiktir ancak hepsinin matrisin üst kısmında yer aldığını görüyoruz. Yani, yüksek gelire sahip büyük bir devlet de olabilirsin (Danimarka, Hollanda) küçük bir devlet de (Singapur, Birleşik Devletler). Ancak hiçbir devlet etkili bir idare olmadan zenginleşemez. Dikey eksenin hemen hemen orta noktasında yer alan Çin, Hindistan ve Rusya gibi birçok yükselen piyasa ekonomisi mevcut;<a id="dn52" href="../Text/dn.xhtml#d52">[52]</a>  modeldeki fakir ülkeler dibe daha yakındır, en zayıf ülkeler de sıfıra.</p>

<p>Amerikalılar idarelerinin boyutları hakkında sonu gelmez tartışmalara girmeyi severler. Ancak milletler arası verilerin söylediğine göre idare kalitesi iyi sonuçların oranından daha önemlidir.</p>

<p>Dünya üzerindeki idarelerin performansındaki bu çeşitliliğin sebebi nedir? Neden Kuzey Avrupa ülkeleri gibi bazıları hizmetlerini çok yüksek etkinlikte, vatandaşları oldukça yüksek derecede sosyal güvene sahip olduğu halde sunarken diğerleri yolsuzluğa ve başarısızlığa sonsuza dek saplanıp kalmışlar gibi görünmektedir? Dalayışıyla bu ikinci tip idareler neden toplumun destekleyicileri olmak yerine zararlı parazitleriymiş gibi görülmektedir? Peki iyi idare ile diğer değişim boyutları arasındaki ilişki nedir: hukukun üstünlüğü, hesap verebilirlik, ekonomik büyüme ve toplumsal hareket?</p>

<p>İleriki bölümler neden bazı ülkelerin çok gelişmiş ve muktedir devlet olduğunu diğerlerininse olmadığını açıklamaya çalışacaktır. Beş örneği kıyaslayacağım: Prusya/ Almanya, Yunanistan, İtalya, Britanya ve Birleşik Devletler. Prusya/Almanya, Yunanistan ve İtalya günümüz Avrupa Birliği içerisinde bir destek gibi durmaktadır. Almanya her daim güçlü ve etkili bürokrasisiyle ünlüydü, yirminci yüzyılın ilk yarısındaki felaket performansının ardından, savaş sonrası dönemde makro-ekonomik politikaları ile ününü devam ettirdi. Aksine Yunanistan ve İtalya aşırı kayırmacı ve iltimasperest idareleri ile meşhurdur ve her ikisi de 2010 Euro krizi sırasında çöken sorunlu kamu finansmanlarına sahipti. Bu farkın çıkış noktası ile günümüze kadar nasıl geldiği kıyaslamanın ana konusu olacaktır.</p>

<p>Britanya ve Birleşik Devletler orta seviyeli örnekler tesis ettiler. Britanya on dokuzuncu yüzyıla reform görmemiş ve iltimas ile yürütülen kamu hizmetleri ile girmişti. On dokuzuncu yüzyılın ortalarından itibaren bürokrasisini temizlemeye ve günümüze kadar kalacak olan modern kamu hizmetleri için kurumlar tesis etmeye başlamıştı. Birleşik Devletler benzer şekilde 1820’lerden başlayarak parti güdümlü bir iltimas sistemi geliştirdi. Bu sistemde siyasi olarak atanan kimseler eyalet, devlet yahut kırsa idarelerine tayin ediliyorlardı. Amerika’da olan kayırmacılık değil de iltimas olarak etiketlenebilir çünkü Britanya’daki sitemde az olan, siyasetçilerin destekçilerine fayda sağlaması Birleşik Devletler’de çok daha fazladır. Yine de Birleşik Devletler 1920 ve 30’larda bu sistemi, modern kamu hizmeti çekirdeğini oluşturarak düzenlemeyi başardı. Britanya ve Birleşik Devletler kamu yönetimindeki bir iltimaslaşma biçimini Yunanistan ve İtalya’nın gerçekleştiremediği bir şekilde ortadan kaldırmayı başarabilmiştir.</p>

<p>Bu farklı sonuçların anahtarı, farklı ülkelerin bürokrasilerini daha geniş demokratik mücadelelere girerken reform etmeleridir. Diğerleri (örneğin Prusya) hâlâ otoriterken güçlü bürokrasiler oluşturan ülkeler, günümüze kadar rejimdeki değişikliklerin ardından bile gelen dayanıklı özerk kurumlar oluşturdular. Diğer taraftan Birleşik Devletler, Yunanistan ve İtalya gibi güçlü bir devlet olmadan demokratikleşen ülkeler daha sonradan reform edilmesi gereken kayırmacılık sistemlerini oluşturdular. Birleşik Devletler bunu başardı; Yunanistan yapamadı; İtalya ise kısmen başarılı oldu.</p>

<p>Avrupa’da modern bir devlete erişen ilk devletlerden biri Prusya’ydı, modern Almanya’nın birleştiricisi. Prusya sanayileşmeden ve demokratik hesap verebilirlik olmadan evvel etkili bir bürokrasi bir araya getirmeye başladı. Böylelikle modern devletin yükselişine bu hikâye ile başlayacağım.</p>
</body>
</html>