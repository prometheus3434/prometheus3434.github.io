<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<h1>2</h1>
<h3 id="sigil_toc_id_2">GELİŞİMİN BOYUTLARI</h3>

<div class="b ">Siyasi gelişmenin daha geniş gelişim tablosuna nasıl yerleştiği; gelişimin ekonomik, sosyal ve ideolojik boyutları; dünyanın 1800’den sonra nasıl değiştiği; Huntington’ın teorisi üzerinde değişiklik yapılması gerektiği halde neden hâlâ Arap Baharı gibi olayları kavramada işe yaradığı
</div>

<p class="n">Siyasi gelişme (devletin gelişimi, hukukun üstünlüğü ve demokratik hesap verebilirlik) insanın sosyo-ekonomik gelişme olgusunun sadece bir yüzüdür. Siyasi kurumlardaki değişimler ekonomik büyüme, sosyal hareketlilik ve adalet ile meşruiyet fikirlerinin gücü bağlamında anlaşılmalıdır. Bu farklı gelişim boyutları arasındaki ilişki Fransız ve Amerikan devrimlerinin ardından gelen dönemde dramatik şekilde değişti.</p>

<p>Ekonomik gelişme basitçe, zaman içerisinde kişi başı ürünün sürdürülebilir şekilde artması olarak tanımlanabilir. İktisatçılar ve diğerleri arasında insan refahını ölçmenin uygun bir yolu olup olmadığı hususunda birçok tartışma yapılmaktadır. Çünkü kişi başı gayrisafi yurtiçi hasıla (GSYH) sadece parayı göstermekte; sağlık, fırsat, insaf, paylaşım gibi insanı geliştiren diğer şeylerden ise haber vermemekte. Bunları şu an tartışmaya açmak istiyorum; kişi başı GSYH doğru ve buna nispeten iyi tanımlanmış olma avantajını taşır, bunu ölçmek için çok fazla çaba harcanmıştır.</p>

<p>Gelişimin önemli ikinci bileşeni (sosyal hareketlilik) zaman içerisinde yeni sosyal grupların yükselişiyle ve bu grupların birbirleriyle ilişkilerinin doğasındaki değişikliklerle ilgilenir. Sosyal hareketlilik toplumun farklı kesimlerinin kendilerinin, ortak menfaatleri ve kimlikleri paylaşan halklar olarak farkına varmalarını sağlar, teşkilatları toplu eylemler içindir. On dokuzuncu yüzyılın başlarında, dünyanın ekonomik açıdan en gelişmiş kısımları, Avrupa ve Çin, hâlâ ağırlıklı olarak tarım topluluklarıydı. Halk yığınları küçük köylerde yaşar, hayatları için yiyecek üretirlerdi. Bu yüzyılın sonuna kadar, Avrupa büyük bir değişimi; köylülerin köylerini bıraktığını, şehirlerin büyüdüğünü ve sanayi çalışanları sınıfının biçimlendiğini gördü<a id="dn26" href="../Text/dn.xhtml#d26">[26]</a>  Alman toplum teorisyeni Ferdinand Tönnies bu değişimi <i>Gemeinschaft’</i> tan <i>Gesellschaft’</i>a (yani topluluktan topluma) doğru bir dönüşüm olarak tanımlar.<a id="dn27" href="../Text/dn.xhtml#d27">[27]</a>  Diğer on dokuzuncu yüzyıl teorisyenleri, toplumun bir biçimden diğerine geçişini tanımlamak adına yeni ikilikler buldular. Örneğin Max Weber’in akli/makul otoriteye getirdiği geleneksel ile karizmatik ayrımı, Emile Durkheim’ın mekanik ve organik dayanışma karşıtlığı ve Henry Meine’in durumdan sözleşmeye hareketi...<a id="dn28" href="../Text/dn.xhtml#d28">[28]</a> </p>

<p>Bu şemaların her biri <i>Gemeinschaft</i>’tan (herkesin birbirini bildiği akraba köyler ile kimliklerin bir arada olduğu) Gesellschaft’a, (farklılıkları ve benzerlikleri ile büyük şehre) geçişi açıklamanın yollarını aradılar. Bu geçiş yirminci yüzyılın ikinci yarısında Doğu Asya’nın geç gelişen ülkelerinde gerçekleşmiştir ve bugün Güney Asya’da, Orta Doğu’da ve Sahra Altı Afrika’da gerçekleşmeye devam etmektedir.</p>

<p>Sanayileşme süreci ve ekonomik büyüme daimî olarak yeni sosyal gruplar (işçiler, öğrenciler, profesyoneller, müdürler vb.) yaratırlar. Bir şehirde insanlar daha seyyar haldedir, daha farklı ve çoğulcu toplumlarda yaşar ve artık köyün, kabilenin ya da ailenin gelenekleriyle belirlenmeyen değişken kimliklere sahip. Bu yeni sosyal ilişkiler milliyetçilik gibi yeni kimlik biçimleri ve yeni evrensel dini ilişki biçimleri meydana getirmektedir. Bu, siyasi kurumların değişim zeminlerinin altında yatan sosyal hareketliliktir.</p>

<p>Ekonomik büyüme ve sosyal hareketliliğe ek olarak meşruiyete dair fikirlerde bir evrim mevcuttur. Meşruiyet, bazı sosyal düzenlemelerin adil olduğu yönündeki ortak anlayışı temsil eder. Meşruiyete dair fikirler zaman içerisinde evrilmiştir. Bu evrim bazen, ekonomi ya da toplumdaki değişikliklerin bir yan ürünüdür, ancak bunda gelişimin diğer boyutlarından bağımsız etmenler olarak görünen birçok kesişim noktası mevcuttur.</p>

<p>Böylelikle, Fransız kral naibi Merie de Medicis yeni vergiler almak adına 1614’te Genel Meclisi çağırdığında, zayıf ve itaatkâr yığının mutlakıyetçi monarşinin yükselişini engelleyemeyeceğini kanıtlamıştı. Ancak 1789’da yeniden çağrıldığında Fransa’daki entelektüel koşullar, Aydınlanmanın serpilmesi ve İnsan Hakları fikrinin yayılması ile büyük oranda farklıydı. Bu dönüşüm, tabi ki, neden ikinci Genel Meclis’in Fransız Devrimi yoluna girdiğinin sebebiydi. Benzer şekilde on yedinci yüzyıldaki İngiliz siyasi aktörlerinin düşünüşünde de mühim bir değişim söz konusuydu: başlangıçta İngilizlerin haklarını, yani bilinmez bir tarihten tevarüs etmiş feodal hakları koruma adına konuşurlarken yüz yıl sonra Hobbes ve Locke gibi yazarların etkisiyle, insan ırkının doğal haklarını savundular. Bu, Britanya’da ve Kuzey Amerika’da kurulacak olan rejimin biçiminde büyük bir farklılık oluşturacaktı.</p>

<p>Marksist temayüllü bir tarihçi evrensel haklara dair yeni fikirlerin benimsenmesinin hem Fransa hem de İngiltere’deki burjuvazinin yükselişini yansıttığını ve bunların ekonomik çıkarı gizleyen bir üst yapı oluşturduğunu söyleyebilir. Karl Marx dinin “halkın afyonu” olduğunu söylemiştir. Ancak burjuvazi kendisine, evrensel insan eşitliğinin kapısını aralayacak bir doktrinden ziyade eski feodal düzenin özel ayrıcalıkları üzerinde bir temel kurabilirdi. Burjuvazi bunun yerine kendisini Hıristiyan evrenselciliği ve gelişen modern doğa bilimleri doktrinlerine kulak vererek meşrulaştırmayı seçti. Yirminci yüzyıl tarihi Marx olmadan nasıl olurdu acaba! Tabi ki de Marx’tan önce ve sonra, ortaya çıkan işçi sınıfının çıkarlarını yansıtan Sosyalist düşünürler mevcuttu. Ancak hiçbiri sanayileşmenin erken dönemindeki koşulları o kadar mükemmel analiz ederek, bu analizleri Hegelci tarih görüşüne eklemleyip proleterlerin nihai zaferinin gerekliliğini “bilimsel” olarak açıklayamıyordu. Lenin ve Mao gibi liderlerin ellerinde, Marx’ın kaleminden zuhur eden yeni seküler ideoloji dinin yedeği haline geldi, milyonlarca kişi bu uğurda seferber oldu ve tarihin akışı maddi yönden değişti.</p>

<p><img alt="sekil-1" src="../Images/sekil-1.jpg"/></p>

<p>Siyasi gelişimin üç bileşenini Şekil 1’de ekonomik büyüme, sosyal hareketlilik ve fikirler/meşruiyet olarak bir araya getirebiliriz.</p>

<p>Gelişimin altı boyutunun da bağımsız şekilde değişmesine rağmen hepsi aslında çeşitli yollarla birbirine bağlıdır. Bir siyasi gelişim modeli bu nedensel bağlarla açıklanan bir teoriden müteşekkildir. Önemli bağların bazılarını İngiltere, Birleşik Devletler ve diğer erken modernleşen devletlerin sanayileşmesinde yer alan olaylar dizisini takip ederek izleyebiliriz.</p>

<h4 class=" sigil_not_in_toc">1800’DEN SONRA DÜNYA NASIL DEĞİŞTİ</h4>

<p class="n">Ekonomik büyüme 1800 civarında Sanayi Devriminin yükselişiyle birlikte dramatik bir biçimde hızlandı. İlk ciltteki tarihsel döneme denk düşen bu devirden önce, dünyanın çoğu 1789’da yazdığı <i>Essay on the Principle of Population [Nüfus İlkeleri Üzerine Makale]</i> adlı eserinde nüfus artışının uzun vadede ekonomik kaynakları tüketeceği yönünde karanlık bir tablo çizen İngiliz yazar Thomas Malthus tarafından tasvir ettiği koşullar altında yaşıyordu. Şekil 2, Sanayi Devriminin başladığı İngiltere’de sekiz yüz yıllık bir dönemin kişi başı ortalama gelirini göstermektedir. Hokey sopası şeklindeki kıvrım, daha yüksek bir büyüme oranına doğru ani geçiş, son dönemde, nüfus artış oranını çok aşan, üretimde bir önceki yılı devamlı geride bırakan artışların gerçekleştiğini ortaya koyar. Hızlı büyümedeki bereketli aranın belki bir gün nüfus artışı ve ulaşılabilir kaynakların mutlak sınırlarınca kapanacağını iddia edebiliriz ancak yine de Malthus sonrası bir dünyada yaşamaktayız.</p>

<p><img alt="sekil-2" src="../Images/sekil-2.jpg"/></p>

<p>Bu ani ekonomik büyümeye ne sebep olmuştur? Sanayi Devriminin ardından, on altıncı yüzyılda hem Avrupa içinde hem de Atlantik Okyanusunda ticaret hacminin çok fazla genişlediği ticari bir devrim izledi. Bu büyüme siyasi ve kurumsal etkenlerin mihmandarlığıyla yürütüldü: Güvenilir mülkiyet haklarının tesisi, modern devletlerin yükselişi, çift girişli muhasebe sisteminin, modern firmanın, yeni iletişim ve nakliyat teknolojilerin bulunuşu. Sanayi Devrimi, kısmen de, bilimsel metodun sistematik uygulanışı ve bunun kurumsal bir yapıya sahip üniversitelere ve araştırma kurumları ile birleşimine (sonradan buna teknolojik gelişmeler denilebilecektir) dayanmaktadır.<a id="dn29" href="../Text/dn.xhtml#d29">[29]</a> </p>

<p>Ani bir büyüme seviyesine değişim, iş bölümünün artmasıyla beraber toplumlar üzerinde çok büyük bir etkiye sahip oldu. Adam Smith’in <i>Wealth of Nations [Milletlerin Zenginliği</i>] isimli eserinin üçüncü kısmı “iş Bölümü, Piyasa Genişliğine göre Sınırlanır” şeklinde isimlendirilmiştir. Smith kitabına meşhur iğne atölyesi tasviri ile başlar. Tek ustanın her bir iğneyi uzatıp, kesip sivriltmesi yerine her iş uzmanlaşmış bir işçiye devredilirse atölyenin üretimi muazzam derece de artar. Ancak burada, Smith’in dediğine göre, yeterince büyük bir piyasa mevcut değilse, üretimi artırmak yönünde herhangi bir girişim olmayacaktır. Smith böylelikle, iş bölümü artışının piyasanın hacmini artıran nakliye ile iletişimdeki gelişmelerle tetiklendiğini iddia etmektedir. Smith’in dönemindeki ticari devrim kısa sürede açığa çıkacak olan Sanayi Devrimini besledi.</p>

<p>İş bölümünün artması, Karl Marx ve Friedrich Engels’ten başlayarak <i>(Komünist Manifesto</i>’ da önceki onurlu ustaların devasa bir sanayi makinesindeki robotik dişli çarklara indirgendiğinden bahsederler) daha sonra gelen düşünürlerin merkezi odağı haline gelmiştir. Smith’in aksine, bu düşünürler uzmanlaşma ve iş bölümünü, işçileri fıtratlarından uzaklaştıran bir musibet olarak görürler. Biri, bu modern dünyanın tarıma dayalı eski dünyadan ne kadar farklı olduğunu, tıpkı İngiltere’de Sanayi Devrimi son hızda değişirken olduğu gibi, 1848’de yazılmış şu metin parçasında aktarmıştır:</p>



<div class="arayazi">Burjuvazi üretim araçlarında, dolayısıyla üretim ilişkilerinde ve bütün toplumsal ilişkilerde, sürekli devrim yapmaksızın var olamaz. Buna karşın, eski üretim tarzının değişmeksizin korunması da bütün eski sanayi sınıflarının ilk varoluş koşuluydu. Üretimde sürekli dönüşüm, bütün toplumsal kesimlerin aralıksız sarsıntıya uğratılması, sonsuz güvensizlik ve hareket, burjuva dönemini kendinden önceki ayırt eder. Bütün yerleşmiş ilişkiler, doğurdukları eski değer yargıları ve görüşlerle birlikte çözülüp dağılmakta, yeni oluşanlarsa daha kemikleşemeden eskimektedir. Kalıcı ve sabit ne varsa buharlaşıyor, kutsal denen ne varsa bayağılaşıyor ve insanlar nihayetinde yaşam tavırlarına, karşılıklı ilişkilerine, ayılmış gözlerle bakmak zorunda kalıyorlar.</div>


<p>Silikon Vadisi “tekdüzeliği kıran yeniliği” kendilerinin bulduğunu düşünür ancak gerçekte Avrupa ve Amerika’daki sosyal değişim oranı, Marx’ın yazdığı dönemde yirmi birinci yüzyılın başlarından çok daha yüksekti.</p>

<p>Sosyal hareketlilik, siyasi sisteme katılmayı talep eden yeni gruplar oluşturarak siyasi değişim yaratır. On dokuzuncu yüzyılın sonlarında Avrupa ile Amerika’nın sanayileşmesi süresince, işçiler ticaret birliklerine katılmaya başlayıp yüksek maaşların yanı sıra daha iyi ve daha güvenli iş koşulları için bastırdılar. Herkesin önünde seslerini duyurabilme, teşkilatlanma ve oy kullanma hakları için eylemler yaptılar. İşçiler ayrıca yeni siyasi partileri desteklemeye başladılar, böylelikle İngiliz İşçi Partisi ve Alman Sosyal Demokrat Parti gibi isimler altında seçimler kazanmaya başladılar. Rusya gibi seçimin yapılmadığı yerlerde gayri resmi Komünist partilere katılmaya başladılar.</p>

<p>İletişim ile nakliyat teknolojilerinin artması bu dönemde gerçekleşen bir diğer önemli değişimi destekledi: daha önce hiç görülmedik yollarla, fikirlerin siyasi sınırlara aldırmadan yayıldığı küreselleşmenin erken bir biçimi zuhur etti. 1800’den önce siyasi kurumların gelişimi büyük oranda saf topluluklar bağlamında gerçekleşiyordu, hem de bu bazı toplumlar oldukça büyük olmasına rağmen gerçekleşiyordu. Örneğin Çin’in milattan önce üçüncü yüzyılda liyakat esaslı bürokratik sistemi getirmesi o dönemdeki Grek ve Roma dünyasına gözle görülür hiçbir etki yaratmamıştı. İlk dönem Arap devlet kurucuları komşuları olan Pers veya Bizans modellerine başvururlarken, ne o dönemki Avrupa’da mevcut bulunan feodal yapılara benzemeye çalıştılar ne de Hintlilere veya Çinlilere.</p>

<p>Bir dünya sisteminin başlangıcı ilk olarak, Çin’den Avrupa ve Orta Doğuya kadar ticaretle hastalıkları taşıyan Moğollar tarafından kurulmuştur. Daha sonra ise ağlarını Avrupa’dan Güneydoğu Asya’ya kadar genişleten Araplar tarafından. Bunların ardından hem Amerikalarla hem de Güney ve Doğu Asya ile ticaret yapmaya başlayan Avrupalılar gelmiştir. Küreselleşmenin yirmi birinci yüzyıl dünyasının biricik özelliği olduğunu düşünenler <i>Komünist Manifestodan</i> alınan şu paragrafa baksın: “Sürekli genişleyen sürüm ihtiyacını karşılamak için burjuvazi, yerkürenin bütününe el atmakta... Burjuvazi, dünya pazarını sömürmek yoluyla bütün ülkelerin üretim ve tüketimini kozmopolitleştirdi... Artık yerli hammaddeyi değil en uzak bölgelerin hammaddelerini işleyip, mamulü de yalnız kendi ülkesinde değil dünyanın her yerinde tüketilen yeni sanayiler tarafından ... çok eskiye dayanan eski milli sanayiler yok edildi.”</p>

<p>Emtia için geçerli olan şeyler siyasi ve ekonomik kurumlara müteallik fikirler için de geçerliydi: bir şey dünyanın bir yerinde işe yarıyorsa, başka bir yerde de hızlıca kopya edilir. Örneğin Adam Smith’in piyasaların gücü hakkındaki fikirleri bütün Avrupa boyunca genişçe yayıldı ve İspanyol Burbon reformistlerinin ticaret üzerindeki erken dönem merkantilist sınırlamalarını gevşettiği Latin Amerika’ya kadar yayıldı. İdeolojik yelpazenin diğer ucundaki Marksizm başlangıçtan itibaren Çin’den, Vietnam’a, Küba’ya kadar Avrupalı olmayan devrimciler tarafından benimsenmişi kendi yolunda ilerleyen kozmopolit bir ideolojiydi.</p>

<p>1800’den sonra oluşan siyasi gelişimdeki koşullar kitabın ilk cildinin aktardığı daha önceki dönemlerde mevcut koşullardan oldukça farklıydı. Kesintisiz ekonomik büyüme yeni sosyal hareketlilik biçimlerine sebep olmakta, siyasi sisteme katılmayı talep eden yeni aktörler yaratmaktaydı. Fikirler ayrıca, bir toplumdan bir diğerine basılı medya, telgraf, telefon, radyo, ve günümüzde de internet hızında yayılabilir. Bu koşullar altında siyasi düzen oldukça problematik bir hal aldı çünkü kurumlar tarım toplumlarını sanayi toplumlarına üstün olacak şekilde geliştirdi. Teknolojik ve ekonomik değişim ile siyasi kurumlar arasındaki bağlantı, sosyal medyanın Arap dünyası, Çin ve ötesinde ortaya çıkan hareketliliklerde yeni biçimler geliştirerek devam etmektedir.</p>

<h4 class=" sigil_not_in_toc">BÜTÜN İYİ ŞEYLER HER ZAMAN BİRBİRİNE UYMAZ</h4>

<p class="n">Britanya sanayileşen ilk ülkedir ve Karl Marx’tan itibaren birçok sosyal teorisyen için bu, modernleşme paradigması haline geldi. Britanya’da ekonomik büyüme birbiri ardına sosyal hareketliliğe, değerlerin değişmesine, siyasi katılım talebine ve nihayetinde de liberal demokrasiye yol açtı. Avrupa sosyal teorisi yirminci yüzyılın başlarında Atlantik Okyanusu’nu geçti ve modernleşme teorisinin kırmızı çizgileri içerisindeki Amerikan akademisinde sağlamlaştı. Modernleşme teorisine göre, aslında bütün iyi şeyler nihayetinde birbirine uyar. Modernleşme tek ve birleşik bir olgudur; değişim Şekil-1’deki altı kutucuğun hepsinde eş zamanlı şekilde oluşur.<a id="dn30" href="../Text/dn.xhtml#d30">[30]</a>  Yani herkes kısa yoldan Danimarka gibi olacaktır. Modernleşme teorisi Avrupa’nın sömürgelerinin bağımsızlıklarını kazandıkları ve onlardan Avrupa gelişim çizgisini taklit etmeleri beklenen bir dönemde ortaya çıkmıştır.</p>

<p>Samuel Huntingtonın 1968’da yayınlanan <i>Political Order in Changing Societies </i>isimli kitabı bu teoriye soğuk su etkisi yaşatmıştır. Huntington, bütün iyi şeylerin uyum göstermesi gerektiği yönündeki görüşe şiddetle itiraz etmiştir. Ekonomik gelişimin sosyal hareketliliği beslediğini ve sosyal hareketlilik seviyesi, mevcut kurumların katılım hususundaki yeni taleplere uyum gösterme kapasitesini aştığında ise siyasi düzenin çöktüğünü iddia etmiştir. Huntington yeni harekete geçmiş toplumların beklentileri ve siyasete katılım talepleri ile bunları yönetenlerin bu taleplere cevap verebilme veya uyum gösterebilmeleri arasındaki “boşluğa” işaret eder. Hem zayıf geleneksel toplulukların hem de tamamen modernleşmiş toplumların durağan olduğunu iddia eder; istikrarsızlık modernleşen toplumların ortak özelliğidir. Bu istikrarsızlık sürecinde modernleşmenin çeşitli bileşenleri düzenli bir biçimde ilerlemede başarısız olur.<a id="dn31" href="../Text/dn.xhtml#d31">[31]</a> </p>

<p>Huntington bu kitabı yazdıktan sonraki kırk küsur senede gelişmekte olan ülkelerdeki çatışma ve şiddet üzerine James Fearon, David Laitin ve Paul Collier dahil birçok araştırmacı tarafından çok fazla araştırma yapıldı.<a id="dn32" href="../Text/dn.xhtml#d32">[32]</a>  Bu yeni araştırmaların ışığında Huntington’ın teorisi birçok açıdan gözden geçirilmelidir. İstikrarsızlığın kurumların olmayışına delalet ettiği hususunda haklıydı. Bu neredeyse doğası gereği doğrudur çünkü kurumlar davranışları düzenleyen kurallardır. Ancak Huntington’ın 1950 ve 60’larda gözlemlediği istikrarsızlık ve şiddet mecburi şekilde modernleşmenin sonucu değildir, çünkü öteki türlü bu durağan geleneksel toplumları altüst eder. Böyle toplumların durağan olduğuna dair görüşü yanıltıcıdır: çoğu gelişmekte olan ülke Huntington bunu yazmadan önce sömürge imparatorluklarının parçalarıydı. Bu ülkelerde otorite dışarıdan dayatılırdı. Mesela Sahra Altı Afrika’daki sömürgecilerin gelmesinden evvelki genel çatışma düzeyleri hakkında çok az güvenilir ve niteliksel bilgiye sahibiz. Bu dönemde dünyada gelişmekte olan birçok yeni ülke, mesela Nijerya ve Belçika yönetimindeki Kongo/Zaire gibi, daha önce bağımsız siyasi yapı olarak var olmamıştı ve bu sebeple milli seviyede bahsedebileceğimiz hiçbir geleneksel kuruma sahip değildi. Bu cihetle bağımsızlıktan kısa bir süre sonra çatışmaya başlamaları hiç de şaşırtıcı değildir. Zayıf veya var olmayan kurumlara sahip ülkeler modernleşseler de modernleşmeseler de istikrarsızdırlar.</p>

<p>Çatışmanın sebeplerini analiz eden son çalışmalar Huntington’ın istikrarsızlığın temelde, modernleşen ülkelere fakirlik ve gelişim arasında bir yerde ıstırap verdiği yönündeki iddiasına karşı çıkmaktadır. Gerçekte bu çalışmalar, çatışmanın fakirlikle aşırı derecede ilişkili; ve fakirliğin hem sebebi hem de sonucu olduğunu göstermiştir.<a id="dn33" href="../Text/dn.xhtml#d33">[33]</a>  Çatışma olgusunu sistematik bir biçimde inceleyen yazarların neredeyse tamamı çatışmanın ve fakirliğin temel sebebi olarak zayıf idareler ile yetersiz kurumlara işaret eder. Birçok aksayan yahut kırılgan devlet, yetersiz kurumların şiddeti kontrol altına alamayıp fakirliğin ortaya çıkmasına mahal vermesi ve böylelikle de hükümetin idare kabiliyetini zayıflatmasıyla bir kapana kısılmaktadır. Birçok insan Balkanları, Güney Asya’yı Afrika’yı ve Soğuk Savaşın bakiyesi diğer yerleri incelediğinde etnik yapının buralardaki çatışmanın sebebi olduğuna inanıyorken William Easterly kurumların gücü kontrol edildiğinde etnik çeşitlilikle bağın yok olduğunu ve çatışmanın yok olduğunu ortay koydu. James Fearon ile David Laitin benzer şekilde yüksek derecede etnik veya dini farklılığın kişi başına düşen gelir seviyesi kontrol altına alındığında çatışmaya yol açmadığını gösterdi. Velhasıl İsviçre’de üç dil grubu mevcuttur ve on dokuzuncu yüzyılın ortalarından itibaren güçlü kurumları sayesinde hâlâ istikrar sahibidir.<a id="dn34" href="../Text/dn.xhtml#d34">[34]</a> </p>

<p>Modernleşme ve ekonomik büyüme, istikrarsızlığı ve şiddeti artıracak diye bir kaide yoktur; bazı toplumlar kendi siyasi kurumlarını geliştirerek geniş katılım için taleplere uyum sağlayabilmiştir. Bu, İkinci Dünya Savaşı sonraki dönemde Güney Kore ve Tayvan da gerçekleşmiştir. Her iki ülkede de hızlı modernleşme baskıcı otoriter idareleri tarafından denetlenmiştir. Ancak bu idareler iş ve ekonomik büyüme için halkın taleplerini karşılayabilmiş ve nihayetinde daha büyük bir demokrasi için taleplere uyum göstermiştir. Güney Kore ve Tayvan’ın ilk dönemleri gibi, Çin Halk Cumhuriyeti’de sistemini resmi şekilde siyasi katılıma açmadan yüksek derecede siyasi istikrarını korumaktadır, bu geniş oranda istikrarı, büyümeyi ve vatandaşlarına iş sağlaması sayesindedir.</p>

<p><i>Political Order in Changing Societies</i> yayımlandıktan sonraki yıllarda hem dramatik ekonomik gelişim hem de Huntington ın “Üçüncü Dalga” demokratik geçişler olarak vasıflandırdığı şey zuhur etti. Küresel ekonomik hasıla 1970 ile 2008 arasında 16 trilyon dolardan 61 trilyon dolara çıkarak aşağı yukarı dört kat arttı<a id="dn35" href="../Text/dn.xhtml#d35">[35]</a>  ve bu sürede dünya çapında temsili demokrasilerin sayısı 40’tan 120 civarına yükseldi.<a id="dn36" href="../Text/dn.xhtml#d36">[36]</a>  Bu geçişlerden bazıları, örneğin Portekiz, Romanya, Balkanlar ve Endonezya’dakiler, şiddet içerirken, küresel siyasetin bu büyük dönüşümü genel itibarıyla barış içerisinde gerçekleşmiştir.</p>

<p>Yine de dünyada, artan sosyal hareketler ile kurumsal gelişim arasında mevcut bulunan Huntington boşluğunun istikrarsızlığın ana faktörü olduğu yerler mevcuttur. Orta Doğu 1950, 60 ve 70’lerin başlarında çok fazla sayıda darbe, devrim ve iç karışıklık tecrübe etmesine rağmen daha sonraki yıllarda Arap dünyasında oldukça durağan otoriter rejimler zuhur etmiştir. Tunus, Mısır, Suriye ve Libya muhalefet partilerinin faaliyet göstermesine izin vermeyen ve sivil toplumu sıkı şekilde kontrol altında tutan diktatörler tarafından yönetilmekteydi. Arap Orta Doğu, dünyanın Üçüncü Dalga demokratik geçişlere dahil olmayan kısmındandır.<a id="dn37" href="../Text/dn.xhtml#d37">[37]</a> </p>

<p>Bütün her şey 2011’in başlarında Tunus’ta Bin Ali yönetiminin çökmesi, Mısır’da Hüsnü Mübarek’in devrilmesi, Libya iç savaşı, Muammer Kaddafi’nin ölmesi ve de Bahreyn, Yemen ile Suriye’deki ciddi siyasi istikrarsızlıklar ile dramatik bir biçimde değişti. Arap Baharı, birçok faktörle yönlendi, bu faktörlerin arasında Mısır ve Tunus’ta geniş bir orta sınıfın zuhur etmesi de vardı. Birleşmiş Devletler tarafından belirlenen İnsani Gelişim Endeksleri (sağlık, eğitim ve gelir gibi muhtelif değerlerin ölçümleri içerir) 1990 ile 2010 dönemi içinde Mısır’da yüzde 28 Tunus’ta ise yüzde 30 artış olduğunu göstermektedir.<a id="dn38" href="../Text/dn.xhtml#d38">[38]</a>  Özellikle Tunus’ta, üniversite mezunlarının sayısı önemli bir oranda artmıştır”<a id="dn39" href="../Text/dn.xhtml#d39">[39]</a>  Uydu televizyonlar (Al Jazeera) gibi yeni teknolojiler ve sosyal medya (Facebook ve Twitter) ile seferber olan yeni orta sınıflar Bin Ali ve Mübarek diktatörlüğüne karşı ayaklandılar, bu sosyal gruplar daha sonraki gelişmeler üzerinde söz sahibi olamadılarsa da harekete geçtiler.<a id="dn40" href="../Text/dn.xhtml#d40">[40]</a> </p>

<p>Arap dünyasının tecrübe ettiği şey Huntington’ın bahsettiği bir vakaydı: görünürde dayanıklı otoriter idarelerin altında sosyal değişim gerçekleşir ve yeni harekete geçmiş aktörler rejime öfkelerini açığa vururlar; bu idarelerle yeni kurumlar vasıtasıyla birlikte hareket etmek istemezler. Bölgenin gelecekteki istikrarı tamamen siyasi kurumların, barışçıl şekilde katılımı yönlendirmek üzere ortaya çıkıp çıkmayacağına bağlıdır. Bu siyasi partilerin büyümesi, medyanın siyasi tartışmalara izin vermesi ve de siyasi çatışmaları düzenleyecek anayasal kanunların kabulü anlamına gelir.</p>

<p>Huntington’ın, modernleşmenin hatasız ve kaçınılmaz bir süreç olmadığı yönündeki temel sezgisi yine de doğruydu. Gelişimin ekonomik, sosyal ve siyasi boyutları farklı yollar ve gidişatlar izlerler, bu sebeple bunların bir sırayla işlemesi gerektiğini düşünmemiz için bir sebep yoktur. Özellikle siyasi gelişim ekonomik büyümeden bağımsız şekilde kendi mantığını izler. Başarılı modernleşme siyasi kurumların, ekonomik büyüme, sosyal değişim ve fikirlerle beraber gelişmesine bağlıdır, bu, gelişimin diğer boyutlarına dair kaçınılmaz bir sonucu şeklinde varsayılacak bir şey değildir. Tabi ki güçlü siyasi kurumlar genellikle ekonomik büyümenin ilk sırada olmasına bağlıdır. Şu kesindir ki bunların yokluğu başarısız yahut zayıf devletleri çatışma, şiddet ve fakirlik mengenesinin içine sürükler.</p>

<p>Zayıf ya da başarısız devletlerin ilk ve en önemli kurum eksikliği, idare açısından muktedir bir hükümettir. Bir devlet kanun ya da demokrasi ile sınırlandırılmadan önce hükümetin kesinlikle var olması gerekir. Yani ilk fırsatta, merkezi bir idare ile bürokrasinin kurulması gerekmektedir.</p>
</body>
</html>