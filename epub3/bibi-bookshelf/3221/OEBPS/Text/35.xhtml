<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<h1>35</h1>
<h3 id="sigil_toc_id_36">ÖZERKLİK VE İTAAT</h3>

<div class="b">Özel sektör ile kamu sektörü yönetiminin ne kadar farklı olduğu; hükümetin kalitesinin ölçüsü olarak devlet kapasitesi ve bürokratik özerklik; iyi devletin nasıl uzmanlık ve demokratik kontrol arasındaki dengeyi kurmaya bağlı olduğu</div>

<p class="n">Etkili bir modern hükümet, güçlü ve becerikli bir devlet ile bu devleti kısıtlayacak ve sorumlu kılacak ve genel kamu çıkarları için çalışması yönünde zorlayacak hukuk kurumları arasındaki uygun dengeyi bulur. Bu daha önce bahsettiğimiz “Danimarka haline gelme” sorunudur. Üçüncü Dalga demokratikleşmeye başladığından beri demokratik kurumlar etkili modern devletlerden daha hızlı ve daha çok yayılmıştır. Uzun vadede iki süreç de birbirini destekleyicidir. Fakat gördüğümüz gibi kısa vadede birbirleriyle çakışabilirler.</p>

<p>O zaman verimli ve idari bakımdan becerikli bir devleti nasıl elde edebiliriz? Birçok uluslararası kalkınma ajansı bu tip devletlere sahip olmanın önemini anlar ve bunun gerçekleşmesi için bozuk kamu sektörlerinde reform hareketlerini desteklerler. Beklentiye göre bir devleti en iyi güçlendirme yönetim şeffaflığını ve demokratik sorumluluğunu artırmaktan geçer. Bu teori kamu yetkililerinin yozlaşmış veya beceriksiz olup olmadığına dair bilgilendirilmiş seçmenlerin oy güçlerini kullanarak seçimlerde bu yetkilileri koltuklarından indireceğini varsayar. Dahası birçok reform hareketi yozlaşma fırsatlarını ortadan kaldırmak için hükümetin kapsamını indirgeme üzerinedir. Aynı zamanda menfaat çatışması gibi konular hakkındaki kuralların sayısını da arttırmak isterler. Yetkililere verilen sağduyu hakkı azaltılırsa yozlaşmanın önüne geçileceğine inanmaktadırlar.<a id="dn748" href="../Text/dn.xhtml#d748">[748]</a> </p>

<p>Kamu sektörünün performansını artırmak için bu pratik çözümler asil vekil teorisi bazında bürokrasilerin etkililiğini ele alan iktisatçılar tarafından formüle edilen daha geniş bir teorik çerçeve içerisinden kaynaklanır. (Bu teoriye önceki iki ciltte birkaç örnek üzerinden değinmiştim.) Asıl olan karar almada en başta gelip talimatları, görevi emirleri yerine getirmek olan kurumlara veya bir kurumlar hiyerarşisine verendir. Bu çerçeve hem özel hem de kamu sektörü teşkilatları için kullanılabilir. Bir özel sektör firmasında asli olan işin sahibidir (veya halka açık şirketler için hissedarlar). İşin sahibi otoriteyi bir yönetim kuruluna verir. Buradan da bir CEO’ya, CEO’dan da aşağı doğru tüm şirketin idari bürokrasisi içinde bir yetkilendirme gerçekleşir. Bir demokraside asli olan halktır. Halk seçimler aracılığıyla otoriteyi bir yönetime, başkana ve diğer yetkililere verir. Onlar da halkın isteklerini gerçekleştirmek için bir bürokratik hiyerarşi inşa eder.</p>

<p>Organizasyonel fonksiyon bozukluğu sistemin içindeki faillerin çok fazla bencilce çalışmaya başlaması ile görülür. Örneğin, parayı kendi şahsi banka hesaplarına aktarmak, organizasyonun zararına kendi kariyerlerini yükseltmek için çalışmak gibi. Bu hem özel hem de kamu organizasyonlarında yozlaşmanın kaynağıdır. Bunun çaresi bu faillere yukarıdan gelen emirleri izlemeye motive edecek şekilde çıkar sağlanmasıdır. Asil Vekil Sorunu iyi hükümete giden yolun bir tür şeffaflık ve sorumluluk olduğunu söyler. Asiller faillerin yaptıklarını gözleyebilmek için onları şeffaflaştırmalı ve onları kendi isteklerine karşı sorumlu tutacak teşvikler yaratmalıdır.<a id="dn749" href="../Text/dn.xhtml#d749.">[749]</a>  </p>

<p>Siyasi alanda bu teori demokrasi arttırıldıkça yozlaşmanın azalacağı ve hükümetin iyileşeceği anlamına gelir. Mantık açısında yozlaşmış veya beceriksiz yöneticilerin yaptıklarını saklayamaması gerektiği ve onları sorumlu tutacak bir mekanizma olmadan davranışlarını değiştirme yönünde adım atmayacakları aşikârdır. Fakat bu teorinin birkaç eksiği vardır.</p>

<p>Öncelikle sıradan seçmenlerin yozlaşma ve kamu kaynaklarının kayırmacılık sistemi ile dağıtıldığını öğrendiklerinde demokratik teorinin dediği gibi hemen bunlara son verilip tarafsız bir şekilde kaynakları herkese yarar sağlayacak şekilde dağıtan kamu politikalarının yaratılmasını isteyeceğini varsaymaktadır. Fakat birçok toplumda, özellikle daha fakir olanlarda, seçmenler kaynakların kayırmacı şekilde dağıtılmasını isterler çünkü bundan şahsi çıkar sağlayacaklardır. Doğrusu kayırmacılığı ortaya çıkaran şey zaten vatandaşların isteğidir.</p>

<p>Dahası şeffaflık ve sorumluluğun daha iyi bürokrasi yaratacağı fikri tarihte olmuş gerçek örneklere karşıdır. Nispeten temiz modern bürokrasiler demokratik olmayan koşullar altında yaratılmıştır. Bunu bu kitabın 1. bölümünde bürokratik gelişme hikâyeleri üzerinden geçerken görmüştük. Birçok başarılı modern devletler ulusal güvenlikleri tehlike altında olan ülkelerde otoriter koşullar altında kurulmuştur. Bunun örnekleri olarak Çin, Prusya/Almanya, modern Japonya ve daha birçok ülke gösterilebilir. Buna kıyasla demokrasi modern bir devletin inşasından önce gelirse bu hükümetin kalitesini düşürmektedir. Buna en iyi örnek Amerika Birleşik Devletleri’dir. Amerika’da 1820’lerde demokratik haklar halka açıldıktan sonra kayırmacı bir hükümet inşa edilmiştir ve ilerleyen yıllarda iltimasla boğuşan bir bürokrasi ile uğraşmak zorunda kalmıştır. Aynı şey Yunanistan ve İtalya’da da olmuştur. İkisi de sofistike bir kayırmacılık sistemi geliştirmiş, bu sistem modern devlet kurumlarının gelişmesinin önünde engel olmuştur. Kayırmacılık gelişmekte olan dünya demokrasilerinde yaygındır ve Hindistan’dan Meksika’ya, Kenya’dan Filipinler’e hükümetlerin kalitesini düşürmektedir.</p>

<p>Ve son olarak kamu yetkililerinin sıkı kurallarla kısıtlanması ve sağduyularından mahrum bırakılmaları fikri hükümetlere karşı yöneltilen en bilinen eleştirilerden birine ters düşer. Bu eleştiri hükümetlerin kurallara çok bağlı, sabit ve sağduyu sahibi olmamasıdır. Modern kâbus en küçük işler için bile bürokratların dağlar kadar belge istemesidir. Amerikan kamu sektörünü reform etme girişimlerinden birçoğu kuralları kaldırıp hükümetin karar alma sürecinde daha fazla sağduyu kullanmasını sağlamak üzerine olmuştur. O zaman bu gerçeği iyi hükümetin sıkı kurallar sonucu oluşacağı fikri ile nasıl uzlaştırabiliriz?</p>

<p>Tüm bunlar devlet inşası ile demokrasi inşasının aynı şey olmadığını bize gösterir. Kısa vadede bu iki girişim birbirleriyle çatışmaktadır. İyi hükümete ulaşmak için başka yollar da olabilir ve doğrusu demokrasi bazı koşullar altında avantaj olmaktan çok bir engel de olabilir. Devlet idaresi, hukuk ve demokratik sorumluluk arasındaki ilişkiyi göze alacak daha sofistike bir kamu idaresi teorisine ihtiyacımız vardır.</p>

<h4 class=" sigil_not_in_toc">DEVLET KAPASİTESİ</h4>

<p class="n">Asil-temsilci çerçevesinin en büyük sorunu devlet kapasitesinin varlığını kanıksamasıdır. Yani bir organizasyonu yönetimdeki problemlerin teşvik ve iradedeki eksikliklerden kaynaklandığını düşünür. Asil altındaki faillere emirler verir ve failler kendi çıkarlarıyla meşgul olduklarından bu emirleri yerine getiremezler. Failler tümüyle sadık ve doğru şeyi yapmaya hazır da olabilseler de asilin isteklerini yerine getirebilmek için gerekli bilgiye, yeteneğe veya teknik beceriye sahip olmayabilirler.</p>

<p>Modern hükümetler çok büyük olmalarının yanı sıra çok çeşitli ve karmaşık hizmetlerin de sağlayıcılarıdır. Hükümet hava durumunu ölçer, uçak gemilerine yön verir, türev araçlarını düzenler, eczada güvenliği sağlar, tarımsal hizmetlerini sağlar, kamu sağlık politikasını belirler, karmaşık cezai ve özel hukuk davalarına bakar ve para politikasını kontrol eder. Bu aktivitelerin çoğu yüksek derece profesyonellik ve eğitim gerektirir. Örneğin, Amerikan Federal Rezerv Yönetim Kurulu yalnızca doktora yapmış iktisatçılarla doludur; Hastalık Kontrol Merkezi doktorlar ve biyomedikal araştırmacılar tarafından yönetilmektedir.</p>

<p>Teknokratik yeterlilik gereksinimi iyi hükümeti demokrasiyle çakıştıran ilk şeydir. Gördüğümüz gibi Andrew Jackson’ın başkanken iddiası Amerikan hükümetinde sıradan bir vatandaş tarafından gerçekleştirilemeyecek hiçbir iş olmadığı yönündeydi. Jackson bürokrasiyi destekçileri arasından birçok sıradan vatandaşla doldurmuştur. Popülist Jackson seçilmesinin bir sebebi rakibinin Harvard eğitimli elit kesimin temsilcisi John Quincy Adams’a karşı duyulan güvensizlik vardı ki bu güvensizlik hissi bugüne kadar sürmüştür. Pendleton Yasası altında liyakate bağlı kamu hizmetlerinin kurulması için demokratik siyasi rekabetten bürokratik işe alma davranışını ortadan kaldırmaya ve hükümet içinde gittikçe büyüyen özerk ve teknokratik beceriye sahip kurumları yaratmaya çalışmıştır.</p>

<p>Hükümette teknokratik kapasitenin oluşturulması yalnızca bürokratları bir iki hafta sonu idari eğitim derslerine yollamakla olmaz. Yüksek eğitim seviyesinde büyük yatırımlar gerektirmektedir. Prusya’daki Stein-Hardenberg reformları aynı anda Berlin Üniversitesi’ni kuran Wilhelm von Humboldt gibi reformcuların da çabaları olmadan olumlu bir sonuç yaratamazdı. Britanya’da da Northcote-Trevelyan reformlarının yanında Benjamin Jowett’in Oxford ve Cambridge’e getirdiği düzenlemeler geliyordu. Meiji oligarklarının en büyük başarıları arasında on dokuzuncu yüzyılın sonuna doğru Japonya’da modern üniversite ağlarını yaratmaları gelir. Bu üniversitelerin mezunları Tokyo’daki yeni bürokrasilerin kadrolarını oluşturmuştur.<a id="dn750" href="../Text/dn.xhtml#d750.%20">[750]</a> </p>

<p>Bürokratik kapasite bürokrasilerin insan sermayesi üzerine kurulur fakat hükümet kurumlarının gerçek performansı sahip oldukları bir tür organizasyonel kültüre, bir sosyal sermayeye dayanır. Denk bir kadroya ve kaynaklara sahip iki organizasyon sahip oldukları iç uyumun derecesindeki farka göre çok farklı performans gösterebilirler. Alman <i>Wehrmacht</i>’ın İkinci Dünya Savaşı sırasında bu kadar korkunç bir savaş makinesi olmasının bir sebebi rütbesiz subayların liderliği sayesinde oluşturulan ekip bağlılığıdır. Askeri tarihçi Martin van Creveld, Alman alaylarının aynı bölgelerden askere alındığı, aynı bölgelerde eğitildikleri, aynı bölgelerde savaşıp aynı yerde beraber can verdiklerini ve savaşa takatleri kalmayınca gruplar halinde geri çekildiklerini göstermiştir. Alayları sürekli bozup yeniden kuran, zayiatını bireysel bazda yenileyen Amerikan sistemine kıyasla bu sistem daha güçlü bir ekip kimliği ve savaş ruhu oluşturmuştur.</p>

<p>Sivil organizasyonlar aynı derecede kendi kadrolarına şekil verme yetilerine sahip değildir fakat yine de ortak tutulan bazı normlar üzerinden güçlü bir bağlılık ortamından yararlanabilirler. Modern Orman Hizmetleri bilimsel ormancılığa bağlı olma ilkesi ortak tutularak kurulmuştu. Günümüzde Japonya ve Güney Kore bürokrasileri eski Britanya bürokrasisinde olduğu gibi bazı elit okulların mezunları ile doluydu. Yani bürokrasinin kadrosu birbirlerini okul günlerinden beri tanıyordu. Sınıfça kamuya çalışmaya girmişler, grup olarak terfi edilmişlerdi. Bakanlıklar bürokrasiye sonradan atamalarla yatay giriş imkânı vermediğinden bürokrasidekiler yükselirken aralarında güçlü birtakım ruhu oluşmuştu. Fakat zayıf bürokratik bağlılık geleneklerine sahip Amerika’da bile siyaset bilimci John Dilulio’nun verdiği federal hapishane sistemi gibi bazı olağanüstü kamu hizmetlerine bağlılık örneğine rastlanabilir.<a id="dn751" href="../Text/dn.xhtml#d751.">[751]</a>  Bürokratik kapasite sadece içindeki yetkililerin kapasitelerinin toplamından ibaret değildir; buna sahip oldukları sosyal sermayenin etkisi de eklenmelidir.<a id="dn752" href="../Text/dn.xhtml#d752.">[752]</a> </p>

<p>Son olarak devlet kapasitesine kaynaklarının da etkisi vardır. En iyi eğitimli ve en istekli yetkililer bile uygun bir şekilde ödeme yapılmadıkça veya işlerini yapabilmek için gerekli araçlara sahip olmadıklarını düşündükleri sürece kamu hizmetlerine bağlı kalmayacaktır. Bu fakir ülkelerin kötü çalışan bürokrasilere sahip olmasının bir sebebidir. Melissa Thomas’ın dikkat çektiği gibi Amerika gibi bir zengin ülke kamu hizmetlerine yılda kişi başına 17,000 dolar harcayabilirken Afganistan yabancı yardımların etkisi yok sayılırsa ancak 17 dolar harcayabiliyordu. Eldeki paranın çoğu rüşvet ve sahtecilikle boşa harcanmaktadır. Bu yüzden merkezi Afgan hükümetinin sahip olduğu bölgelere zar zor hükmediyor olmasına şaşırmamak gerekir.<a id="dn753" href="../Text/dn.xhtml#d753.">[753]</a>  </p>

<h4 class=" sigil_not_in_toc">BÜROKRATİK ÖZERKLİK</h4>

<p class="n">Devlet kapasitesi kendi başına bir hükümetin kalitesini ölçmek için yeterli bir ölçü birimi değildir. Bu kitapta devamlı değinilen temalardan biri hükümetlerin iyi işleyebilmesi için bürokratik özerkliğin hayati önemidir. Politikaların üretilmesi ve uygulanmasında yeteri karar alma serbestliği verilmeyen memurlar bireysel veya organizasyonel olarak ne kadar kapasiteye sahip olursa olsun işlerini iyi gerçekleştiremezler.</p>

<p>Eski Çin’de Legalistler ve Konfüçyüsçüler uzun süre günümüz idari avukatların “kural-sağduyu çekişmesi” diyeceği konu üzerine tartışmışlardır.<a id="dn745" href="../Text/dn.xhtml#d754.">[754]</a>  Legalistler toplumun açık yasalar ve kanunlarla davranışlarının belirlenmesi, beklentilerinin dengelenmesi ve devletin amaçları üzerine hiçbir belirsizlik bırakılmaması gerektiğine inanıyordu. Onlara kıyasla Konfüçyüsçüler kanunu (<i>fa</i>) eleştirmiş, hiçbir zaman tüm koşullara uyacak şekilde bir kanun yazılamayacağını savunmuştur. Onlara göre yargı olaya özel koşulların bilinmesini gerektirir: Suçu kim işledi, niyeti neydi, verilecek bir yargı toplumun genelini nasıl etkiler... Konfüçyüsçülere göre yalnızca eğitimli bir bilgin olayın bağlamını tam olarak kavrayıp doğru bir yargıya ulaşabilir. Bu görüş Aristo’nun <i>Nikomakhos’a Etik</i> kitabındaki doğru ahlâki kararları alabilen "âlicenapruhlu adam” tanımına benzemektedir.</p>

<p>24. kısımda gördüğümüz gibi gerçek Çin kanunları Legalist ve Konfüçyüsçü öğretilerinin bir karışımından ortaya çıkmıştır. Çin’de uygulamada hep katı kurallar yerine sağduyuyu tercih etmiştir. Bu davranış geleneksel Çin’deki kanun üstünlüğünün zayıflığını yansıtıyordu. Fakat Konfüçyüsçüler bir konuda haklıydı: Çok sıkı kurallar genelde iyi kararların verilmesinin önüne geçer.</p>

<p>Bürokratik özerklik yöneticilerin emirleri ve kuralları tam olarak nasıl altlarına nasıl aktardıklarıyla ilgilidir. Bir organizasyonun ne kadar özerkliğe sahip olduğu yöneticilerden gelen emirlerin niteliğine ve niceliğine, faillerine verilen otorite derecesine göre değişir. Tümüyle emir altında çalışan bir teşkilat hiçbir şekilde bağımsız bir otoriteye sahip olamaz ve sadece robot gibi yöneticilerinin verdiği tüm emirlerini yerine getireceklerdir. Buna kıyasla özerkliğe sahip bir teşkilat yöneticilerin müdahalesi olmadan karar alabilecektir.</p>

<p>Yöneticiler tarafından delege edilebilecek birçok sorumluluk bulunur. Bunlardan en önemlileri kadro belirlemekle alakalı olanlardır. İlk ciltte gördüğümüz gibi Avrupa’da hukuk üstünlüğünün sağlanması yolundaki en önemli gelişmelerden biri Katolik kilisesinin kendi papazlarını belirleyebilmesi için çıkan atama çatışmasıydı. On birinci yüzyılda kilise Kutsal Roma İmparatorluğu’nun siyasi otoritesi buyruğundaydı. Bu otorite hangi papanın atanacağı dahil her türlü personel seçim kararını etkiliyordu. Kilisenin kanun yapıcı bağımsız bir kurum olabilmesi için kendi kadrosunu kontrol edebilmesi gerekiyordu. On dokuzuncu yüzyılda Amerika’daki kamu hizmetleri reform çalışmaları da bürokrasinin işe alma ve terfi ettirme gibi kararlarını kayırmacı siyasetçiler yerine kendilerinin verebilmesi üzerineydi.</p>

<p>Siyaset ilkeleri genellikle birbirleriyle örtüşür ve bazen tümüyle çatışır. Gerçekte çoğu zaman birden fazla yönetici vardır; yani birbirleriyle çelişen emirler veren siyasi bakımdan eşit meşruiyete sahip farklı otoriteler bulunur. Örneğin her devlet kurumu genelde aynı anda kendileri için kurtarma, yoksullara güvence ve müşteriler için en verimli fiyatlandırma hesaplarını yaparlar. Her biri siyasi sistemin başka bir parçası tarafından desteklenir. Bu emirler tabi ki aynı anda gerçekleştirilip bürokrasinin bozulmasına sebep olmaz. Halka yarı açık Amtrak demiryolları kongre kararlarıyla düşük yoğunluktaki taşra topluluklarına hizmet etmeye zorlanmasaydı kâr edebilen verimli bir demiryolu şirketi olabilirdi. Çin’de genelde aynı işi yapan biri ulusal bakanlıklardan emir alan biri yerel bölge hükümetlerinden emir alan çift devlet daireleri bulunur. Bunun sonucu tutarsız ve etkisiz politikalar ortaya çıkar.</p>

<p>Yüksek derece özerklik bürokraside yeniliğe, deneylemeye ve risk almaya yol açar. İyi işleyen bir teşkilatta hami bir şeyin yapılması için genel emirler verir ve altındakiler bu işin tam olarak nasıl yapılması gerektiğine karar verir. Kaliteli askeri teşkilatlar acemi subaylarına “başarısız olma özgürlüğü” verilmesi gerektiğini anlar. Eğer en ufak bir hata kariyerlerinin sonu demekse kimse risk almaya çalışmaz. Bu çıkarım Amerikan ordusunun talimname kitapçığının yeni versiyonlarına (FM 100-5) yansımıştır. Vietnam Savaşı sonrasında askeri doktrinler yeniden gözden geçirilmiş, yeni kitapçığı yazanlar kitabın odağını merkezi komutadan daha esnek görev emirlerine kaydırmıştı. Komutan sadece genel hedefleri belirliyor uygulamayı komuta zincirinin en alt kesimlerinin sağduyusuna bırakıyordu. Başka bir deyişle acemi subaylar inovasyon veya deneysel niyetiyle sebep oldukları başarısızlıklarına görmezden gelinmesini sağlayacak kadar yüksek derecede özerkliğe sahipti.<a id="dn755" href="../Text/dn.xhtml#d755.">[755]</a> </p>

<p>Özerklik eksikliği kötü devletçiliğin en başlıca sebeplerindendir. Dünya çapında halklar bürokrasinin kuralcı, sabit, kâğıt kalabalığı yaratan yapısından şikayetçidir. Bürokratlar güç ve otoritelerini kuralları manipüle etme yetilerinden elde eder. Bu yüzden nüfuzlarını artırmak onların çıkarları yönündedir. Siyasi efendileri de bu süreçte verdikleri emirleri onlarla işbirliği yapacak şekilde verir. Bu soruna çözüm emir komuta sistemini daha çok bürokratik özerkliğe izin verecek şekilde değiştirmektir.</p>

<p>Diğer yandan bürokrasiler aşırı özerkliğe de sahip olabilir. Bunun tarihteki en kötü örneklerine değinmiştim: Birinci ve İkinci Dünya savaşları öncesi Alman ve Japon orduları. İkisinde de aşırı özerklik geleneği bir yandan yüksek kaliteli askeri teşkilatlanmaya yol açmıştır fakat diğer yandan sözde yöneticileri olan siyasi liderlerin kural koyma yetkilerini ellerinden almalarına da sebep olmuştur. Alman deniz kuvvetleri ve Genel Kurmay yirminci yüzyılın başlarında imparatoru kontrolleri altına almış ve ülkeyi Britanya ve Fransa ile çatışmaya itecek dış politikaları izlemesini sağlamıştı. Japon Kwantung Ordusu Mançurya’da daha da ileri giderek Çin’e karşı sıcak savaşa girmiş ve zamanla Japonya’nın tümü için siyasi otoriteyi eline almıştı. Kalan sivil hükümet sadece sözde otoriteydi. Bu uç örnekler dışında da aşırı özerkliğe sahip teşkilatlar siyasi bakımdan yönetilmeye karşı koyar hale gelebilir. Zamanla edinilegelmiş alışkanlıklar sebebiyle değişime kapanıp toplumun ihtiyaçlarını karşılayamaz hale gelirler.</p>

<p><img alt="sekil- 25" src="../Images/sekil-25.jpg"/></p>

<p>İronik bir biçimde bazen aşırı sayıda kuralların olması bürokratik özerkliği azaltmak yerine artırır fakat bu çok daha sağlıksız bir yoldur. Bürokratik işlemler sıklıkla o kadar karmaşık hale gelir ki kimse bir işin gerçekten kurallar uygun yapılıp yapılmadığını denetleyemez. Bu sistemden sadece kendileri anladığı için bürokratlar ne yapılacağına karar verir. Bu genelde Hindistan’daki bürokrasisi hakkında söylenir. Hindistan bürokrasisi aynı anda hep çok kuralcı hem de çok lakayt olmasıyla meşhurdur.</p>

<p>Uygun derecede özerklik yüksek kalite devletçilik için gereklidir. Gerekli seviye Şekil 25’te gösterildiği gibidir. Bir uçta tamamıyla yukarıdan gelen komutaya teslim hiçbir sağduyu veya bağımsız karar alma imkânı verilmeyen bir bürokrasi diğer uçta tamamıyla özerk hiçbir siyasi kontrol mekanizmasının işlemediği sadece kendi prosedürlerini değil tüm hedeflerini de kendi belirleyen bir bürokrasi bulunur. Güç eğrisindeki büküm noktası aşırı ayrıntılı yöneticiliğin zararlarının genellikle aşırı özerkliğin getireceği zararlardan daha çok olduğunun tanınmasından dolayı tam ortada olmak yerine sağa kaymıştır.</p>

<p>Kapasite ve özerklik birbiriyle ilişkilidir. Ya açık resmi kurallarla ya da teşviklerle veya gayri resmi normlar ve alışkanlıklarla memurların davranışları kontrol edilebilir. İkisi arasından ikinci yöntem çok daha az masraf çıkarandır. Çoğu kalifiye profesyoneller kendilerini kontrol altında tutarlar ve zaten onların işlerini dışarıdan anlayıp denetleyecek birini bulmak zordur. Bürokrasinin kapasitesi arttıkça daha çok özerkliğe ihtiyaç duyar. Bu yüzden hükümetin kalitesini ölçmek için hem kapasitesini hem de bürokratların özerkliğini bilmek gerekir.</p>

<p>Çalışanlara artan kapasite oranında daha fazla özerklik verme eğilimi birçok özel sektör işyerlerinde de bağlamıştır. Yirminci yüzyılın başında Henry Ford’un Highland Park fabrikası gibi gibi eski otomobil üretim yerlerinde aşırı derecede beceriksiz mavi yaka işçilerle doluydu. 1915’te Detroit’te çoğu araba işçisi göçmendi. Yarısı İngilizce bilmiyordu ve ortalama eğitim seviyesi ilkokulu geçmiyordu. Bu koşullar altında “Taylorculuk” ortaya çıktı. Bilimsel yönetim idarenin zekasını hiyerarşinin en üst kesiminde bölümlere ayırıyordu. Beyaz yaka yöneticiler mavi yaka işçilere nerede durmaları gerektiği, makineleri nasıl kullanmaları gerektiği ve kadar tuvalet molası verebileceklerine kadar türlü talimatlar verir. Bu tip düşük güven iş ortamı organizasyonun alt kademelerine hiçbir özerk karar alma imkânı tanımaz.</p>

<p>Bu tip iş ortamları yerine daha yayvan bir organizasyon tipi getirilmiştir. Toyota’nın öncülük ettiği yalın üretim metodu montaj hattı işçilerine kayda değer oranda daha fazla sağduyu kullanma imkânı verir. İşçilerin kendi aralarında üretimi nasıl daha iyi hale getirebilecekleri konusunda tartışmaları istenir. Bu özerklik daha yüksek eğitimli profesyonelleri çalıştıran firmalarda daha da yüksektir. Hukuk firmaları, mimarlık büroları, araştırma laboratuvarları, yazılım şirketleri, üniversiteler ve benzeri teşkilatlar asla “Taylor” tarzı organize edilemez. Bu tip teşkilatlarda yöneticiler yüksek eğitimli “işçileri” üzerinde en az otorite kullanır. Zaten hiyerarşinin başında olmalarına rağmen hiyerarşinin altında bulunan çalışanlarına kıyasla yapılan işten daha az anlamaktadırlar. Bu tip düz teşkilatlarda otorite sadece müdürlerden memurlara aktarılmaz; çoğu zaman memurlar da kendi uzmanlıkları sayesinde hedef belirleme sürecinin bir parçası olur. Tabi ki bu tip teşkilatlar eski Taylor tarzı teşkilatlara kıyasla daha güçlü bir güven ortamına ihtiyaç duyar.</p>

<p><img alt="sekil- 26" src="../Images/sekil-26.jpg"/></p>

<p>En uygun özerklik seviyesinin ne olduğu organizasyonun kapasitesine bağlıdır. Şekil 26 optimum özerklik eğrisini farklı kapasitelere sahip dört varsayımsal organizasyon üzerinden gösterir. Her biri için eğim uç noktalarda aşağı yönelir çünkü çok fazla özerklik de çok az özerklik de kötüdür. Fakat düşük kapasiteli organizasyonlarda büküm noktası sola meyil gösterirken yüksek kapasiteli organizasyonlarda sağa meyil gösterir. Yirminci yüzyılın başındaki bir Ford fabrikası 1. seviye iken Google gibi bir yüksek teknoloji şirketi 4. seviye olur.</p>

<p>Özel sektör organizasyonları için geçerli olan şey devleti oluşturan kamu sektörü organizasyonları için de geçerlidir. Toplumlar zenginleşip daha yüksek kapasiteye sahip hükümetleri oluşturdukça onlara daha fazla özerklik vermeyi göze alabilirler. Şekil 25’in içinde bulundurduğu iddiaya göre optimum özerklik oranının sağa meyilli olmasının yararlı olduğu ülkeler sadece yüksek kapasiteli olanlardır. Düşük kapasiteli ülkeler için tam tersi geçerlidir. Hükümet yetkililerinin sağduyularına güvenmekten daha çok kurallarla sınırlandırılması gerekir yoksa yozlaşma kaçınılmazdır.</p>

<p>Diğer yandan eğer aynı gelişmekte olan ülkelerin kurumları siyasi dostlar yerine uluslararası geçerliliği olan eğitim kurumlarından çıkmış gerçek profesyonellerle doldurulsaydı halk onlara daha fazla özerklik verilmesinde kusur bulmaz hatta bağımsız karar alma ve yeniliği teşvik etmek için var olan kuralların azaltılmasını isterdi.</p>

<p><img alt="sekil- 27" src="../Images/sekil-27.jpg"/></p>

<p>Eğer devlet kapasitesini bürokratik özerkliğe göre matrise yerleştirirsek (Şekil 27) devlet kurumlarının geneldeki kalitesini görebiliriz. Her ülke farklı farklı kapasite ve özerklik seviyelerine sahip birden fazla hükümet kurumundan oluşur. Bu yüzden her biri bir nokta olarak değil oval bir şekilde gösterilmiştir. Çapraz çizgi Şekil 26’dan gelir ve kapasite bazında optimum özerkliğin büküm noktalarını gösterir. Tüm organizasyonlar kapasitelerini artırmak (düşey eksende yukarı çıkmak) ister fakat bu uzun vadeli masraflı yatırımlar gerektirir. Kısa vadede çizgiye olabildiğince yaklaşmak için çalışmaları gerekmektedir. Şekil 28’de görüldüğü gibi tüm hükümetlerin daha iyi çalışmasını sağlayacak tek bir formül yoktur. Performans artışına giden yol her ülkenin kendi düzeyine göre değişir. Doğrusu yollar aynı hükümet içindeki bürokrasinin farklı kapasite ve özerkliğe sahip parçaları için de ayrı olabilir.</p>

<p><img alt="sekil- 28" src="../Images/sekil-28.jpg"/></p>

<p>Bu Çerçeve neden bazı ülkelerin sağduyu yerine daha katı kurallar getirmesi gerekirken bazılarının bunun tam tersini yapması gerektiği ikilemini açıklar. <i>Controling Corruption [Yolsuzluğu Denetleme</i>] adlı kitabında Robert Klitgaard şu formülü ortaya koymuştur:</p>

<h4 class=" sigil_not_in_toc">YOZLAŞMA = SAĞDUYU - SORUMLULUK.</h4>

<p class="n">Dünya Bankası gibi uluslararası kalkınma kuruluşları düşük kapasiteye sahip yoksul ülkelerden sağduyuyu azaltmalarını (yani kamu yetkilileri üzerine daha çok kısıtlama getirecek kanunlar çıkarmaları) ve hükümetlerini daha çok şeffaflaştırılıp daha fazla demokratik sorumluluğa sahip olmalarını sağlayacak mekanizmaları kurmalarını istemektedir. Bu tavsiye çoğunlukla yoksul ve düşük kapasiteli ülkeler için doğrudur. Daha fazla medya ilgisi ve demokratik seçimler yozlaşmaya bir tam anlamıyla bir çare olmasa da en azından siyasilerin ve yetkililerin kendilerine çeki düzen vermesi yönünde bir nevi teşviktir. Fakat bu zengin ve daha yüksek kapasiteli ülkeler içinde geçerli olacak evrensel bir kural değildir. Birçok durumda hükümetin etkinliği daha çok sağduyuya verilen yerin genişletilip kuralların rahatlatılmasıyla artar.</p>

<p>Bu sebeple hükümetlerin performansını artırmaya giden yol her ülkenin içinde bulunduğu özel koşullara göre farklılık gösterir. Bir hükümetin içinde bile farklı yollar izlemesi gereken parçaları bulunabilir. Örneğin, askeri tedarik daha az bürokrasi gerektirirken bankalar ve özel savcılar daha çok sorumluluk sahibi olması gerekmektedir. Bu sorunları analiz edebilmek ve onlara çözüm getirebilmek için içinde bulundukları bağlamı anlamak şarttır.</p>

<h4 class=" sigil_not_in_toc">DEMORATİK SORUMLULUK</h4>

<p class="n">Demokraside seçmenler nasıl aynı zamanda bir yandan hükümetlerine uygun derecede sağduyu hakkı tanırken diğer yandan bürokrasinin hizmet etmesi gereken politikalara ve hedeflere sadık kalacağı konusunda emin olabilirler? Başka ne anlama gelirse gelsin bürokratik özerklik karar alma hakkını halk için en iyisini halktan çok bilen “uzmanlara” teslim etmek anlamına gelmez. Askeriye üzerinden bir örnek verirsek özerk bir bölük lideri büyük çapta strateji konusunda kendi karar almaz, bu generallerin işidir. Bir demokraside halk bu örnekteki generallerin konumundadır.</p>

<p>Demokratik sorumluluk siyasi sistemlerin düzgünce işlemesi için hayati öneme sahiptir çünkü sonuçta bu otoritenin kaynaklandığı yani gücü meşru kılan şeydir. Devletin isteklerine uyma zorla sağlanabilir ve bunun tarihte birçok örneği görülmüştür. Fakat hükümetler güç otoriteye dönüştürüldüğünde, vatandaşlar kanunlara isteyerek uyduğunda ve sistemin meşru olduğuna inandıklarında çok daha iyi işlerler.</p>

<p>İlk ciltte Şanlı Devrim (1688-1689) sonrası İngiltere ve Fransa’yı karşılaştırarak meşruiyetin önemini ortaya koymuştuk. İngiltere “Temsiliyet sağlanmadan vergi toplanamaz” ilkesini benimsemişti, yani devlet yalnızca Parlamento tarafından onaylanan yollarla gelir elde edebiliyordu. Zaten o dönemde Parlamento ülkenin en zengin insanlarıyla doluydu. 1689 sonrası hükümetin toplayabildiği vergi oranı da İngiliz kamu borç güvencesinin görünürdeki güvence seviyesinde hızla yükselmiştir. Buna kıyasla Fransa daha zorlayıcı bir vergi sistemine sahipti. Zenginler kendilerinin muaf tutulmasını sağlayabilirken ordu isteksiz köylülerden zorla vergi topluyordu. Fransa’nın GSYH’sine vergilerinin sağladığı katkı oranı İngiltere’ye oranla çok daha azdı. Bunun sonucu olarak Fransa’da kamu ekonomisi on sekizinci yüzyılda batmıştı. Benzer kaynaklara sahip Britanya Fransız Devrimi öncesi başlayıp yıllarca devam eden dönemde çıkan birçok savaşta Fransa’yı mağlup edebilmişti.</p>

<p>Algılanan meşruiyet hükümetin etkinliği için önem taşır çünkü hükümetler her zaman kamuya dair işlerde devlet dışı faillerin yardımına ihtiyaç duymuştur. Birçok insan işlerin dışa verilmesi, kamu-özel sektör ortaklıkları ve devletin sosyal hizmetleri sağlamaları için inanç bazlı gruplara güven işinin bir yirminci yüzyıl icadı olduğuna inanır. Fakat kamu-özel sektör ittifaklarının tarihi çok daha eskidir. Avrupa’da nüfus sayımından muhtaçlara yardıma kadar birçok toplumsal hizmetler kiliseler tarafından gerçekleştirilmiştir. Bu fonksiyonlar ancak yirminci yüzyılda devletin bir parçası haline getirilmiştir. İngiltere ve Hollanda’da sömürgecilik Doğu Hindistan Şirketi gibi yarı özel devletle işbirliği içinde çalışan organizasyonlar tarafından gerçekleştirilmiştir. Stein Ringen’in altını çizdiği gibi 1961 sonrası Güney Kore’nin başındaki askeri hükümetler politikalarının gerçekleştirilmesi için özel şirketleri kullanmıştır. Yalnızca Samsung ve Hyundai gibi devasa şirketler değil, birçok özel gönüllü topluluklarda bu sürece dahil olmuştur.<a id="dn756" href="../Text/dn.xhtml#d756.">[756]</a> </p>

<p>Nüfus zenginleşip eğitim oranları arttıkça ve onlara daha çok bilgi sağlayan teknoloji geliştikçe otoriteyi sağlamadaki zorluk artar. İnsanlar kendileri için düşünebileceklerinin veya hükümetin bilmediği şeyleri bildiklerinin farkına varınca artık yalnızca yetkili birinden geliyor diye emirlere uymak istemezler. Son kırk yıla geniş kapsamda orta sınıfın yükselişini gösteren toplumsal hareketlilik dünya çapında resmi demokrasinin yayılışını da ardında getirmiştir. Fakat bu hareketlilik içinde demokratik sisteme karşı gelen vatandaşların dertlerine karşı yabancı kalan, onlara tepkisiz öğeler de bulunur.</p>

<p>Düzenli serbest ve adil seçimler gibi resmi prosedürler demokratik sorumluluğun sağlanması için oluşturulmuştu. Fakat seçimler kendi başına hükümetin gerçekten halkın istekleri yönünde çalışacağının garantisini vermez. Seçimler ve seçmenler manipüle edilebilir; yerleşik partiler seçmenlere yetersiz seçme hakkı sunabilir; seçime katılım az olabilir. Büyük bir bilgi sorunu vardır. Bir seçmenin birkaç yılda bir kullandığı oyu bir partinin ve iktidarın tüm politikalarına karşı genel bir onaylama veya onaylamama anlamı taşır. Fakat belki de seçmenin asıl aklındaki sorun kendi işini etkileyen bir düzenleme veya çocuğunun devlet okulunda kötü öğretmenlere sahip olması gibi genel dışı bir durumdur. Teorik olarak seçmenden hükümete, hükümetten de bürokrasi aracılığıyla vatandaşa uzanan bir sorumluluk yolu vardır fakat bu yolun aşırı uzunluğundan dolayı seçim yapma sürecinden sağlam bir iletişim sağlamak mümkün değildir.</p>

<p>Birkaç resmi prosedür tarzı yaklaşımlar hükümeti daha duyarlı yapmak üzere getirilmiştir. Bunlardan en kolay akla geleni sorumluluğun yolunu gücü halka en yakın en alt kademelere vererek kısaltmaktır. Amerika’nın kuruşundan beri bu federalizm adı altında uygulanmıştır (Avrupa’daki adı ise yetki ikamesidir). Diğer bir yaklaşımsa hükümetin kollarını birbirlerine karşı getirerek dengelemek, kamunun istekleri için yargı yoluyla yönetimi zorlamaktır. Avrupa’nın medeni hukuk sistemlerinde yıllardan beri süregelen ve vatandaşların hükümetlerine karşı dava açabilmesini sağlayan bir idari mahkeme hiyerarşisi vardır. Amerikan sisteminin nasıl hükümet kurumlarına karşı vatandaşlara dava açma, kendi şahsi istekleri için kanunları yürütmelerini dahi engelleyebilme hakkı verdiğini anlatmıştım. Son olarak dönüm noktası oluşturan İdari Prosedür Yasası (1946) gibi mekanizmalarda bulunmaktadır. Bu yasaya göre federal kurumlar herhangi bir kural değişikliği durumunda bunu halka sunmak ve onların eleştirilerini dinlemek zorundadır. Demokratik katılımı devlet genelinde veya yerel düzeyde artırmak için benzer bir süreler dünya çapında görülmüştür: Brezilya da yükselişe geçen katılımcılığı artırma hareketi gibi.</p>

<p>Bu yaklaşımların birçoğu planlandıkları gibi hükümetleri daha sorumlu hale getirmiştir. Fakat tüm resmi prosedürler zamanla çoğalıp sistem içindeki güçlü kişiler tarafından kendi amaçları için sömürülürler. Federalizm genellikle gücü ayrıştırmak yerine hükümet içindeki gücü gereksiz şekilde başka bir kola yineler. Ademi merkeziyetçilik özellikle yoksul ülkelerde sadece gücün güçlü yerel elitlere verilmesi anlamına gelir. Rekabetçi kanunculuğun Amerika da kamu idaresine verdiği zarardan da bahsetmiştim. İdari Prosedür Yasasının getirdiği bildiri-eleştiri sistemi yıllar içinde anlamsızlaşmış, yalnızca zengin lobiciler tarafından güçlü çıkar grupları yararına standart eleştirilerin duyulduğu bir ortama dönüşmüştür.</p>

<p>Tüm bu resmi prosedürler sorumluluğu ve sonuç olarak karar almada demokratik meşruiyeti artırmak için getirilmiştir. Fakat aynı zamanda kuralların sayısını arttırmış, masrafları yükseltmiş ve hükümetin daha yavaş çalışmasına sebep olmuşlardır. Bu prosedürlerin toplamda etkisi genellikle idari kurumları işlerini yapabilmek için ihtiyaç duydukları özerklikten mahrum bırakır. Çok fazla şeffaflık Amerikan Kongresi örneğinde görüldüğü gibi müzakere ortamını ortadan kaldırabilir. Sorumluluk isteği sadece siyasette partilerin kullandığı bir silaha dönüşürse amacına ulaşamaz. Çok ayrıntılı bir şekilde performansı ölçen ve düşük performansı cezalandıran resmi sistemler siyaset bilimci Jane Mansbridge’in dediği gibi “yaptırım bazlı sorumluluk” sistemini doğurur. Bu sistem sadakatten çok korku bazlı Taylorculuk sisteminin modern bir versiyonudur. Bu tip sistemler işçilerin dıştan sıkı denetim olmadan işlerini yapmayacağı fikri üzerine kuruludur. Risk alma ve yeniliği öldürmenin kesin yollarıdırlar. Sorumluluk ve dolayısıyla meşruiyeti artırmak üzere kurulu bu prosedürler yüzünden hükümetlerin sonuçtaki etkinliği azalır. Paradoksal bir biçimde kendi meşruiyetlerine zarar vermiş olurlar.</p>

<h4 class=" sigil_not_in_toc">DENGE</h4>

<p class="n">Demokratik sorumluluğu artırma sorununa çözüm sadece resmi sorumluluk mekanizmalarının artırmasından veya hükümetin yüzde yüz şeffaflaştırmasından geçmez. Konfüçyüsçüler hiçbir kuralın tüm koşullara uygun olamayacağını derken haklıydı. Her siyasi sistemin ayakta kalmasını sağlayan soyut bir faktör vardır ki bu da güvendir. Vatandaşlar hükümetlerinin kendilerinin çıkarlarını savunacak yönde iyi kararlar alacağına güvenmeli, hükümetler de vatandaşların isteklerine karşı duyarlı olup onların isteklerini yerine getirerek bu güveni kazanmalıdır. Düzgün bir şekilde özerk bir bürokrasi kendini vatandaşlardan ayrı koymaz. Aksine Peter Evans’ın tanımladığı gibi topluma “iliştirilmiştir” ve toplumun isteklerine karşı duyarlıdır. Bu yüksek düzeydeki dengede hükümete karşı duyulan güven etkin bir hükümeti ortaya çıkarır, etkin bir hükümet de herkesin duyduğu güveni arttırır.</p>

<p>Bunun tersi düşük düzeydeki düşük kalite hükümetlerin vatandaşları arasında kuşku uyandırdığı, vatandaşların da devletin etkin işlemesi için gereken kaynakları ve davranışları sağlamadığı denge ortamıdır. Düzgün bir otoritenin sağlanmadığı bu ortamlarda hükümetler itaat için zorlama yöntemini seçer. Bir siyasi sistemin yüksek düzey sistemden düşüp düşük düzey sisteme geçişinin ne kadar kolay olacağı aşikârdır ve belki de bu sebeptendir ki dünya çapında düşük düzey sistemler daha yaygındır. Belki de vatandaşların beklentileri ve istekleri arttıkça tüm hükümetler kaçınılmaz bir şekilde düşük düzeye doğru yol almaktadır.</p>

<p>Bu yoldan bir çıkış noktası varsa etkin hükümetlerin anlattım iki özelliğine bağlıdır: Kapasite ve özerklik. Hükümetler işlerini doğruca yapabilmek için insan ve finans kaynaklarına ve organizasyonel sermayeye ihtiyaç duyar. Otoritenin demokratik ilkelerden bürokratik memurlara aktarılması için bürokrasiye kapasiteyi karşılayacak seviyede özerklik tanınmasını gerektirir. Var olan hiçbir hükümet bu dönüşümü bir günde yapmamıştır. Genellikle bu dönüşüm parça parça ve siyasi çekişmeler sonucu gerçekleşir. Yani Danimarka haline gelmek çok uzun vadeli bir hedeftir.</p>
</body>
</html>