<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<h1>8</h1>
<h3 id="sigil_toc_id_8">PATRONAJ<a id="dn178" href="../Text/dn.xhtml#d178">[178]</a>  VE REFORM</h3>



<div class="b ">Britanya ve Amerika’nın on dokuzuncu yüzyıla patronaja dayanan bürokrasileri ile nasıl başladığı; Northcote-Trevelyan reformlarının Hindistan Kamu Görevlerinde oluşumu; orta sınıf koalisyonu; Britanya’nın neden hiçbir zaman kayırmacı siyasi partiler çıkaramadığı</div>


<p class="n">Britanya ve Birleşik Devletler on dokuzuncu yüzyıla Yunanistan ve İtalya’dakilerden çok da farklı olmayan patronaj yüklü hükümetleri ile girdiler. Yunanistan ve İtalya’nın aksine bu iki ülke, kamu sektörlerini reform etti ve modern bir bürokrasi için zemin hazırladı. Britanya’da aristokratların hâkim olduğu, patronaj dolu kamu hizmeti on beş yıl gibi kısa bir sürede reform edilip yerine oldukça iyi eğitilmiş profesyonel memurlar getirilmiştir. Birleşik Devletler’de patronaj oldukça yerleşmişti, yerinden söküp atmak biraz zaman aldı: iki siyasi parti, Cumhuriyetçiler ve Demokratlar, kamu hizmetlerindeki işlerin dağılımları etrafında evrildiler ve liyakate dayalı memurların kendi siyasi atamalarının yerlerine geçmesine inatla karşı koydular. Bu sistemi düzeltmek için devam eden siyasi çekişme içerisinde iki neslin geçmesi gerekti ve böylelikle bu yirminci yüzyılın başlarına kadar uzadı.</p>

<p>Daha önce gördüğümüz gibi, demokrasi siyasi reformu zorlaştırabilir. Birleşik Devletler bütün beyaz erkeklere oy kullanma hakkını Britanya’dan altmış-yetmiş yıl evvelinde vererek hem kitlesel siyasi partilerin gelişimine öncülük etti hem de kayırmacılık sistemini icat etmiş oldu. Bunun aksine Britanya on dokuzuncu yüzyılın neredeyse tamamında sıkı bir oligarşi ile yönetilmeye devam etti ve kitlesel siyasi partiler memuriyet makamlarını oy satın almak için kullanmaya girişmeden evvel kamu hizmetinde reformlar gerçekleştirebildi.</p>

<p>Bir ada olması bakımından İngiltere’nin konumu ona hatırı sayılır ölçüde bir koruma sağlıyordu ve etrafı çevrilmiş Prusya’da olduğu gibi dış tehditlerle hiç karşı karşıya kalmıyordu. Böylelikle, on sekizinci yüzyıldan on dokuzuncu yüzyılın başlarına kadarki savaştığı nice savaşta Donanma önemli derecede profesyonellik kazanırken kamu hizmetinin kalanı büyük oranda patronaja dayanır olmuştu. Parlamentonun hesap verme zorunluluğunun tesis edilmesi kamu makamlarının sömürülmesi durduracak baskılar yarattı ancak elitler devlet hizmetlerini kendi ve aile ile destekçilerinin menfaatleri için kullanmaktan oldukça memnundular.<a id="dn179" href="../Text/dn.xhtml#dd179">[179]</a>  Liyakatten ziyade şahsi bağlantılar kişilerin sorumluluk makamlarına yerleşmelerine vasıta oluyordu. 1849’da Bayan Cecilia Blackwood’un Lord John Russel’a gönderdiği şu mektubu göz önüne alalım: “boğulmakta olan bir adam umutsuzluk içerisinde her çareye başvurur ancak ben bu çabalayışı çok önemli görmekteyim, siz İngiltere’deki en iyi adam değilsiniz belki ama dünyadaki en güçlü kişisiniz... anneniz ve babamın kuzen olduklarını ifade ettiğimde saçtığınız şuaların sıcaklığı beni bulur diye umut ediyordum. Şimdi oğlumu Cambridge’e göndermeye niyetliyim... Belki bir gün, hemen değil, sizin tarafınızdan uygun bir makama yerleşir umuduyla yaşayacağım.”<a id="dn180" href="../Text/dn.xhtml#d180">[180]</a>  Bütün toplumlarda, insanlar bağlantıları karşılığında takas yaparlar, ancak on dokuzuncu yüzyıl Britanya’sında çok küçük bir elit topluluğu içerisindeki bağlantılar bir devlet memurluğuna atanmak için yeter de artardı. Sonuçta, özerk ve elit bir bürokrasiye sahip Prusya’da olduğu gibi düzenli bir kamu görevi mevcut değildi. Daha çok, yeterlikleri şüpheli ve genellikle eğitim almamış ancak bağlantıları iyi birtakım makam sahipleri ortalıktaydı.</p>

<p>Tahtın iltimasını dizginlemek için gösterilen ilk çabalardan biri büyük devlet adamı ve filozof Edmund Burke’nin 1780’de atanan kimselere (iltimas geçilerek atananlara) ve arpalık<a id="dn181" href="../Text/dn.xhtml#d181">[181]</a>  denilebilecek işlere karşı saldırısıyla başladı.<a id="dn182" href="../Text/dn.xhtml#d182">[182]</a>  Reform edilmesi gerekenlerin başında Hint Sivil Memuriyeti [<i>Indian Civil Service,</i> ICS] gelmekteydi. Britanya 1858 İsyanı’na kadar Hindistan’ı doğrudan idare etmiyordu; bunun yerine ticari bir kuruma, Doğu Hindistan Şirketi’ne ayrıcalık tanımıştı. Bu şirket alt kıtada devlet benzeri bir otorite uyguluyordu. “Sivil memuriyet” kavramı Hindistan’da, Doğu Hindistan Şirketi’nin sivil çalışanlarını askeri olanlardan ayırmak için çıkarılmıştı.<a id="dn183" href="../Text/dn.xhtml#d183">[183]</a>  ICS’e gönüllü katılan erkekler Britanya toplumunun üst tabakası değildi; çalışma koşulları ile uzun yıllar boyunca evden uzakta oluş bu işi haytalar, maceraperestler ve anayurtta bir iş tutturamayanlar için bir sığınak haline gelmişti. Adam Smith’in ifadesi ile bin poundluk şirket hisseleri “sadece yağmadan pay dağıtmadı ayrıca Hindistan’ın yağmacılarına makamlar da” sağladı. Şirketin idaresi çok az maaş veriyordu fakat bir müdürün iş dağıtım ve eşe dosta para getirecek fırsatlar sağlama yetisi muazzam miktarlarda gelir getiriyordu.<a id="dn184" href="../Text/dn.xhtml#d184">[184]</a> </p>

<p>ICS’in işi yine de farklı faklıydı ve engin bir idare yeteneği gerektiriyordu. Kamu hizmetlilerinin niteliğinin gelişmesi gerektiğinden şirketin müdürleri, genç iş taliplerini doğu dilleri, matematik, edebiyat hukuk ve tarih konularında eğitmek üzere Haileybury’de bir okul kurdular. Daha iyi bir sivil memur sınıfına ihtiyaç olduğunun farkına varan hükümet, boş makamları doldurmak adına yapılan atamaların yerine sıkı bir seçim yapmaları hususunda müdürlere baskı yaptı. Şirketin beratını yenileyecek olan 1883 Hindistan İdaresi Antlaşması (Government of India Act) hakkında yapılan tartışmada Thomas Babington Macaulay (sonrasında Lord Macaulay) Hindistan’daki hizmetler için yarışma açmayı ve eğitimle alakalı nitelikler getirilmesi üzerine coşkun bir fikir beyan etti. Macaulay 1834-1838 yılları arasında Hindistan Yüksek Meclisine hizmet etmeye gidecek ve burada, İngilizceyi eğitim dili yapıp Hintçeyi yasaklayacağı eğitim sistemi reformları yapacaktı.<a id="dn185" href="../Text/dn.xhtml#d185">[185]</a> </p>

<p>Doğu Hindistan Şirketi’nin müdürleri bu işe alış biçimine dair istekleri başta reddettiler çünkü böyle yapmak işlerine gelmiyordu: atamalar üzerinde denetimlerini kullanarak kendilerini zenginleştirebildikleri rant peşinde bir toplulukta etkindiler. Dahası burada, işe alım havuzunu çok sığ tutan güçlü bir sınıf menfaati mevcuttu; 1860 ile 1874 arası Hindistan’a gönderilenlerin neredeyse dörtte üçü aristokratların, seçkinlerin, ordu ve donanma mensuplarının, ICS mensuplarının yahut da profesyonel meslek sahiplerinin çocuklarıydı. ICS’in reformu, çalışkan genç bir memurun, Sir Charles Trevelyan’ın üst makamlara çıkmasına kadar gerçekleşmedi.<a id="dn186" href="../Text/dn.xhtml#d186">[186]</a> </p>

<p>Travelyan baronet<a id="dn187" href="../Text/dn.xhtml#d187">[187]</a>  bir aileden gelmekteydi, Haileybury’e gitti ve Doğu Hindistan Şirketi için, Kalküta delege sekreterliği dahil birçok işte çalıştı. Reform görmemiş şirketteki tecrübesi onu patronaj sisteminin amansız bir düşmanı haline getirdi ve herkese açık liyakate dayalı bir toplumun inanmaya başladı. Hindistan’dan nefret etti çünkü burası giderek “İngilizlerin uğraş alanlarının kir ve çöpünün aktığı bir gider” halini almıştı.<a id="dn188" href="../Text/dn.xhtml#d188">[188]</a> </p>

<p>Trevelyan Hindistan’da Macaluay ile tanıştı ve sonradan Macaluay’in kız kardeşi ile evlendi. ikisi ICS’i reform etmek için sıkı bir işbirliğine girişti. Trevelyan daha sonradan 1840’ta yardımcı sekreterlik yapacağı (aslına bakılırsa kurumun başında olacağı) Hazine’ye atandı. Kendisinin ehil bir idareci olduğunu kanıtlarken, Trevelyan dairenin kötü şekilde teşkilatlandığını ve ICS’in muzdarip olduğu dertlerin birçoğundan muzdarip olduğunu belirtmiştir.<a id="dn189" href="../Text/dn.xhtml#d189">[189]</a> </p>

<p>Ticaret Bakanlığında William Gladstone’un özel kalemi olan Sir Stafford Northcote ile beraber Trevelyan 1854’te Northcole-Travelyan Raporu’nu hazırladı. Aslına bakılırsa bu, on yıl kadar önce hazırlanmış, ICS de dahil kamu sektörü reformuna dair bir dizi raporun sonuçlarından pek de ayrılmayan yirmi sayfa kadarlık bir rapordur.<a id="dn190" href="../Text/dn.xhtml#d190">[190]</a>  Bu, himaye/iltimas sisteminin adam atamalarına bir son verilip, devlet hizmetlerine geçiş için sınavlar getirilmesini istemektedir. Ayrıca yüksek idari işlemlerden günlük memur vazifelerinden ayrılmasını ve idari makamlar için yüksek eğitim gereksinimleri getirilmesini önermiştir. Raporun gerekli olarak tanımladığı, teorik açıdan bütün toplum sınıflarına açık olan, hümanist eğitim aslında çocuklarını Oxford ve Cambridge’e gönderebilecek para ve bağlantılara sahip aristokrat ve üst sınıflar aday havuzuna kabul edilmiyordu. Yine de bu sıkı eğitim gereklilikleri Britanya hükümetini Prusya ve Fransa’nın sahip olduğu idari modellere dönüştürdü, yani idareciler bir hizmetin içerisinde o yapının kendi dayanışma ve bağımsızlığı ile yetişecekti.</p>

<p>Trevelyan gibi kişiler hükümetin ehil olmayan aristokratlarca yönetilmesinden dolayı iyice bilenmişlerdi ancak bu tür bir reform Britanya üst sınıf hayatının özel koşulları altında pek de mümkün değildi. Trevelyan, Northcote-Trevelyan Raporu zamanında maliye bakanı ve 1868’de makamındaki dört dönemin ilkinde başbakan olacak olan Gladstone’un bir nevi sırdaşı Macaluay ile, daha önce ifade edildiği gibi, akraba idi. Northcote Gladstone’un şahsi kalemiydi ve hepsi Oxford Balliol Koleji’nin müdürü, üniversite sisteminde reform hareketinin lideri Benjamin Jowett’in arkadaşıydı.<a id="dn191" href="../Text/dn.xhtml#d191">[191]</a>  Bu seçkin şahsi bağlantılar Parlamento’da Trevelyan-Northcote Raporu’nun dediklerini ve nihayetinde de reformu kabul ettirmek için bir grup kurmaya yeterliydi. Bu tür bir faaliyet Birleşik Devletler’e taban tabana zıt durmaktadır çünkü burada birbirine bağlı bir elit sınıfı mevcut değildir; ayrıca reform fikirleri ortaya atıp savunusunu yapmak çeşitliliğin aşırı fazla olduğu çok geniş bir satıhta, eyalet eyalet yapılmalıdır.</p>

<p>İngiltere’de John Stuart Mili, Edwin Chadwick’in liderlik ettiği ikinci bir elit grup ile İdari Reform Birliği adında bir iş adamları teşkilatı kamu memuriyetinde liyakate dayalı işe alımlar ile sınav sistemini savunuyordu. Bu grubun entelektüel olarak ortaya çıkışı Jeremy Bentham’ın faydacı fikirlerine ve John Stuart Mill’in babası, James Mill’in idarede makullük ile verimliliği vurgulayan söylemlerine dayanmaktadır. Bunlar, Siyasi Ekonomi Kulübü ve Faydalı Bilginin Yayılması Derneği gibi gruplar vasıtasıyla popüler hale gelmiştir. John Stuart Mili, Doğu Hindistan Şirketi için çalışmıştır (burada Trevelyan’dan daha müspet bir intiba edinmiş gibi durmaktadır) ve Northcote-Trevelyan Raporu hazırlanırken reform hakkında önemli bir bildiriye katkıda bulunmuştur.<a id="dn192" href="../Text/dn.xhtml#d192">[192]</a>  Trevelyan-Northcote grubundan farklı olarak bunlar hümanist, liberal bir eğitime değil de bilim, ekonomi ve mühendisliği odaklanan, Oxford ve Cambridge’den ziyade London School of Economics’te alınabilecek teknik bir eğitime sıcak bakıyorlardı. Bu pratik becerilerin idari hizmette, Grekçe ve Latince bilgisinden daha uygun olacağını ve bu yolla Oxbridge sistemine hâkim olan üst sınıf avantajlarının azalacağını ileri sürdüler.<a id="dn193" href="../Text/dn.xhtml#d193">[193]</a> </p>

<p>Bu reformcu fikirler, on dokuzuncu yüzyılın ilk yarısında sanayi, bilim, teknoloji ve reformu desteklemek adına kurulmuş Faydalı Bilginin Yayılması Derneği gibi sayısız yeni kulüp ve dernekle beraber orta sınıfın da okuduğu yeni popüler bir medya ile halka yayıldı. Bunlar ayrıca, değerler hususunda bir önceki yüzyılda şekil alan devrim tarafından da desteklendiler; ekonomist Albert Hirschman’ın menfaat tutkusu dediği şeyden bir dönüşüm yaşandı. Eski aristokrasi şana, onura ve cesarete oldukça değer veren savaşçı bir sınıftan gelmekteydi; ticari faaliyeti küçümsüyor ve para kazanmayı centilmenler için değersiz görüyorlardı. Çalışmanın kıymeti bilinmiyordu, aristokratların çocukları çalışmaktan ziyade at sürüp, avlandıkları, kafayı çektikleri Oxford ve Cambridge’e bağlantılar sayesinde girmekten hoşnutlardı. Ancak yeni orta sınıfların sadece sıkı çalışma tempoları ve yetenekleri vardı; girişimci enerjileri muazzam bir refah düzeyi yaratmaktaydı.<a id="dn194" href="../Text/dn.xhtml#d194">[194]</a> </p>

<p>Üniversite sistemi makul bir reformu kendi başına gerçekleştirecek kilit rolü oynayabilecek kabiliyete sahip değildi. On dokuzuncu yüzyılın başından itibaren Britanya üniversiteleri, ders vermeyi tamamen kesen Oxford profesörlerini göz önüne aldığımızda, Richard Chapman’ın ifadesiyle, “atalet, yozlaşma ve arpalık” ile anılır olmuştu. 1770’de Lord Eldon nasıl mezun olduğunu aktarıyor: “Sınav sırasında, İbranice ve Tarih konusunda sınamak adına sadece iki soru soruluyor: ‘İbranice ‘kafatası yeri’ ne demektir’ ve ‘University College’ın kurucusu kimdir?’ Karşılık olarak verdiği ‘Golgota’ ve ‘Kral Alfred’ cevaplarından başka hiçbir şey söylemeyen Lord Eldon sınav yapanları tatmin ediyor.”<a id="dn195" href="../Text/dn.xhtml#d195">[195]</a>  Yüzyılın ortalarında şiddetlenen bir süreçle beraber üniversiteler standartlarını geliştirmek ve açıklıklarını artırmak adına başarılı reformlar (1854 Oxford Akdi, 1856 Cambridge Akdi, üniversiteye girişte dini sınavları ortadan kaldıran 1871 Üniversite Sınavları Akdi gibi) geçirdiler. Buna ek olarak 1836’da Londra Üniversitesi kuruldu; diğer okullar gibi Oxford ve Cambridge ile rekabetini artırdı ve eğitim reformu hakkında bir tartışmaya destek sağladı. Benjamin Jowett sınav sistemini geliştiren kilit figürlerden biridir. Bu rolü onu kamu hizmetlerindeki reform çabalarının doğal bir işbirlikçisi yaptı.</p>

<p>Çok çeşitli kurumlarda yürütülen bütün bu reform etkinliğinin arkasında göze çarpan bir toplumsal gerçek mevcuttu: Sanayi Devrimi Britanya’da vitesi yükseltip ülkenin sosyal yapısında büyük bir değişiklik getiriyordu. Büyük toprak sahiplerinin gücü ve otoriteyi bir merkezden yaydıkları eski tarım toplumu hızlıca yerinden ediliyor ve yerine sanayici ve girişimcilerin liderliğindeki şehir toplumu geliyordu. Richard Chapman’ın ifadeleri ile;</p>



<div class="arayazi ">Orta sınıf radikalleri (önemleri, sanayi devrimi ve ‘Anglikan kilisesi karşıtı düşüncenin ilerlemesinden’ doğan püriten tavırlarla giderek artıyordu) idarede yanlış olduğunu düşündükleri çoğu şeyin patronaj sisteminin bir sonucu olduğunu vehmediyordu. Bu orta sınıf saldırısı, buna kendi menfaatleri için iltimas çeken yerleşik aristokrasinin yol açtığı varsayımına dayanmaktaydı. Saldıranların bir diğer kaynağı da idaredeki aristokratik sistemin (Ordu ve Donanmada olduğu gibi) etkisiz ve savunmasız olmasıyla alakalıydı.<a id="dn196" href="../Text/dn.xhtml#d196">[196]</a> </div>



<p>Bu orta sınıf gruplarının çocuklarını Oxford ve Cambridge’e gönderip onlara kamu hizmetlerinde bir iş bulmakta doğrudan menfaatleri vardı.<a id="dn197" href="../Text/dn.xhtml#d197">[197]</a> </p>

<p>Britanya orta sınıfları, bütün kurumlarda ilerlemede herkese açık, liyakate dayalı standartları desteklemeyi tercih etmişlerdi. Bunu kendi çıkarlarını, bireyleri değil bütün toplumu düşünerek yapıyorlardı. Bu tutum güney İtalya’da yerel oligarşi ile işbirliği halinde olup iltimas ağlarına ortak olan girişimci orta sınıfların yaptıklarına taban tabana zıt bir konumdaydı.</p>

<p>1854’te Northcote-Travelyan Raporu’nun yayınlanması, raporun söylediklerini hemen uygulamaya koymadı. Kamu hizmetlerine giriş için koşulların değişmesi görevli makam sahiplerinin ve üst sınıfların menfaatlerini tehdit etti. 1855’te bir Konsey Kararı, sınırlı sayıdaki iş için rekabete izin veren bir Kamu Hizmeti Komisyonu tesis etti.<a id="dn198" href="../Text/dn.xhtml#d198">[198]</a>  Parlamento tarafından raporun bütün tekliflerinin kanunlaştırılması 1870’e, Gladstone Başbakan olana kadar gerçekleşmedi. Raporun teklif ettiği gibi, yeni kanun kamu hizmetini ikiye böldü: giriş için liberal bir hümanist eğitim gerektiren idari hizmetler ile İngilizce ve modern derslerin eğitimini gerektiren daha düşük bir yürütücü sınıf hizmetleri. Bu iki kademeli sistem hem, üst ve orta burjuvaziye mensup kişilerin çocuklarına istihdam sağladı hem de yeni sınav sisteminden geçmek için Oxbridge eğitimlerini kullanabilecek olan eski aristokrasiyi bu makamlardan mahrum bıraktı.</p>

<p>Kırım Savaşı (1853-1856) kamu hizmetinin revizyonuna ivme sağladı. Britanya ordusunun harekâtı çok kötü şekilde idare edilmişti ve 1855’te Üst Düzey Tahkikat Komisyonu, ordunun istihbarat, strateji ve lojistik açıdan zayıf organizasyonunu rapor etti. Bu basında bir sansasyona yol açtı, hem askeri hem de sivil hizmetlerde bir revizyona gidilmesi istendi. Böylelikle Prusya veya Japonya gibi askeri bir eğilimi olmayan bir ülkede bile, savaş ile asker ve sivillerin hayatının riske girmesi barış zamanında belki de hiç de gerçekleştirilemeyecek reformlar için baskı yarattı.<a id="dn199" href="../Text/dn.xhtml#d199">[199]</a> </p>

<p>Britanya kamu sektörü reformunun oy kullanım hakkı genişletilmeden önce gerçekleştirilmesi oldukça önemlidir. On dokuzuncu yüzyılda, Britanya’yı oligarşiden gerçek bir demokrasiye (kadınlara ve azınlıklara oy hakkı tanınması yirminci yüzyıla kadar mümkün olmasa da) dönüştüren üç büyük reform beyannamesi geçti. 1832 reformu seçim sistemindeki, bozuk seçim bölgeleri <i>[rotten boroughs,</i> elit siyasetçiler için arpalık olabilecek çok az seçmene sahip seçim bölgeleri] gibi bazı bariz suiistimalleri ortadan kaldırdı. 1860’lara kadar Britanya vatandaşlarının sadece sekizde biri oy verebilmekteydi.<a id="dn200" href="../Text/dn.xhtml#d200">[200]</a>  Çoğu ev sahibinin oy verme hakkını elde etmesi ancak 1867 ve 1884 reformları ile mümkün olabildi; ancak bunlardan sonra bile içerisinde toprak kiracıları, arazi sahipleri, ev hizmetlileri, askerler ve denizcilerin bulunduğu Britanyalı yetişkin erkeklerin yüzde 40’ı hâlâ oy verme hakkına sahip değildi. Aynı dönemde Birleşik Devletler’de oy hakkına sahip olmayanların sayısı yüzde 14’tü.<a id="dn201" href="../Text/dn.xhtml#d201">[201]</a>  (Bu reformların neden geçtiğine III. Kısımda döneceğim.) 1830’lar itibarıyla Birleşik Devletler’de gerçekleşen seçmen seferberliği ile kitlesel siyasi partilerin gelişimi Britanya’da 1870’lere kadar görülmedi, ancak bu döneme kadar özerk bir kamu hizmetinin zemini hazırlanmıştı. Britanya partileri oy kazanmak için devlet işlerini kitlelere dağıtmaya yeltendiklerinde bu yolun çoktan kapanmış olduğunu gördüler.</p>

<p>Oy kullanım hakkı genişletildikten sonra bile Britanya partileri büyük seçmen kitleleri toplamada geri kalmışlardı. Bu dönemdeki çoğu kayırmacı parti Muhafazakâr (Tory) partiydi. Bunun liderlerinin büyük kısmı, kırsaldaki elit olamayan seçmenlerin desteğini alabilen etkili toprak sahipleri idi. İltimasla atamalar yapıp duran muhafazakâr bir başbakan olan Benjamin Disraili’nin 1867 Reform Beyannamesini desteklemesinin sebeplerinden biri partisinin genişleyen seçmen tabanı üzerinde kontrol sağlayabileceğine inanmasıydı. Parti sonraki yıllar içerisinde eski, kökleşmiş elitler ile, birçoğu devletteki makamlardan ziyade onur sıfatları kazanmak suretiyle partiye katılan yeni orta sınıf elit destekçiler arasında bölündü.<a id="dn202" href="../Text/dn.xhtml#d202">[202]</a>  Muhalefetteki Liberal Parti (Whig) bir orta sınıf partisiydi ve kendisini bir kitle partisine dönüştürmek istemiyordu.</p>

<p>Britanya İşçi Partisi işçi sınıfını seferber edebilir ve Liberallerin yerini alarak Britanya siyasetinde ikinci parti halini alabilirdi. İşçi partisi, 1800’lerde tasarlanıp 1900’de kurulmuş olan Ticaret Birliği Kongresi’nin siyasi koluydu. Çeşitli sol kanat hareketlerinden, güçlü bir sosyalist ideoloji ile sıyrılan İşçi Partisi, destekçilerini çalışma koşulları, maaşlar, devlet kaynaklarını sadece kullanmak yerine sanayi üzerinde devlet kontrolünü sağlamak gibi programlarının gereği olan meseleler etrafında toparlaması gereken haricen teşkilatlanmış bir partiydi. Birinci Dünya Savaşı’nda ilk olarak hükümete katılıp 1924’te kendi başına iktidara geldiğinde bürokrasiye nüfuzu yoktu ve modern bir parti olarak neredeyse her mesele kurumsallaştırılmıştı.<a id="dn203" href="../Text/dn.xhtml#d203">[203]</a> </p>

<p>Northcote-Trevelyan reformları geleneksel iltimas sistemine en tesirli arayı getirdiği halde, Britanya kamu sektörünün 1780’den günümüze kadar, bir dizi kademeli reform geçirdiği söylenebilir. Aralarında 1874-1875 Playfair Komisyonu, 1886-1890 Ridley Komisyonu, 1912-1915 MacDonnell Komisyonu, 1919-1920 Düzenleme Komitesi, 1929-1931 Tomlin Komisyonu ve 1953-1954 Priestly Komisyonunun bulunduğu birbirini izleyen birçok reform komisyonu mevcuttu.<a id="dn204" href="../Text/dn.xhtml#d204">[204]</a>  Geniş çaplı en son kamu sektörü reformu çabasına 1990’larda Yeni Kamu İdaresi başkanlığında Tony Blair döneminde girişildi.<a id="dn205" href="../Text/dn.xhtml#d205">[205]</a> </p>

<p>Britanya kamu sektöründe reform uzun, bir bakıma, tamamlanmamış bir süreç olmasına rağmen iltimas sisteminin ortadan kaldırılması nispeten doğrudan olmuştur. Entelektüeller ve toplum eleştirmenleri reformun gerekçesini açıklıyorlardı. Bu gerekçe Kırım Savaşı gibi olaylardan sonra medyada yayılıp tartışılıyordu. Daha sonra uzman bir komisyon meseleyi derinlemesine inceleyip Parlamento tarafından kanunlaştırılabilecek bir dizi teklif ortaya çıkarıyordu. Bu süreçteki en önemli aktörler, çoğu Londra’da yer alan küçük bir elit grubundandı (ve hepsinin de Britanya Hindistanı ile ortak ilişkileri mevcuttu). Hepsi benzer eğitimleri almıştı ve birbirlerini şahsi olarak tanıyorlardı; hatta bazıları akrabaydı. Britanya Westminster sistemine hızlı karar üretimine karşı oldukça önyargılı davranıyordu çünkü güçler ayrılığı tam anlamıyla mevcut değildi: 1850’lerde ne federal yapı (adem-i merkezi yönetim), ne yasamayı hükümsüz kılacak yargıtay, ne yürütme ve yasama arasında güçler ayrılığı, ne de güçlü bir parti disiplini (sıradan millet vekillerinin parti üst kurulu tarafından denetimi) mevcuttu. Britanya elitlerinin yapısı değişmeye başlayıp orta sınıf aktörleri eski oligarşiyi yerinden etmeye başladığında, yeni aktörlerin istekleri yasamaya hemen yansıdı.</p>

<p>Aynısı, Birleşik Devletler’de geçerli değildi. Buradaki anayasal sistemin dengeleri kamu siyasetindeki büyük değişiklikleri oldukça zor ve zaman alıcı kılmaktadır. Ancak daha önemlisi toplumsal farklardır: Birleşik Devletler’de tek bir elit grubu yoktur ve kuruluşundaki demokratik temel var olan elitlerin yeni toplumsal aktörler tarafından her zaman sınanacağını teminat altına alır. Bu sebeple Birleşik Devletler elit bir iltimas siteminden modern bir kamu hizmeti yapısına doğrudan geçmemiştir; bunun gerçekleşmesi, parti hâkimiyetindeki kayırmacılık sistemi vasıtasıyla yüzyıllık dolambaçlı bir yol izlemiştir. Britanya’nın aksine Amerikan tecrübesi iki şey ortaya koymuştur: ilki, patronaj ve kayırmacılık ne kültürel açıdan belirgin bir olgudur ne de bunlar modernleşmiş toplumlarda bir şekilde varlık gösteren modern öncesi uygulamaları yansıtırlar. İkincisi ise daha modern bir Amerika’nın tecrübesi demokrasi ve bizim “iyi idare” dediğimiz şey arasında doğal bir gerilim olduğunu ortaya koyar.</p>
</body>
</html>