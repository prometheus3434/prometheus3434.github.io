<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<h1>28</h1>
<h3 id="sigil_toc_id_29">DEMOKRASİYE GİDEN UZUN YOL</h3>

<div class="b">On dokuzuncu yüzyılda Avrupa’da toplumların değişimi ile demokrasinin nasıl ilerlediği; zaferinden önce demokrasiye karşı öne sürülen düşünceler; muhafazakâr partilerin demokratik ilerleyişin yapısını genellikle nasıl belirlediği</div>

<p class="n">İlk ciltte İngiltere ve Amerika’da sorumlu tutulabilen hükümetlerin nasıl ortaya çıktıklarından bahsetmiştim. Geriye dönüp bakılırsa hesap verme zorunluluğuna, Orta Çağ mülk sistemi veya parlamentosu gibi feodal bir yapının kazara modern çağa taşınmasıdır denebilir. Orta Çağ’da vergi toplama görevi toplumdaki oligarşik toprak sahibi kesimi temsil eden bu tabakaya aitti. On altıncı yüzyılın sonlarında Fransa, İspanya, İsveç, Prusya ve Rusya’da monarşi feodallerin gücünü kırmayı başarmış ve mutlak hüküm sürmüştür. Polonya ve Macaristan’da ise feodaller monarşiyi alt etmiş ve zayıf ademi merkezi bir siyasi sistemin oluşmasına sebep olmuştur. Bu zayıf sistem yabancı işgalcilere karşı koyamamıştır. Sadece İngiltere’de parlamentonun gücü monarşiyle denkti. Parlamento on yedinci yüzyıl boyunca monarşiye karşı savaşmış, bu çıkmaz 1688-1689’da Şanlı Devrim adı verilen anayasa anlaşması ile çözülmüştür.</p>

<p>Sorumlu hükümet demek sadece muhalif grupların hükümeti ele geçirip onu istediklerini yapmaya zorlaması demek değildir. İnsanlık tarihi boyunca dış gruplar iç gruplarla çatışmış, gücü ele geçirdikleri anda yeni baskıcı iç gruplar olmuştur. Sorumlu hükümet olabilmek daha geniş bir topluma karşı hesap vermek zorunda olunduğunu ve muhalefetin meşru olduğunu resmi bir şekilde kabul etmek demektir. Burada fikirler çok önemli roller oynar. John Locke tüm hükümetlerin otoritesinin ilahi bir haktan değil vatandaşlarının şahsi haklarını koruyabilmesinden geldiğini söylemiştir. Hükümetler potansiyel olarak bu hakları çiğneyecek ilk varlıklardır. Locke’a göre “hiçbir hükümet özgürce rızasını vermemiş bir halktan itaat bekleme hakkına sahip değildir.”; bu yüzden muşruiyet dediğimiz şey insanların “yönetimlerini ve yöneticilerini seçmesidir”. “Temsiliyet sağlanmadan vergi toplanamaz” ve “yönetilenin rızası” fikirleri Şanlı Devrim ve ondan bir yüzyıl sonra gerçekleşen Amerikan Devrimi’ni harekete geçiren ilkelerdir. “İngilizlerin hakları” (yani geleneksel feodal haklar) anlayışından “tabii haklar” (tüm insanlara ait evrensel haklar) anlayışına geçiş bu yeni devrimlerin sadece bir elit grubu bir diğeri ile değiştirmekle kalmayacağı anlamına geliyordu.</p>

<p>On sekizinci yüzyılın başlarında her ne kadar Şanlı Devrim parlamenter sorumluluk ilkesini getirdiyse de İngiltere yine de gerçek bir demokrasi olmaktan çok uzaktı. Parlamento üyeleri 1830’da bile nüfusun yüzde 3’üne tekabül eden ülkenin küçük varlıklı bir bölgesi tarafından seçiliyordu. Yani demokrasinin gelişi hesap verme sorumluluğundan çok daha sonra, 1689’dan birkaç yüzyıl sonra gerçekleşmiştir.</p>

<p>Hukuk üstünlüğü ve demokratik sorumluluk hükümetin gücünü kısıtlamanın farklı yolları olduklarından tarih boyunca birbirlerine yakın görülmeleri ve beraberce desteklenmeleri normaldir. İngiliz İç Savaşı sırasında parlamentonun krala karşı en büyük şikayetleri Ortak Hukuk’u çiğnemesindendi. Erken dönem Stuart Hanedanı rakiplerini Yıldız Kamarası Kraliyet Mahkemesi gibi yasal olarak şaibeli kurumlarla ortadan kaldırmıştır. Parlamentonun monarşiden talepleri vergi konularında parlamentoya hesap vermesi ve kanunlara göre hareket etmesiydi. Hukukun üstünlüğüne saygı duyulması bir dış grubun iç grubun yerine geçtikten sonra yeni bulduğu gücünü düşmanlarından intikam almak için kullanmayacağından emin olmanın bir yoludur.</p>

<p>Liberal demokrasinin devleti kısıtlayan iki parçası, liberal hukuk üstünlüğü ve devletin demokrasiye karşı sorumluluğu, genellikle birbirlerine bağlı olarak düşünülür ve kavramsal olarak birbirlerinden ayrılamazlar. Bir önceki bölümde belirtildiği gibi genellikle farklı toplumsal gruplar tarafından savunulurlar. Bu da demek olur ki liberal demokrasi tek bir paket halinde gelmez, zaman içinde aşamalı bir şekilde oluşturulur. Bu gerçek demokrasinin ne zaman ortaya çıktığını belirlemeyi zor kılar. Örneğin, Amerika ne zaman liberal bir demokrasi olmuştur? Hukuk üstünlüğü demokrasiden çok daha önce, İngiltere’nin sömürgelerine Ortak Hukuk’unu tanıtmasıyla Amerikan devriminden de Anayasal Devrimden de önce gelmiştir. Fakat kanunlara eşit oranda erişim hakkını sağlamak yüzyıllar almıştır. Çoğu Amerikalı, demokrasinin on sekizinci yüzyılda Anayasa’nın kabulü ile geldiğini düşünse de 1787’de oy hakkının verildiği kesim büyük oranda kısıtlıydı. Yavaş yavaş 1920’deki anayasanın On Dokuzuncu Maddesi üzerinde düzenleme getirilmesiyle sonlanan bir süreçte önce mülkü olmayan beyazlara, sonra Afrikalı Amerikalılara ve sonra da kadınlara kadar bu hak uzatıldı. Aslen Güney’de siyahilerin oy kullanması önüne koyulan bazı engellerden dolayı onlara oy hakkının tümüyle verilmesi 1965’te Oy Hakları kanununa kadar gerçekleşmemiştir.</p>

<p><img alt="tablo 6" src="../Images/tablo6.jpg"/></p>

<p>Liberal demokrasinin bu farklı özelliklerini alıp on dokuzuncu yüzyıla uyarlarsak Birinci Dalga ile demokratikleşen Avrupa ve diğer ülkelerin çok uzun süren bir süreçten geçtiğini görürüz. Tablo 6’da birkaç ülkenin oy hakkının genişletilmesi üzerinden bazı kilometre taşı denecek dönüm noktaları, oy hakkının umumi oluşunun ne kadar sürede kabul edildiği ve ülkeler arası fark listelenmektedir. Oy hakkının kısıtlanması dışında on dokuzuncu yüzyılda otoriter hükümetler demokrasinin önüne geçmek için başka şeyler de yapmıştır. Örneğin Prusya’da 1849’da erkekler için umumi oy hakkı kabul edilmiştir. Fakat üç aşamalı ve açık olarak yapılan oy sistemi 1918’e kadar sürdürülmüştür. Britanya, İtalya ve Danimarka gibi bazı ülkelerde seçimsiz gelen yüksek meclislerin yasaları veto veya değiştirme hakkı vardı. Birçok ülkede özellikle yeni işçi sınıfı gruplarının kurduğu sosyalist veya komünist siyasi organizasyonlar önüne engeller çekiliyordu. Dahası bu dönemde demokratikleşme tek yönlü bir süreç değildi. Fransa gibi bazı ülkelerde vatandaşlara verilen haklar daha otoriter rejimler iktidara geldikçe geri alınmıştır.</p>

<h4 class=" sigil_not_in_toc">OY HAKKI</h4>

<p class="n">Avrupa’nın demokrasiye giden yolu uzun süren durgunluk ve gerilemelerle geçen aşamalarla doludur. Bu yolun bu kadar dolambaçlı olmasının en basit sebebi Avrupa’nın on dokuzuncu yüzyılın sonuna dek demokrasiye toplumsal olarak hazır olmamasıdır.</p>

<p>TABLO 6. Bazı Ülkelerde Oy Hakkının Genişletilmesi<a id="dn636" href="../Text/dn.xhtml#d636">[636]</a> </p>

<p>Önsözde belirtildiği gibi Fransız Devrimi Napolyon Kanunları’nı Avrupa’ya yaymış ve Fransa gibi modern bir yönetim yapısına sahip devleti inşa etmiş olsa da demokrasiyi getirmemiştir. Napolyon’un yenilgiye uğramasıyla Avusturya-Prusya-Rusya Kutsal İttifak’ı liderliğinde uzun süre otoriter bir gerileme dönemine girilmiştir. Muhafazakâr monarşik rejimler 1789 önceki döneme geri dönmeye çalışıyorlardı. Batı’dan doğuya uzanan bir otoriterizm eğilimi vardı. Cumhuriyetçi hükümetler sadece bazı İsviçre eyaletinde ve Alman şehir-devletlerinde bulunabiliyordu. Fransa, Hollanda, Belçika Norveç ve diğer Alman ülkeleri (ve tabi ki Britanya) kralın güçlerini resmi olarak kısıtlayan yasalara sahip anayasal monarşilerdi. Avusturya-Macaristan İmparatorluğu, Prusya, İtalya ve Rusya monarşilerinin gücünü daha az kısıtlanıyordu fakat yine de bir çeşit sivil hukuka dayalı bürokrasi tarafından yönetiliyorlardı.<a id="dn637" href="../Text/dn.xhtml#d637">[637]</a> </p>

<p>Demokrasi yönünde ikinci büyük adım 1848 Devrimleriyle gerçekleşmiş, bir an için umutlar artmış ve bir an sonra da bunlar suya düşmüştür. Tarihçi Eric Hobsbawm’ın deyişiyle, “1848 modern Avrupa tarihinde en çok şey vaat eden, en kapsamlı ve en niteliksiz insanlarla en çok ilk başarıya sahip olup, en çabuk bir şekilde başarısızlıkla sonuçlanan bir devrimdi.”<a id="dn638" href="../Text/dn.xhtml#d638.">[638]</a>  Arap Baharı’nın kıyaslandığı bu “Halkların Baharı” Avrupa’daki neredeyse bütün ülkeleri etkilemiştir. Fransa da Temmuz Monarşisinin yıkılıp Şubatta İkinci Cumhuriyetin ilanıyla başlamış, bir ay içinde Bavyera, Prusya, Avusturya, Macaristan ve İtalya’ya sıçramıştır. İstikrarını kaybetmeyen ülkeler kıtanın dış kenarlarındakilerdi: İsveç, Britanya, Yunanistan, İspanya ve Rusya. Mayıs’ta Habsburg monarşisinin kurtarılmasıyla başlayan ve sene bitmeden kıtanın geri kalanına yayılan bir hareketle devrimler çabucak bastırıldı. Devrimci fikirlerin hızlıca yayılışı, demokratik uyanışın “salgın etkisinin” sadece internetin ve sosyal medyanın bir yan etkisi olmadığının, gazete çağında da olabildiğinin kanıtıdır.<a id="dn639" href="../Text/dn.xhtml#d639.">[639]</a> </p>

<p>Bu devrimlerin patlak vermesi ve sonunda başarısızlıkla sonuçlanması Avrupa’daki toplumsal dönüşümlerin tümüyle tamamlanmadığının göstergesidir. On dokuzuncu yüzyılın sonlarında Avrupa’nın çoğu hâlâ tarım toplumuydu. Toprak sahipleri ve köylüler toplumdaki en büyük aktörlerdi. Yalnızca Britanya ve Hollanda’da orta sınıflar kayda değer bir siyasi güce sahipti. Ama yüzyılın ortalarına gelindiğinde neredeyse her yerde küçük bir ticaret ve sanayi burjuvazisi ortaya çıkmıştı. Eğitim, okur-yazarlık ve gazetelerin yayılmasıyla toplumsal tartışmalar da daha yaygın olmaya başladı. 1840’lar bugünlerde “sivil toplum” diyeceğimiz örgütlerin Avrupa’da yayılışını gördü. Bu gönüllü özel dernekler benzer düşüncelere sahip insanların buluşup düşüncelerini paylaşabilecekleri ve hükümeti eleştirebilecekleri bir ortam oluşturan ziyafetler ve umumi festivaller düzenlemiştir. (Bu tip örgütlerin tarihi Britanya’da daha eski zamanlara kadar uzanır.) Fakat siyasi partiler çoğu yerde yasaklıydı. Daha baskıcı bölgelerde aktivistler, Giuseppe Mazzini’nin Genç İtalya hareketinde olduğu gibi gizlice buluşmak zorunda kalmıştır. 1848 Devrimlerine öncülük edenler bu yasal ve yasadışı orta sınıf gruplar olmuştur.<a id="dn640" href="../Text/dn.xhtml#d640.">[640]</a> </p>

<p>Fakat bu dönemde toplumsal dönüşümler tümüyle tamamlanmamıştı. Ekonomik olarak en ilerdeki Avrupa toplumlarında bile orta sınıf nüfusun tümüne kıyasla azınlık konumundaydı. Var olan orta sınıf da kendi içinde şahsi ve mülki hakları için daha çok yasal koruma isteyenler ile daha çok demokratik katılım isteyenler olarak ikiye ayrılmıştı. Avrupa nüfusunun çoğu köylü, esnaf ve tüccarlardan oluşuyordu. Yeni ortaya çıkan işçi sınıfı bu dönemde daha organize olmamıştı. Avrupa’nın durumu bugünlerde piyasaları gelişmekte olan Tayland ve Çin’le kıyaslanabilir. 1848’de muhafazakârlar orta sınıfı milliyetçilik söylemleri ve kargaşa korkusu gibi araçlarla kendi arasında bölmüş ve devrimci momentumun önüne geçebilmişti.</p>

<p>1848 sonrası muhafazakar düzenin restorasyonunu izleyen yıllar hem ekonomik açıdan hem de toplumsal açıdan Avrupa ve Amerikan tarihinde en köklü dönüşümlerin yaşandığı dönemdi. Birinci Dünya Savaşı öncesi en ilerideki ülkeler, Britanya, Fransa, Almanya, Belçika ve Hollanda, çoğunlukla tarım toplumu olmaktan şehirli sanayi toplumlara dönüşmüşlerdi. Bu toplumsal sınıflar arasında devasa değişimlere neden oldu ve yeni kitlesel demokrasi siyasetinin ortaya çıkmasını sağladı.</p>

<p>Bu sebeple Hobsbawm 1848 Devrimleri’nin tümüyle başarısız olduğunu söyleyerek fazla ileri gitmiştir. Devrimin patlak vermiş olması ve tekrarlama tehlikesi bu dönemden sonra gelecek tüm otoriter liderlerin aklında yer etmiş ve gelecek iki nesil boyunca yapılan siyasi değişimlerde göz önünde bulundurulmuştur. Örneğin, Prusya 1847 ile 1867 arasında umumi oy hakkını kabul etmiş fakat açık ve aşamalı oylama sistemini kaldırmamıştır. Yeni birleşmiş Almanya 1871’den sonra resmi bir anayasa çıkarmış ve seçimle gelen bir meclis yaratmıştır. Siyasi partilerin yasallaştırılması Sosyal Demokrat Parti’nin teşkilatlanmasını sağlamıştır. Başmuhafazakar Şansölye Bismarck’ın tüm bastırma çabalarına rağmen Sosyal Demokratlar Birinci Dünya Savaşı arifesine gelindiğinde meclisteki en büyük grup olmuştu. Yeni işçi sınıfı partilerinin kitlelerini kendine çekmek isteyen Bismarck Avrupa’nın ilk sosyal güvence ve sağlık sigortası sistemini 1880’lerde uygulamaya sokmuştur.</p>

<p>Benzer bir şekilde Fransa da Louis Napolyon 1851’de darbe ile iktidara gelip kendini İmparator Üçüncü Napolyon ilan ettikten sonra iktidarını bir referandumla meşrulaştırmak zorunda hissetmiştir (daha önce 1848 devriminden sonra kurulan cumhuriyette de bir kere başkan seçilmişti). Fransızlar her ne kadar kontrollü koşullarda da olsa bu oylama fikrine alışmıştı. Dahası İkinci İmparatorluk çeşitli siyasi görüşlerin açıkça dile getirebildiği liberal bir imparatorluktu. Bu dönemde yapılan ekonomik genişleme Fransa-Prusya Savaşı yenilgisi ve Paris Komünü sonrası Üçüncü Cumhuriyet’le gelecek olan gerçek demokrasiye yol hazırlamıştı. Daha liberal ve yüksek demokrasiye sahip bir toplum olmaya doğru atılan adımların çoğu 1848’de yaşamış ve toplumların daha önceki yüzyıllardan daha farklı bir şekilde harekete geçtiğinin farkına varmış muhafazakâr liderler tarafından yapılmıştı.</p>

<p>Fakat yüzyılın ortalarında anayasal hükümetin orta sınıf destekçileri tutarsız demokratlara dönüşmüştü. Çünkü demokratik hareket birçok ülkede milliyetçilik tarafında ele geçirilmişti. Frankfurt ve Berlin parlamentolarındaki Alman liberaller var olan Alman devletlerini demokratikleştirmekten çok birleştirilmiş bir Almanya yaratmakla ilgileniyorlardı. Elitler olarak yurttaşlarına oy hakkı vermeden milleti “temsil” ediyorlardı. Çoğu Bismarck’ın Almanya’yı birleştirmedeki başarısından dolayı otoriter Bismarck İmparatorluğunu desktekliyordu. Alman kapitalizminin liderleri ve lehtarları olarak devlet kendi sanayilerine gümrük tarifesi koruması teklif edince ekonomik liberalizmi terk etmekten çekinmediler. Benzer bir şekilde Avusturya-Macaristan İmparatorluğunun çoğu liberali oy hakkının genişletilmesinden çok milli elitler olarak kendi ayrıcalıklarının güvenceye alınmasıyla ilgileniyordu. Britanya’da on dokuzunu yüzyılın sonlarında İrlanda Özerkliğine karşı duruş ve imparatorluğu destekleme muhafazakârların sadece orta sınıftan değil işçi sınıfından da destek bulmasını sağlamıştır. Bu Avrupa’da milliyetçiliğin sınıf çıkarlarına üstün gelmesinin son örneği olmayacaktı.</p>

<h4 class=" sigil_not_in_toc">DEMOKRASİYE KARŞI DÜŞÜNCELER</h4>

<p class="n">Demokrasinin yayılmasına karşı tepkiler Avrupa’nın maddi çıkarlarına karşı olduğu kadar fikri dünyalarına da karşıydı. On dokuzuncu yüzyılda birçok ciddi entelektüel umumi oy hakkı veya bir kişiye bir oy düşmesi sistemlerine karşı üzerine düşünülmüş argümanlar hazırlamıştır. Bu argümanlardan birkaçını incelememiz gerekir çünkü her ne kadar bugünlerde çok az insan bunu dile getirmeye cesaret edebilse de bu argümanlardan bazıları hala göze çarpar kalitededir.</p>

<p>Demokrasinin en sürekli eleştirilerinden biri filozof John Stuart Mill tarafından yapılmıştır. <i>On Liberty</i> [<i>Özgürlük Üzerine</i>] adlı kitabı 1859 yayınlanmasından beri liberallerin en temel gördükleri eserler arasındadır. İkinci Reform Kanunundan önce 1861’de yayınladığı <i>Thoughts on Perlimentary Government [Parlamenter Hükümet Üzerine Düşünceler]</i> kitabında Mill umumi ve eşit oy hakkına karşı bazı argümanlar öne sürmüştür. Önce klasik Whig argümanıyla başlamıştır: “vergiler üzerine karar verecek meclisler ‘genel veya yerel olsun’ sadece belirlenen vergileri verenler arasından seçilmelidir.”<a id="dn641" href="../Text/dn.xhtml#d641.">[641]</a>  Yalnızca vergi verenlerin oy verebilmesi fikri İngiliz ve Amerikan Devrimlerinin mottosu olan “temsiliyet sağlanmadan vergi toplanamaz” fikrinin tersine çevrilmiş haliydi. Mill bu yüzden dolaylı değil doğrudan vergilerin uygulamaya konması gerektiğine inanıyordu. Bu vatandaşları hükümetin paralarını nasıl harcadığı konusunda bilinçli olmaya itecekti. Dahası bu “kiliseden yardım alanlara kesinlikle oy hakkı verilmemesi gerektiği” anlamına geliyordu. Yardımla yaşayan insanlar vergi ödeyenlerin parası üzerinden bedavadan yaşadıkları için oy verme hakları olmamalıydı.</p>

<p>Mill’in eşit oy hakkına karşı ikinci argümanı oy verenlerin nitelikleri ve sorumluluklarıyla alakalıydı. Umumi oy hakkına karşı değildi, çünkü “siyasete ve seçimlere katılım hakkı toplumun aklını ahlâki ve entelektüel yönden eğiteceken iyi araçlardır.” Fakat bir kişinin bir oy kullanabilmesi fikrine karşı çıkmıştır. Bugünlerde bize garip gelecek bir argümanla “eğer herkesin toplumsal haklar konusunda eşit olması gerektiği söylenirse derim ki herkesin insanlık değeri eşit seviyeye gelmeden bu olamaz.”<a id="dn642" href="../Text/dn.xhtml#d642.">[642]</a>  Bu da farklı sınıftan insanların eğitim seviyelerine göre farklı sayıda oy hakkına sahip olması anlamına geliyordu: Niteliksiz bir işçinin bir oya, ustalar üç oy; avukatlar, doktorlar ve din adamlarının beş veya altı oy hakkına sahip olması gibi. Louis Napolyon’un Fransa’nın başkanı seçenlerin milyonlarca “ne okuyabilen ne de yazabilen köylüler, devlet adamlarına dair bilgileri ağızdan ağıza aktarılan sözlerden ibaret olan insanlar” olduğu gerçeğinin altını çizmiştir.<a id="dn643" href="../Text/dn.xhtml#d643.">[643]</a>  İç Savaş sonrası Jim Crow kanunlarının yayılmasıyla Amerika’nın Güneyinde Afrikalı Amerikalıların oy verme hakkını kısıtlayan beyazlar da buna çok benzer argümanları kullanmıştır.</p>

<p>Diğer düşünürler yalnızca elitlerin kamu yararının objektif koruyucuları olabileceğini ve bu yüzden oy hakkı olmayanları temsil etmeleri gerektiğini iddia etmiştir. Örneğin on sekizinci yüzyılda Edmund Burke daha fakir ve alt tabaka görülecek kasabalardan seçilen Avam Kamarası üyelerinin daha az temsil edilen bölgelere kıyasla daha iyi yollara, hapishanelere veya polis teşkilatına sahip olmadığını söylemiştir. Çünkü ayrıcalıklı sınıfların insanları “yerel çıkarlar, arzular, önyargılar ve politikaları bir kenara bırakabilmiş” ve “daha genel bir bakış açısından” bakabilmiştir.<a id="dn644" href="../Text/dn.xhtml#d644.">[644]</a>  İşçi sınıfının yönetimde yer almasına izin verilmiyordu. “Berberlik veya mum üreticiliği onurlu işler değildir... eğer bu insanların yönetmesine izin verilirse... devlet baskı yaşayacaktır.<a id="dn645" href="../Text/dn.xhtml#d645.">[645]</a> </p>

<p>Bu bakış açısı 1866’da tam da İkinci Reform Yasası öncesi Walter Bagehot’un klasik eseri <i>The English Constitution</i> da <i>[İngiliz Anayasası</i>] ele alınmıştır. Eserinde “işçi sınıfının etkili temsiliyetin dışında bırakılmasını parlamenter temsiliyet sistemimizin bir açığı olarak görmüyorum. İşçi sınıfı toplumsal tartışmalara hiçbir şey katmamaktadır ve bu yüzden Parlamento’da söz hakkına sahip olmamaları parlamentonun kamuoyunu temsil etmesine engel değildir. Hem temsiliyetin hem de temsil edilenin dışında bırakılırlar.”<a id="dn646" href="../Text/dn.xhtml#d646.">[646]</a>  Bagehot’un hükümetin “onurlu” kısımları dediği, monarşi ve Lordlar Kamarası, büyük oranda kamudan destek görüyordu ve bu sebeple işçi sınıfı ve fakirler tarafından aktif olarak hükümete katılım olmasa da hükümet meşruydu.<a id="dn647" href="../Text/dn.xhtml#d647.">[647]</a> </p>

<p>İtalyan düşünürler tarafından demokrasiye karşı farklı argümanlar öne sürülmüştü. Onlara göre oy hakkını genişletmek boş bir işti çünkü gerçek demokrasi asla ulaşılamayacak bir hedefti. Bu görüş ilk Gaetano Mosca tarafından dile getirilmiştir. Ona göre monarşi, aristokrasi, demokrasi gibi farklı rejimler gerçek hayatta çok az farka sahiptir çünkü sonuçta hepsi elitler tarafından kontrol edilmektedir. “Siyasi sınıf” her türlü kurumla iktidarlarını korur, bu kurumların demokratik olmaları bir şeyi değiştirmez. “Komünist ve kollektivist toplumlar bile devlet adamları tarafından yönetilecektir”. İktisatçı Vilfredo Pareto (iktisat öğrencilerinin Pareto optimumundan tanırlar) da tüm rejim değişimlerine rağmen elitlerin egemen kalmasını benzer bir şekilde açıklamıştır. Gelir dağılımı üzerine yaptığı istatistiksel çalışmalar üzerine bir Pareto İlkesi oluşturmuştur. Bu ilkeye göre her zaman ve her yerde tüm zenginliklerin yüzde 80’i nüfusun yüzde 20’sinin elindedir. Bu bir nevi doğanın kanunu olduğundan bunu oy hakkını genişletecek veya zenginlikleri yeniden dağıtacak siyasi çözümler getirmeye çalışmak boşunadır.<a id="dn648" href="../Text/dn.xhtml#d648.">[648]</a> </p>

<p>Bu muhafazakâr İtalyan düşünürler Marks’ın öne sürdüğü argümanın bir türünü savunuyorlardı. Marks resmi demokrasi ve oy hakkının genişletilmesiyle kitlelerin yaşamlarının iyiye gitmeyeceğini hatta elitlerin iktidarının farklı bir formda güçleneceğini iddia etmiştir. Mosca ve Pareto farklı kurumlarının bu durumu değiştirmeyeceğine inanıyordu. Bu yüzden statükonun devam ettirilmesinin daha karlı olacağını savundular. Tabi ki Marks çözümün bir proletarya devrimi olduğuna inanıyordu. Takipçileri yirminci yüzyılda Bolşevik ve diğer Komünist Devrimleri sonrası gerçek eşitlikçi toplumlar yaratmaya çalışmıştır. Bir anlamda İtalyanlar haklı çıkmıştır. Komünist yöneticiler ile yönetilenler arasındaki ayrımı ortadan kaldırmamış, elitlerin baskısını bitirmemiştir. Sadece kimin yönetimde olduğunu değiştirmiştir. Marks, Mosca ve Pareto’nun gördüğü soruna Komünist yaklaşımın çözüm getirmemiş olması, resmi demokrasiye rağmen elitlerin egemenliğinin devam etmiş olması yapılan eleştirinin tamamen yanlış olduğu anlamına gelmez. Seçimler gibi demokratik süreçler ve basın özgürlüğü insanların etkin bir şekilde temsil edileceğinin garantisini vermez. (Bu soruna 31. kısım ve IV. Bölümde yeniden değineceğim)</p>

<p>Eğitimsiz insanların oy hakkına sahip olmaması gerektiği fikrine karşın on dokuzuncu yüzyılın sonlarına doğru Avrupa genelinde kitlesel eğitimin yayılması gerçeği vardı. Aynı şey biyoloji bazlı yeni antidemokratik iddialar için söylenemezdi. 1859’da Charles Darwin’in <i>On the Origin of Species [Türlerin Kökeni</i>] adlı eseri Avrupalı olmayan halkların sömürgeleştirilmesini ve siyahilere, göçmenlere ve azınlıklara eşit derece haklar verilmemesini meşrulaştırmaya çalışan “bilimsel” bir ırkçılık akımını başlatmıştı. Kadınların da oy verme hakkına sahip olmaya yetecek kadar mantıklı olmadıklarına, biyolojileri yüzünden erkeklerin elinde tuttuğu mesleklere katılamayacaklarına karar verilmişti.<a id="dn649" href="../Text/dn.xhtml#d649.">[649]</a> </p>

<p>Bütün bu on dokuzuncu yüzyıl antidemokratik argümanlarının demokrasiyi destekleyen modern kavramsal temelleri kabul ettiklerini belirtmek gerekir. Hükümetin vatandaşlarına karşı sorumlu tutulması gerektiği ve iyi siyasi kararlar verebilen herkesin siyasete katılım hakkı olması gerektiği fikirlerine katılıyorlardı. Günümüz normlarından ayrıldıkları nokta fakirler ve mülksüzler, siyahiler ve diğer ırksal ve etnik azınlıklar, kadınlar gibi farklı sınıftan insanların siyasi gücü nasıl kullanacakları konusundaydı. Bu bazı empirik gerçeklere karşı savunmasız kalmaları anlamına geliyordu. Oy hakkının işçilere, kadınlara uzatılmasıyla toplum çöküşe geçmemişti. Fakirlerin ve siyahilerin eğitilip toplumun bir parçası olarak yetiştirilebilmesi onların siyasi olarak dışlanmasını destekleyen ilkesel argümanları savunmayı zor kılıyordu.</p>

<p>Günümüzde çok az siyasetçi oy hakkının kısıtlanması ve oy verenlerin eğitim veya varlık bakımından nitelikli olması gerektiği yönünde açıkça argümanlar öne sürebilir. Bu özellikle oy hakkının kısıtlanmasının ırkçı hiyerarşiyi çağrıştırdığı Amerika gibi bir ülkede imkânsızdır.</p>

<p>Ama tüm bu on dokuzuncu yüzyıl muhafazakâr politikalarının yankısı günümüz siyasi tartışmalarında duyulabilir. Örneğin, elitlerin demokrat seçmenin “popülist” politikalara kanmasını eleştirmeleri çok görülür. Onlara göre demokrat seçmen her zaman doğruyu seçmez. Uzun vadeli istikrar yerine kısa vadeli taleplerinin peşindedirler. Somut politikalar yerine adayların kişiliği üzerinden tercihlerini yaparlar. Bazen himaye gördükleri için adaylara oy verirler ve zenginlikleri büyüme ve teşviklerin sonunu getirecek bir şekilde yeniden dağıtılmasını desteklemektedirler. Ne olursa olsun bu korkular oy haklarının sistematik bir şekilde sınırlanmasına sağlam bir destek oluşturacak argümanlar değildir. On dokuzuncu yüzyılda olduğu gibi elitler kendi çıkarlarını evrensel gerçeklermiş gibi sunmada başarılıdır.</p>

<p>Fakat demokrasilerde seçmenler özellikle kısa vadede her zaman haklı da değildir. Dahası günümüzdeki idari sorunların toplumsal katılımın artırılması ile çözüleceği muallaktadır. Siyaset bilimci Bruce Caine göre birçok seçmenin karmaşık toplumsal siyasi sorunları en ince ayrıntısına kadar inceleyecek zamanı, enerjisi veya uzmanlığı yoktur. Umumi referandumlar gibi mekanizmalarla daha çok konunun seçmenlerin önüne koyulması ile demokratik katılım oranı artacaktır. Fakat bunun sonucu kamuoyunun değil en iyi teşkilatlanmaya ve en çok kaynaklara sahip çıkar gruplarının en iyi şekilde temsil edilmesidir.<a id="dn650" href="../Text/dn.xhtml#d650.">[650]</a>  Demokratik siyasetin kötü yönlerinden etkilenmeyecek liyakate dayalı ve sonuçta halka karşı sorumlu bürokrasilerin yaratılması bu unutulmuş demokrasi karşıtı argümanlarında öne sürülen kaygılara karşı verilen tepkilerden sadece biridir.</p>

<h4 class=" sigil_not_in_toc">İKTİDARDAKİ MUHAFAZAKARLAR</h4>

<p class="n">Marksistler de günümüz iktisatçıları da demokrasi mücadelesini fakirlerin örgütlenip zenginlerin malları ve gelirlerini ele geçirmeye çalıştığı, zenginler ile fakirler arası bir mücadeleye indirgemiştir. Demokrasi bu tehdidin zenginleri siyasi haklar ve varlıklarından karşılıksız dağıtım gibi tavizler vermeye zorlayacak kadar ciddi seviyeye gelmesiyle oluşur.<a id="dn651" href="../Text/dn.xhtml#d651.">[651]</a>  Orta sınıflar iki tarafla da ittifak yapabilir fakat genellikle zenginler tarafından satın alınarak sınırlı bir demokrasiyi kabul ettirilmişlerdir. Adalet ve meşruiyet tartışmaları sadece katı ekonomik şahsi çıkarların üzerini örten “üstyapıdır” Bu hikâyenin Marksist versiyonunda zengin hiçbir zaman gerçek demokrasinin gelişine izin verecek kadar taviz vermez. Bu ancak fakirlerin şiddetle gücü ele geçirmesiyle olur. Adam Przeworski’nin istatistiksel araştırmasına göre oy haklarının genişletilmesi en çok toplumsal hareketlere karşılık olarak yapılmıştır yani demokrasi rıza ile değil zorla gelmiştir.<a id="dn652" href="../Text/dn.xhtml#d652.">[652]</a>  </p>

<p>Fakat muhafazakâr gruplar şahsi çıkarlarının ne olduğunu birden çok biçimde yorumlayabilirler. Bunlardan bazıları şiddetsiz bir şekilde demokrasiye geçmeye daha uygun olabilir. Yirminci yüzyılda Almanya ve Arjantin’e kıyasla (Rusya ve Çin’den bahsetmiyorum bile) Britanya’daki demokrasinin daha barışçıl bir şekilde yerine oturmasının sebebi İngiliz Muhafazakâr Partisi’nin taktiksel hareketlerindendir. On dokuzuncu yüzyılın başlarında muhafazakârlar eski toprak sahibi elit bir gruptan ibaretti. Prusya’daki “Junker” sınıfı veya Arjantin’deki büyük arazi sahiplerini temsil eden partilere eş değerlerdi. Fakat toplumsal ve siyasi hareketlere şiddet ve despotluk ile direnmek yerine İngiliz Muhafazakârlar kendi çıkarlarını, siyasi güçlerini kaybetmeden oy haklarının genişletilmesini sağlayacak şekilde yeniden yorumladılar.</p>

<p>Britanya diğer Avrupa ülkelerine kıyasla tümüyle demokratikleşmede daha yavaştı. Oy haklarının genişletilmesi 1832, 1867 ve 1884’te yayınlanan üç büyük reform yasasıyla gerçekleşmiştir. Tablo 6’da görüldüğü gibi umumi olarak yetişkin erkeklere seçim hakkı ancak 1918’de, kadınlaraysa ancak 1929’da verilmiştir.<a id="dn653" href="../Text/dn.xhtml#d653.">[653]</a>  1832 Reform Yasası’nın ekonomik değişikliklerin ardından alt tabakaların öfkesinden korkan muhafazakârların bu tehlikeye karşı aldıkları bir önem olduğu söylenebilir. Fakat 1867 ve 1884 yasaları Britanya’yı gerçekten demokratikleştirmiştir. Bu yasaların arkasındaki isim Benjamin Disraeli adında Muhafazakâr bir başbakan ve William Gladstone adında Liberal bir başbakandı. Yaklaşan bir devrimin tehdidinden dolayı değil daha başka siyasi hesaplar için çalışıyorlardı.</p>

<p>Günümüz gözlemcilerinin neredeyse hepsi 1867 “Büyük” Reform Yasası’nın halktan gelen öfke üzerine çıkarılmadığı konusunda uzlaşır. Elitler tarafında “işçi sınıfı içinde dünyanın dönüşü kadar sessiz değişimlerin yer aldığı” düşüncesi yaygındı. 1832 reformu çıkarıldıktan sonra büyük siyasi tepkiler alması bekleniyordu. Bu değişimi getiren Gladstone liderliğindeki Liberaller değil Muhafazakâr rakipleri Disraeli oldu. Disraeli oy haklarını bir anda iki kat genişleten radikal bir reform yasasını geçirdi.<a id="dn654" href="../Text/dn.xhtml#d654.">[654]</a>  </p>

<p>Disreali’nin bunu yapmadaki amacı hâlâ tartışma konusudur. Muhafazakâr destekçilerinin çoğu onu kendi sınıflarının çıkarlarına hain ilan etmiş veya onu ilkelerini hiçe sayıp sıcak siyasi krizden kâretmeye çalışan bir fırsatçı olarak görmüştür. Fakat tarihçi Gertrude Himmelfarb’a göre Disreali’nin yaptıkları farklı bir ilkeden kaynaklanıyordu. Bu ilke Torylerin aristokratlarla işçi sınıfının dostluk içinde yaşadığı bir düzen içindeki milleti temsil eden parti olduğu inancıydı. Toryciler demokrasiye meyilliydi çünkü “alt sınıfların doğal olarak sadece siyasette değil kişilik yapılarında bile muhafazakâr oldukları inancı” yaygındı.<a id="dn655" href="../Text/dn.xhtml#d655.">[655]</a>  Başka bir deyişle bu, bir yüzyıl önce Burke’ün dile getirdiği muhafazakâr oligarşinin tüm milletin çıkarlarını “temsil” edebileceği, ideolojilerin arkasına saklanıp kendi sınıflarının çıkarlarını düşünmedikleri görüşünün devamıydı. Bu görüşe Burke’ün dahil olduğu sınıf gerçekten inanıyordu.</p>

<p>Ve buna inananlar sadece zengin Toryler değildi. 1884 ikinci kez hakların genişletilmesi kabul edildikten sonra Muhafazakârlar gelecek nesil boyunca İngiliz seçimlerine hâkim olmuşlardır. Disraeli haklıydı: İşçi sınıfının ve taşradaki fakir seçmenlerin çoğu gelecek seçimlerde sınıf çıkarlarına bakmadan Torylere oy vermiştir. (Bu olay yirmi birinci yüzyılda Amerika’da da görülmüştür. Çoğu işçi sınıfından seçmen Cumhuriyetçilerin ekonomik politikaları kendilerine zarar veren serbest ticaret ve sendikaların kaldırılması üzerine olmasına rağmen Cumhuriyetçi adaylara oy vermiştir.) Muhafazakârlar kilise, gelenekler, monarşi ve İngiliz milli kimliği gibi bazı değerlere hitap ediyordu ve bu da işçi sınıf seçmenin hoşuna gidiyordu. Daha sonra bunların arasına dış politika gibi farklı konular da eklenmiştir. Bu Torilerin toplumsal tabanlarını değiştirebilmesini sağlamıştır. Artık büyük toprak sahiplerinin partisi değil şehirli orta sınıfın partisi olmuşlardı. Örneğin, mülk haklarının korunması gibi konularda bu seçmenler eski oligarşinin yanında yer alıyordu fakat yeni orta sınıf seçmenler hakların genişletilmesi yönündeki argümanları kabul etmişti. Bütün bunlar siyasi teşkilatlanmaya karşı duyulan büyük tutkuyla birleşince Muhafazakârlar hep kazanan parti olmuştu.<a id="dn656" href="../Text/dn.xhtml#d656.">[656]</a> </p>

<p>İngiltere’de demokratikleşme halkın harekete geçip zorlaması ile değil elit partilerin girişimleriyle gerçekleşmişti. Fakat bu İngiltere’ye özel bir şey değildi. Siyaset bilimci Ruth Collier “seçmen destekli hareketler” adını verdiği bu tip üsten alta süreçlerin İngiltere dışında İsviçre, Şili, Norveç ve Uruguay’da da “içtekilerin” “dıştakilere” haklarını uzatmasını sağlamıştır. Bu örnekler bize kurumsal anlaşmaların kendi kendilerini güçlendirebilir olduğunu gösterir. Oy haklarının kısıtlı olduğu bir toplumda bir kere seçim siyaseti ilkesi üzerine kurulu bir siyaset sistemi oluşturulduktan sonra partiler yeni seçmenleri kendilerine çekerek iktidarda kalabilir. Bunu yapmak içinse sınıfları aşarak yeni meselelerle ilgilenmeye başlarlar.<a id="dn657" href="../Text/dn.xhtml#d657.">[657]</a> </p>

<p>Tabi ki bazı elit gruplar demokratik kurallara göre oynamayı istemiyordu. Bunlar çıkarlarını korumak için orduya veya başka demokratik olmayan hareketlere başvurdular. Bu 1920’ler ve 30’larda Almanya’da, 1930’da Arjantin’de ve 1959 Küba Devrimi sonrası birçok Latin Amerika ülkesinde görülmüştür. Hangi yolu seçtikleri, birkaç unsura bakıyordu: Muhafazakârlar demokratik bir açılıma rağmen güçlerini sürdürebileceklerini düşünüyor muydu; birlikleri ne kadar güçlüydü; onlara düşman demokratik güçlerin birlikleri ne kadar güçlüydü ve diğer ülkelerdeki elitler ne yapmıştı. Yeni endüstriyel orta sınıf eski toprak sahibi oligarşiye kıyasla değişime daha açıktı. Bu sadece sermayelerinin daha değişken olmasından dolayı değil hem de daha şehirli, daha eğitimli ve daha farklı kültürler ile uluslararası elitlerle etkileşim içinde olmalarından dolayıydı. Fikirler ve normlar maddi ilgi alanlarını belirler: İngiliz toprak sahibi üst sınıfların Prusyalı akranları “Junker” sınıfına kıyasla kızlarını elit olmayan zengin girişimcilerle evlendirmesi daha sık görülen bir şeydi, ve Whiglerin eğitim verildikten sonra işçi sınıfının oy vermesinde sorun olmayacağı iddiasına inanıyorlardı.<a id="dn658" href="../Text/dn.xhtml#d658.">[658]</a> </p>

<p>Ne yazık ki Avrupa’nın çoğunda demokratikleşme hikâyesi barış içinde hakların tedricen genişletilmesiyle gerçekleşmemiştir. Avrupa’nın genelinde milliyet sorunu sınıf ayrımı sorunundan önce geliyordu. Kıta iki dünya savaşı geçirdi. İkinci Sosyalist Enternasyonal birliği Almanya, Avusturya, Britanya, Fransa ve Rusya’da işçi sınıflarının Ağustos 1914’te hükümetlerinin yanında yer almalarıyla bozulmuştur. Britanya’nın dahil olduğu birçok ülkede 1918’de Büyük Harp sona erdikten sonra, işçi sınıfının savaş için yaptıkları fedakarlıkları yok saymak artık ahlâk sınırlarını aştığı zamanda, umumi olarak yetişkin erkeklere seçme hakkı verilmiştir. Almanya ve Avusturya’nın yenilgiye uğraması ile Almanya’da imparator tahttan indirilmiş yerine Weimar Cumhuriyeti gelmiştir; ve Avusturya-Macaristan İmparatorluğu yıkılmıştır.</p>

<p>Eski otoriter düzenlerin siyasi yapıları parçalanmış olsa da, Orta ve Doğu Avrupa’da siyasi hakların toplumsal temelleri ortadan kaldırılmamıştır. Eski toprak sahibi oligarşiler arka planda güçlerini kullanarak sivil bürokrasiyi ve orduyu etkilemeye devam etmiştir. Güvence ve birikimlerini savaş sonrası enflasyon ve ekonomik krizle kaybeden orta sınıflar 1920’lerde ortaya çıkan Faşist partilerin saflarına katılıyordu. Savaş yüzünden radikalleşmiş işçi sınıfı ise yeni Bolşevik Devrimi örneğinden umutlanıp liberal demokrasiyle alakaları olmayan Komünist partilerin saflarına katılıyordu. İlerleyen dönemdeki bu kutuplaşma Almanya, Avusturya ve İtalya’da siyasi merkezi boşalttı ve Hitler ile Mussolini’nin yükselmesine yol açarak, İkinci Dünya Savaşı’na giden yolu hazırlamış oldu. Batı Avrupa’da istikrar sahibi liberal demokrasiler ancak yirminci yüzyılın ikinci yarısında, Doğu Avrupa’da ise 1989-1991’de komünizmin yıkılışına kadar oluşmadı. Avrupa’nın demokrasi yolu doğrusu çok uzundu.</p>
</body>
</html>