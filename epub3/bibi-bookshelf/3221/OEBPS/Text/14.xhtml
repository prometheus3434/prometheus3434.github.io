<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<h1>14</h1>
<h3 id="sigil_toc_id_14">NİJERYA</h3>

<div class="b">Nijerya’daki siyasi yozlaşma; Nijerya’nın, mebzul miktarda doğal kaynaklara sahip olduğu halde, nasıl gelişmeyi başaramadığı; bu başarısızlığın neden doğrudan zayıf kurumlara ve kötü politikalardan kaynaklandığı; Nijerya deneyiminin nasıl diğer gelişmekte olan ülkelerden farklı olduğu</div>

<p class="n">Yunanistan ve İtalya hükümetleri Kuzey Avrupalı komşularından kayırmacılık ve yolsuzluk açısından ayrı düşse de bunlar hâlâ modern nüvelere sahiptir ve kendi toplumlarının refahını gelişmiş ülkelere dönüştürmeye yetecek temel kamu faydalarını sağlayabilmektedirler. Afrika ülkesi Nijerya’ya baktığımızda, kayırmacılığın ve yolsuzluğun bambaşka bir boyutta seyrettiğini ve günümüz dünyasının en trajik gelişim başarısızlıklarından biri olduğunu görürüz.</p>

<p>Sıradaki hikâye, Nijerya’da yıllarca yaşamasının yanında yakın bir akrabası bölgenin sömürgeleştirilmesine katılmış olan İngiliz gazeteci Peter Cunliffe-Jones ile ilişkilidir. Robert adında Alman bir iş adamı Nijeryalı bir kadınla evlenmiş ve eşinin memleketinde, yerel olarak yetişen ve piyasada iyi para eden bir tahıl olan soya fasulyesi yetiştirmek için bir tarla tesis etmiş. İşin kotarılması zordu ve o bölgede satın alınması mümkün olmayan makinelere ve elektrik kaynağına ihtiyaç vardı. Biraz azimle Robert ve eşi tarlayı işler hale getirmişlerdi. Cunliffe-Jones naklediyor:</p>

<div class="arayazi">Üç ay sonra sorunlar başladı. İlk soya yağı şişeleri satıldıktan sonra, bir yerel hükümet yetkilisi fabrika kapısında göründü ve tarla kurulurken kuralların ihlal edildiğini söyledi... Meclis üyesi, sorunların giderilmesi için kârlarının yüzde 10’unun özel bir hesaba yatırılmasını istedi. Polise gitti. Meclis üyesi Cunliffe-Jones’un arabasına zarar vermek için adamlarını gönderdi. Polis şefi olaya dahil oldu. Yardım etmeye değil, kendisine bir avanta talep etmek için.</div>

<p>Robert ve eşi oyunu oynamak zorunda olduklarını anladılar ve parayı ödediler. Bir süre yalnız bırakıldılar ve işleri kâr getirdi. Sonra vali, Robert’in yaptıklarını duydu ve kendisine bir ödenek istedi:</p>

<div class="arayazi">Robert tekrar ödemeyi reddettiğinde iş yasalarını ihlal ve memurlara rüşvet suçlarından tutuklandı... hapisten çıkmak için Robert valiye, polis şefine, meclis üyesine ve davaya bakan hâkime ödeme yapmak zorunda kaldı. İşlerini sona erdirdi ve masraflarını çıkarmak için makineleri elden çıkardı. Kendisi ve eşi Almanya’ya gitti... Robert’ın gitmesiyle birlikte 200 ayrı iş alanı yok oldu. Geriye kalanlar boş bir depo, bazı işsizler, bir balya soya fasulyesi ve birçok kızgın çiftçiydi.<a id="dn348" href="../Text/dn.xhtml#d348">[348]</a> </div>

<p>Bu hikâye gelişmekte olan dünyadaki yolsuzluk için tipik görünse de bazı sıkıntılı soruları doğurmaktadır. Robert ve eşinin bir iş kurma isteği herkes için bir kazan-kazan durumunu doğurmalıydı: soya fasulyesi çiftçileri, ürünleri kullanan tüketiciler için, Robert’ın şirketindeki iki yüz işçi için, ve tabi ki uzun vadede vergi gelirlerinden fayda sağlayıp, birçok iş imkânı sağladığı için bir sonraki seçimlerde ödüllendirecek olan kamu memurları için. Memurların şahsi olarak açgözlü davranıp kendi menfaatlerini kamu yararına üstün tuttuklarını söylemek yetersizdir. Çünkü bu hesapla, sığ görüşlülük eseri olarak altın yumurta veren kazı öldürmüşlerdir. Robert ülkeyi terk ettiğinde, rüşvet yahut vergi alınacak kimse kalmamıştı. Potansiyel kazan-kazan durumu kaybet-kaybet olmuştu.</p>

<h4 class=" sigil_not_in_toc">ZAYIF PERFORMANS</h4>

<p class="n">Nijerya, 160 milyonluk nüfusuyla Sahra Altı Afrika’nın nüfus açısından en kalabalık milletidir. Nijerya 2000’lerin başında emtia patlamasıyla bir anda zenginleşiverdi, ve Nijerya devleti ortalama boyutunu 2013 ekonomisine göre yeniden temellendirdi; böylece Dünya Bankası gibi kuruluşların hesaplarından yüzde 60 daha büyük bir ekonomi ortaya çıktı. Ancak bu paranın çok azı nüfusa tamamıyla yansımaktaydı.</p>

<p>Şekil 11, Nijera GSYH’sinin 1960-2010 arası elli yıllık dönemdeki yüzde 90’lık artışını gösterir, ki bu da yıllık gelirin yılda sadece yüzde birden biraz fazla arttığı anlamına gelmektedir. Ülkede 1970’lerdeki petrol patlamasından itibaren geçen otuz yılda, GSYH aslında azalmıştır ve 2005’e kadar 1979 seviyesine geri dönmemiştir. Bu performans “kendini göstermeye başlayan” Afrika standartlarına göre yetersizdir ve özellikle Doğu Asya ülkeleri ile kıyaslandığında daha da yetersizdir. Belki Nijerya’yı, Güney Kore ve Tayvan gibi becerikli ülkelerle kıyaslamak adil gözükmeyebilir ama siyaset bilimci Peter Lewis’in gösterdiği gibi Endonezya yükselen bir trend yakalamıştır.<a id="dn349" href="../Text/dn.xhtml#d349">[349]</a>  Nijerya gibi, Endonezya da kalabalık (2010 nüfusu 233 milyon), etnik açıdan çeşitli, petrol zengini bir ülkedir. 1960’ta, Endonezya’nın GSYH’si Nijerya’nın sadece yüzde 60’ıydı. 2010’a kadar bu oran yüzde 118 yükseldi.</p>

<p><img alt="sekil-11" src="../Images/sekil-11.jpg"/></p>

<p>Bu süreçte Nijerya’daki büyüme neredeyse tamamen petrol ihracatına dayanmaktaydı. Petrol üretimi Nijer Deltası’nda 1958’de başlamıştı ve ülke 1970’lerdeki enerji krizinde fiyatların artmasıyla birlikte ekonomik bir patlama yaşamıştı. Yine de, petrol her açıdan hayırdan ziyade şer getirmiştir. Nijerya “Hollanda hastalığına” tutulmuştu. Hollanda hastalığı, Hollanda’da 1950’lerde doğal gaz bulunmasıyla birlikte paranın emtia güdümlü olarak değer kazanmasının enerji dışındaki diğer sektörlerin rekabet gücüne zarar verdiği bir olgudur. Nijerya petrolden önce azımsanmayacak ölçüde kakao, yerfıstığı, palm yağı ve kauçuk ihraç etmesine rağmen ihracat gelirleri ve hükümet kesintilerinin neredeyse tamamı petrole bağımlı hale geldi.<a id="dn350" href="../Text/dn.xhtml#d350">[350]</a>  Büyük bir enerji üreticisi olarak, Endonezya benzer sıkıntılarla karşılaştı fakat petrol harici ürünlerin ihracat ve üretimini arttırmayı başarabilmişti. Endonezya 1975-2003 arasında ihracat oranı içerisinde petrolü yüzde 75’ten 22’ye çekerken Nijerya’nın bağımlılığı artmıştı. Nijerya’da ihracatın sadece yüzde 4 gibi çok önemsiz bir kısmının enerji ile ilişkili olmaması ekonomik gelişime güvenli bir yol hazırlayacak modern bir tarım sanayii yahut üretim sektörünün oluşturulamamasındaki başarısızlığın göstergesidir.<a id="dn351" href="../Text/dn.xhtml#d351">[351]</a> </p>

<p><img alt="tablo-2" src="../Images/tablo-2.jpg"/></p>

<p>1970’lerden 2000’lerin başına kadar Nijerya’nın 400 milyar dolar petrol geliri kazandığı tahmin edilmektedir.<a id="dn352" href="../Text/dn.xhtml#d352">[352]</a>  Doğu Asya’daki ihracat güdümlü ekonomilerin aksine, bu para ne fiziki ne de insani sermayeye (yani, eğitim) yatırım olarak geri dönmemiştir. Sıradan Nijeryalıların gelirlerinde de fazla bir etki yaratmamıştır: tabi ki, fakirlik oranları çarpıcı biçimde artmış ve çocuk ölümleri gibi gelişim göstergelerine çok az yatırım yapılmıştır. Tablo 2 Endonezya’nın fakirliği azaltmadaki başarısına kıyasla Nijerya’nın yirmi birinci yüzyıla nüfusunun üçte ikisi yoksulluk içerisinde olduğu halde nasıl girdiğini göstermektedir.</p>

<p>Peki, bütün bu para nereye gitti? Cevap, tabi ki Nijerya’nın siyasi elitlerinin ceplerine. Bu elitler birtakım <i>oga</i>ların, yahut Büyük Adamların ve onların iltimas ağları etrafında toplaşmışlardır. Bazı <i>oga</i>lar İngiliz sömürgecileri gelmeden önce idarede olan geleneksel elitlerin torunlarıdırlar, fakat diğerleri -sabık askeri yetkililer, iş adamları, ya da siyasi sistemi zenginleşmek için kullanmış siyasetçiler- kendilerini geliştirmiş kimselerdir. Bunlardan bazıları oldukça zengindir; mesela 2014,te tahmini serveti 25 milyar dolar olan ve dünyanın en zengin siyahisi olduğu ifade edilen, kuzeyli bir kabilenin şefi Aliko Dangote.<a id="dn353" href="../Text/dn.xhtml#d353">[353]</a>  En vahim suçları işleyenler ise devlet idarecileridir: mesela Nijer deltasının en fakir eyaletlerinin birinden seçilmiş olan ve Londra ile Cape Town’da mülkleri olan, 2002’de ise İngiliz polisi tarafından masada 914.000 pound nakit para bulunduğu halde dairesinde yakalanan Diepreye Alamieyeseigha gibi.<a id="dn354" href="../Text/dn.xhtml#d354">[354]</a> </p>

<p>Siyaset Nijerya’da zenginlerin genel güzergâhıdır; girişim yahut hakiki değer yaratımı ile çok az bir gelir elde edilir. Uluslararası Şeffaflık kurumu, algılanan yolsuzluk endeksinde Nijerya’yı 183 ülke arasında 143’üncü sıraya yerleştirmiştir.<a id="dn355" href="../Text/dn.xhtml#d355">[355]</a>  Yolsuzluk sebepli yetersizlik hikâyeleri efsanevidir. Örneğin, 1970’lerin ortalarında Yakubu Gowon idaresindeki askeri rejim birtakım askeri tesisler ve diğer büyük altyapı çalışmaları için on altı milyon ton beton satın alındığını duyurdu, ki bu geçen yılın ithalatını dörde katlıyordu. Lagos limanına içleri tamamen beton dolu gemiler geldi fakat ihtiyaç hasıl olmadığı için bunlar bir sene boyunca yüklerini indiremedi; betonların çoğu ısmarlanmıştı ve böylece hükümet yetkilileri bekleme süresi (demüraj) ücretlerini toplayabildi. Gemilerdeki beton dondu ve bu gemilerin birçoğu orada batırıldı ve limanın önü uzun yıllar boyunca kapalı kaldı.<a id="dn356" href="../Text/dn.xhtml#d356">[356]</a> </p>

<p>Yüksek seviyedeki yolsuzluk aşağılara yayılmıştır ve Nijerya toplumunun bütün kesimlerini etkilemektedir. Batılıların Nijerya ile ilgili bildikleri tek şey sahte talih kuşu sunan e-mail dolandırıcılığının kaynağı olmasıdır. Bu Nijerya’da, Nijerya ceza hukukunda bir bölüme isim vermiş, 419 dolandırıcılıktan sadece biridir. Orta sınıf Nijeryalıların evlerine büyük işaretler ile satılık olmadığını yazması Nijerya’nın zayıf mülkiyet hakkı muhafazasını yansıtmaktadır. Bunun sebebi, ev sahiplerinin bir seyahate gidip geldikten sonra, evlerinin tapularını bir başkasının elde edip eve yerleşmiş bulma ihtimallerinin bulunmasıdır.<a id="dn357" href="../Text/dn.xhtml#d357">[357]</a> </p>

<p>Bu derece fakir ve yozlaşmış bir ülkede, şiddetin fazla olması şaşırtıcı değildir. Bu özellikle, Batılı petrol şirketlerinin 1950’leden beri faaliyet gösterdiği Nijer Nehri Deltası’nda geçerlidir. Kaynakların, nüfusun çoğunu Ijaw ve Ogoni halklarının teşkil ettiği bölgeye akamaması burada bilhassa dikkate değerdir; delta Nijerya’nın en fakir bölgelerinden biridir. Yaklaşık 1,5 milyon ton petrol geçen elli yılda deltaya dökülmüştür, su yolları kirlenmiş ve nüfusun geleneksel geçim kaynağı yerel balıkçılık bitmiştir. Bu durum, düzenli olarak petrol sanayini ve yaşamlarını hırsızlık ve gaspla kazanan yerel <i>oga</i>lar tarafından desteklenen çeteleri hedef alan bir direniş doğurdu. Abuja’daki federal hükümet bu siniri Güneye önemli kaynaklar sevk ederek dindirmeye çalıştı. Ancak bu paranın çoğu, yerel siyasetçilerin ceplerini doldurdu.<a id="dn358" href="../Text/dn.xhtml#d358">[358]</a> </p>

<p>En son Kuzeyde, El-Kaide’ye bağlı radikal İslamcı bir grup olan Boko Haram tarafından devlet yapılarını, Hıristiyan mabetlerini ve başkentteki BM yerleşim yerlerini hedef alan bir dizi ölümcül saldırı düzenlendi, ve 2014’te iki yüzden fazla kız öğrenci esir alınmıştı. Boko Haram’ın şiddet taktikleri asla kuzey Nijerya’nın fakirliği ile meşru görülemez, ama bu ve diğer muhalif gruplar ülkenin yozlaşmış hükümetini, aşırı zayıf meşruluğu sebebiyle faaliyetleri için kolay bir hedef olarak seçiyorlar. Bu saldırılara hükümetin karşılığı ise yavaş ve zayıftır.</p>

<h4 class=" sigil_not_in_toc">DİKTATÖRLÜK VE DEMOKRASİ</h4>

<p class="n">Nijerya’nın siyasi kurumlarını inceleyen birçok dış gözlemci burada demokrasinin mevcudiyetine yahut noksanlığına ve demokratik kurumların ülkenin karmaşık etnik ve dini yapısıyla ilişkisine odaklanır. Nijerya 1960’ta Britanya tarafından bağımsız kılındığında, düzenli seçimler sağlayan demokratik bir yapı miras bırakılmıştı. Ayrıca burada sömürgeci hükümet idaresinde tesis edilmiş adli kurumların sürekliliği (İngiliz tarzı peruk takmış hâkimler bile) mevcuttu. Ancak demokrasi çok uzun süre yaşamadı: 1964’te bütün ülkedeki düzenin sonunu getiren şiddetli ve tartışmaya açık bir seçimden sonra sivil hükümet 1966’da asker tarafından alaşağı edildi. Asker, Doğulu Igbo’lar ve kuzeyli Müslümanlar arasında ikiye bölünmüştü; karşı darbeden sonra Igbo’lar bağımsız bir Biafra devleti ilan ettiler ve bir iç savaş ortaya çıktı, sonuçta bir ila üç milyon arasında kişi öldü. Sonunda mesele, yaygın bir açlığın baş gösterdiği ayrılan eyaletin askeri mağlubiyetiyle çözüldü.<a id="dn359" href="../Text/dn.xhtml#d359">[359]</a> </p>

<p>Asker, Nijerya’daki petrol patlaması yıllarında iktidarda kaldı ve 1979’da İkinci Cumhuriyet adında seçilmiş bir hükümete yol verdi. 1983’teki bir diğer kaotik ve tartışmalı seçim askerin tekrar idareyi ele almasına yol açtı. Ülke, 1999’da yeni seçimler düzenlenene kadar birtakım general tarafından idare edildi; bu seçimde de eski bir diktatör olan Olusegun Obansanjo başkan oldu. Bu tarihten beri Nijerya’da temsili demokrasi bulunmasına rağmen demokratik kurumların niteliği güçlü değildir: Umaru Musa Yar’Adua’yı başa getiren 2007 seçimi aşırı ölçüde sahte ve zorba  olarak nitelendirilmiş, ve Birleşik Devletler eski büyükelçisi John Campbell tarafından “seçimvari bir olay” olarak tarif edilmiştir.<a id="dn360" href="../Text/dn.xhtml#d360">[360]</a> </p>

<p>Resmi demokrasinin mevcudiyeti yahut noksanlığı, Nijerya’nın ekonomik büyüme oranına yahut devlet kalitesinde pek bir fark oluşturmamıştır. Ekonomi performansı bilhassa küresel emtia fiyatlarına, bir ülkedeki ağır enerji ihracatı bağlılığına bağlıdır. Bu sebeple ülkenin ekonomisi 1970’lerde askeri idareciler altında gelişti, 1980’lerde ve 90’ların başında petrol fiyatların altüst olduğunda sivil ve askeri idareciler altında ise küçüldü, ve 2000’lerde fiyatların artması ile birlikte sivil idarecilerin yönetiminde yeniden büyüdü. Ne fakirlik oranları, sağlık gelirleri, yolsuzluk seviyeleri, ne de gelir dağılımı bu tür bir rejimle pek de alakalı değildir.</p>

<p>Bu ilginç bir soru doğurur: Demokrasi neden belirgin bir fark yaratmadı? Bilginin serbest aktığı ve demokratik katılımın olduğu siyasi bir sistem, insanları dürüst davranan, kamu yararını destekçilerinden ziyade herkese sağlayacak adaylara oy vermeye yöneltmeli değil miydi? Eğer demokrasi halk tarafından idare demekse, günümüz Nijerya’sının bizi mecbur bıraktığı soru, neden insanlar Birleşik Devletler veya Britanya’da on dokuzuncu yüzyılda olduğu gibi sinirlenip duruma el koymaya kalkışmıyorlar?<a id="dn361" href="../Text/dn.xhtml#d361">[361]</a> </p>

<p>Richard Joséph gibi akademisyen tarafından verilen cevap Nijerya’daki siyasetin, kendisinin nitelendirdiği tarzda “tahsisatçılığın”, rant arayışının, kayırmacılığın, etnisitenin bir karışımından müteşekkil olmasıdır. Petrol sebebiyle devlet halihazırda istikrarlı bir kaynak rantına erişebiliyordu, bunları da elitler kendi arasında paylaşıyordu. Bütün fakirlerin -nüfusun fakirlik sınırı altında bulunan yüzde yetmişinin- teoride yolsuzluğun son bulmasından ve bu kaynakların daha adaletli şekilde dağıtılmasından ortak bir faydaları var gibi görünse de bunlar aslında birbirleri ile ortak hareket etmek istemeyen 250 farklı etnik ve dini topluluğa bölünmüş haldedir. Bunların bağlantıları, bir sonraki seçimde destek toplamak için çok kısmi iltimas ve ayrıcalık dağıtan elitler tarafından idare edilen düşeyden ziyade, kayırmacı ağlardır. Sistem sabittir çünkü rant arayışındaki elit üyeler bütün pastadan büyük bir pay almak için şiddet kullanmanın kendileri dair herkesin menfaatine zarar verdiğini anlamışlardır. Deltaya yapılan silahlı saldırılar gibi şiddet eylemlerine verilen tipik cevap baskı gözetiminde hoşnutsuzluğu gidermek adına artırılan yardımlardır.<a id="dn362" href="../Text/dn.xhtml#d362">[362]</a> </p>

<p>Bu sebeple Nijerya’da demokrasinin yolsuzluk ve hükümet performansı üzerindeki etkisi çok sınırlı ve moral bozucudur. Demokrasinin askeri hükümetler üzerinde bir gelişim sağladığına dair bir şüphe yoktur: burada özgür ve canlı bir medya mevcuttur ve sıklıkla yolsuzluk skandallarını ortaya çıkarıp, siyasiler ve bürokratların aleyhinde zayıf performansı eleştirir. 2000’lerde Başkan Obansanjo hükümeti Ekonomik ve Mali Suçlar Komisyonu tesis etti ve komisyonun ilk başkanı Nuhu Ribadu bazı yetkililere kovuşturma açmayı başarabildi. Ancak yolsuzluğa dair haberlere kolayca erişilebilmesi gerçek bir hesap verebilirlik doğurmaya meyilli değildir çünkü nüfusun siyasi açıdan faal kısmı kayırmacı ağların üyeleridirler. Seçimler sıcak, şiddetli ve çoğu zaman sahtekarlıkla geçer çünkü devlet kaynaklarına erişim hususunda tehlikede olan çok şey vardır. Kendi ağlarını oluşturan liderler yolsuzluk önlemlerinin artırılmasıyla pek ilgilenmezler; Ribadu azledildi ve komisyon etkisiz hale getirilmesiyle beraber siyasi efendilerinden azadeymiş gibi göründü. 2014’te, Nijerya merkez bankasının müdürü Lamido Sanusi milli petrol şirketinden 20 milyar dolar hiç edildikten sonra azledildi. Etnisite ve din merkezli kayırmacılık, ideoloji ve kamu siyaseti etrafında kümelenmiş herhangi bir siyasi seferberliği aradan çıkarmaktadır.</p>

<p>Kayırmacı bir siyasi sistemde, seçmenlerin siyasiler tarafından sunulan şahsi çıkarlara karşılık olarak oylarını vermeleri gayet mantıklıdır. Afrika kayırmacılığı üzerine mevcut geniş literatür, etnisitenin patronlar ve müşteriler arasında münasip bir iletişim aygıtı olmasının yanında seçmenlerin bir adayı destekleyeceklerini ve adayların da onlara seçimden sonra bazı mallar ile hizmetler sağlayacağını garanti eden sadakat mekanizması haline geldiğini göstermektedir.<a id="dn363" href="../Text/dn.xhtml#d363">[363]</a> </p>

<h4 class=" sigil_not_in_toc">FAKİRLİĞİN KURUMSAL KÖKLERİ</h4>

<p class="n">Nijerya hiçbir açıdan Afrika’ya özgü değildir. On yıllardır ekonomik ve toplumsal işleyişi bütün kıtanın gerisinde kalmıştır, ve ancak 2000’lerdeki kaynak patlaması sırasında yakalamaya başlamıştır. Yine de kıtanın nüfus açısından en kalabalık ülkesidir ve gözden geçirilen hesaplamaların sonucunda bölgenin en büyük ekonomisidir. Ülkenin sorunları sadece Sahra Altı Afrika’nın diğer kısımlarında değil dünyadaki diğer az gelişmiş ülkelerde görülen ortak bir olayın çok aşırı bir biçimidir.</p>

<p>Nijerya’nın gelişim sorunlarının kökleri kurumsaldır; tabi ki zayıf kurumların ve kötü devletin bir milleti fakirliğe mahkûm ettiğine güzel bir örnek bulmak zordur. Demokrasi eksikliğinde temel siyasi kurumların üç türünün -devlet, hukukun üstünlüğü ve hesap verebilirlik- hiçbiri ülkenin sorunlarının özü değildir. Yine de Nijerya’nın demokratik kurumlarının zayıf da olsa bir kalitesinin oluşu, gözle görülür siyasi rekabet, tartışma, hesap verebilme imkânları askeri idarenin 1999’da sona ermesinden beri mevcuttur.</p>

<p>Nijerya’nın gerçek kurumsal açıkları ilk iki türdedir: güçlü, modern, ve yetkin bir devletin noksanlığı; ve mülkiyet haklarını, vatandaş haklarını, ve işlemlerin şeffaflığını koruyan hukukun üstünlüğünün yokluğu. Bu iki yokluk birbiriyle bağlantılıdır. Gerekli kamu yararını (yollar, limanlar, okullar ve kamu sağlığı gibi) gayrişahsi bir temelde sağlayabilen modern bir devlete sahip olmaktan ziyade Nijerya hükümetinin temel faaliyeti çapulculuk, yahut Joséph’in terimiyle tahsisatçılıktır: devlet, rant çıkarmayla ve bunları diğer siyasi elit üyelere dağıtmayla meşguldür. Bu, hukukun üstünlüğünün düzenli ihlalini getirir ki böylece, Robert’in hikâyesinde olduğu gibi, kamu memurları kendi rüşvetlerinin peşindeyken istihdam alanı yaratan iş adamlarını ülkenin dışına çıkmaya mecbur bırakırlar.</p>

<p>Nijerya devletinin sadece teknik kapasitesi ile kanunları gayrişahsi ve şeffaf şekilde uygulama yeteneği zayıf değildir. Aynı zamanda ahlâk duygusu da zayıftır: bu bir meşruiyet eksikliğidir. Bölgesel, etnik veya dini topluluklara bağları hükümsüz kılan Nijerya adında bir millete sadakat oldukça azdır. Ülkenin karmaşık seçim kanunları başkanın sadece genel bir seçimde çoğunluğu kazanmasına değil, aynı zamanda ülkenin çeşitli bölgelerinde de belirli bir miktarda oy almasını gerektirmektedir. Bu zekice kural bir bölgeyi yahut etnik grubu temsil eden adayın sisteme bütün olarak tahakküm etmesini etkin derecede zor kılar. Ancak bu Nijeryalıların ortak bir milli kimlik duygusuna sahip olduğu, yahut kendi gruplarına adilane davranan başkana ve diğer liderlere güvenebileceklerini garanti etmez. Son yıllardaki istikrar, temin ettikleri diğer şeylerin yanında, kuzey Müslümanları ile güney Hıristiyanları arasında dönüşümlü idareyi sağlayan gayri resmi bir elit grup tarafından sürdürülmektedir.</p>

<p>Peki, Nijerya’da devlet ile hukukunun üstünlüğü neden bu derece zayıf mahiyettedir? Ve eğer siyasi kurumlar ekonomik gelişim için çok önemliyse, bunlar nereden gelmektedir. Çeşitli gözlemciler tarafından öne sürülen tek cevap iklim ve coğrafyanın fiziksel koşullardır.</p>
</body>
</html>