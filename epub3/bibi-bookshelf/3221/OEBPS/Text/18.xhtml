<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<h1>18</h1>
<h3 id="sigil_toc_id_18">TEMİZ BİR SAYFA</h3>

<div class="b">Latin Amerika’daki kurumların materyalist açıdan istisnaları; Kosta Rika’nın neden bir “muz cumhuriyeti” haline gelmediği; Arjantin’in neden Kanada ve Avusturalya gibiyken geri gittiği</div>

<p class="n">İspanyollar ve Portekizliler Yeni Dünyaya kaynaklarını sömürmek için gittiler ve beraberlerinde, eşitsizlik ile zayıf idareyi günümüze kadar bir miras olarak bırakacakları otoriter siyasi kurumlarını getirdiler. Ancak coğrafya, iklim ve bölgedeki siyasi sonuçların kaynakları arasındaki ilişkiyi büyük bir hikâye olarak bir araya getirebilmek mümkün olsa da burada önemli istisnalar ve kısıtlamalar olacaktır. Bazı ülkeler maddi durumlarından daha iyi işlemektedir, bazıları ise daha kötü. Bunlar, maddi koşulların yirmi birinci yüzyıldaki neticelerin açıklanmasında yegâne unsurlar olmadığını göstermektedir. İnsanoğlu tarihlerindeki önemli kavşaklarda toplumlarını çok farklı, iyi veya kötü gidişata götürecek siyasi tercihler yaparlar. Yani, insanoğlu kendi kaderini, hatta karşılaşacakları seçimleri şekillendirecek maddi koşulları belirleyebilir.</p>

<h4 class=" sigil_not_in_toc">LA COSTA POBRE</h4>

<p class="n">Latin Amerika’nın doğum kusurundan kaçan bir ülke için Kosta Rika iyi bir örnektir. Kosta Rika Orta Amerika’da beş milyonluk nüfusuyla küçük bir ülkedir. Bugün etrafındaki komşularından daha zengindir. Komşuları Guatemala (5,000 dolardan az), Honduras (4,000 dolar), ve Nikaragua (3,000 dolar) ile kıyaslandığında 2011’de kişi başı geliri 12,000 doların üstündedir.<a id="dn413" href="../Text/dn.xhtml#d413">[413]</a>  Birçok yabancı burayı, yemyeşil tropikal yağmur ormanları ile doğa turizmi noktası olarak bilir; ayrıca çok uluslu şirketlere ev sahipliği yaptığı az bilinir, Intel ve Boston Scientific buraya montaj fabrikası kurmaktadır. Belki daha önemlisi Kosta Rika’da gerçekleşmeyenlerdir. El Salvador, Nikaragua ve Guatemala’nın aksine, burada son altmış dört yıldır askeri darbeler, diktatörlük, kanlı iç savaşlar, ölüm tugayları ya da Birleşik Devletler, Küba, veya diğer harici gruplardan yabancı müdahaleler görülmemiştir. Dahası, 1948’den beri burada rekabetçi seçimler ve siyasi partiler arasında iktidarın düzenli şekilde değiştiği istikrarlı bir demokrasi mevcuttur. Bu durum, Kosta Rika’nın gelişiminin temelde tropikal tarım ürünlerine -kahve ve muz- dayanmasına ve iklimi ile faktör donatımının gözle görülür şekilde komşuları ile aynı olmasına rağmen ortaya çıkmıştır.<a id="dn414" href="../Text/dn.xhtml#d414">[414]</a> </p>

<p>Kosta Rika’nın Orta Amerika’nın kalanından çok farklı olması, bunun neden böyle olduğuna dair teoriler ve mitler üretmiştir. Kosta Rikalılar kendilerinin her zaman eşitlikçi ve demokratik bir kültüre sahip olduklarını, İspanyol Amerikası’nda yerleşmiş olan oligarşinin olmadığını, kendi ırki ve etnik homojenliklerinin siyasi istikrarlarına yardım ettiğini iddia ederler. Hatta, ülkenin başarısını ülkeye ilk gelen yerleşimcilerin İspanyol Marranoları (Katolikliğe geçmiş Yahudiler) olmasından olduğunu öne süren kültürel hipotezler mevcuttur.<a id="dn415" href="../Text/dn.xhtml#d415">[415]</a> </p>

<p>Bu açıklamalardan ilki en azından biraz doğrudur. On altıncı yüzyılın başlarında beri önemli bir kraliyet<i> audiencia</i>’nın merkezi olan <i>Guatemala</i> ile kıyaslandığında, Kosta Rika nispeten durgun, yalıtılmış ve değerli malzemeleri, yoğun yerli nüfusu olmadığından cazibesi olmayan bir yerdir. Kristof Kolomb 1502’de Kosta Rika’da durabilmesine rağmen daha sonraları Avrupalılar bölgeye, çok uzak olduğu sebebiyle gitmekten kaçınmışlardır -dolayısıyla milli bir şaka yapılır, ülkeye Kosta Rika (Costa Rica, zengin sahil) değil de Costa Pobre (fakir sahil) ismi verilmeliydi denir. Kahve sanayi on dokuzuncu yüzyılda gelişirken, burada Guatemala ve El Salvador’a nazaran çok daha az mülk sahibi bulunuyordu ve böylelikle de muhafazakâr bir tarım oligarşisinin elinde siyasi güç daha az yoğunlaşmıştı.<a id="dn416" href="../Text/dn.xhtml#d416">[416]</a>  1800’de Afrikalı köleleri nüfusun altıda birini teşkil etse de bunlar ve yerliler kısa sürede ya öldüler, ya da daha geniş Mestizo nüfusta asimile oldular. Bu açıdan ülke geniş Kızılderili nüfusun ve yüksek seviyelerde eşitsizliğin bulunduğu Guatemala’dan keskin bir şekilde ayrılır.<a id="dn417" href="../Text/dn.xhtml#d417">[417]</a> </p>

<p>Ancak bütün millet hikâyeleri gibi, tarihi miras ülkenin yirminci yüzyılın ikinci yarısındaki başarısını açıklayamaz. 1948’e kadar Kosta Rika aynı komşuları gibi birçok siyasi yetersizliği tecrübe etmiştir. Aile tarımı başka yerde olmadığı kadar yaygın olduğu halde kahve üretimi ve muz ihracat sanayileri yine de kendi ekonomik menfaatlerini şiddet kullanarak korumak isteyen zengin üreticiler oligarşisi ortaya çıkarmıştır. Kosta Rika 1821’de bağımsız olduğunda bir demokratik anayasa benimsemesine rağmen ülke on dokuzuncu yüzyılda bir dizi diktatör tarafından yönetilmiş ve liberaller ile seçime hile karıştırıp gücü elde edip korumaya çabalayan muhafazakarlar arasındaki daimî savaşlardan çok sıkıntı çekmiştir. Kosta Rikalılar kendi demokrasilerini 1889 seçimlerine tarihlendirseler de, 1914’te askeri bir darbe gerçekleşmiş ve ülke sanayileşmeye başlayınca siyasi kutuplaşma artmıştır. Her yerde olduğu gibi, muhafazakâr elitler oluşturulan işçi birliklerine, kurulan yeni Sosyalist ve Komünist partilere korkuyla bakmışlardır. Bunların hepsi, seçimi kaybettikten sonra gücü elde etmeye çalışan Rafael Ángel Calderón idaresindeki sol kanat idare ile Sosyal Demokrat José Figueres ve seçimi kazanan, güçlü bir antikomünist olan Otilo Ulate Blanco’nun liderlik ettikleri muhalif birlik arasında 1948’de bir iç savaşa yol açtı.<a id="dn418" href="../Text/dn.xhtml#d418">[418]</a> </p>

<p>El Salvador, Nikaragua ve Guatemala o zaman muhafazakâr toprak sahibi oligarşilerinin idaresindeydi, ve bunlar gittikçe, ticaret birlikleri, Hıristiyan toplum aktivistleri, ortaya çıkan Sosyalist ve Komünist partiler gibi yeni hareketlenmiş aktörlerle uğraşıyorlardı. Bu üç ülkede, eski elitler Solu bastırıp menfaatlerini korumak için askere dönüştü, Sol da, uluslararası Komünist hareketinden yardım alıp silahlı mücadeleye başlayarak daha radikal şekilde bunlara karşılık verdi. El Salvador’da, Farabundo Martí liderliğinde bir köylü isyanı 1930’larda çok şiddetli bir biçimde bastırıldı. Bu, Farabundo Martí Milli Kurtuluş Cephesi adındaki Marksist devrimci gruba 1970’lerde hükümete karşı mücadele etme hususunda esin kaynağı oldu. Nikaragua’da Sandinista hareketi Anastasio Somoza diktatörlüğüne karşı savaştı ve 1979’da Küba ve Sovyetler Birliğinin yardımıyla iktidara geldi, daha sonra Reagan idaresi bunları indirmek için karşı bir hareketi parasal açıdan destekledi. Guatemala’da, Birleşik Devletler destekli bir darbe 1954’te son kanattan Jacobo Árbenz’i devirdi ve 1970’ler ile 80’lerde uzun, kanlı bir savaşa neden oldu. Bu çatışmalar 1990’ların başlarına kadar dinmedi ve bugüne kutuplaşma ile güvensizlik miras kalmıştır.</p>

<p>Kosta Rika’nın iç savaşı neden benzer şekilde güvensizliğe ve şiddete yol açmamıştır? O zamanki liderlerin yaptıkları tercihlere değinmeden bunu açıklamak çok zordur. Calderón’un sola meyilli birliği bazı Komünistler barındırsa da özellikle radikal bir program izlememiştir ve seçime hile karıştırdığı yönündeki suçlamalara karşılık olarak gelecekteki seçimleri daha adil idare edilmesi için yeni bir seçim mahkemesi kurmuştur. Figueres öncülüğündeki muhafazakâr isyanlar Calderón hükümetini zorla devirdiğinde, Calderón’unkine benzer soyal demokrat bir program uygulamaya başladılar ve sonradan 1948 seçiminin meşru kazananı (muhafazakâr Ulate) olarak güçlerini tazelediler. Bu hükümet partiler üstü seçim mahkemesini güçlendirecek ve kadınlara oy hakkı verecek yeni bir kurucu meclisi onayladı.<a id="dn419" href="../Text/dn.xhtml#d419">[419]</a> </p>

<p>En önemlisi -ve Latin Amerika için tek olan- 1949 anayasası daimî orduyu kaldırmıştır. Böylece geniş bir muhafazakâr birlik bölgedeki her yerde oligarşik güç için bir temel olan mücbir bir aygıtın yokluğunu kabul etmiştir. Bu seçim Kosta Rika’da Solun daha sonraki gelişimini etkilemiştir, silahlı mücadele ve Marksizm daha sosyal demokrat bir yol için feragat etmiştir.</p>

<p>Büyük bir siyasi oyuncunun anayasal kuralları hem kendisi hem de rakipleri için uygulama kararı Latin Amerika’da çok nadir görülür. İngiltere’nin Şanlı Devriminden çıkan, anayasal hükümet ilkesinde kurulmuş yerleşimler için de bu böyledir. Yani İngiliz devrimcileri gücü ele geçirip ülkeyi kendi dar menfaatleri çerçevesinde sömürmediler; genel geçerlilik içerisinde kurallara uymayı kabul ettiler.</p>

<p>Ekonomik ve siyasi olarak komşularından çok daha başarılı bir Afrika ülkesi olan Botswana gibi, Kosta Rika’yı da ekonomik ve siyasi gelişimini açıklamak için mevcut teorik yapılara sığdırmak çok güçtür. Yirminci yüzyılın ortalarına kadar iklim, coğrafya, nüfus ve tabi ki siyasi tarihi gibi yalın gerçeklerden kimse ülkenin Orta Amerika’dan bu kadar farklı davranabileceğini tahmin edemezdi. Bugünkü neticeler bir dizi mutluluk verici tarihi olayın ürünü gibi durmaktadır. Bu olaylardan biri ilk diktatörlerinden bir olan Tomás Guardia’nın zamanındakilerden daha aydın olması ve eğitime önem verdiği kadar kahve elitlerinin gücünü kesmeye de önem verip çaba harcamasıdır. 1948 krizi sırasında Figueres gibi siyasi liderlerin aldıkları iyi kararlar önceki iyi karalarla (mesela, antikomünist sağın nispeten yumuşatılması, buna karşılık olarak Komünistlerin radikalizmden vazgeçmeleri gibi) şekillenmişti.<a id="dn420" href="../Text/dn.xhtml#d420">[420]</a>  Kosta Rika’nın deneyimi coğrafya ve iklim gibi maddi koşulların, ve ürettikleri toplum yapısının iyi liderlik ve bireylerin seçimleri ile telafi edilebileceği gerçeğini göstermektedir.</p>

<h4 class=" sigil_not_in_toc">TEMİZ BİR BAŞLANGIÇ</h4>

<p class="n">Coğrafya, iklim ve nüfusun etkiye sahip olduğunu fakat halihazırdaki gelişimin sonuçlarını nihai olarak belirlemediğine daha fazla ikna olmak istiyorsa Arjantin’e baksın. Burası bir bakıma Kosta Rika’nın zıt kutbudur. Kosta Rika çiftlik tarımını verdiği sınırlardan azat olup, bunun yarattığı sınıf ve etnik bölünmelerden kurtulduğu halde Arjantin tam aksini yapmıştır. Kuzey Amerika tarzı demokratikleşmeyi ve kapitalist gelişimi sağlayacak coğrafi koşullara sahip olmasına rağmen Arjantin, tıpkı İspanyol imparatorluğunun eski merkezleri Peru ve Meksika’da olduğu gibi, aynı sınıf kutuplaşmasına ve istikrarsız uzun dönemli ekonomik performansa karşı koyamamıştır. Arjantin’in asla güneyin Kanada’sı olamayacağı gerçeği, tabiatı gereği tamamen ekonomik olan bütün genel gelişim teorilerinin sınırlarını gösterir.</p>

<p>Kolomb öncesi dönemde geniş yerli nüfuslarına ev sahipliği yapan Meksika ve Peru’nun aksine, Arjantin “yeni yerleşim yeri” olarak düşünülmüş bir bölgede (tıpkı Birleşik Devletler, Kanada, Avusturalya ve Yeni Zelanda gibi) kurulmuştu. Tabi ki bunlar gerçekte yeni yerleşilen yerler değildi. Bu bölgeye, avcı-toplayıcılar, bazen de Pehuenche, Tehueleche, ve Puelche gibi tarım toplulukları (bunların akrabaları Şili’de meskûndur) tarafından seyrek şekilde yerleşilmişti. Bu gruplar genelde yerleşimci topluluklara karşı kuvvetli dirençler gösteriyorlardı, ancak nihayetinde bunlar fiziki açıdan, Kuzey Amerika’dakiler gibi kanara itilmişlerdir. Bu noktada yerleşimciler kendi kurumlarını tesis etmekte özgür oldukları bir <i>terra nullis,</i> boş arazi işgal ettiklerine inanıyorlardı.</p>

<p>Arjantin nüfusu, Latin Amerika’daki en Avrupalı nüfustur. Meksika ve Peru’nun aksine, burası yerleşimci sınıf ile büyük Kızılderili ve Mestizo yığınları arasında bölünmemiştir. Kölelik geç sömürgecilik döneminde mevcuttu, ve bir dönem siyahlar Buenos Aires’te nüfusun dörtte birini teşkil ediyordu. Ancak kölelik kısa sürede kaldırıldı ve siyahiler daha geniş Avrupalı nüfus içerisine müdahil oldu.<a id="dn421" href="../Text/dn.xhtml#d421">[421]</a>  Aslında, on dokuzuncu yüzyılın sonlarına doğru gerçekleşen Avrupa’dan büyük göçlerin bir sonucu olarak Arjantin’in nüfusunun aşırı derecede “beyazlaşması” söz konusuydu; bu göçler 1869’da 1.7 milyon olan ülke nüfusunu 1914’te 7.9 milyona çıkarmıştır. Bu yeni yerleşimcilerin, yüzde 46’sı İtalya’dan, yüzde 32’si İspanya’dan gelmiştir. Arjantin bölgelere, metropol Buenos Aires ile kırsal alanlar arasındaki büyük çatlakla ayrılmasına rağmen, etnisite ve ırk büyük siyasi mesele halini almamıştır.<a id="dn422" href="../Text/dn.xhtml#d422">[422]</a> </p>

<p>Arjantin, on sekizinci ve on dokuzuncu yüzyılda meydana gelen “talih dönmesine” klasik bir örnektir: on altıncı yüzyılda zengin olan tropik ve yarı tropik bölgeler fakirleşmiş ve önceden sınırda olan daha ılıman bölgeler (bkz. yukarıda bölüm 16) yerlerini almıştır. Habsburg döneminde Arjantin İspanyol Yeni Dünya imparatorluğunun durgun bir bölgesiydi, ancak on sekizinci yüzyılın sonlarından itibaren eski sömürge merkezlerini ele geçirmeye başladı. Tabi, on dokuzuncu yüzyılda Arjantin, kıskandıran, şaşırtan ve çokça Avrupalı yatırım çeken bir ekonomik mucize olarak bugünün Çin veya Singapur’u gibiydi. 1870 ile 1913 arasında Arjantin ihracatı, yıllık yüzde 6’lık artışla dünyada en hızlı büyüyen ekonomileri arasındaydı; on dokuzuncu yüzyılın sonunda, Arjantin GSYH’si Almanya, Hollanda ve Belçika kadar olmakla birlikte Avusturya, İspanya, İtalya ve İsveç’ten ise daha fazlaydı.<a id="dn423" href="../Text/dn.xhtml#d423">[423]</a>  Ülkenin on dokuzuncu yüzyılın sonundaki büyümesine çok fazla dikkat edilmesine rağmen, James Mahoney 1800 yılında Arjantin’in Birleşik Devletler’den daha yüksek GSYH sahip olduğu erken dönem puanlarına işaret eder. Ülkenin erken dönem büyüme performansı saman alevi misali değildi, bağımsızlığından 1930’lardaki Büyük Bunalıma kadar yüzyıldan fazla sürmüştür.<a id="dn424" href="../Text/dn.xhtml#d424">[424]</a> </p>

<p>Bu dönemde Arjantin tamamıyla küresel ekonomiye entegreydi. Buenos Aires limanı etrafında şekillenen Arjantin, Avrupa piyasası için gümüş ve altın değil ama et, pamuk, buğday ve diğer emtiaları üretiyordu. Ilıman iklimi ve geniş pampaları<a id="dn425" href="../Text/dn.xhtml#d425">[425]</a>  çok çeşitli yiyecek malzemelerinin üretilmesine uygun koşulları sağlardı. Soğutuculu gemiler gibi gelişmiş nakliye teknolojisi uzak piyasaları ulaşılabilir kıldı. Bunun karşılığında, gelişmiş ülkelerden gelen yüksek ölçekte yatırımlar geldi; bilhassa, demiryolları ile örülü, iletişim ağı geniş, diğer altyapıları üreticiliği destekleyen Britanya’dan.</p>

<p>Arjantin’in on dokuzuncu yüzyıldaki başarısının sebepleri oldukça anlaşılırdır. Ülkeye, İspanyol sömürgeciliğinin daha liberal olduğu Bourbon döneminde yerleşilmiştir ve hiçbir zaman, Habsburg merkantalizmini anımsatan sınırlayıcı ticaret uygulamaları, tekeller ve düzenlemelerle sıkıntıya düşmemiştir. Ayrıca daha liberal reformlar yapıldığı halde ekonomide hâkim olmaya devam eden, Meksika ve Peru’dakiler gibi bir tüccar ve toprak sahibi elit sınıfı mevcut değildir. Arjantin, tarihçi Tulio Halperín Donghi’nin ifadeleri ile, “liberal doğmuş” bir ülkedir.<a id="dn426" href="../Text/dn.xhtml#d426">[426]</a>  </p>

<p>1930’lardan başlayarak, talihin dönüşü yön değiştirmiş ve Arjantin uzun bir ekonomik durgunluk ve çöküş dönemine girmiştir. Kanada, Avusturalya ve Yeni Zelanda gibi orta gelirden, yüksek gelire doğru yükselmektense Arjantin geri kalmıştır. İsviçre, İtalya ve Kanada kadar zengin, hatta belki daha zengin olduğu bir durumdan Arjantin, 1978’e dek İsviçre’nin kişi başı GSYH’nin altıda biri, İtalya’nınkinin yarısı, Kanada’nınkininse beşte biri kadar gerilemiştir.<a id="dn427" href="../Text/dn.xhtml#d427">[427]</a>  1980’lerin başlarında borç krizi yaşayan Latin Amerika ülkeleri kulübünün kurucu üyelerinden biri olmaya, kendi iç borçlarını sıfırlayarak devam etmiştir. Hiperenflasyon gelmiş ve 1989 yılında oranlar yıllık yüzde 5000’e kadar yükselmiştir. 1990’lar kısa bir parasal istikrar ve büyümeye şahit oldu, ülke para birimi olarak pesodan Amerikan dolarına geçti. Ancak 2000-2001 krizinde Arjantin yeniden büyük bir ekonomik krize girdi; dolara geçiş iptal edildi ve ülke büyük bir bunalım yaşadı. Büyüme yirmi birinci yüzyılın ilk on yılında küresel emtia patlaması döneminin gerisine düştü ancak kısa dönem büyümeyi uzun dönem istikrara yeğleyen diğer bir halkçı hükümet liderliğinde aynı şekilde davrandı. Arjantin, bütün avantajlarına rağmen, Latin Amerika ortalamasına gerilemiştir.</p>

<p>Atjantin’in zayıf performansı, sosyolog Carlos Waisman’ın “Arjantin bilmecesi” dediği tersine gelişim meselesini çıkartan küçük bir sanayi oluşturmuştur.<a id="dn428" href="../Text/dn.xhtml#d428">[428]</a>  Bu soruya en yakın cevap nesillerdir memurlar ve siyasi liderler tarafında uygulanan kötü ekonomi politikalarıdır. Uluslararası para siyaseti veya mali krizler üzerine herhangi bir ders kitabı Arjantin’i barındırır, çünkü kendisini hızlı büyüme, enflasyon, devalüasyon ve ekonomik çöküş dairesine sokmuştur. Ayrıca ekonomik milliyetçiliğin kötülükleri ile de ders kitaplarına girer: 1950’lerde yerli üretimi ithalat yaparak -yani, yetersiz yerli sanayileri korumak- destekleme çabaları büyük yetersizliklere yol açmıştır, bunlar arasında geliştirilen bir araba, Di Tella, Arjantin dışında bir pazar bulamamıştır. Bu kötü politikalar devam etmiştir: 2000’lerde politikalar uygulayan halkçılar Latin Amerika’nın en yüksek ikinci enflasyon oranını üretmişlerdir; bunu hükümet milli istatistik kurumuna rüşvet vererek kapatmaya çabalamıştır.</p>

<p>Ancak ülkenin zayıf büyüme seyrinin kötü politikanın sonucudur. Bu halde, neden kötü politikaların ilk başta uygulandığı ve milli elitlerin neden geçmiş hatalardan ibret alıp ülkeyi daha sıhhatli bir mevkie getirmemiş oldukları sorgulanmalıdır. Cevaplar tabi ki de siyasette yatmaktadır. Arjantin’in yirminci yüzyılın ilk yıllarında liberal ve kapsamlı bir siyasi düzen yolunda olması geniş orta sınıfa bağlı olmasına rağmen, 1930’larda ve 40’lardaki bir dizi kötü politika ülkeyi siyasi olarak kutuplaşmış, Peru ve Meksika gibi eski devletlere dönüştürdü. Derin sınıf ayrımlarının bulunmadığı bir toplum olmasına rağmen bunları geliştirmiştir, ayrıca sadece Arjantin’e has şahsi siyaset ve kayırmacı sınıf atlama da oluşturulmuştur ve bunlar bugüne kadar politik kararları değiştirmeye devam etmektedir.</p>

<p>Yirminci yüzyıldaki dönüşlerin tarihi sebeplerine bakılacaksa ikisi göze çarpar. İlki, bilhassa Buenos Aires limanından itibaren tarım alanlarında toprak sahipliğinin yoğunlaşması. 1820’lerden itibaren Arjantin devleti geniş toprakları kiraya verdi, daha sonra buralar az sayıdaki aileler tarafından düşük fiyatlara satın alındı. 1930’larda, elli ailelik bir grup dört buçuk milyon hektar araziye, yani Buenos Aires ilinin yüzde 13’üne sahipti. Birinci Dünya Savaşı sırasındaki en büyük altı toprak sahibi Arjantin’in temel bakanlıklarının bütçesinden daha fazla gelire sahipti. Bu birlik, ortalama yağmur miktarı olan ılıman bir tarım arazisinde yer alıyordu, yani koşullar aile tarımı için mükemmel derecede uygundu.</p>

<p>Demokrasi uygun iklim koşulları altında otomatik olarak çıkmaz. Bu ancak, kaynakların dağıtılması yolundaki maksatlı siyasi seçimlerin bir sonucudur ve fikirler ile ideolojilerle yönlendirilir. Amerikan tarihinde her zaman, Batı’daki federal toprakların ailelere adilane dağıtılmasına yönelik taleple toprak sahiplerinin birleştirmek isteyen toprak vurguncuları ve şirketleri arasında güçlü bir gerilim vardır. Bu çekişmeler Kongre’de yapılmıştır, ve aile tarımı yaygınlaşmıştır, ve bu 1787 Northwest Tüzüğü ve 1862 Homestead Yasası gibi kurallarla gerçekleşmiştir, bu düzenlemeler küçük çiftlikleri destekliyordu.<a id="dn429" href="../Text/dn.xhtml#d429">[429]</a>  Birleşik Devletlerin aksine, bağımsızlık sonrasının ilk Arjantin hükümetleri toprak sahipliğine yönelik çok farklı politikalar verdiler ve sonradan ülkenin siyasetine 1930’lara kadar hükmedecek yerleşmiş bir oligarşi yarattı. Birleşik Devletler bir tercih yaptı ve Arjantin başka; iklim ve coğrafya bu sonuçlarla çok az ilişkilidir.<a id="dn430" href="../Text/dn.xhtml#d430">[430]</a> </p>

<p>İkinci uzun vadeli tarihi unsur liderlik tarzı ile Arjantin’in değişken kurumlara sarılmasıdır. Ülkenin kurucu liderlerinden biri diktatör Juan Manuel de Rosas’tır. Rosas 1835’ten 1852’ye kadar Buenos Aires vilayetinin valisi olmuştur. Kendisi, Kızılderililerin topraklarını ele geçirip, bu toprakların yararlanma haklarını takipçilerine vererek siyasi bir zemin inşa eden zengin bir toprak sahibidir. Böyle yaparken Arjantin siyaseti üzerinde sınıf hegemonyasını kurmuştur. Ayrıca, çeşitli düşmanlarının (mesela komşuları Paraguay ve Brezilya’dan, Avrupalı güçlerden, güçlü, merkezi hükümet yanlısı Unitarios muhalefetinden) etrafındaki destekçileri toplamada da oldukça iyiydi. Diğer faaliyetlerinin yanında, Rosas bütün resmî belgeleri “Alçak, İğrenç, Zalim Unitarios’a Ölüm” sloganıyla başlanmasını emretmişti. Bunlar öylesine kelimeler değildi; diktatörlüğü sırasında binlerce muhalifini öldürmüştü, sadece 3,765 kişi boğazı kesilerek öldürülmüştü. Bir George Washington değildi.<a id="dn431" href="../Text/dn.xhtml#d431">[431]</a> </p>

<p>Rosas bir kurum müessesi değildi. Diktatörlüğü birkaç kanun koymuştu, en önemsizi yeni bir milli hükümetin dayanak alabileceği anayasaydı. Daha sonraki Arjantin liderlerinde izlenecek olan bir gelenek olarak Rosas yanındakileri belirli fikirlere veya kurumlara göre değil liyakate göre seçmişti. Arjantin 1853’e kadar bir anayasaya sahip değildi ve ancak 1880’de son bölgesel isyanlar ile Kızılderililerin ayaklanmaları bastırılabilmişti ve Buenos Aires milli başkent yapıldı.<a id="dn432" href="../Text/dn.xhtml#d432">[432]</a> </p>

<p>Böylelikle Arjantin’e iki kötü tarihi miras yüklenmişti: güçlü bir yerleşik oligarşi ve şahsi otoriter bir liderlik geleneği. Bu milli güç birliğinden sonraki on yıllar, bu tarihi mirasların yeni cumhuriyetin ekonomik çöküşü veya siyasi çürümesinin müsebbibi olmadığını göstermiştir; hem de tam tersidir. Ekonomik büyüme on sekizinci yüzyılın son on yıllarında ve yirminci yüzyılın başında gerçekleşmiştir ve sistem de gelişmeye başlamıştır.</p>

<p>Samuel Huntington modernleşme sürecinde siyasi düzene ulaşabilmek için kurumların artan siyasi katılım taleplerine yardım etmesi gerektiğini öne sürmektedir. Aslında bu tam da Arjantin’de 1880 ile 1930 tarihleri arasında olan şeydir. On dokuzuncu yüzyılın siyasi sistemi, İtalya, Almanya ve diğer birçok Avrupa ülkesindeki gibi, sadece belirli mülkiyet niteliklerine sahip bazı erkeklerin oy vermesine dayalıydı, bu da sistemin yerleşik bir elit tarafından hükmedilmesine yardım ediyordu. Bu oligarşik cumhuriyet kısa zamanda sıkıntıya uğradı. Ekonomik büyüme ve yeni başlayan sanayileşme ile birlikte ülkeye çok sayıda yabancının akması, siyasi sistemde temsil edilmenin yollarını arayan yeni toplum sınıfları oluşturdu. İlki orta sınıftır -avukatlar ve doktorlar gibi uzmanlar, memurlar ve geçimini tarım haricinde sağlayan diğer daha eğitimli insanlar. Bu grup 1890’larda Unión Civica Radical, yani Temel Şehir birliği için bir zemin oluşturdu. Bunlar en başta, yerleşik oligarşi lehinde dolandırıcılık ve oy manipülasyonu sebebiyle siyasi katılımın haricinde tutuldu ve bunun üzerine güç kazanmak için şiddetli isyanlar tertip ettiler. Muhafazakâr partiyi idare eden daha entelektüel bir kanat 1911’de Başkan Roque Sáenz Peña liderliğinde iktidara geldi ve bütün yetişken erkeklere seçme hakkı verdi. Bu, seçmen kütüklerini (göçmenler hariç bırakılmasına rağmen) inanılmaz ölçüde genişletti ve 1916’daki seçimde Hipólito Yrigoyen ve Radikal Partisinin gelip bir sonraki on dört sene boyunca iktidarda kalmasına sebep oldu.</p>

<p>Radikal parti aslında pek radikal değildi; liderliği tarım oligarşisinden üyeler barındırıyordu ve mevcut toplumsal düzeni yahut emtia bazlı ihracat ekonomisini altüst etme gibi bir niyeti yoktu. Bunun yerine daha çok Birleşik Devletler, Yunanistan ve İtalya’daki ilk demokratik partiler gibi davranıyor, kamu mevkilerini destekçilerini kayırarak dağıtarak geniş bir siyasi zemin inşa etmeye, profesyonel siyasi memurlarca yürütülen modern bir mekanizme yaratmaya çalışıyordu. Buna ek olarak, Yrigoyen partisi tarafından temsil edilen fikirler etrafında değil de kendi etrafında bir kült oluşturarak Rosas’ın şahsi siyasi tarzını geliştirmişti. Radikal Parti geleneksel oligarşik iltimas sisteminden modern kayırmacılığa dönüşümü sağladı, tıpkı İkinci Dünya Savaşı’ndan sonra İtalyan Hıristiyan Demokratların yapacağı gibi.<a id="dn433" href="../Text/dn.xhtml#d433">[433]</a> </p>

<p>Bu noktaya kadar, Arjantin’in siyasi açıdan Birleşik Devletler veya Britanya gibi gelişememesinin gerçekten hiçbir sebebi yoktur. Sanayileşme yeni toplum gruplarının -öncelikle orta sınıfların sonra da işçi sınıfının- hareketliliğine yol açmıştır. Siyasi sistem bu grupların katılım taleplerine, oy kullanma hakkının genişletilmesi ve menfaatlerini temsil eden yeni siyasi partilerle uyum göstermiştir. Temsiliyet arayan bu yükselen grupların her birinde şiddet vardı ancak sanayi gelişiminin aynı dönemlerinde Birleşik Devletler ve Britanya’da da çok şiddet mevcuttu. Eski toprak sahibi oligarşi etkisinin yitip gittiğini hissetti fakat 1920’lerde ortaya çıkan yeni siyasi gruplaşmada kimse makamında sıkıntı çekmiyordu. Arjantin’i Peru ve Meksika’dan ayıran bir toplumsal gerçek Arjantin’in, radikal toprak reformları talep edecek fakir köylülere sahip olmamasıdır.</p>

<p>Kosta Rikalı elitler 1948’de güzel siyasi tercihler yaptığı halde, Arjantinli elitler, Yrigoyen’in radikal hükümetini hükümetten alan 1930 Eylül’ündeki askeri darbeden sonra çok kötü tercihler yapıyordu. Darbe eski toprak sahibi oligarşi ile askerin ortak girişiminin sonucuydu. 1929 New York borsasının çöküşü ve Büyük Bunalımın başlaması Arjantin’in ihraç ettiği ürünlere talebi azalttı ve bir ekonomik kriz yarattı. Gerileme batı yarım küredeki diğer ülkelerde olduğu kadar büyük olmasa da ekonomik ve toplumsal konumları tehdit altında olan eski elitler korkuya kapıldı.</p>

<p>İronik şekilde asker büyük oranda modernleşen Arjantin devletinin bir parçasıydı. Hükümet, kendi askeri hizmetlerini profesyonelleştirmeye çalışan Alman ordusundan -başka kim olabilirdi ki!?- tavsiye almıştır ve yirminci yüzyılın başlarında kendi atamalarını yönetip ve kendi menfaatlerini siyasilerden koruyabilecek daha özerk bir ordu tesis edildi. Ordudaki çoğu kimse Yrigoyen’in kendi komuta zincirlerine müdahil olmasından hoşnutsuzdu. Ayrıca o zamana kadar, yeni Arjantin devletinde Faşist benzeri kurumsallaşmış bir teşkilatın (tıpkı 1930’larda Hitler’in Almanya’da yaptığı gibi) olması gerektiği yönünde fikir geliştirmişlerdi. Ordu, sistemi yeni toplum faillerine kapatmak için eski elitler ile güç birleştirmeye hazırlandı.<a id="dn434" href="../Text/dn.xhtml#d434">[434]</a> </p>

<p>Arjantin’in yerleşik oligarşisi siyasi güçlerini kaybetseler de kolayca kendi hayat tarzlarına ve refahlarına, tıpkı İngiltere’de toprak sahibi aristokrasinin yaptığı gibi devam edebilirdi. Darbe sanayileşen Arjantin’de ortaya çıkan toplumsal değişim sürecini engelleyemedi; bu grup bir sonraki neslin herhangi bir olayında gücünü kaybedebilirdi. Küresel ekonomik krizin sonraki yıllarda çıkmasıyla her şey farklı şekilde gerçekleşti. Ancak bu noktada elitlerin demokratik normlara bağlılıkları hâlâ kırılgandı, ve kendi şahsi menfaatlerini çok az değerlendiriyorlardı.</p>

<p>1930 darbesi sonraki dönem Arjantin’de “berbat on yıl” olarak bilinir. Bu dönemde birtakım asker, seçim hileleri, baskı ve sınırsız kanunsuzlukla ülkeyi yönetmeye çalışan siyasetçilere dönüşmüştür. Muhafazakâr oligarşi, darbenin faillerinin istediği hiçbir amaca ulaşamadı, ve on yıllık iktidar 1943’te ikinci ikinci bir darbeye zemin hazırladı. Bu olay, makamını askeri hükümette kendisine bir parti ve güç alanı oluşturmak için işçi bakanlığını kullanan bir askeri memur olan Juan Perón’un yükselişine yol açtı.<a id="dn435" href="../Text/dn.xhtml#d435">[435]</a> </p>

<p>Perón ve Peronculuğa dair detaylı bir açıklama yapma niyetinde değilim. Ayrıca, Arjantin’de demokrasinin daha istikrarlı şekilde iyileştiği 1943-1983 yılları arasındaki dönemde gerçekleşen askeri darbeler ile demokrasi yenilenmeleri ve siyasetten çekilen ordudan da bahsetmek istemiyorum. Bu mücadeleleri dışarıdakilerin anlamasını zorlaştıran şey bunların yirminci yüzyıl Avrupa siyasetini tanımlarken kullanılan hiçbir ideolojik kategoriye tamamen uymamasıdır. Perón ve karısı, Eva, işçi sınıfı ile işçi hareketlerine dayanarak güç elde ettikleri ve sanayi proletaryasına çok faydası dokunan yeniden dağıtmacı toplumsal politikalar izledikleri için sol kanattan sayılabilir. Diğer taraftan Perón, seferberlik tekniklerini faşizmden almış bir askeri memurdu, çabası devleti kurumsallaştırarak teşkilatlandırmakta. Milleti vurgularken Marksizmi çok az kullanır ve bunun yerine Arjantin vatanseverliğini ön plana çıkarır. İdeolojik açıdan motive edilmiş kadrosuyla, disiplinli bir Leninist parti kurmak yerine, Perón destekçilerine kayırmacı lütuflarda bulunabildiği halkçı bir kitle partisi tesis etmiştir. Ayrıca o ve bilhassa eşi Evita, sadakatin temiz bir programı olan partiden ziyade karizmatik bir lidere olduğu oldukça şahsi bir taraftar grubu oluşturma hususunda Rosas ile Yrigoyen’in geleneğini izlemişlerdir. Bu ideolojik tutarsızlık Perón sahneden çekildikten çok sonra da devam etmiştir: Peroncu parti, 1990’larda Carlos Menem liderliğinde muhafazakâr bir neoliberal politika izledi ve 2000’lerde ise Néstor ve Cristina Kirchner idaresinde solcu-halkçı bir program takip etti.</p>

<p>Perón bugün de devam eden halkçı bir gelenek buldu. Bu gelenek kısa vadede kendisine oy getirse de zamanla ekonomik açıdan felaket getiren ve dayanılmaz bir hal alıyordu. Cömert toplum politikalarını karşılamak için Gümrük tarifeleri ve ithalata getirdiği nicelik kısıtlamaları ile tam istihdamı sürdürmeye çalışıyor, ithalatı ucuzlatmak için pesoya fazla değer biçiyor ve tarım ihracatlarını vergilendiriyordu. Bu önlemler ekonomide yönetmek çok daha karmaşık değişim kontrollerine gereksinim duyan bir sürü bozukluk getirmiş ve nihayetinde üretimde uzun vadeli düşüşler ile para basarak kapatılabilecek bütçe açıklarına yol açmıştı. Perón idaresinde Arjantin işçi sınıfı aşırı politikleşmiş tartışmalı tek bir fert halini almıştı.<a id="dn436" href="../Text/dn.xhtml#d436">[436]</a> </p>

<p>Ancak bir diğer açıdan ilk hasar 1930’daki ilk darbe tarafından verilmişti. Bu darbe ile asker siyasete girmiş ve Arjantin elitlerinin oyunu liberal demokratik kurallarla oynamak istemediğini göstermiştir. Darbe hukukun üstünlüğünü çürütmüştür: Arjantin Yüksek Mahkemesi geçmişe dönük olarak gücün gayri kanuni bir şekilde ele geçirdiğini, dolayısıyla da yeni hükümetin mahkemeleri kendi üyeleri ile doldurabilmesini onaylamıştır. Bu mahkemeyi doldurma uygulaması -Birleşik Devletler cumhuriyetinin Franklin Roosevelt 1937’de yapmaya çalıştığında hemen reddettiği bir şey- adeta her Arjantin başkanı tarafından uygulanmıştır. Tabi hukukun üstünlüğü için felaket sonuçlar doğmuştur.<a id="dn437" href="../Text/dn.xhtml#d437">[437]</a> </p>

<p>Arjantin temiz bir devletle doğmuştu. Meksika ve Peru’nun aksine sınıf veya etnisite ile tabakalaşmış bir toplum devralmamıştı. İlk zamanlarında oldukça iyi idi çünkü Britanya’nın yerleşimci sömürgeleri gibi girişimciliği ve büyümeyi destekleyen bir dizi liberal ekonomik politika yürütebilmiştir. Arjantin’in siyasi elitlerinin yaptığı, ülkenin kutuplaşmış, sınıfların yürüttüğü, ayrımların büyüme yanlısı ekonomik politikalar ekseninde ortak fikre sahip olmayı imkânsız kıldığı bir topluma dönüştürmekti. Bu elitler güç ve sosyal konum kaybetmekten korkan eski oligarşiyi, kendi özerkliğini ülke pahasına korumaya çalışan orduyu, muhafazadan kâr sağlayacak olan işçi sınıfı liderlerini ve siyasetten ziyade şahsiyete önem veren geniş bir siyasi sınıfı ihtiva ediyordu.</p>

<p>Kosta Rika ve Arjantin ortak bazı şeylere sahiptir: ikisi de maddi teorilerin erken dönem sömürgeci kurumlarını veya doğal faktör donatımlarının başarılarını belirlediği tahminleri, ne ekonomik gelişim ne de siyasi kurum inşası hususunda, karşılayamamışlardır. Bu teorilerin mutlaka yanlış olduğu anlamına gelmez. Bu, bahsi geçen ülkelerin bazı spesifik durumlarda siyasi gelişim süreçlerini tamamen açıklamada yetersiz olduğu anlamına gelir. Bu süreç oldukça karmaşıktır, iklim ve coğrafyaya ek olarak liderlik, uluslararası etkiler ve ideoloji gibi birçok unsuru barındırır.</p>

<p>Bu ayrık vakaların gösterdiği şey insan etkinliğinin kurumsal gelişimde öneminin çok olduğudur. Kosta Rika El Salvador veya Nikaragua gibi olabilirdi fakat 1940’ların sonlarına doğru liderler tarafından bazı iyi siyasi seçimler yapılmıştır. Bunun aksine Arjantin, hem elitlerinin toplumsal değişim korkularını abarttığından hem de ilk liderlerinin tutumundan dolayı birçok doğal avantajı hesapsızca tüketmiştir. Karşılaştırılmalı tarihler bütün bu vakaları kolayca tahayyül etmeyi sağlayacaktır.</p>

<p>Latin Amerika ve Karayipler Avrupalı güçlerce sömürgeleştirilmiş Batılı olmayan en eski toplumlardır. Şimdi, sömürgeciliğin yüzyıllar sonra başlayıp kurumsal bir damga vuramadığı bir bölge olan Sahra Altı Afrika’ya döneceğiz. Latin Amerika’nın sorunu ilk İspanyol ve Portekizlilerin kurumlarının otoriter bir hükümet modeli, eşitsizlik ve sınıf kutuplaşmasını bırakmasıysa, Afrika’nın sorunu sömürgeci otoritelerin oldukça ucuza hüküm sürmek isteyip arkalarında kurumsal bir miras bırakamamalarıdır. Eğer Latin Amerika’daki devletler zayıf ve modern Weberci bürokrasilere evrilmeyi başaramıyorlarsa, Sahra Altı Afrika’da devlet tamamen yoktur.</p>
</body>
</html>