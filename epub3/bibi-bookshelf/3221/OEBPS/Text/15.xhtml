<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<h1>15</h1>
<h3 id="sigil_toc_id_15">COĞRAFYA</h3>

<div class="b">Montesquieu’nün kurumların kökeni üzerine teorileri, ve iklim ile coğrafyanın bunlara etkileri, ve bunların modern emsalleri; iktisatçıların son yıllarda bu tartışmaları nasıl hayata döndürdüğü; coğrafyanın kurumların doğası üzerinde sahip olduğu gözle görülür etkileri; tartışılan üç bölgeyi anlamak için bir çerçeve</div>

<p class="n">Sanayi Devriminin başlangıcından itibaren gelişmiş ve gelişmekte olan dünyalarda refah seviyeleri arasında büyük bir uçurum vardır. 1500 yılında, Avrupa, Kolomb öncesi Amerika, Çin, ve Orta Doğu’da kişi başı refah seviyeleri arasındaki farklar o kadar da fazla değildi, fakat geçen iki yüz yılda dünyanın belirli bir kısmı ekonomik olarak gözle görülür şekilde başı çekti. Bu “büyük uçurum” Şekil 12’de gösterilmiştir.</p>

<p>En azından Adam Smith’in zamanından beri, iktisatçıların temel meşgalelerinden biri neden Avrupa ve Batı’nın dünyanın diğer kısımlarının önünden gittiğini açıklamaktır. Batı sadece sanayileşen ilk bölge değildir; aynı zamanda liderliğini dünyanın büyük çoğunluğunda iki yüz yıldır sürdürmeyi de başarmaktadır da. Ancak, yirminci yüzyılın ikinci yarısında Doğu Asya’nın bazı kısımları -Japonya, Kore, Tayvan, Singapur- yakalamaya ve boşluğu kapatmaya başlamıştır. Yirmi birinci yüzyılda, BRICS (Brezilya, Rusya, Hindistan [India], Çin (China) ve Güney Afrika [South Afrika]) olarak isimlendirilen bir dizi varlık gösteren piyasa ülke, zengin ülkeler kulübüne girmek üzere görünmektedir. Bu gerçekleşse bile bunun neden bu kadar uzun sürdüğü ayrı bir muammadır.</p>

<p>Ekonomik sonuçtaki farklılık siyasi kurumlardaki farklılıkta karşılık bulur. GSYH bazında en zengin ülkeler ile en güçlü kurumlara sahip olan ülkeler arasında sıkı biri ilişki vardır: etkili, nispeten az yozlaşmış devletler; uygulanabilir, şeffaf hukuk kuralları; ve erişime açık adli ve siyasi kurumlar. Nijerya vakası gösterdiği üzere, ekonomik ve siyasi sonuçlar arasında bir bağlantı vardır. Bir ülke temel amacı kamu kaynaklarına el koymak olan bir elit tarafından idare ediliyorsa, mülkiyet hakları tanınmıyorsa, ülke uyumlu politikalar uygulayamıyor, halkını eğitemiyorsa, petrol gibi değerli doğal kaynaklara sahip olmak ekonomik büyümeyi devam ettirmeye yetmeyecektir. Resmi demokratik kurumların varlığı iyi sonuçların garanti etmeye yeterli değildir; devlet ve hukukun üstünlüğü karışımın önemli parçalarıdır.</p>

<p><img alt="sekil-12" src="../Images/sekil-12.jpg"/></p>

<p>Öyleyse, dünyanın farklı kısımlarındaki kurumlarda mevcut bulunan farkların sebebi nedir ve neden Batı başlangıçta büyük bir avantaja sahipti? Eğer kurumlar refah ve büyüme için bu kadar önemliyse, neden herkes basitçe en iyilerini sahiplenip ilerleme kat etmiyor?</p>

<h4 class=" sigil_not_in_toc">KANUNLARIN RUHU</h4>

<p class="n">Charles Secondat, Baron de Montesquieu (1689- 1755) belki de en iyi, tiranlığa ket vuracak bir önlem olarak güçler ayrılığının lehinde öne sürdüğü iddiaları ve ticaretin ahlâk ve siyaset üzerine etkilerini yumuşatmaya dair gözlemleri ile bilinir. Siyaset üzerine gözlemleri sadece İngiltere ve anayurdu Fransa’nın da içinde olduğu farklı Avrupa ülkelerindeki deneyimlerinden değil, aynı zamanda Çin ve Türkiye gibi Batılı olmayan toplumlardan edindiği deneyimlerden de yararlanmıştır. Şaheseri <i>The Spirit of the Laws’</i>un [<i>Kanunların Ruhu</i>] XIV-XIX. Kitapları iklim ve coğrafyanın siyasi kurumlar üzerine etkisine dair geniş bir tartışmayı ihtiva eder.</p>

<p>Montesquieu, coğrafyanın kurumların doğasına dair bazı yollarla etkiler görmüştür. Bu yolla ilk şekillenen, daha sonradan milli karakter olarak adlandırılacak olan şeydir. İklim kişiliğe doğrudan etkiye sahiptir, tıpkı XIV. Kitapta belirttiği gibi:</p>

<div class="arayazi">Birisini kapalı ve ılık bir yere koyun, ... o adam muazzam derecede baygın hissedecektir. Bu koşullarda ona cesaret isteyen bir iş önerirseniz, zannediyorum onu bu teklife pek istekli göremeyeceksiniz; mevcut zayıflığı onu ümitsizliğe itecektir; tamamen yetersizlik halinde olduğundan her şeyden korkacaktır. Sıcak ülkelerin insanları yaşlılar gibi korkaktır ... soğuk ülkelerdeki insanlar, gençler gibi, cesurdur. Güney bölgelerine götürülen kuzeyli insanlar, kendi iklimleri ile savaşan, tamamen enerji ve cesaret dolu yurttaşları gibi atılımlara girişmezler.</div>

<p>Montesquieu, “soğuk ülkelerde, zevke çok az hassasiyetleri vardır; ılık ülkelerde, biraz daha fazla; sıcak ülkelerde ise hassasiyet çok fazladır” diye yazmaya devam eder. Bugün birçok kimsenin onaylayacağı bir gözlem yapar: “İngiltere ve İtalya’da operaya gittim ve buralarda aynı oyunları aynı oyuncular ile izledim; ve aynı müzik iki millet üzerinde farklı etkiler yaratıyordu: biri çok soğuk ve sakindi, diğeri ise çok canlı ve mest olmuş gibiydi, bu neredeyse anlaşılmazdır.”</p>

<p>Coğrafyanın kurumları etkilediği ikinci yöntem otorite üzerine etkisidir. XV. Kitapta kölelik kurumundan bahseder. Aristo’nun doğal kölelik teorisinden bahseder fakat doğal köleliğin bulunduğundan şüphe ettiğini belirtir; ayrıca Afrika köleciliğinin, siyahların irsi olarak bazı biyolojik bayağılıklar taşıdıkları yönündeki görüşüne karşı çıkmıştır. Montesquieu’nün ileri sürdüğü üzere, kölelik insan geleneği ile cebrin bir ürünüdür. Fakat birinin başka birine kölelik için baskı uygulaması biyolojinin değil fiziki coğrafyanın ürünüdür. XVII. Kitapta Montesquieu, uzunca alıntılanmayı hak eden, şu sonuca varır:</p>

<div class="arayazi">Asya’da her zaman büyük imparatorluklar olmuştur; Avrupa’da böyle devletler hiç varlık gösterememiştir. Asya büyük ovalara sahiptir, dağlar ve denizlerle geniş alanlara bölünür; ve güneye doğru yayılır, baharların nemi daha kolayca kurur; dağlarında daha az kâr bulunur; çok büyük olmayan nehirler kısa bariyerler teşkil eder.</div>

<div class="arayazi">Asya’ da otorite her daim despotik olmak mecburiyetindedir; bunun için köle edinmeleri şiddetli olmazsa ülkenin doğası ile uyuşmayan bir bölünme yaşarlar</div>

<div class="arayazi">Avrupa’da doğal ayrımlar, ortalama bir boyutta birçok millet oluşturmuştur; bu ülkelerde hukuklar ile idare etmek devletin devamlılığıyla çelişmez: aksine böyle idare olunması istenir, bu olmadan devlet çöküşe geçer ve komşularına av olur.</div>

<div class="arayazi">Yabancı bir otoritenin boyunduruğunda olmayı yahut herhangi bir otoriteye tabi olmayı çok zor kılan serbestiyetin düşünce yapısını bu oluşturur. Oysa ki kanunlara yahut ticaretin faydalarına bağlanmakta bir beis görülmez.</div>

<div class="arayazi">Aksine, Asya’da köleye yaraşır bir ruh hüküm sürer, asla yakasını bundan sıyıramaz ve ülkenin bütün yazılı tarihlerinde ruhun özgürlüğünü anlatan tek bir paragraf bulmak imkânsızdır; köleliğin ölçüsüzlüğünden başka hiçbir şeye rastlayamayız.</div>

<p>Aristo’dan Rousseau’ya diğer siyasi teorisyenler iklim ve coğrafyanın siyasi kurumların doğasını şekillendirmede bir etkiye sahip olduğunu tartışmışlardır. Yirminci yüzyılın ikinci yarısında Avrupa sömürge imparatorlukları dağılıp, gelişmekte olan dünyada ülkeler bağımsız devletler olarak zuhur ettiği zaman, bu mantık silsilesi gözden kaybolmuştur. Bu fikrin soluşu bilhassa, iklimin milli karakter ve devamlı gelişim üzerinde etkisi olduğuna dair iddialar için geçerlidir. Montesquieu’nün kuzey iklimlerin cesur halkları ile zevk düşkünü fakat tembel güneyliler arasındaki farklara dair görüşlerinin birçoğu ham ön kabuller yahut ırkçı ön yargılar olarak gözden düşmüştür. Gelişimin kültürel belirleyiciler üzerine bu ve diğer alakalı görüşlere “kurbanı suçlama” adına saldırılmıştır.</p>

<p>Avrupalılar ile renkli güney halkları arasında yaradılıştan farklar bulunduğu fikrine büyük sömürgeci imparatorluklar Asya, Afrika ve Orta Asya’yı biçimlendirmeye başladıkları on dokuzuncu yüzyılın sonlarında hayat verilmişti. Avrupalılar dünyanın büyük çoğunluğundaki fetihlerini, kendi doğuştan gelen ırk üstünlüklerini hesaba katan sosyal bir Darwinist doktrine göre meşrulaştırmışlardır. Sömürgeleştirilen halklar demokrasiye, kendi kendini idareye ehliyetsiz görülüyordu, çünkü evrim skalasında aşağı derecelerdeydiler ve kendi başlarına modern kurumları işletmeden önce yüzyıllarca vesayete ihtiyaçları vardı. Naziler Aryan ırkın üstünlüğü doktriniyle, bu mevzuun en aşırı ve garip biçimini üretmişlerdir, nitekim Almanya bunu Polonya, Rusya ve diğer komşularını işgal etmek için kullanmıştır. İkinci Dünya Savaşı’ndan önceki dönemde bu tür biyolojik determinizme karşı anlaşılabilir bir tepki mevcuttu ve buna karşılık hem bireylerin hem de toplumların yaradılıştan eşit olduğu yönünde fikir yükselişteydi.<a id="dn364" href="../Text/dn.xhtml#d364">[364]</a> </p>

<p>Montesquieu Kuzey ve Güneydeki insanların davranışlarındaki farkları insan biyolojisine dayandırmamıştır. Aksine, dünya üzerindeki insanoğlunun temelde birbirine benzediğine inanıyor gibidir. Değişen şey, siyasi tutumda sisteme dair farkları üreten iklim ve coğrafya koşullarıdır, ki bu benzer insanların yapılarına da sirayet eder. Montesquieu için kölelik doğal değildir ve bazı toplumların savaş ve fetih için teşkilatlanma yeteneğinin daha iyi olması ile açıklanması gerekmektedir. Kuzey Avrupalıların sahip olduğu siyasi özgürlük herhangi bir yaradılıştan gelen özelliğin yahut kültürel karakteristiğin ürünü değildir. Onlar da diğerleri gibi başka ülkeleri fethetmek isterler, ki bazen de bu hususta iyi sonuç alırlar. Avrupa özgürlüğü, Montesquieu için, fiziki coğrafyanın Avrupa ülkelerini birbirleri ile rekabet halinde nispeten dengeli sayıda devlete ayırmasının, hiçbirinin diğer hepsini fethedememesinin sonucudur. Bunun aksine Çin, İran ve Türkiye gibi büyük Asya imparatorlukları idare ettikleri ve otoritenin askerde toplanmasını çok daha kolay kılan arazinin düzlüğünden ve boyutundan yardım alırlar.</p>

<h4 class=" sigil_not_in_toc">İKTİSATÇILARIN KATILIMI</h4>

<p class="n">Son yıllarda iklim ve coğrafyanın hem modern kurumlar hem de ekonomik büyüme üzerinde önde gelen belirleyiciler olduğuna dair iddialar yeniden dirildi.<a id="dn365" href="../Text/dn.xhtml#d365">[365]</a>  Pek de şaşırtıcı olmayarak, bu başta iktisatçılar tarafından yapıldı; davranışların materyalistçe açıklanması bunlar için diğer bir uğraştır. Örneğin, Jeffrey Sachs günümüzdeki gelişim seviyeleri ile coğrafya arasında güçlü bir bağ olduğunu öne sürmektedir: sanayileşmiş ülkeler genelde ılıman bölgelerde yer almaktadır, oysa ki fakir ülkeler yığını tropik bölgelerdedir. Sachs’a göre coğrafya ekonomik büyümeye yardım edecek yahut ket vuracak gibi iki çok mühim yolda iş görür. İlki, suyolları ile diğer ulaşım vasıtaları bir ülkenin ticaretten faydalanmasına yardım etme hususunda çok önemlidir, tıpkı Adam Smith’in Avrupa’da ticaret ve alışverişin ilk gelişmesine dair söylediği gibi. Afrika ile Orta Asya’nın kara ile çevrili ülkeleri, ürünleri ihraç etmede limanlar ve kullanılabilir nehirlere sahip olan ülkelere nazaran çok büyük zorluklarla yüzleşmektedirler. İkincisi, tropikal bölgedeki insanlar, ılıman bölgelerde yaşayanlara nispeten hastalıklara daha fazla duçar olurlar. Sachs, yoğun bir sıtma vakasının tropikal bölgelerdeki ülkelerin GSYH büyümesinden yüzde 1,3 puan tıraşladığını hesaplamıştır.<a id="dn366" href="../Text/dn.xhtml#d366">[366]</a>  Sachs’ın iddiası, bir bakıma, Montesquieu’nün nedensel kanallarından ilkini daha modern bir biçimde yeniden üretmiştir: sıcak güney iklimleri doğrudan ekonomik performansı etkiler; bunu, insanları tembel ve haz sevici yaparak değil, çalışma ve yetişme yeteneklerini engelleyen kronik hastalıklarla kuvvetlerini keserek yapmıştır. </p>

<p>Jared Diamond un meta-tarihsel çalışması <i>Guns, Germs, and Steel [Tüfek, Mikrop ve Çelik]</i> benzer şekilde, temelde coğrafya ve iklimin ürünleri olan gelişimin maddi engellerine işaret etmektedir. Avrupa’nın dünyanın diğer kısımlarına hükmetme yeteneği bir dizi coğrafi unsurla ilişkilidir: mesela, Güney Amerika’nın kuzey-güney eksenindeki iletişim hattına nazaran Avrasya kıtasının doğu-batı yönlü iletişim hareketi, muazzam engellere sahip farklı iklim kuşaklarından geçmektedir. Bu, uygun teknolojilerin yatay haldeki benzer iklim kuşaklarına nüfuz etmesine olanak sağlamıştır, oysa ki batı yarımkürede iklim farkları benzer nüfuzlara olanak sağlamamaktadır. Dahası Avrupalılar, buğday ve çavdarı (ki bunlar ihracat ürünü olmuştur) yetiştirmeyi ve atı ehlileştirmeyi (bu da hareketlilik için çok önemlidir) başarmışlardı. Fazla hareketlilik çeşitli hastalıklara bağışıklık geliştirilmesine, halklar arası evlilikler sayesinde büyük genetik çeşitlilikleri yaratarak katkıda bulunmuştur. Bunun aksine, Yeni Dünya’daki genotiplerin nispi homojenliği, buradaki halkları dışarıdan gelen hastalıklara karşı aşırı ölçüde korumasız bırakmıştı. Diamond’a göre, bütün bu unsurlar İspanyollar’ın Yeni Dünya’daki hemen hemen çabasız fetihlerini açıklamak için bir araya gelmiştir.<a id="dn367" href="../Text/dn.xhtml#d367">[367]</a> </p>

<p>Ne Sachs, ne de Diamond gelişimin sonuçlarının ilk yararlarından bahsederken kurumlar meselesine pek fazla dikkat etmemişlerdir. Ancak iktisat tarihçisi Douglas North Latin Amerika’nın Kuzey Amerika’ya kıyasla zayıf performansını mülkiyet hakları ve hukukun üstünlüğüne bağlı kurumsal farklılıklara bağlar, ki bunlar kısmen sömürgeci kimliğin bir işlevidir. Kuzey Amerika’yı tohumlayan ve Ortak Hukuk ile parlamenter devletin kurumlarını veren İngiltere’ydi; Güney Amerika ise merkantilist ve mutlakıyetçi İspanya ile Portekiz tarafından sömürgeleştirilmiştir.<a id="dn368" href="../Text/dn.xhtml#d368">[368]</a>  </p>

<p>İktisat tarihçiler Stanley Engerman ve Kenneth Sokoloff benze bir şekilde kurumların önemli olduğunu savunur, ancak bunların sömürgecilerin Yeni Dünya’da gördükleri coğrafi ve iklimsel koşulların ürünü olduklarını öne sürerler. Latin Amerika’daki hiyerarşik, otoriter devletlerin ve sömürücü ekonomik kurumların devamlılıklarına işaret ederler ve buna karşılık olarak Kuzey Amerika’nın demokratik hükümetlerini ve serbest piyasalarını gösterirler. Engerman ve Sokoloff bu kurumsal farklılıkların izini, sömürgecilerin kimliğine değil, iktisatçıların faktör donatımı dedikleri şeyin, yani, Amerika kıtalarının farklı kısımlarındaki iklim ve coğrafyalardan elde edilen bitkiler ile minerallerin türlerine bakarak sürmüşlerdir. Amerikan devrimi sırasında Küba ve Barbados’un, kölelerin çalıştırıldığı nispeten büyük ölçekli tarım etkinliği sebebiyle zengin sömürgeler olduğuna işaret ederler. Barbados; Massachusetts yahut New York’tan daha fazla bir İngiliz sömürgesi değildi ve geniş köle nüfusunun üzerinde küçük bir çiftçi elit idaresini ihtiva eden oldukça sömürücü bir toplumun zuhuruna şahit oluyordu.</p>

<p>Benzer şekilde Yeni İspanya (Meksika) ve Peru’daki İspanyol sömürgeleri altın ve gümüş çıkartma üzerine kurulmuştu. Bu sömürgelerin Afrika’dan köle ithal etmesine gerek yoktu çünkü yerli nüfusu gayriiradi işçi kaynağı olarak kullanabilirlerdi. Ekonomik gücün madencilikte yoğunlaşması şahsi mülkiyetlerle arttı ve bir sonraki yüzyıllarda da devam edecek olan büyük gayri mülklerin genişlemesine yol açtı, tam tersine Kuzey Amerika’da ise aile çiftçiliği daha yaygındır. Engerman ve Sokoloff farklı siyasi kurumların -otoriter ve oligarşik olanlar bir tarafta, demokratik ve seçkinci olanlar bir tarafta- izini başlangıçtaki iklim ve coğrafya koşulları ile sürmüşlerdir.<a id="dn369" href="../Text/dn.xhtml#d369">[369]</a> </p>

<p>Bu kurumlar, koşullar onları değiştirse bile zamana direnmişlerdir. Bu kurumlarla güç kazanmış elitler, kendi faydalarını korumak için bu kurumların siyasi nüfuzlarını kullanmışlardır. Böylece, Latin Amerika’daki Kreole<a id="dn370" href="../Text/dn.xhtml#d370">[370]</a>  elitler sonraki yıllarda işçi piyasasında rekabeti engellemek için kendi toplumlarına göç gelmesinin önüne geçtiler. Oy kullanma hakkını Birleşik devletler yaptıktan çok sonra on dokuzuncu yüzyılda sınırlandırdılar. Sonuçta Latin Amerika, bugün siyasi kurumları büyük oranda demokratik olsa da dünyanın en eşitliksiz bölgesi olarak kaldı.</p>

<p>İktisatçı Daron Acemoğlu, James Robinson ve Simon Johnson bu iddiayı sıkça alıntılanan bir makalede değiştirdiler ve ilk kurumlardaki çeşitliliğin, ilk yerleşimcilerin kısmen hastalık kaynaklı olan ölümleri ne kadar çok olursa olsun, faktör donatımından olmadığını öne sürdüler. Avrupalıların yerleşmek için güvenli buldukları yerlerde, kendileri ve devletin mülklerini keyfi olarak almasını sınırlayacak kurumları için haklar talep etmişlerdir. Hastalığın yerleşimi çok masraflı kıldığı yerlerde, sömürgeci güçler “mutlakıyetçi” siyasi yapılarca mecbur kılınan “çıkarıcı” [doğal maddeleri çıkarmaya dayalı, <i>extractive]</i> olarak nitelendirdikleri ekonomik kurumları tesis ettiler. Bu ilk kurumsal yapılar çok dayanıklı olduklarını gösterdiler çünkü mevcut güç sahipleri hem ekonomik hem de siyasi sistemlere nüfuzu müteakip yüzyıllarda sınırlamaya devam edebilmişlerdir.<a id="dn371" href="../Text/dn.xhtml#d371">[371]</a> </p>

<p>Birçok iktisat tarihçisinin belirttiği üzere, zenginliği kuzeyin ılıman iklimlerine, fakirliği güneyin tropik iklimlerine bağlayan, Sachs ya da Diamond’ın sunduğu herhangi bir coğrafi determinizm, 1500’den günümüze kadarki dönemde ortaya çıkan “talih dönmesi” ile çelişmemiştir. İnsanlık tarihinin çoğu için, en zengin ve en üretken bölgeler ekseriyetle güneydedir. Bu öncelikle Avrupa için geçerliydi: Roma İmparatorluğu, Kuzey Afrika’nın geniş bir tahıl üretim bölgesi olması ve Britanya ve İskandinavya’nın barbar kabilelerince meskûn yoksul sınır bölgeleri olması hasebiyle Akdeniz etrafını merkez almıştı. Çin imparatorluğu kuzeydeki Sarı Nehir vadisinde neşvünema bulmuştur ama sonra kuzeyden ziyade güney ve güneybatıya doğru yayılmıştır; soğuk bölgeler -Mançurya, Kore ve Japonya- gözle görülür şekilde çok az gelişmişti. Amerikalarda, en zengin medeniyetler olan Aztekler ve İnkalar, tropikal/subtropikal Meksika ve Peru’da gelişmişlerdir. Kuzey ve Güney Amerika’nın ılıman bölgeleri nispeten yoksul avcı-toplayıcı, çoban toplumlarca seyrek şekilde meskûndu. Bu hal Batı Yarımküresini Avrupalıların fethinden sonra da devam etmiştir. İspanyollar imparatorluklarını önceki yerli medeniyetlerin payitahtına kurdular; köle merkezli zengin bir ziraat ekonomisi ise Karayipler’de ve kuzeydoğu Brezilya’da (yani subtropikal iklimde) gelişmekteydi. On yedinci yüzyılın başında, Barbados şeker adasının on üç Kuzey Amerika sömürgesinden, üçte iki daha zengin olduğu tahmin edilmektedir; Küba Amerikan Devrimi sırasında Massachusetts’ten çok daha zengindi.<a id="dn372" href="../Text/dn.xhtml#d372">[372]</a> </p>

<p>Sachs ve diğer yazarlar tarafından, dünyanın en zengin kısımlarının ılıman kuzey iklimlerinde bulunduğunun ifade edilmesi, Sanayi Devriminden hemen sonra ortaya çıkmış modern bir şeydir. Normalde, ekonomi teorisi zengin tarım topluluklarına ev sahipliği yapan bu tropikal ve subtropikal bölgelerin sanayileşmeye binaen avantaj kazanmış olabileceğini düşünür, çünkü bu bölgeler çok büyük emek ve sermaye stoklarına sahiptir. Acemoğlu, Robinson ve Johnson bunun böyle olmamasının sebebini, yine kurumlar dolayısıyla olduğunu öne sürerler: yoğun nüfusa sahip eski zengin bölgeler Avrupalı sömürgecileri cezbetti, bunlar da halkı köleleştirip doğal maddeleri işlemeye dayalı kurumlar tesis ettiler. Bu kurumlar sonradan, sanayi gelişimi için gerekli olan daha açık, rekabetçi piyasa ekonomilerini engellemeye yaradı. Bunun aksine fakir, seyrek yerleşimli bölgeler kötü kurum mirasının sıkıntısını çekmiyorlardı, ve daha kapsayıcı kurumların ortaya çıkmasına olanak tanıyorlardı.</p>

<p>Bütün bu tartışmalarda ortak olan husus siyasi kurumların kökenlerini, iklim ve fiziki coğrafyayla sınırlı kalmadan, büyük oranda ekonomik unsurlarla izlemeleridir. Acemoğlu ve Robinson, Sachs ve Diamond gibi yazarların coğrafi determinizm olarak nitelendirdikleri şeyi eleştirip iyi kurumların gelişimle geleceğini belirtirken, yine de kurumların kökenlerini iklim ve coğrafya koşullarına bakarak izlerler. Coğrafya ve faktör donatımları siyasi kurumları şekillendirdikleri ölçüde belirleyici olarak kalırlar, sonrasında da devamlılık gösterirler. İklim ve coğrafyanın etkisi teknoloji sebebiyle zaman içinde açıkça değişir; böylece Karayip şeker ticareti transatlantik sevkiyattan hiçbir zaman çekilmeyebilirdi ve şeker kamışına pancar şekeri gibi alternatiflerin çıkmasıyla rekabet çok daha az olabilirdi. Yine de, bu gelenekteki bütün yazarlar coğrafya, iklim, hastalıklar, işçi ve değerli metaller gibi kaynaklara erişilebilirlik, yağış miktarı, tarım alanlarının elverişliliği gibi ekonomik unsurların kurumların doğasındaki nihai belirleyiciler olduğunda hemfikirdir. Açık bir şekilde maddi olmayan unsurların -fikirler, ideoloji, kültür yahut sömürgeleştirilmiş her bir topluma özgü gelenekler- günümüzdeki siyasi ve ekonomik gelişimin sonuçlarını açıklamada pek önemli olmadığını öne sürerler.</p>

<h4 class=" sigil_not_in_toc">BİR, İKİ, ÜÇ, BİRÇOK DETERMİNİZM</h4>

<p class="n">İktisatçılar tarafından sunulan bu geniş tartışma çok temel bir eleştiri ile karşılaşır, tabi ki bariz determinizmi sebebiyle. Jeffrey Sachs gibi yazarlar, tropikal bölgelerde yer alan araziler veya suyollarına erişimin olmaması gibi değiştirilemez unsurların bazı ülkelerin fakir ve geri kalmasının sebebi olarak gösteriyor gibi durmaktadırlar. Eleştiriler, ikisi de tropik bölgede yer almasının yanında doğal kayaklar elde etmeye yönelik sömürgeci kurumlara sahip olan, ekonomik açıdan başarılı Singapur ve Malezya’ya geçmişin zorunlu olarak geleceği şekillendirmediğini göstermek için işaret ederler. Genelde, insanlar bu tür tartışmaları sevmezler çünkü bu tartışmalar insan etkinliğine, insan ırkının mevcut koşullara hâkim olabilme yeteneğine karşı çıkıyor gibi görünür.</p>

<p>Ancak, iklim ve coğrafyanın kurumları şekillendirmedeki önemini yok saymadan önce çok mühim olan birçok kapsamlı tarihi gerçeği göz önünde bulundurmalıyız. Coğrafya ve iklim devletin ilk kurulma aşaması için çok önemlidir. İlk ciltte belirtildiği gibi, dünyanın herhangi bir yerindeki ile devletler çok belirgin bazı coğrafi koşullar altında ortaya çıkmıştır. Çoğu, mümbit toprağın verimli üretime ve yüksek nüfus yoğunluklarına izin verdiği, Nil, Dicle, Fırat, Çin’de Sarı Irmak, Meksika Vadisi gibi alüvyal vadilerde tezahür etmiştir. Dahası bu vadilerin ne çok ufak veya ne de çok büyük olmalıdır. Eğer Papua Yeni Gine ve Güneydoğu Asya’daki gibi bu vadiler çok küçüklerse, burada bölgeye hâkim olacak, devlet seviyesinde kurumlar oluşturacak ekonomilerden yararlanacak yeterli büyüklükte nüfuslara destek sağlayamayacaktır. Diğer taraftan, bunlar çok büyük ve açık olurlarsa, kölelerin ve diğer hizmet eden insanların devlet otoritesinden kaçmasını engelleyemezler. Kabile toplulukları eşitlikçidir ve geniş arazilerde geçinip gidebilirler. Bunun aksine devletler cebridir ve genelde kendi vatandaşlarının itaatlerini mecbur kılarlar. Antropolog Robert Carneiro, ilk devletlerin oluşmasına imkân olması için bir derece coğrafi bölgenin gerekli olduğunu ileri sürer. Arkeolog Ian Morris medeniyetlerin yükselişinin ortak çevre koşullarını paylaşan yerlerde (buna “talihli enlemler” der) dağıldığına işaret etmiştir, tıpkı Avrupa ve Çin’de görüldüğü gibi.<a id="dn373" href="../Text/dn.xhtml#d373">[373]</a> </p>

<p>Bu coğrafi koşullar bütün dünyadaki siyasi organizasyon seviyelerinin dağılımını açıklamada oldukça iş görür. Bugün dünyada varlığını sürdüren ve devlet kurmaya direnen birçok kabile ve/veya grup düzeyinde topluluk mevcuttur. Ancak bunlar çok belirgin koşullarda yaşamaktadırlar: dağlar (Afganistan veya Güneydoğu Asya’nın dağlık kısımları), çöller (Arap yarımadasındaki Bedeviler, Sahra göçebeleri, Kalahari’deki Kung San), yağmur ormanları (Hindistan’da ve Afrika’nın bazı kısımlarındaki kabileler), yahut aşırı Kutup iklimi (Eskimolar, kuzey Kanada’daki Inuitler). Bunlar varlıklarını devam ettiriyorlar çünkü devletlerin böylesine bölgelere askeri güç yönlendirmesi zordur. Modern insanlar tarafından kırk bin yıldır meskûn olduğu halde Papua Yeni Gine’de yerli bir devletin zuhur edemeyişi bu bölgede büyük bir medeniyeti destekleyecek genişlikte hiçbir alüvyal vadinin olmayışı (burada sadece sonu gelmeyen küçük dağ vadileri mevcuttur) ile alakalı gibi durmaktadır. Afganistan binlerce yıldır meskûn bir kavşak gibidir ancak bugüne kadar güçlü bir merkezi devlet hiç zuhur etmemiştir; oysa ki Yunanlardan İranlılara, İngilizlerden Sovyetlere ve NATO’ya kadar birçok işgalci buna uzun çabalar harcamıştı. Dağlık arazi ve Afganistan’ın suyollarından uzak oluşuna ilaveten, güçlü İran, Rusya, Hindistan ve Pakistan gibi ülkelerle etrafının çevrili olması bu sonucu açıklar mahiyettedir.<a id="dn374" href="../Text/dn.xhtml#d374">[374]</a> </p>

<p>Fiziki coğrafya mutlakıyetçilik ve demokrasinin varlığı ile yokluğunda bir rol oynar. Ancak coğrafya ile işleyen mekanizma, hiçbir iktisatçı tarafından öne sürülmemiştir. Bu unsur Montesquieu tarafından belirtilmiştir ve bazı arazilerin askeri işgal veya savunma için uygun olup olmamasıyla ilişkilidir. İktisatçılar siyasi gücün ekonomik güçten geldiğine ve ekonomik çıkarlara hizmet ettiği inanmaya yatkındırlar. Ancak siyasi güç genelde; liderlik, maneviyat, motivasyon, strateji, lojistik ve tabi ki de teknolojinin ürünü olan üstün askeri teşkilata dayanır. Kaynaklar, doğal olarak askeri gücün önemli bir bileşenidir, ancak ekonomik gücün askeri güce basitçe dönüştürülmesi gibi bir şey söz konusu değildir. Neredeyse iki bin yıldır, Orta Asya’daki kabile düzeninde bulunan atlılar, çok daha zengin ve karmaşık yapıdaki meskûn tarım medeniyetlerini işgal etmeyi başarabiliyorlardı. Bu grupların en meşhurları Moğollardır. On üçüncü yüzyılın başlarında İç Asya’daki anayurtlarından çıkan Moğollar bugünkü Rusya, Ukrayna, Macaristan, İran, Bütün Song Çini, Doğu Akdeniz ve kuzey Hindistan’daki bazı bölgeleri fethetmişlerdir.</p>

<p>Bu fetihler iki maddi unsurla mümkün olabilmiştir: ilki, Jared Diamond’un ifade ettiği gibi, İspanyollarca takdim edilmeden önce Yeni Dünya için bilinmez bir şey olan atın ehlileştirilmesi; ve ikincisi, Avrasya’nın çoğunun düz ve açık bir plato olması. Moğolların muazzam hareketliliği, ağır lojistik kervanlarının onlara engel olmaması ve saldırdıkları zengin medeniyetlerin avcısı olarak yaşamaları sebebiyledir. Göçebe işgalcilerin tarım kültürlerini istila etme kabiliyetleri, büyük Arap tarihçi İbn Haldun’un ifade ettiği üzere, Orta Doğu, Çin ve Orta Asya’ya komşu diğer medeniyetlerin karakteri olan ve sürekli yinelenen serpilip çökme döngüsüne yol açar.</p>

<p>Bu ve diğer atlı kabile gruplarının güç sınırları fiziksel koşullarla belirlenmiştir. Avrupa’da, Moğollar atlarının hızlı hareketine engel olan birtakım dağ dizileri ve daha önemlisi yoğun ormanlar ile karşılaştılar. Hindistan’da, Ganj ovasının sıcak ve nemli koşullarında yayları dağıldı. At ve deve sırtındaki Arapların Batı Afrika fetihlerinin sınırları, ormanlık alanlarda atlarını öldüren çeçe sinekleri tarafından belirlenmiştir. Bu, Batı Afrikalı ülkeler Nijerya, Benin, Togo, Gana, ve Fil Dişi Sahilleri gibi Müslüman ülkeler ile Hıristiyan/animist Güney arasındaki sınırı açıklar.<a id="dn375" href="../Text/dn.xhtml#d375">[375]</a>  Orta Asya’dan gelen barbarların fetihlerin sonu ancak Avrupalıların barutu ve ateşli silahları alması ile birlikte olabilmiştir, çünkü bunlar savunma konumundaki askerlerin, atlıları uzaktan öldürebilmesine olanak sağlamıştır.</p>

<p>Bu coğrafi ve teknolojik koşulların siyasi etkisi, batılarına uyum gösteren Rusya ile Baltık ve Doğu Avrupa devletleri tarafından benimsenen farklı siyasi güzergâhlarda da da görülebilir. Rusya 1230’larda Moğol komutanları Batu Han ve Subutay tarafından fethedilmişti ve sözde Moğol boyunduruğu bir sonraki 250 yıl boyunca varlığını sürdürdü. Moğollar, Rus tebaalarının refahlarıyla hiç mi hiç ilgilenmiyorlardı ve birtakım Rus hizmetkarlar vasıtasıyla vergilerini aldıkları çapulcu bir devlet tesis etmişlerdi. Moğollar Kievli Rusların yeni yeni teşkil ettikleri devleti yerle bir edip Rusya’nın, Bizans’la, Orta Asya’yla ve Avrupa’yla ticaret yapıp entelektüel alışverişte bulunmasını engellemişti, ve böylece Rusya’nın Bizans-Roma hukuku geleneklerinin de sonunu getirmişti. Rus siyasi gelişiminin zamanı Moğol işgali sonrasında gelen prenslikler dönemine kadar gecikti. Bu dönemde güç yüzlerce küçük prensliğe dağıldı. Ardından, Batı Avrupa’da olduğu gibi güçlü yerel hükümetler sağlayan köklü bir feodalizm gelişmedi; tabi ki, feodal gücü korumak için çok önemli olan güçlü kaleler inşa etmeye vakit yoktu.</p>

<p>Coğrafya, mutlakıyetçi güçlü bir Rus Devleti meydana getirmek için çok önemli bir rol oynuyordu; bu devletin toplum üzerindeki otoritesi ve gücü Batı Avrupa mutlakıyetçiliğinde deneyimlenmiş olandan çok daha fazla idi. Güç, Moskova’da III. Ivan (1440-1505) idaresinde Rurik Hanedanı’nda merkezileşmişti, sonraki çarlar idaresinde ise büyük arazilere yayılmaya başlandı. Rus stepinin açıklığı, aristokratik <i>boyar</i> sınıfının nispeten zayıflığıyla birlikte, Moskovalılara büyük bir ilk hareket eden avantajı sağladı. Moğol tarzı hafif atlı biçiminde bir orta hizmet sınıfının teşkil edilmesiyle, Moskovalı çarlar, Polonya, Litvanya ve Türklerle güneyde karşı karşıya gelmeden önce, bazı doğal savunma engelleriyle karşılaşmıştı. Novgorod gibi, Batı Avrupa’daki siyasi özgürlüğün gelişmesi için çok önemli olan bağımsız ticaret şehirleri askeri olarak yenilip, Moskova’nın merkezi kontrolüne alınmıştı.</p>

<p>Montesquieu “doğal ayrımların birçok milletin ortalama bir boyutta şekillendirdiği”ni söylediğinde Avrupa’daki siyasi özgürlüğün gelişiminde coğrafyanın etkisi hakkında oldukça derinden bilgiliydi. Avrupa’nın coğrafyası, Afrika’nın aksine, güçlü devletlerin oluşmasına katkı sağlamıştı. Avrupa milletleri arasındaki siyasi rekabet sağlam hukuklu güçlü devletlerin inşasını gerektirdi; bu olmadan “devlet çürür ve komşularına yem olur”. Diğer taraftan Avrupa’nın büyük nehirleri, sıra dağları ve ormanları herhangi bir devletin üstün gelmesini çok zor kılıyordu. Sonuçta hiçbir fatih, Çin imparatorları yahut Rus çarlarının yaptığı biçimde, bütün Avrupa’yı hâkimiyeti altına alamadı ve tek bir siyasi otoriteye tabi kılamadı. Avrupa coğrafyasının özgürlüğe katkıda bulunan bir diğer talihli özelliği büyük, fethi zor bir adanın kıtanın hemen yakınında bulunmasıdır; ki bu ada hiç de azımsanmayacak bir servet ve deniz gücünü toplamayı başarmıştı ve bölgenin geri kalanına hükmetmeye çalışanlara karşı dengeleyici bir rolde davranıyordu. İngiltere on beşinci yüzyılın sonunda İspanyol armadasına, on yedinci yüzyılda XIV. Louis’nin yayılmacı planlarına, on dokuzuncu yüzyılda Napolyon’a, yirminci yüzyılda Hitler’e direndiğinde hep böyle olmuştur.</p>

<h4 class=" sigil_not_in_toc">ÜÇ BÖLGE</h4>

<p class="n">İlerleyen kısımlarda gelişmekte olan dünyadaki üç bölgedeki siyasi kurumların gelişiminin izini süreceğim: Latin Amerika, Sahra Altı Afrika, ve Doğu Asya.</p>

<p>Doğu Asya tabi ki bugün, gelişmiş ülkeler kulübüne başarılı şekilde girmiş olan Japonya, Kore, Tayvan, Hong Kong ve Singapur, ve Birleşik Devletler’den dünyanın en büyük ekonomisi unvanını alma yolundaki Çin ile büyük bir yıldız. Bunun aksine Sahra Altı Afrika ise, 2000’lerin başlarında birtakım nispeten iyi performans sahibi ülke bulunmasına rağmen en fakir bölgedir. Latin Amerika ortalarda bir yerdedir: Dünya Bankası’nın “orta gelirli” olarak nitelendirdiği ülkeler (Meksika, Brezilya ve Arjantin gibi) ile muhtemel bir istisna olacak olan Şili gibi ülkeleri bir arada bulundurur, hiçbiri de Avrupa, Kuzey Amerika veya kuzeydoğu Asya’da yer alan yüksek gelir seviyelerine yakın zamanda erişebilecekmiş gibi durmamaktadır.</p>

<p>Dahası, sömürgeciliğe dair literatür sömürgeci miraslara genel olarak büyük bir önem vermektedir. Bugünkü kurumsal neticeleri, ve dolayısıyla büyüme sonuçları, sadece sömürgeci güçlerin politikalarından değil aynı zamanda daha evvelden var olan yerel kurumların doğasından da etkilenir. Özellikle, modern dönemde Doğu Asya’nın üstün performansı birçok Doğu Asyalı devletin Batı ile temas etmeden önce güçlü, modern devletler geliştirdiği gerçeği ile doğrudan ilişkilidir. Çin ve Japonya’da bu durum, yabancı güçler tarafından tümden fethedilmelerini ve tabi olmalarını önlemiştir. Bunun aksine Sahra Altı Afrika’da, Avrupalıların fetihleri başladığında kıtanın yarısı kabile düzeyinde örgütlüydü. Mevcut “devletler” çok ilkel ve zayıftı. Bu sebeple sömürgeci güçler üzerine inşa edecekleri yerli güçlü devlet gelenekleri bulamadılar. Latin Amerika yine orta bir konumdadır: İspanya, Meksika ve Peru’daki büyük imparatorluklarla ve yoğun nüfusla karşılaştığında bu siyasi yapılar göründüğünden daha az zorluydu ve Çin bağlamında pek de modern değillerdi. Bir anda çöküverdiler, hem de hastalık büyük zarar vermeden önce, ve kurum kalıntısı namına hiçbir şey bırakmamışlardı. Bu hal, yeni sömürgeci güçleri Yeni Dünya topraklarında kendi feodal kurumlarını inşa etmek için serbest bıraktı.</p>
</body>
</html>