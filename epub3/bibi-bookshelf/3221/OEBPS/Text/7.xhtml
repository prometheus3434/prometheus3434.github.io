<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<h1>7</h1>
<h3 id="sigil_toc_id_7">İTALYA VE AZ GÜVEN DENGESİ</h3>

<div class="b ">Devlet kalitesinin İtalya’da bölge bölge nasıl değiştiği; Güneydeki Italyan devletinin zayıflığı; Mafyanın nereden geldiği; İtalya’nın kayırmacılık ve yolsuzluk ile mücadelesi; iyi idare için güvenin önemi</div>

<p class="n ">Bir gözlemci Sicilya’nın önde gelen şehrini şöyle tasvir eder:</p>

<div class="arayazi ">Mafyanın başkenti, yerel idaredeki rüşvet ve yolsuzluğun milli sembolü, İtalya’nın en büyük altıncı kenti olan Palermo Avrupa ile Afrika arasında bir şekilde denge sağlamıştır. Zengin, modern bir metropol yüzünün yanında harap varoşlar, bükülen dar yollar ile eski şehrin rutubetli avlular, büyük bir Avrupa kentinden ziyade Kahire ya da Kalküta’yı hatırlatan barınma, sağlık ve temizlik koşullarını barındırmaktadır. Palermo da hayat, şehrin günlük kaosvari trafiğinin eziyetinden eski şehirde bulunan bir diğer <i>palazzo</i>nun<a id="dn140" href="../Text/dn.xhtml#d140">[140]</a>  mutad yıkılışına, çöp toplamak veya toplu taşıma gibi temel kamu hizmetlerinin sürekli çöküşünden sıklıkla patlak veren ve şehrin sokaklarını kurşunlarla kevgire dönmüş cesetlerle kaplayan mafya çatışmalarına kadar daimi bir dramdır.<a id="dn141" href="../Text/dn.xhtml#d141">[141]</a> </div>



<p>Güney İtalya’da yerel idarenin devam eden başarısızlıklarından birisi çöp toplamaktır. 1976’da, toplanmamış çöp yığınları Palermo sokaklarında aylarca kalmıştır. 2000’lerde Napoli’de benzer bir kriz Başbakan Silvio Berlusconi’nin kabinesine kadar uzandı.<a id="dn142" href="../Text/dn.xhtml#d142">[142]</a>  Yol yapımının pek üstesinden gelinemedi. <i>The New York Times</i> 2000 ile 2011 arasında Salerno’dan Reggio Calabria’ya giden A3 otoyoluna İtalya’nın, Avrupa Birliği’nin 500 milyon dolarlık yardımı da dahil olmak üzere 10 milyar dolar harcadığına işaret etmektedir. Yüksek oranlardaki rüşvet ve yolsuzluk sebebiyle otoyol hâlâ tamamlanmış değildir.<a id="dn143" href="../Text/dn.xhtml#d143">[143]</a> </p>

<p>Robert Putnam, günümüz siyaset biliminde bir klasik halini alan şekilde, İtalya’nın farklı bölgelerindeki bölgesel idarelerin kalitelerindeki büyük farklılıkları deneysel olarak göstermiş ve bu farklılıkları, yapısal ekonomik veya siyasi etkenlere değil sosyal sermaye dediğimiz sivillerin farklı oranlardaki katılımlarına bağlamıştır. Daha sonra, zayıf idari uygulamanın önemli kaynaklarından birinin bölgedeki kayırmacılığın çok eski tarihi olduğu iddia etmiştir.</p>

<p>İtalya’nın “güney sorunu” hakkındaki literatürün çoğu menkıbevidir ancak Putnam, idarenin performansı için on iki nicel ölçü (hükümet istikrarı, bütçeleri tamamlandığı sürat, kanun koymada yenilik, çocuk ve aile bakım merkezleri, bürokratik cevap verebilirlik gibi) getirmiştir. Putnam daha sonra, yirmi-otuz yıl içerisinde İtalya’daki bütün bölgelerden veri topladı ve idare kalitesinde tutarlı bir kuzey-güney eksenine (Emilia-Romagna, Lombardiya ve Umbria’nın her daim Sicilya, Basilicata ve Calabria’dan yüksek değerler almasına) dikkat çekti. Ölçümleri, İtalyan vatandaşlarının yerel idareleri ile memnuniyetine dair yapılan incelemelerle yakından ilişkilidir.<a id="dn144" href="../Text/dn.xhtml#d144">[144]</a> </p>

<p>Çalışmalarının bu noktasında, Putnam İtalyanların uzun süredir idrak ettiği durumu istatistiksel olarak doğrulamaktadır. Bu farkların sebeplerini öne sürdüğü vakit iddiası büyük tartışma yarattı. Ekonomik bir determinist idare kalitesinin bir bölgenin sosyoekonomik modernleşme seviyesi yahut kaynak seviyelerinin bir ürünü olduğunu ileri sürebilir. Güney İtalya Kuzeyden daha fakir olduğu için, kaliteli bir idare sağlayabilmek kolay olmayabilir. Putnam bölgeler arası farkın nesillerdir sürdüğüne ve Kuzey’in bugünkü Güney’den daha fakir olduğu günlerde dahi mevcut bulunduğuna işaret etmektedir. Dahası tek başına kaynaklar bu farkı açıklayamaz çünkü savaş sonrası İtalyan hükümetleri, Güney’in Kuzey’i yakalaması için İkinci Dünya savaşı sonrası ilk yirmi yılda muazzam miktarlarda kaynağın güneye nakletmiştir. Güney bu dönemde adam akıllı gelişse de Kuzey daha fazla gelişmiş, böylelikle de fark yerini korumuştur.</p>

<p>Bölgeler arası farklılığı farklı kurumlara veya politikalara bağlamak da pek mümkün değildir. İtalya’nın savaş sonrası siyasi sistemi aşırı merkeziydi; bütün bölgeler Fransız tarzı, tek tip valiler ile idare edilmekteydi. Bu sistem 1970’lerde merkezi idare, bütün ülkede kaynakları eşitlemenin yolunu arayan bir yapı içerisinde, karar verici yerel otoriteler tesis edince reform edilmiş oldu.<a id="dn145" href="../Text/dn.xhtml#d145">[145]</a>  Merkezi bir devletin bölgeleri Roma’dan yönetilse de aşağı yukarı eşit oranda kaynaklara erişim sağlayarak özerk bir biçimde idare olunsalar da 1861’den beri var olan siyasi düzenin farklılıkları körüklediğini iddia etmek güçtür.</p>

<p>Bu durum Putnam’ı, Edward Banfield ve diğer başka güneyli gözlemcilere başvurarak, bölgenin işlev bozukluklarının uzun zamandır süregelen kültürel değerlere yani sosyal sermayeye dayandığını iddia etmeye götürmüştür. Putnam, sosyal sermayenin, Orta Çağlarda Rönesans ile zenginleşen Cenova, Floransa ve Venedik gibi kendi kendisini idare eden şehir devletlerinde kendiliğinden zuhur ettiğini öne sürmüştür. Bu devletler sadakat ve güven erdemleri geliştirmişler ve özerk oligarşik kurumlar etrafında teşkilatlanmışlardır. Bunların aksine Güney İtalya merkezi ve otokrat Napoli ile Sicilya’daki Normandiyalı kralların idaresi ile şekil almıştır. Bunların baskın sosyal teşkilat biçimi patron-müşteri ilişkisiydi. Bu sebeple bölgeler arası farkın nihai sebebi tabiatı gereği siyasiydi fakat, bu farklılık Putnam’a göre yüzyıllar boyunca, güven ve topluma ilişkin bir şekilde sosyal, kültürel alışkanlıklarda yaşayagelmiştir.<a id="dn146" href="../Text/dn.xhtml#d146">[146]</a> </p>

<h4 class=" sigil_not_in_toc">GÜNEY İTALYA’DAKİ KAYIRMACILIĞIN KÖKLERİ</h4>

<p class="n">Güney’in yurttaşlık bilinciyle dolu bir topluma sahip olmamasının tarihi bir sebebi olarak güçlü otoriter idarenin varlığı gösterilebilir ancak bunun yanı sıra birçok sorun daha mevcuttur. İlk sırada, Putnam’ın bölgenin hiyerarşik siyasetinin resmen 1194’te sona erdiğine atıfta bulunduğu Sicilya Norman krallığı gelir. Bu krallığın ardından, üyeleri Kutsal Roma İmparatoruna bağlı olan ve esas kuvveti Kuzeyde olan Hohenstaufen hanedanı gelir. (Bağımsız Katolik kilisesinde çıkan resmî tören sıkıntısı sırasında İmparator IV. Henry’ye karşı güney Norman krallığının nasıl savaştığı ilk cildin 18. kısmında anlatılmıştı.) Hohenstaufenler erken dönem Norman geleneğinin bir devamı olarak görülse bile (II. Frederick şüphesiz, büyük bir merkeziyetçi idi) bu krallık 1268’de sona ermiştir. Avrupa tarihinin bu kısmında İngiltere’yi idare eden güçlü, merkezi bir Norman krallığı ile Danimarka’da bir Viking krallığı mevcuttur ancak ne İngiltere’de ne de Danimarka’da kayırmacı bir idare biçimi gelişmemiştir. Şurası aşikârdır ki, on üç ile on dokuzuncu yüzyıl arasında İtalya’da günümüz idaresini çok daha iyi açıklayabilecek bir çok olay vuku bulmuştur.</p>

<p>Güney’deki güçlü düşey siyasi güce kayırmacılığı atfetmedeki ikinci sorun kuzeydeki şehir devletlerindeki cumhuriyet geleneğinin tam zıttı bir hüviyet taşımaktadır. İlk ciltte ileri sürdüğüm gibi, merkezi devlet otoritesinin gelişmesi modern idarenin gerekli bir koşuludur ancak bu belirli bir toplumdaki siyasal özgürlük derecesi hakkında pek bir şey söylemez. Avrupa derebeyliği bırakırken geçerli kurumlar ortaya çıkarmanın anahtarı var olan krallık (devlet) ile toplumda elit gücü elinde bulunduranlar arasındaki dengedir. Krallıktan sonra, aristokrasi ile bürokrasinin beraber iş yaptığı, Fransa ve İspanya gibi yerlerde zayıf mutlakıyet zuhur eder; krallık ile aristokrasinin köylülere karşı el birliği yaptığı, Prusya ve Rusya gibi yerlerde güçlü bir mutlakıyet ortaya çıkar; aristokrasinin Macaristan ve Polonya da olduğu gibi krallıktan güçlü olduğu yerlerde bölgesel tiranlıklar olduğu halde milli bir zayıflık vardır. Sadece İngiltere’de devlet ve aristokratik elitler nispeten dengedeydi; anayasal idare hiçbirinin birbirine üstün gelemeyeceği bir biçimde ortaya çıkmıştı. İngiliz devleti sıklıkla aristokrasi karşısında elit olmayanları gözeterek ağırlıklarından kurtulmuştur; bunu eşitlikçi bir ideolojinin gereği olarak değil rakip kanatların güçlerini kırmak için yapmıştır. Magna Carta ile gücünü sınırlayan Kral John’un baronlarını hikâyesini bilsek de İngiliz kralları, arazi kiracıları ile elit olmayan vasallara karşı baron ve lordların gücünü sınırlamada bir araçtır.<a id="dn147" href="../Text/dn.xhtml#d147">[147]</a> </p>

<p>Putnam, Normanların güney İtalya’da güçlü merkezi bir idare kurduğunu ve düşey gücün vatandaşların güven, birlik gibi yatay ilişkiler kurmasına balta vurduğunu iddia eder. Ancak Orta Çağlar’da, hiçbir Avrupa devleti, Çinlilerin, yahut sonradan Rusların yaptığı gibi bütün topluma etki edip onları tamamen kontrol altına alma kapasitesine sahip gerçekten diktatoryal merkezî bir devlet kuramazdı. II. Frederick sonrası yüzyıllarda, güney İtalya gerçeği, daha da zıtlaştı: süregelen bir merkezi otorite zayıflığı köylülerin aristokrasi tarafından sömürülmesine engel olamıyordu. Bir diğer ifade ile Güney İtalya, Prusya ve Rusya dan ziyade Macaristan ve Polonya’ya daha çok benzemektedir.</p>

<p>Yunanistan da olduğu gibi, güney İtalya’daki yerel merkezi idarenin zayıflığı uluslararası seviyedeki siyasetle oldukça ilişkiliydi. Sicilya ve Napoli krallıkları Hohenstaufen’lerden, hanedana ait mülklerin Ferdinand ve Isabella’nın evliliği ile İspanyol idaresine girdiği Aragon Hanedanına geçti. Bu mülkler, Habsburg varisi ve Kutsal Roma İmparatoru olan V. Charles’ın imparatorluğu döneminde bir araya getirilmiştir. Güney İtalya Napolyon’un burayı fethedip kardeşi Joséph’i tahta geçirmeden evvel ilk olarak İspanyol Habsburgları’nın, İspanyol Halef Savaşının ardından da İspanyol Burbonları’nın idaresindeydi. Yaklaşık beş yüzyıl boyunca, İki Sicilya Krallığı üzerindeki itibari hâkimiyet uzaktandı, idarenin meşruiyetine yerel isyanlarda sıklıkla karşı koyulmuştur. İtalyan tarihçiliğinin bir ekolü bölgedeki güvensizliğin merkezi diktatörlükten değil İspanyol Habsburgları’nın uyguladığı böl ve yönet siyasetinden zuhur ettiğini iddia eder.<a id="dn148" href="../Text/dn.xhtml#d148">[148]</a> </p>

<p>Her halükârda, güney İtalya’da süregelen kayırmacılık modern bir olgudur ve eski Norman krallığının, hatta İspanyol Habsburglarının uygulamalarından daha yakın tarihi etkenler mevcuttur. Bunun için Kuzey Piyemonte krallığı himayesinde 1861 yılında, Güney’deki Burbonların Giuseppe Garibaldi tarafından indirildikten sonra oluşturulan birleşik İtalya’ya bakmalıyız. Kuzeyliler ilk olarak güneyin sosyal realitesine karşı çıktığında, çok şaşırdılar: Garibaldi bağımsızlığından sonraki yeni Napoli valisi İtalya’nın ilk başbakanı Cavour Kontu Camillo Benso’ya şöyle rapor verir: “Burası İtalya değil! Afrika! Bedeviler toplumun ahmakları değil seçkinleri olmuş burada.”<a id="dn149" href="../Text/dn.xhtml#d149">[149]</a> </p>

<p>Bürokrasisini ve kurumlarını birleşik Almanya’da “millileştirebilen” Prusya’nın aksine Piyemonte benzer bir kaderi gerçekleştirebilecek kadar büyük değildi. Köylü isyanları ve Burbonların çöküşünün ardındaki uyanıştan doğan kaosla karşılaştıktan sonra, yeni milli hükümeti kontrol eden kuzey burjuvazisi, Antonio Gramsci’nin <i>“blocco storico</i>" (tarihi müttefik) dediği Güney’deki bölgesel oligarşi ile bir antlaşma yapmıştı.<a id="dn150" href="../Text/dn.xhtml#d150">[150]</a>  Siyaset bilimci Judith Chubb’a göre “idari iltimas ile bölgesel idarelerdeki tam bağımsızlık karşılığında, [güneyli elitler] Parlamento’daki herhangi idari çoğunluğu, ne yapacağına bakmaksızın tamamen destek sağlamaya razı oldu.”<a id="dn151" href="../Text/dn.xhtml#d151">[151]</a> </p>

<p>Geleneksel patron-müşteri ilişkileri uzun zamandır İtalya’da mevcuttur. Patron <i>(patronus)</i> ve müşteri <i>(cliens)</i> kavramları Roma menşelidir ve bu kavramlar, geç Cumhuriyet günlerindeki Romalı elitlerin gücüne dayanan bir üst ile astın arasındaki resmi, anayasal ilişkilere dayanır.<a id="dn152" href="../Text/dn.xhtml#d152">[152]</a>  Lord ile vasalın feodal ilişkisi, iki grubun nispi amaç ve ayrıcalıkları açıkça düzenlenmiş anlaşmalı bir iltimas biçimi olarak görülebilir. Güney’de derebeyliğin kaldırılmasıyla bu resmi ilişkiler gayri resmi ilişkilere dönüştü. Yerel toprak lordları, topraklarında yaşayan köylüleri kontrol etmek için zenginliklerini ve siyasi bağlantılarını kullanırdı.</p>

<p>Bu geleneksel himaye sistemi (dünya çapındaki birçok kırsal toplulukta vardır) kademe kademe modern bir kayırmacılık sistemine evrilmiştir ve güçlü, özerk bir devlete sahip olmayan bir topluma demokrasinin erkenden gelmesiyle (tıpkı Yunanistan da olduğu gibi) ilişkilidir. Luigi Granziano’ya göre 1860 ile 1922 yıllarındaki liberal cumhuriyet idaresinde “kişiler ve iltimas etrafında değil de fikirler ve uygulamalar etrafında şekillenmiş siyaset teşkilatı sadece muhalefeti yok etmekle kalmadı ayrıca ‘parti’ kavramının içerisini boşalttı” Himaye sisteminde altındaki Amerika’daki gibi, bu idarenin kalitesi üzerinde yıkıcı bir etkiye sahipti: “sistemi devam ettiren saikların çıkarcı doğaları başkanın ödül ve yaptırımları bırakmaya sevk etmiştir; yani başkan bürokratik idare normlarından olabildiğince bağımsız olmalıdır.”<a id="dn153" href="../Text/dn.xhtml#d153">[153]</a>  Bu sistem, daha önce yaptığımız kavramlara göre, tam anlamıyla kayırmacı değildir çünkü ülke kitle siyasetinden yoksundur. Oy hakkı İtalya’da Yunanistan’dan daha yavaş şekilde genişletildi; 1882’de nüfusun sadece yüzde 6.9’u, 1913’e kadarsa erkeklerin sadece bir kısmı oy verme hakkına sahipti.<a id="dn154" href="../Text/dn.xhtml#d154">[154]</a> </p>

<p>Yunanistan’da olduğu gibi sanayileşme güney İtalya’ya nispeten geç geldi. Birleşmiş milli bir İtalyan devleti idaresinde kuzey sanayisini ve Güney’de etkiye sahip olmayan toprak sahiplerini korumak adına vergiler koyuldu. Böylelikle kuzey sanayileri giderek Güney’i desteklemeye başlamıştı. Sanayi pahasına bölgesel toprak sahibi sınıflarının rolünü artırdı ve girişim yapmayan, kendilerine toprak satın alıp bölgesel oligarşiye katılan orta sınıfları cesaretlendirdi. Derebeyliklerin Napolyon tarafından kaldırılmasının ardından (önce Sicilya, sonra ise Mezzogiorno’da) umumi toprakların ve Kiliseye ait arazilerin 1860 sonrasında bölünmesiyle fırsatlar da hızlıca arttı. Bu durum bahsi geçen topraklar üzerinde sosyal sınıflar arasında birçok toplumsal çatışmaya yol açtı. Böylelikle kuzeyli orta sınıfın çıkarları yeni ve modern bir devlet oluşturma projesi ile aynı eksene doğru kaydı, güneyli orta sınıf ise geleneksel bir oligarşinin içerisine girdiler. Köylülük potansiyel bir müttefikinden mahrum kaldı ve giderek fakirleşen ve marjinalleşen bir devletin içerisine girdi. Granziano’ya göre “önceleri uzak merkezi bir otorite için olan [köylülere ait] nefret (Burbon krallarının babacan tavırları sayesinde oldukça dinen nefret) şimdi  yerel idareci sınıfa karşı yoğunlaştırılmıştı.”<a id="dn155" href="../Text/dn.xhtml#d155">[155]</a>  Güney’de, devleti modernleştirebilecek girişimci bir orta sınıf mevcut değildi</p>

<h4 class=" sigil_not_in_toc">ZAYIF DEVLET VE MAFYANIN YÜKSELİŞİ</h4>

<p class="n">Mafya (yabancıların genellikle Sicilya ile ilgili bildikleri tek şey) günümüze kadar varlığını sürdürmüş öyle eski bir kurum değildir. Campania’daki Camorra ve Calabria’daki ‘Ndrangheta’nın olduğu gibi on dokuzuncu yüzyılda Mezzogiorno’dakinin de kendine has kökleri vardır. Mafya’nın köklerine dair bir teori, mafya olan şahsiyetlerin aslında <i>gabelloti,</i> toprak sahipleri ile fakir köylülerin her ikisinden de kira alarak makamlarını kötüye kullanan zengin kiracılar olduğunu öne sürer.<a id="dn156" href="../Text/dn.xhtml#d156">[156]</a>  Bununla beraber Diego Gambetta, Mafya’nın köklerine dair mükemmel bir ekonomik teori sunar: mafya mensupları görevleri, devletin temel hizmeti sağlamada başarısız olduğu bir toplumda şahsi mülkiyet haklarını korumak olan özel girişimcilerdir. Yani, özel bir işleme has grup bir başkası tarafından aldatılırsa, hukukun üstün olduğu normal bir toplumda mahkemeye başvurur. Fakat devletin yozlaşmış, güvenilmez, ve hatta var olmadığı bir yerde mahkemeye başvurmak yerine özel koruma sağlayıcısına başvurur ve ona diğer grup ödemeyi yapmazsa bacaklarını kırmakla tehdit etmesini söyler. Bu açıdan Mafya, normalde devlet tarafından yapılması gerekli olan bir hizmeti sağlayan özel bir teşkilattır; mülkiyet haklarını şiddetle tehdit ederek (bazen de gerçekten şiddete başvurarak) uygular. Gambetta Mafya’nın arazi, menkul servet ve yüksek hacimli işler üzerinde ekonomik çekişmelerin, 1860’tan sonra İtalyan devletinin doğasında yer alan değişimlerle bağlı olan siyasi fikir ayrılıklarının bulunduğu güney İtalya’daki bu bölgelerde açık şekilde yükselişe geçtiğini gözler önüne serer.<a id="dn157" href="../Text/dn.xhtml#d157">[157]</a> </p>

<p>Tabi ki de mülkiyet haklarını şiddet kullanımı ile korumanın meşru bir devletin tekelinde olması gerektiğine dair geçerli sebepler mevcuttur. Tek bir güç olmadan koruma piyasaları şiddet rekabetinin bir nesnesi haline gelir. Bir mafyanın, kendisinin yarattığı bir tehditten diğerlerini koruyarak, korumadan sömürüye geçmesi çok kolaydır. Şahsi koruma ayrıca kolaylıkla kanundışı işlere (kadın ve uyuşturucu ticaretine) dönüşebilir. Gambetta’nın ileri sürdüğü Mafya Sicilya’daki gibi az güvenilir bir toplumda serpilir çünkü geçerli koruma hizmetlerini kısa vadede sağlayabilir. Ancak şiddet ve korku iklimi baki kalır ve bütün toplumdaki güven seviyelerini daha da aşağıya çeker.<a id="dn158" href="../Text/dn.xhtml#d158">[158]</a> </p>

<p>Devlet gücü ile organize suç arasındaki ters bağlantı İtalya’nın Faşist döneminde gözler önüne serilmiştir. Faşizm genelde otoriter idarenin daha şiddetli bir hali olarak anlaşılır. Oysaki on dokuzuncu yüzyıl Avrupası’nın eskiden beri gelen mutlakıyetçi idareleri de bir yığın partisi, yol gösterici ideoloji, devlet üzerinde mutlak tekel, karizmatik liderlik ihtiva eder ve bunlarda da sivil halk baskı altına tutulur.<a id="dn159" href="../Text/dn.xhtml#d159">[159]</a>  İtalya’da Mussolini faşizmi oluşturmuş olsa da, bu hiçbir zaman Hitler rejiminin, hatta Stalin’in Sovyetler Birliğinin, elde ettiği merkezi güç seviyesine erişemedi. Mussolini’nin faşist partisi hiçbir zaman Güney’e etki edemedi ve siyaseti kitlesel olarak şekillendiremedi. Faşistlerin tahammül edemediği şey şiddet oyunlarındaki rakiplerdi ve bu sebeple Mafya’yı bastırmak için başarılı bir kampanya başlattılar. Ancak Mafya ağları tamamıyla yok edilemedi ve liderlerinin pek çoğu öldürülüp, yahut hapse atılacağına sistemin içerisine alındı. Mafya böylelikle, 1946’da demokratik bir rejim kurulduktan hemen sonra tekrar zuhur etmek için beklemede kaldı.<a id="dn160" href="../Text/dn.xhtml#d160">[160]</a> </p>

<h4 class=" sigil_not_in_toc">KAYIRMACILIĞIN DOGMASI</h4>

<p class="n">Birinci Dünya Savaşı’ndan hemen önce İtalya’da oy hakkı tanınmıştı ancak bu demokratik deneyim Mussolini’nin yükselişinden on yıl kadar sonra yarıda kesildi. Ancak bu dönemde ilk siyasi kitle partileri zuhur etmişti. Solda 1894’te Filippo Turati tarafından kurulmuş Sosyalist parti vardı; ancak bu parti 1924’te, radikal kanadı Üçüncü Enternasyonal’e İtalyan Komünist Parti (Partito Comunista Italiano, PCI) olarak katılmak için ayrıldığında bölünmüştü.<a id="dn161" href="../Text/dn.xhtml#d161">[161]</a>  Sağda, Sicilyalı bir rahip olan Don Luigi Sturzo tarafından kurulan Partito Popolare vardı; bu parti köylü kooperatiflerini teşkilatlandırmanın yollarını arayan ve toprak reformu için bastıran ekseriyeti Katoliklerden müteşekkil bir partiydi. Bütün bu partiler Mussolini idaresinde yasaklandı ancak faşizmin 1943’te yıkılışından hemen sonra yeniden zuhur ettiler.</p>

<p>İtalyan Hıristiyan Demokratik partisi (Democrazia Cristiana, DC) 1943’te Partito Popolare’ni varisi olarak kuruldu ve kendisini aslen ilerlemeci, İtalyan Komünistlerle baş edebilecek bir parti olarak görüyordu. İlk dönem Amerikan partileri gibi DC, savaş sonrası yeni kurulan cumhuriyette yapılacak olan ilk demokratik seçimlerde seçmen kitlelerini sandık başına nasıl götüreceği hususunda bir sorunla yüz yüze geldi. Kuzeyde iyi teşkilatlanmış haldeki Katolik işçilerle sıkı ilişkiler olsa da halkın yerel elitler ve bunların iltimas ağları etrafında teşkilatlanmış olduğu Güney’e nüfuz etmekte sıkıntı yaşadı. Savaş sonrası ilk seçimlerde, Monarşistler ve halkçı Uomo Qualunque dahil birçok sağ kanat partisi başarılı şekilde oy kazandı ve DC bölgenin var olan iltimas sitemleri üzerine bir strateji geliştirdi. DC bunu, parti sahiplerinin seçmen oylarını kayırmacı ağlarla edindiği Roma merkezli bir parti hiyerarşisi tesis ederek, modern teşkilat usulleri ile yaptı.</p>

<p>Amintore Fanfani (1950’lerde uzun süre başbakan olarak hizmet edecekti) idaresinde parti, kitle merkezli modern kayırmacı bir partiye dönüştü.<a id="dn162" href="../Text/dn.xhtml#d162">[162]</a>  Bu dönüşüm birçok açıdan Amerikan siyasi partilerinin 1840’lar ile 1880’ler arasında, patron siyasetçilerin geçici koalisyonlarından gayet iyi teşkilatlanmış yerli siyasi mekanizmalara dönüşmesine benzemekteydi. İdeoloji (ve özellikle İtalya’nın Katolik ve Marksist alt kültürleri arasındaki ayrım) İkinci Dünya Savaşı sonrası İtalyan siyasetinde önemli bir rol oynamasına rağmen, Sosyalist Parti gibi gruplar yarışta geri düşmemek için giderek kayırmacı taktiklere başvurmaya başladılar.<a id="dn163" href="../Text/dn.xhtml#d163">[163]</a> </p>

<p class="bosluk1"></p>

<p><img alt="tablo-1" src="../Images/tablo-1.jpg"/></p>

<p class="bosluk1"></p>

<p>Güney’deki kayırmacılık hükümetin ekonomik politikaları ile pekişti. Modern İtalya, Fransa’yı örnek alarak gayet merkezi bir devlet tesis etti; Roma yeniden bölgeler arasında kaynakları tertip edebilmekteydi. Bölgenin fakirliğini azaltmak için on dokuzuncu yüzyılın sonlarındaki liberal hükümetler altyapıya büyük yatırımlar yapmaya başladılar, oysa bu kuzeydeki sanayilerin güneydekiler üzerindeki üstünlük sağlamasına sebep oldu.<a id="dn164" href="../Text/dn.xhtml#d164">[164]</a>  1950’de yeni cumhuriyet hükümeti görevi Güney’deki ekonomik büyümeyi desteklemek olan gelişmiş bir kuvvet (Cassa per il Mezzogiorno) kurdu. Bu yapı ayrıca, yatırım yapabilen, iş veren, parti iltimaslarını sağlayabilen hükümete ait sanayiler birliği olan Sanayi İnşası Enstitüsünü ağırlıklı şekildi kullandı. Devlet altyapıya oldukça fazla miktarda para harcadı ve çelik, petrokimya ve diğer ağır sanayilere büyük yatırımlar yaptı.</p>

<p>Bu sanayi politikasının sonuçları oldukça karmaşıktır. Güney’deki kişi başı gelir ile sanayi ürünü oranları büyük oranda arttı ve köylüler topraklarından kitleler halinde göçtüğü için 1951 ile 1971 arasında tarım istihdamı yüzde 55’ten 30’a düştü. Göç edenlerden bazılar hem Güney’deki hem de Kuzey’deki şehirlere gitti ancak birçoğu İtalya’yı ter edip Birleşik Devletler, Avrupa ve Latin Amerika’ya göçtü. Buna ek olarak, okuma yazma oranı ve bebek ölümleri gibi toplumsal göstergelerde (Güney’de bu göstergelerin oranları onu ‘Afrika’ gibi değil de on dokuzuncu yüzyıldaymış gibi gösteriyordu) büyük gelişmeler kat edildi. Özellikle 1951-1981 arasında seviyeler aynı düzeye geldi ve Kuzey ile Güney arasındaki fark oldukça kapandı (bkz. Tablo 1). Ancak bu yatırımın sonucu olarak Güney’de büyük, kendini idame ettiren bir sanayi ortaya çıkmadı. Güney’deki birçok başarılı şirket kuzeydekilerin şubesiydi. Kuzey İtalya daha hızlı gelişti ve 1970’lere kadar bölgeler arasındaki gelişim farkı, çok yüklü meblağlar aktarılmasına rağmen hiç olmadığı kadar arttı. Yunanistan gibi güney İtalya bir “gelişmeden modernleşme” vakasıydı.<a id="dn165" href="../Text/dn.xhtml#d165">[165]</a> </p>

<p>Daha önemli siyasi bir açıdan, Güney’deki hükümet destekli büyüme yatırımları siyasi kayırmacılık için bir kazanç kaynağı olduğunu gösterdi. Bir araştırmacının ifadesi ile “o ya da bu projeye, ev veya okul inşasına, kamu hizmetlerinin gerçekleşmesine, sanayi programlarına para tahsis eden Devlet ya da millet değildi; bunlardan sağlayacakları menfaat dolayısı ile DC’nin yerel vekilleri ve sekreterlikleri bunlara kaynak sağlıyordu.”<a id="dn166" href="../Text/dn.xhtml#d166">[166]</a>  Yunanistan’da olduğu gibi siyasi bağlantılar ve devleti yönlendirebilme, özel girişimcilik yerine şahsi emniyet ve refah için daha kesin bir yol halini aldı, böylelikle var olan kuzey-güney ayrımı, kısa sürede çığırından çıkacak olan siyasi iltimas kültürü yaratarak daha da pekişti. Mafya, savaş sonrasında Güneyde DC için seçim zeminini korumada önemli bir rol oynadı; diğer birçok ülkede olduğu gibi bunlar kamu ihalelerindeki denetimleri vasıtasıyla ödüllendirildiler. ‘Ndrangheta’nın yükselişi, 1960’larda Saleno’dan Reggio Calibria’ya giden bir otoyolun tamamlanmasına, Camorra’nın yükselişi ise 1980’lerde Napoli’nin yeniden inşasına bağlıydı.<a id="dn167" href="../Text/dn.xhtml#d167">[167]</a> </p>

<h4 class=" sigil_not_in_toc">TANGENTOPOLI VE SOĞUK SAVAŞ’IN SONU</h4>

<p class="n">Yunanistan’da olduğu gibi, Komünistler teşkilat merkezli ideolojileri sebebiyle en az kayırmacı İtalyan siyasi partileriydi. Ancak PCI Moskova’nın müttefikiydi ve demokratik süreci sadece gücü ele geçirmek için kullanmak istediğinden şüphe ediliyordu; bu sebeple idareci koalisyonlarda, yüzde 25-30 kemikleşmiş bir oy oranı olduğu halde dışarıda bırakılıyordu. Yine Yunanistan’da olduğu gibi, hükümetin Amerikan müttefiki, kayırmacı olmayan Komünist bir partiyi yozlaşmış fakat demokratik olana muhakkak tercih ederdi ve denge için ağırlığını koyardı. İtalyan Sosyalistlerinin ve diğer küçük partilerin başbakan tayin edebilme yetkisinin olduğu birkaç dönem haricinde Hıristiyan Demokratlar savaş sonrası siyasete hükmetmişlerdir. Devamlı değişen kabinelerin tamamına göre İtalyan sistemi oldukça istikrarlıdır ve ülkenin büyük bir sanayi gücü olarak yükselişine nezaret etmektedirler.</p>

<p>Bu 1989’da Soğuk Savaş’ın bitişi ile bir anda sona erdi. İtalyan Komünistler Sovyetler Birliği’nin çöküşü ve meşru bir ideoloji olarak Marksizm’in yıkılışıyla beraber Moskova ile olan bağlarını yitirdiler. Parti 1991’de dağıldı ve yerine Demokratik Sol Parti (Partito Democratico della Sinistra) geçti. İçteki Komünist tehlikesinin bitişi DC’nin daimî hâkimiyeti için sebepleri kısmen ortadan kaldırdı ve ülke böylelikle tümden bir yolsuzluk ve suç keşmekeşine sürüklendi. Özellikle, İtalyan devletinin yolsuzluğundan ve Güneye daimî yardımlardan sıkılan küçük ve orta ölçekli girişimciler temelli bölgesel bir parti olan Kuzey İttifakı (Lega Nord) gibi yeni partiler kuruldu. Lega Nord ara sıra Kuzey’in, güney yolsuzluğundan kurtulmak için İtalya’nın geri kalanından tamamen ayrı bir yapılaşmaya gitmesi gerektiğini ileri sürmüştür.</p>

<p>Birçoğu Mafya’nın, kayırmacılığın ve yolsuzluğun ülke ekonomik olarak modernleşirken tedricen tükenmesi gereken geleneksel sosyal pratikleri temsil ettiğine inanmaktadır. Bunun yerine, bu üçü giderek daha da güçlendi, güneydeki mevzilerinden çıkarak bütün ülkeye yayıldı. 1980’lerde Kamu kaynaklarının şahsi kazanç için kullanımı etrafında bir dokunulmazlık kültürü zuhur etti, bu yaşlı bir siyasetçinin ifadelerine de yansımıştır:</p>

<div class="arayazi ">Belki safdilliyim ama hiçbir zaman köklü ve yaygın bir yolsuzluk olduğuna hiç inanmayacağım. Bir sürü üyelik tescili satın almanın, konferanslar finanse etmenin, yemekler vermenin, kuşe kâğıda dergiler basmanın çok pahalıya patladığını elbette tahayyül edebiliyorum. Ancak -bu bir hakikat olduğu için ısrarcıyım- böyle bariz hırsızların mevcut bulunduğuna ihtimal dahi vermiyorum. Parti ve grupların kamu ihalelerinden nizami miktarlar kestiğini öğrendiğimde, tek kelimeyle dehşete düştüm.<a id="dn168" href="../Text/dn.xhtml#d168">[168]</a> </div>

<p>Bunların hepsi 1992’de “Tangentopoli” skandalında patlak verdi. Şaşırtıcı bir şekilde, bu Güney’den değil, Milan’dan sosyalist bir siyasetçi, Mario Chiesa’dan kaynaklanmıştı; Chiesa 6,000 dolarlık bir rüşveti tuvalete atıp sifonu çekmeye çalışırken yakalanmış ve sonrasında bir dizi skandal patlak vermişti. Genişletilen soruşturmalar, Sosyalist Parti sekreteri Bettino Craxi’yi yakaladı. Böylelikle Sosyalist Partinin Hıristiyan Demokratlar kadar seçim zaferleri kazanmaya istekli olduğunu gösterdi.<a id="dn169" href="../Text/dn.xhtml#d169">[169]</a> </p>

<p>Aynı zamanda Mafyanın etkisi Sicilya’nın ötesine yayıldı ve ülkeyi tamamıyla etkiledi. 1970 ve 80’lerde İtalyan organize suç gücü, uluslararası uyuşturucu ticaretinin artmasıyla, tıpkı Latin Amerika’da olduğu gibi dramatik şekilde büyüdü. Ortamdaki sürtüşmeler, Palermo ile diğer güney şehirlerindeki rakip aileler arasında kanlı çatışmalara ve hususi bir şiddet grubuna, Corleonesi’nin yükselişine yol açtı. Güneyli siyasetçilerin birçoğunun Mafya ile bağları olmasına rağmen, bunlar Palermo’nun eski valisi Salvo Lima’nın, uzun süreli başbakanlık yapmış olan Giulio Andreotti’nin DC’deki grubuna katılmasıyla daha sistematik bir hal aldı. Lima onunla beraber hem dehşet verici bir siyaset mekanizması haline dönüştü hem de organize suçla ilgili bütün derin bağlarla ilişki kurdu.<a id="dn170" href="../Text/dn.xhtml#d170">[170]</a> </p>

<p>Ancak telafi edici güçler de mevcuttu. İtalyan adliyesinin bağımsızlığı 1968’de küresel isyanlar sırasında bir nesil idealist avukatın görece gelmesiyle yeniden pekişti. Bu sol eğilimli hukukçular durmadan makamlarında ilerlediler ve 1980’lere kadar ülkenin köklü siyasi eliti ile boy ölçüşecek konuma geldiler. Andreotti’den Craxi ve Berlusconi’ye kadar ki adli soruşturmaların hedefi, hukukçuları siyasi dürtüler neticesinde suçlamaktı, ve bir ölçüde bu gerçekleşiyordu. Bu yargıçlar son eğilimli siyasetçilerdense sağa meyilli siyasetçilerin peşlerine düşüyorlardı. Ancak birçok yargıç yozlaşmış siyasetçiler ile Mafya karşısında oldukça cesur bir biçimde durabilmeye can atıyordu. Ayrıca, ailelerinden aldıkları köklü vatandaşlık bilinçleri ile genel Sicilya dalgasına karşı koyan Giovanni Falcone ve Paolo Borsellino gibi mücadeleci avukatlar da mevcuttu. 1980 ve 90’lardaki soruşturmalar Mafya ile İtalyan devletinin yozlaşmamış kısmı arasında görünür bir savaşa kapı araladı; bu bağlamda birçok üst rütbeli yargıç ve savcı Mafyanın suikastına kurban gitti. Bu, Falcone’un eşi ve korumaları ile, kısa bir süre de Borsellino’nun 1992’de katledilmesiyle doruğa ulaştı.<a id="dn171" href="../Text/dn.xhtml#d171">[171]</a>  Polis şefi Alberto dalla Chiesa, savcı Gaetano Costa ve sulh hâkimi Rocco Chinnci’nin öldürülmesiyle, kamuoyu git gide yolsuzluk karşıtı çabaları desteklemek için seferber oldu. Soğuk savaş artık muhafazakâr siyasetçilerin yolsuzluk yapması için bir dayanak sağlamayınca, Tangentopoli ve diğer soruşturmaların ortaya koyduğu ifşalar Başbakan Andreotti ve Hıristiyan Demokratik Partisi’ni tamamıyla tepetaklak etti. DC 1992 seçimlerinde neredeyse hiç oy alamadı ve 1994’ten sonra İtalyan siyasetinde bir etken olmaktan çıktı.<a id="dn172" href="../Text/dn.xhtml#d172">[172]</a> </p>

<h4 class=" sigil_not_in_toc">MODERNLEŞME BAŞARISIZLIĞI</h4>

<p class="n">Birleşik Devletler’de yirminci yüzyılın başlarında yaşandığı gibi, İtalya’da İkinci Dünya Savaşı sonrası siyasi sistemi çökmenin eşiğine getiren ortam, güçlü bir reform koalisyonuna yol açabilseydi her şey daha güzel olabilirdi. Ama maalesef ancak olaylar böyle gelişmedi. Sağ, ticaret imparatorluğunu yeni bir destek sağlamak için kullanan medya patronu Silvio Berlusconi liderliğinde yeniden teşkilatlandı. Umberto Bossi’nin Kuzey İttifakı ile Gianfranco Fini’nin neo-faşist Allenza Nazionale’si ile birlikte kurduğu koalisyonun başına gelerek iktidar oldu. Berlusco-ni’nin Forza İtalia partisi ile beraber bu partiler eski Hıristiyan Demokratik Partisi’nin kırıntılarını topladı; bu koalisyon çeşitleri 1994’te, 2001-2008 ve 2008-2012 arasında İtalya’yı idare etti.</p>

<p>Berlusconi’nin görünen yüzü, Reagan-Thatcher ayarında, vergileri düşürmek isteyen, İtalyan devletinin boyutunu küçültüp reform yapmak ve böylelikle de devleti (tıpkı şirketlerinden biriymiş gibi) daha etkin kılmak isteyen modern ve serbest piyasacı bir siyasetçiydi. Maalesef Berlusconi eski sistemin bir mahsulüydü; yani gücünü kullanmak için yeni medya teknikleri getiren kayırmacı bir zihin yapısına sahip bir politikacıydı. Modern bir devletin esası kamu menfaatleri ile şahsi çıkarların kesin şekilde ayrılması ise, Berlusconi gazete, televizyon ve spor takımlarındaki holdinglerini siyasi bir zemin tesis etmek için kullanıp tam zıt yönde hareket etti. İtalyan kamu sektöründe ciddi reformlar yapmakta başarısız olmakta kalmadı ayrıca bağımsız yargıya ve kendisine açılan yolsuzluk soruşturmalarına geniş bir saldırıya geçti. Eski parti sistemini yok etmeye yardım eden Temiz Eller Operasyonunu başkanlık tasarruflarıyla baltaladı ve bazı davalıları koruması altına aldı.<a id="dn173" href="../Text/dn.xhtml#d173">[173]</a>  Berlusconi meclis çoğunluğunu kendisini dokunulmaz yapmak için kullandı ve menfaat çatışmasını ne zahiren ne de kökten bitirebildi. Güney’de, bütün şiddetiyle devam eden kayırmacı siyaseti reform etmek için hiçbir şey yapmadı: 2011-2012 Euro krizinde Sicilya’nın kendi kamu finansmanını kullanamaması halkın burayı “İtalya’nın Yunanistan’ı” olarak adlandırmasına yol açtı; bu kriz ülkenin zayıf mali koşullarına tümden etki etti.<a id="dn174" href="../Text/dn.xhtml#d174">[174]</a> </p>

<p>Bir reform koalisyonu Kuzey İttifakı ve lideri Umberto Bossi sebebiyle bir türlü kurulamadı. Partinin halk tabanı İtalya’nın modern kuzey kısımlarında yer alıyordu ve ağırlıklı olarak küçük iş sahipleri ile İtalyan devletinin yetersizliğinden ve yolsuzluktan bezmiş orta sınıf profesyonellerden oluşuyordu. Bossi, maalesef, partisini devlet reformu etrafında değil göç karşıtlığı gibi popülist meseleler etrafında şekillendirmişti. O ve partisi seçmen kazanmak için iltimas metotlarına başvurmuyor değildi ve iktidarda kalmak için Berlusconi’nin maskaralıklarına rıza gösteriyorlardı. Böylelikle, reform koalisyonunun merkezinde olması gereken toplumsal bir grup etkisiz hale getirilmişti.<a id="dn175" href="../Text/dn.xhtml#d175">[175]</a> </p>

<p>Berlusconi’nin başbakanlık dönemlerinde sol hükümetler az buçuk daha iyi iş yaptılar. 1990’larda üniversiteleri, yerel yönetimleri ve bürokratik işlemleri hedef alan bazı makul reformlar yapıldı. Ancak İtalyan devletinin doğasında; siyasi iltimastan tamamen kurtulmak, ekonomiyi daha resmi bir sektör haline çevirmek ve devletin tamamını kontrol altına almak için değişikliğin gerektiğini belirten ne güçlü bir lider, ne de ortak bir fikir çıktı.</p>

<p>Dış güçler, sistemi reform edecek mevcut bulunmayan siyasi iradeyi tedarik edebilerdi. 1999’da Euro bölgesine giriş, bütçe hedefleri hususunda Roma üzerinde bulunan harici baskıyı güçlendirdi. Ancak İtalya dahil olduğunda, mali disiplin Yunanistan’da olduğu gibi gevşedi. 2009-2011 Euro krizinde ikinci bir fırsat doğdu, Silvio Berlusconi yerine seçilmemiş bir teknokrat olan Mario Monti geçirmeye mecbur kılındı. Ancak Monti 2012’nin sonunda geri çekilmek zorunda bırakıldı ve yeni seçimler, bilakis, ciddi yapısal reformlara karşı ortak bir görüş oluşturdu. Merkez solun yeni lideri Matteo Renzi’nin sistem artıklarını değiştirip değiştiremeyeceğini zaman gösterecek.</p>

<p>Hem Yunanistan hem de güney İtalya kayırmacı siyasetin anavatanıdır; her ikisi de göze çarpmakta çünkü bunlar, kamu sektörlerini reform edip siyasi iltiması ortadan kaldırmada (Almanya, Britanya ve Birleşik Devletler’in yaptığının aksine) başarısız olsalar da modern, sanayileşmiş topluluklardır. Yunanistan ve güney İtalya arasındaki benzerlikler çarpıcıdır. Her ikisi de Avrupa’nın diğer kısımlarına nispetle yoksul ve geri kalmıştır; kapitalist bir ekonominin geç gelişmesine şahit olmuşlardır. Her ikisi de gelişim ve ekonomik ilerleme hususunda devlete aşırı bel bağlamıştır; ikisi de “gelişmeden modernleşmeyi” tecrübe etmişlerdir. Her ikisinde de idareler meşruiyet ve kapasite açısından zayıftır.</p>

<p>İtalya bir reform koalisyonu teşkil edene kadar Yunanistan ile İtalya birbirlerinden çok farklıydı. İtalya’nın kuzeyi ile güneyi arasındaki bölgesel farklılıkları vurgulasam da çatışma tamamen bölge kaynaklı değildir. Birçok araştırmacının işaret ettiği gibi, Güney, Giovanni Falcone gibi toplum yararını düşünen kişiler üretmiş, Kuzey de yolsuzluk ve iltimastan muzdarip olmuştur. Judith Chubb 1970’lerde Napoli’nin nasıl bir toplumsal yenileşme yaşayıp Palermo’nun bunun dışında kaldığını açıklar; Simona Piattoni, gelişime herkesten daha fazla açık olan Mezzogiorno’da çeşitli kayırmacılık uygulamalarının bulunduğunu belirtir.<a id="dn176" href="../Text/dn.xhtml#d176">[176]</a>  Bunun aksine Yunanistan’da kamu sektörünü reform etmeyle ilgilenen bir seçmen topluluğundan söz etmek oldukça zordur.</p>

<h4 class=" sigil_not_in_toc">GÜVENİN ÖNEMİ</h4>

<p class="n">Bir önceki bölüme Yunanistan ve güney İtalya toplumunun genelde güvensizlik ile anıldığını, bunun da idare ile vatandaşların tutumundan kaynaklandığını ifade ederek başladım. Acaba güven ile iyi idare arasında bir ilişki var mı, varsa nedir?<a id="dn177" href="../Text/dn.xhtml#d177">[177]</a> </p>

<p>Şahsi yorumun, güven tabiatı gereği iyi veya kötü değildir. Eğer tamamen hırsız ve üçkağıtçı kişilerin yaşadığı bir mahallede yaşıyorsam güvenilir bir insan olmam başıma bela açacaktır. Güven sadece, üyeleri doğruluk, güvenilirlik ve açıklık gibi sosyal erdemlere sahip bir toplumun yan ürünü olarak var ise kıymetli bir şey halini alır. Güven, genel bir güvenilir davranış halini yansıtmadıkça bir mana taşımaz; bu koşullar altında güven işbirliğini sağlayan ve kolaylaştıran bir özellik halini alır. Tabi ki, bir faydacı diğer insanların güvenlerinden yararlanıp onları aldatmaya çabalayabilir. Ancak bu kişi toplum içerisinde yaşamak istiyorsa, bu davranış toplumdan dışlanmasına sebep olacaktır.</p>

<p>Çok güvenilir bir toplumda yaşamanın birçok avantajı vardır. İş birliği az güvenilir toplumlarda ancak resmi mekanizmalarla mümkündür. İş faaliyetleri sıkı sözleşmelere, davalara, polislere ve resmi zorlamalara muhtaçtır çünkü herkesin sözüne güvenilmez. Yüksek suç oranına sahip bir bölgede yaşıyorsam, silahlı gezmeli, geceleri dışarıya çıkmamalı veya özel güvenlik görevlilerinin sağlayacağı desteği karşılamak için kapılarıma pahalı kilitler ve alarmlar taktırmalıyım. Birçok fakir ülkede, II. Kısımda göreceğimiz gibi, aileler komşularından evlerini, bahçelerini sakınmak ve hanelerinden çıkarılmamak için bütün gün boyunca bir fertlerini evde bırakırlar. Bütün bunlar, güvenilir bir toplumda yaşanılsa hiç bahsi geçmeyecek olan, ekonomistlerin işlem maliyeti dedikleri şeyi oluşturur. Dahası, çoğu az güvenilir toplum işbirliğinin faydalarını bütünüyle hiçbir zaman kavrayamazlar: işler gelişmez, komşular birbirlerine yardım etmez ve bunun gibi...</p>

<p>Aynı şeye, vatandaşların idareleri ile olan ilişkileri içinde kullanılabilir. İnsanlar etraflarında bulunanlar iyi davranıyorsa, kanuna uymaya daha meyyaldir. İlk ciltte, kanuna uyma kuvvesinin insan doğasının bir parçası şeklinde genetik olarak kazındığına bir kanıt sunmuştum. Birçok toplumda kanunlara riayet gösterme, idarelerin denetim yapabildiği ve kanunlara uyum gösterilmediğinde ceza verebildiği sürece geçerli olan bir şeydir. Kanuna uyum gösterme davranışının büyük kısmı, insanların etraflarındaki kişilerin kanuna uyması ve bu kişilerin bunu memnuniyetle yerine getirmesiyle oldukça alakalıdır. Diğer taraftan, mesela bir bürokrat, çalışma arkadaşının sırada ön tarafa geçirmek için rüşvet aldığını görürse, veya bir siyasetçi rakip partinin kamu ihalelerinden yolsuz kazanç sağlamasını kendi zararı olarak düşünürse, bunlar kendinden öncekiler davranmaya daha meyyal olacaktır. Birçok vatandaş vergi kaçırırsa (Yunanistan ve İtalya’da hep olduğu gibi) herhangi biri vergiyi tam olarak ödemeyi aptallık olarak görecektir.</p>

<p>Bu sebeple idare kalitesi güvene, sosyal sermayeye ciddi derecede bağlıdır. İdare bazı önemli işlevlerini yerine getirmede başarısız olursa (örneğin mülkiyet haklarımı koruyamıyorsa, ya da beni suçlulara karşı savunamıyor, zehirli atıklar gibi kamuya zarar verecek şeylerden savunamıyorsa) kendi çıkarlarımı koruma işini kendi kendime gerçekleştiririm. Sicilya’da gördüğümüz gibi Mafya, Burbon ve İtalyan devletinin bunu tam olarak beceremeyişinden kök alır; bu sebeple kişiler kendilerine özel korama sağlayan kişiler kendilerine özel koruma sağlayan “namuslu adamlar” kiralamaya başladı. Ancak, mafyaya mensup kişiler güvenilir kimseler olmadığı için, idareye duyulan güvensizlik bireylerin birbirleriyle olan ilişkilerine de bulaşmıştır.</p>

<p>Az güvenilir bir toplum ekonomistlerin toplu eylem sorunu dedikleri sıkıntıyı doğurur. Güvensizlik toplumsal olarak üretim karşıtı bir şeydir ve herkes güvenilir bir tutum takınırsa işler çok daha iyi yürütülür. Ancak kimse, rüşvet almayacak veya vergisini tam ödeyecek ilk kişi olma dürtüsüne sahip değildir. Güvensizlik kendisini beslediği için herkes alt seviyeli bir dengenin içerisine hapsolmuştur, burada herkes berbat bir haldedir fakat kimse kurtulamaz. Aksine, idare temiz, dürüst ve işinin ehli ise halk idarenin liderliğin güvenmek ve onu takip etmek ister.</p>

<p>Hem Yunanistan hem de güney İtalya on dokuzuncu ve yirminci yüzyıllarda güç ve ehliyet açısından zayıf hükümetlere sahipti. Modern demokratik döneme giren ülkeler, Prusya tarzı özerk bir bürokrasiye de sahip olamadı. Her iki ülkede de hükümetlerin meşruiyeti yabancılarla olan ilişkilerle zarar gördü: her iki ülke de on dokuzuncu yüzyıla kadar yabancı güçlerce yönetildi ve bu tarihten sonra bile Yunanistan’daki kurumların ve siyasi partilerin sözde bağımsızlığı büyük oranda dış güçler tarafından şekillendirildi. Güney İtalya’da kuzey hâkimiyetindeki merkezi hükümetin güneydeki biçimlendirme politikasıyla bir tür iç sömürgeleştirmecilik söz konusuydu. Yunanistan ve İtalya’da hükümet, sistemler demokratikleşip kitlesel siyasi katılıma dönüştükçe iltimasın ve aleni kayırmacılığın ilk elden kaynağı haline geldi.</p>

<p>Bu büyük fakat zayıf devletler ile genele yayılmış düşük seviyeli sosyal güven arasındaki ilişki neydi? Nedenler çift taraflı görülebilir. Gördüğümüz gibi, hükümetteki güvensizlik bireyleri, mülkiyet hakları gibi meselelerde şahsi çözümler bulmaya sevk eder. Bu arayış Mafya gibi oldukça marazi olabileceği gibi, ailelerin güvenilebilecek yegâne merci olarak sadece kendi kaynaklarına başvurmasıyla da sonuçlanabilir. Her iki toplumda da gözlemlenen ailecilik <i>[familism]</i> bir bakıma aile dışına güvenme hususunda kurumsal desteğin zayıf olduğu toplumlarda görülen bir tür tedbirdir.</p>

<p>Diğer taraftan sosyal güvensizlik kültürel açıdan iyice yerleştiğinde, kendi başına varlık göstermeye başlar. Hükümete dair kötümser tutum, yahut başkalarının kendisinden fayda sağlama peşinde olduğuna dair inançlar, bu neticeleri pekiştiren tutumlardır: yolsuzluğa bulaşmış, meşru olmadığını düşündüğün bir hükümete vergi vermekten kaçınırsın; etkin bir şekilde başkalarından fayda sağlama peşinde olmasan da onlarla çalışmanın herhangi bir fayda getirip getirmeyeceğini düşünmeye başlarsın.</p>

<p>Tabi ki bütün ülkeler bu tuzağa düşmüş değildir. Weberci bir Almanya’dan kayırmacı Yunanistan ile İtalya’ya kadar Avrupa’daki her tür idare kalitesinin üzerinden geçmeye çalıştım. Şimdi iki vasat örneğe, hükümet kalitesinin geliştiği Britanya ve Birleşik Devletler’e geçeceğim. Britanya on dokuzuncu yüzyıla iltimasa dayanan bir memuriyet sistemi ile girdi ve 1870’lere kadar bunu reform edebildi. Birleşik Devletler, Anayasa onaylandıktan yirmi-otuz yıl sonrasında bir iltimas sistemine sahipti fakat 1830’larda bunu tamamen bir kayırmacı sisteme dönüştürdü. Britanya gibi Birleşik Devletler de sistemini reform etti ve modern Weberci bir devlet kurumlarını tesis etti. Ancak Amerikan hükümet biçiminin özellikleri (kuvvetler ayrılığı sistemini haizdi) bu tesisi Britanya’dan sonrasında, çok daha uzun yıllar içerisinde gerçekleştirmesine sebep oldu.</p>
</body>
</html>