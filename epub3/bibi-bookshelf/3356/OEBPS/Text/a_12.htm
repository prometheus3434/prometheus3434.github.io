<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="calibre19" id="calibre_pb_15"><a class="pcalibre1 pcalibre" id="_Toc408020503"><span class="calibre20">İşçi örgütlenmeleri üzerine konuşmalar</span></a></h2>

    <p class="msonormal2"><b class="calibre12"><span class="calibre4">1-Birlik ve Beraberlik neden gerekli?</span></b></p>

    <p class="msonormal2"><span class="calibre4">İşverenler yıllar yılı işçiler üstünde hâkimiyetlerini sürdürmek, daha çok sömürmek ve kazancı üstüne kazanç koymak amacıyla geniş bir propaganda ağı kurmuştur. Eline geçirdiği parayı silah olarak kullanmasını çok iyi bilmektedir. Senin, alın terin, göz nurun karşılığı elde ettiğin parayı, kendisinin sana velinimeti olarak tanıtmıştır.</span></p>

    <p class="msonormal2"><span class="calibre4">“-Ben sizin velinimetinizim. Birçok zorluklarla uğraşıp iş elde ediyorum. Sonra bu işi yapmak için sizlere büyük fedakârlıklar ederek iş veriyorum. Aslında sizlere verdiğim’ para çoluk çocuğumun nafakasıdır. Siz de aldığınız bu paralarla çoluk çocuk çorcuklarınıza bakıyor, kendi geçiminizi sağlıyorsunuz. Ben olmazsam, sizler aç, susuz kalır, evde çocuklarımız perişan olur..” gibi sözleri devamlı sizlere söylemekte veya adamları vasıtası ile söyletmektedir.</span></p>

    <p class="msonormal2"><span class="calibre4">Bu ileri sürülen işveren sözleri doğru mu? İlk defa bunu? İlk defa inceleyelim.</span></p>

    <p class="msonormal2"><span class="calibre4">İşverenlerin bu tezleri tamamen uydurma ve kendi çıkarları uğruna kullandıkları bir silahtır.</span></p>

    <p class="msonormal2"><span class="calibre4">Her şeyden önce her değerin yaratılması için emek lazımdır.</span></p>

    <p class="msonormal2"><span class="calibre4">Kırsal alanda köylü: buğday, arpa, nohut, mercimek gibi çeşitli mahsul eker, elde ederken bir emek sarf eder. Şehirde işçi işgücünü satar, her türlü teknik makineyi yapar; değer yaratır.</span></p>

    <p class="msonormal2"><span class="calibre4">İşte işveren hırsızlık ederek, yaratılan bu değere el koyar. Bunu götürüp piyasada satar ve kazanç elde eder. Elini sıcak sudan soğuk suya vurmadan milyonlar kazanır. Sonra bu kazançtan, işçilerin Ölmemesini sağlamak için bir miktar para (ücret) verir.</span></p>

    <p class="msonormal2"><span class="calibre4">Demek ki, her türlü değeri yaratan ve insanlığı aydınlığa kavuşturan insan emeğidir. Velinimet işte bu emektir.</span></p>

    <p class="msonormal2"><span class="calibre4">Buna göre işveren yalanlarına inanmaya artık son verelim. Haklarımızı arayalım. İnsan gibi geçim sağlayacak ücrete kavuşalım. Çoluk çocuğumuzun yanında gezerken başımız dik olsun.</span></p>

    <p class="msonormal2"><span class="calibre4">Yıllar yılı işverenlerden himmet bekledik. Ne netice alındı? Hiç. İşveren insanı ne öldürür, ne de ondurur. Bu gerçeği gözden kaçırmayalım.</span></p>

    <p class="msonormal2"><span class="calibre4">İşveren yanında hasta bir adam gibi yaşayıp taksitle ölmektense haklarımızı elde etmek için yiğitçe ölmek yeğdir. Bu yiğitlik ve mertlik bizim tek onur madalyamızdır.</span></p>

    <p class="msonormal2"><span class="calibre4">İşverenler kahpece kaypak tavırlarla bize yanaşmakta, bizim yiğitlik ve mertlik tavrımızdan aşırı derecede istifade etmektedir. Bugüne kadar bütün fedakârlıkları işçiler olarak biz yaptık. Bakalım, biraz da işverenler yapsınlar. O zaman, koç koyundan nasıl ayrılırsa, iyi ve kötü de ortaya çıkacaktır. Çünkü işverenler kazançlarının en ufak bir parçasından vazgeçmeyeceklerdir. Yarın bir grev olsun, kim dost, kim düşman daha iyi anlayacaksınızdır. Artık aldanmaya son verelim, insanlığın gerçek velinimeti insan emeğidir dedik. Bu büyük atasözünü hiç unutmayalım. Yaşadığımız sürece bize bu gerçek yol gösterecektir.</span></p>

    <p class="msonormal2"><span class="calibre4">İşverenler bir tilki kurnazlığı ile şimdiye kadar çalışan tüm insanların yarattıkları değerlere el koyup aşırı kazanç elde etmekte sonra da kendilerini bir efendi gibi tanıtıp sırtüstü yatmaktadırlar. Bu onların yeteneğinin fazlalığından değil, ahlaksızlık ve haksızlığı baş tacı edip her türlü sömürüyü kendileri için hak kabul etmelerindendir. Bu elde ettikleri kazancı kayıp etmemek için, insanlar arasında her türlü hile ve tertiplere başvurmak, yalanları bir gerçek gibi topluma kabul ettirmek, kendi propagandalarını yapacak zayıf karakterli kişiler bulup onlar vasıtası ile çevreyi etkilemek suretiyle, yaşama yöntemlerini geliştirmişlerdir. Ekonomik yönden insanların midesine eh atmışlardır. İstedikleri kişiyi istedikleri zaman aç bırakıyor, isterlerse karnını doyuracak imkân veriyorlar.</span></p>

    <p class="msonormal2"><span class="calibre4">İnsanlar arasında sahte milliyetçilik kılığına girerek, kendilerini üstün bir ırk insanı gibi göstermeye yeltenmekte ve başarılı olmaktadırlar. Toplumumuz’ içinde yaşayan insanlara: “Sen Türksün, sen Kürtsün, sen Lazsın, sen Çerkezsin, sen Abazasın sen Arapsın, Boşnaksın, Gürcüsün” diyerek insanları milliyetlere bölmekte, bununla yetinmeyip, dini inançlarına el atmakta: “Sen Müslümansın, sen Alevisin, sen Katoliksin, sen Hıristiyansın.” diyerek, insanların inanç noktalarına el atıp onları kendi çıkarları uğruna parçalamaktadırlar. Zira bu kadar bölünmüş insan topluluklarını yöneltmek ve sömürmek çok daha, kolay olduğu için, işverenlerin bir numaralı politikası “Böl ve Yönet”tir.</span></p>

    <p class="msonormal2"><span class="calibre4">Artık biz, bu çirkin ve ahlaksızca oynanan oyunlara son verelim. Birlik ve beraberliğimizi sağlayalım. İşverenlerin karşısına haysiyetli bir insan olarak çıkıp haklarımızı-savunalım.</span></p>

    <p class="msonormal2"><span class="calibre4">İşverenlerin dini, imam ve vatanı yoktur. Onun barındığı tek yer sömürünün bol olduğu yerdir. Bu sahte milliyetçilere asla inanmayalım. Yoksa bindiğimiz dalı kesen şaşkın insanlara döneriz. Düşmanı kendimize güldürürüz.</span></p>

    <p class="msonormal2"><span class="calibre4">Düşünün bir kere: Dün sizinle birlikte işçilik yapan bir kişi aranızdan sivriliyor ve birden bire patron olup çıkıyor. Bu ne demektir? Çalışmakla patronluk elde edilse idi, bütün işçilerin patron olması lazımdı. Demek ki, çalışma, patron olmak için yeterli değildir. Başkalarının kazançlarından karlar elde edilmedikçe, sermaye temin etmek mümkün değil. Bol paralar sömürü olmadıkça elde edilemez. Artık sırtımızdaki bu kenelerin fazla yaşamasına müsaade etmeyelim. Onlar sırtımızda oldukça bizim kanlı canlı olmamıza imkân yoktur.</span></p>

    <p class="msonormal2"><span class="calibre4">İşverenlerin kendilerini ilahi bir varlık haline getirerek kutsallaştırmak için her türlü oyunlara başvurduklarını unutmayalım. Kendileri ile uğraşmanın imkânsızlığını topluma kabul ettirmek için, ellerine geçirdikleri Devleti bu sömürü alanı için son dakikasına kadar kullanmaktadırlar. Bugün için sözde bizim olan Devlet, aslında işverenlerin devletidir ve bir sömürü aygıtıdır.</span></p>

    <p class="msonormal2"><span class="calibre4">Bu nedenledir ki, devlet ve onun yöneticisi hükümet işverenlerindir. Bunun en güzel örneğini grevlerde görmekteyiz. İşçiler işverenden haklarını almaya sonuna kadar kararlı ise, hükümet hemen askerini, polisini işçinin üstüne yürütmektedir. Oysa hiçbir işverene baskı yapmamaktadır. Bu açıkça taraf tutmadır. Bizi bu olaylar uyandırmalıdır.</span></p>

    <p class="msonormal2"><span class="calibre4">İşverenlerin en büyük silahı devlettir. Bu gücü ellerinde bulundurmak için yapmayacakları ve başvurmayacakları iş yoktur. Yıllar yılı, ellerindeki devlet gücü ile hâkimiyetlerini sürdürmek için, insanlığın kültürüne, dinine, ört ve adetlerine kadar her şeyde söz sahibi olmak için, bütün imkânları seferber etmişler ve başarılı da olmuşlardır.</span></p>

    <p class="msonormal2"><span class="calibre4">Ancak çağımızda insanlık büyük uyanış içindedir. Bugün dünya ülkelerinin yarısı zincirlerini kırıp atmış, kendi halkını söz sahibi yapmış, devleti ele geçirmiş, halk hükümetleri kurarak sosyalizm bayrağını dalgalandırmaktadırlar. Geri kalan ülke halkları da hızla bu sömürü ağını yırtıp atmak için dişe diş, başa baş mücadele yürütmektedirler. Eninde sonunda başarı halkların olacaktır. Artık büyük balık küçük balıkları yiyemeyecektir. Çünkü küçük balıklar yaşama savaşını öğrenmişlerdir. Kendilerini korumanın çarelerini bilmektedirler.</span></p>

    <p class="msonormal2"><span class="calibre4">Sırası gelmişken bu balık hikâyesini de anlatayım:</span></p>

    <p class="msonormal2"><span class="calibre4">Denizlerde yaşayan küçük küçük Mercan balıkları vardır. Bunlar düşmandan korunmak için sürüler halinde yaşarlar. Ne zaman bir Mercan sürüden ayılırsa, büyük balıkların avı olur. Bu nedenle Mercanlar sürüden ayrılmazlar. Sürüler halinde yaşayan Mercanlar ise, ne zaman bir saldırıya uğrayacak olsa, üstlerinde bulunan ince ince pulları denizin üstüne bırakırlar. Bu pullar büyük balıkların gözlerini dalar ve Mercan sürüleri bu sırada düşmandan kurtularak yaşamlarını sürdürürler.</span></p>

    <p class="msonormal2"><span class="calibre4">Demek oluyor ki, bu deniz kanunu, bugün için toplum hayatımızda da önemli yeri olan bir olaydır. Bizlere örnek bir harekettir. Bizler teker teker işveren karşısında daima kaybederiz. Amma birlik ve beraberliğimizi sürdürürsek, her hakkı elde ederiz. Mercanların yaşamı bize örnek olmalıdır.</span></p>

    <p class="msonormal2"><span class="calibre4">Artık kaderin, mukadderatın sırları çözülmüştür. Demek ki insanlığın alnına böyle yazgı yazılmamıştır. İnsanlığın gelişme devresi içinde, toplumda söz sahibi olmak için, birtakım kişilerin çıkarlarını koruması için uydurulmuş bir olaydır, safsatadır bunlar.</span></p>

    <p class="msonormal2"><span class="calibre4">Kader ve mukadderat üzerine bir örnek vereyim.</span></p>

    <p class="msonormal2"><span class="calibre4">Anadolu köylerinden 20-25 yaşlarında bir delikanlı şoförlük mesleğini öğrenmiştir. iş aramaktadır. Fakat aradığı işi bulmak imkânı yoktur. Yeni bir meslek sahibi olmuştur. Bu yolda çalışıp anne babasına bakmak, evlenmek ve toplum içinde itibarlı bir insan olarak yaşamak istemektedir. Bu nedenle bu mesleği değerlendirmenin zorunlu olduğuna inanmaktadır. Anne babasına baskı yaparak, bir tarla satmak suretiyle taksitle bir araba almıştır. Araba taksitle alınırken anne babanın diğer tarlaları da ipotek edilmiştir. Finans-Kapital bu ipotek işlerini de az görmektedir; bu bakımdan, parasını bir an önce almak için aylık taksitleri de çok yüksek yapmaktadır. Bir insan günde 12 ilâ 14 saat çalışma karşılığı bu taksitleri zorla ödemektedir.</span></p>

    <p class="msonormal2"><span class="calibre4">İşte bu anormal şartlar altında alınan arabanın borcunu bir an önce ödemek için şoför her gün 14 saat çalışmak zorundadır. Bu arabanın alındığı ilk 2 veya 3 ay içinde şoför genç ise bu kötü çalışma şartlarına ayak uydurabilmektedir. Çalışma kişinin bünyesi zayıf ise, her gün araba üstünde uyuklamaya başlayacaktır.</span></p>

    <p class="msonormal2"><span class="calibre4">Ve bu uykusuzluk halinin getirdiği tehlikeden belki bir gün kurtulacak, fakat ertesi günü uyumak suretiyle araba ile birlikte uçuruma yuvarlanacaktır. Böylece, “kaza” neticesi kişi ya ölmekte veya sakat kalmakta, araba ise kullanılmaz hale gelmektedir.</span></p>

    <p class="msonormal2"><span class="calibre4">İşte biz bu “kaza”nın neticesine hiç bir zaman kader veya mukadderatla bağ kuramayacağız. Bu Finans-Kapitalin çıkarları uğruna yapılan kazanın ta kendisidir. Ölen veya yaralananın başına, Vehbi Koç’un hesabına bu bela gelmiştir. Bütün olaylar iyice incelendiğinde, işin hiç bir zaman kader veya mukadderatla ilgisi olmadığı anlaşılır.</span></p>

    <p class="msonormal2"><span class="calibre4">Biz işçiler bu gerçekleri görerek yaşama koşullarımızı ona göre değerlendirmek zorundayız. Örneğin, şoför, aşırı taksit ödeme zorunluluğunda olmayarak 8 saat çalışma şartlarına sahip olsa idi, bu kaza hiçbir zaman olmayacaktı. Olacak olsa dahi, bin olaydan biri olacaktı. Kaza neticeleri azalacak ve daha emin seyahat etme olanakları ortaya çıkacaktı.</span></p>

    <p class="msonormal2"><span class="calibre4">Bu durum finans-kapitalin hesabına gelmez. Zira çok kazanç elde etme olanağı yoktur. Bu Özgür ve hürce çalışma olanağını halk sosyalizmi kurarak kazanacaktır. Bu nedenle sosyalizm işçiler ve köylüler, küçük esnaflar vesair halk tabakaları ve zümreleri için korkulacak bir şey değildir. Korkacak biri varsa o da Vehbi Koç’tur. Vehbi Koç ve benzeri zenginler kendi çıkarları uğruna nasıl insanlar üzerinde baskı ve terör kurarak yaşamak eğiliminde ise, biz de birlik ve beraberliğimizi kurarak kendi haklarımızı koruyalım.</span></p>

    <p class="msonormal2"><span class="calibre4"> </span></p>

    <p class="msonormal2"><b class="calibre12"><i class="calibre18"><span class="calibre4">Bunları unutma( )</span></i></b></p>

    <p class="msonormal2"><b class="calibre12"><i class="calibre18"><span class="calibre4">İşyerindeki YİS Sendikası temsilcilerine danışmadan hiçbir kâğıda imza atma.</span></i></b></p>

    <p class="msonormal2"><b class="calibre12"><i class="calibre18"><span class="calibre4">Çok sıkışırsan sendikaya müracaat et.</span></i></b></p>

    <p class="msonormal2"><b class="calibre12"><i class="calibre18"><span class="calibre4">Vaktin oldukça, özellikle Cumartesi günleri sendikaya uğra, arkadaşlık et.</span></i></b></p>

    <p class="msonormal2"><b class="calibre12"><i class="calibre18"><span class="calibre4">Her girdiğin yeni işte işyerinin durumunu derhal sendikaya bildirir.</span></i></b></p>

    <p class="msonormal2"><b class="calibre12"><i class="calibre18"><span class="calibre4">Haklarımız-Görevlerimiz:</span></i></b></p>

    <p class="msonormal2"><b class="calibre12"><i class="calibre18"><span class="calibre4">Hak verilmez alınır.</span></i></b></p>

    <p class="msonormal2"><b class="calibre12"><i class="calibre18"><span class="calibre4">Devletin görevi; çalışanların adaletli bir ücret almaları için tedbir almaktır.</span></i></b></p>

    <p class="msonormal2"><b class="calibre12"><i class="calibre18"><span class="calibre4">Devlet, devlet ise Tebaasına iş bulur.</span></i></b></p>

    <p class="msonormal2"><b class="calibre12"><i class="calibre18"><span class="calibre4">Sendikalı işçiler, sendikasız. İşçileri uyarmakla görevlerini yaparlar.</span></i></b></p>

    <p class="msonormal2"><b class="calibre12"><i class="calibre18"><span class="calibre4">Senin işyerindeki emniyetin, bütün işyeri arkadaşlarının sendikalı olması ile mümkündür. İşyeri arkadaşlarını aynı işkolunda başka işyerlerinde çalışan hemşehrilerini ve tanıdıklarını YİS’e yazdır.</span></i></b></p>

    <p class="msonormal2"><b class="calibre12"><i class="calibre18"><span class="calibre4">Sendika Nedir:</span></i></b></p>

    <p class="msonormal2"><b class="calibre12"><i class="calibre18"><span class="calibre4">Sendika, işçi sınıfının hayat ve hak savaşı okuludur. Dün yalnızdın, bugün YİS’e girdin, arkanda senin gibi milyonlarca arkadaşın var. Sendikaları, kapitalist sistemin sömürme aracı sayan görüşe karşıyız. Sendika, yurt ve dünya olaylarının tüm şartlarını inceleyen ve değiştiren bir teşkilattır.</span></i></b></p>

    <p class="msonormal2"><b class="calibre12"><i class="calibre18"><span class="calibre4">Savaşımız:</span></i></b></p>

    <p class="msonormal2"><b class="calibre12"><i class="calibre18"><span class="calibre4">İşçinin kendisini ve çoluk çocuğunu, en modern seviyede geçindirecek geliştirecek bir ASGARİ ÜCRET için savaşıyoruz.</span></i></b></p>

    <p class="msonormal2"><b class="calibre12"><i class="calibre18"><span class="calibre4">İşçiyi açlığa ve işsizliğe mahkûm etmek, bir hak olamaz. Üretimi durdurma ve anarşiye uğratma olan ve adına LOKAVT denen, üretim GERİCİLİĞİNE karşıyız.</span></i></b></p>

    <p class="msonormal2"><b class="calibre12"><i class="calibre18"><span class="calibre4">YİS Nedir</span></i></b></p>

    <p class="msonormal2"><b class="calibre12"><i class="calibre18"><span class="calibre4">YİS, özellikle Lumnus ye Pipe-Line boru hattı grevleriyle örnek olmuş. Türkiye’deki en büyük yapı işkolu sendikasıdır.</span></i></b></p>

    <p class="msonormal2"><b class="calibre12"><i class="calibre18"><span class="calibre4">YİS Türkiye’nin ve genel olarak insanlığın gidişi, politik ve ekonomik durumu, konuları ve geleceğiyle yakın ilgilenir.</span></i></b></p>

    <p class="msonormal2"><b class="calibre12"><i class="calibre18"><span class="calibre4">YİS, din, ırk, cinsi felsefi inanç ayrımına karşıdır.</span></i></b></p>

    <p class="msonormal2"><b class="calibre12"><i class="calibre18"><span class="calibre4">YİS: her üyenin; her kademedeki yöneticiyi en acı gerçekçilikle eleştirmesini rica eder.</span></i></b></p>

    <p class="msonormal2"><b class="calibre12"><i class="calibre18"><span class="calibre4">YİS; Türkiye’nin az gelişmiş, geri bırakılmış bir ülke olduğunu bilen, bu bilinçle davranan, yurdun azgelişmişliğini, geri bırakılmışlığını kökünden kazımaya and içen bir sendikadır.</span></i></b></p>

    <p class="msonormal2"><b class="calibre12"><i class="calibre18"><span class="calibre4">YİS: yaptığı toplu sözleşmelerle saat başına 100 ila 150 kuruş ücret zammı, 350 kuruş yemek bedeli, çocuk başına ayda 20TL çocuk zammı, 5000 TL toplu sözleşme pirimi, haldeki ve geçmişteki yolda geçen zaman paralarını, yüksek doğum, ölüm ve evlenme yardımlarını, çeşitli yüksek tazminatları alabildiğini ve saat ücretlerini vasıfsızlar için 350, vasıflılar için 475 ve kaynakçılar için 11.00 kuruşa çıkartabildiğini ispat eden yapı işçilerinin sendikasıdır.</span></i></b></p>

    <p class="msonormal2"><b class="calibre12"><i class="calibre18"><span class="calibre4">Grev ve Toplu Sözleşme</span></i></b></p>

    <p class="msonormal2"><b class="calibre12"><i class="calibre18"><span class="calibre4">Grev: işçiyi işçi yapan, kanunlar getiren, ileri teknik ve ileri medeniyet yaratan sosyal bir savaştır.</span></i></b></p>

    <p class="msonormal2"><b class="calibre12"><i class="calibre18"><span class="calibre4">En yüce hak, en güçlü grevin sonunda.</span></i></b></p>

    <p class="msonormal2"><b class="calibre12"><i class="calibre18"><span class="calibre4">İşçi sınıfının toplu sözleşme ile yalnız hayat pahalılığına karşı koyması yerinde saymak olur.</span></i></b></p>

    <p class="msonormal2"><b class="calibre12"><i class="calibre18"><span class="calibre4">Grev erteleme kararı, Türk adaletinin hükümet emrine alınması kadar büyük bir haksızlıktır.</span></i></b></p>

    <p class="msonormal2"><b class="calibre12"><i class="calibre18"><span class="calibre4">İş, Ücret ve İşçi Sınıfı:</span></i></b></p>

    <p class="msonormal2"><b class="calibre12"><i class="calibre18"><span class="calibre4">Ücret, yapılan işin değil, işgücünün karşılığıdır.</span></i></b></p>

    <p class="msonormal2"><b class="calibre12"><i class="calibre18"><span class="calibre4">Bütün işçi sınıfı birbirinin eşit kardeşidir.</span></i></b></p>

    <p class="msonormal2"><b class="calibre12"><i class="calibre18"><span class="calibre4">Kuvvet birlikten doğar.</span></i></b></p>

    <p class="msonormal2"><b class="calibre12"><i class="calibre18"><span class="calibre4">Sendikalar işçi sınıfı için dahi bir egoizma alanı, dar kafalılık teşkilatı, zindan içine kapanmış tarikat tekkesi olamaz. Bunun için: Türk işçisinin bizzat kendi gücüyle yarattığı ve güttüğü: köylü, esnaf, aydın teşkilatlarıyla ahenk kurduğu bir işçi konfederasyonu için savaşıyoruz.</span></i></b></p>

    <p class="msonormal2"><b class="calibre12"><i class="calibre18"><span class="calibre4">İşçiler-İşverenler ve Devlet</span></i></b></p>

    <p class="msonormal2"><b class="calibre12"><i class="calibre18"><span class="calibre4">İşverenlerin vergi kaçakçılığını gerçekten önlemek ancak işçilerden vergi almamakla olur.</span></i></b></p>

    <p class="msonormal2"><b class="calibre12"><i class="calibre18"><span class="calibre4">Tasarruf bonosu ile işverenlere sermaye sağlamak için çalışanların nafakasını kesmek, sosyal cinayettir.</span></i></b></p>

    <p class="msonormal2"><b class="calibre12"><i class="calibre18"><span class="calibre4">İşçi tarafından denetlenen bir Çalışma Bakanlığı istiyoruz.</span></i></b></p>

    <p class="msonormal2"><b class="calibre12"><i class="calibre18"><span class="calibre4">İşçi parası ile kurulan Sosyal Sigortalar Kurumu, işçi sınıfının emrinde çalışmalıdır. Hastanelerdeki doktorlar da işçi sınıfı tarafından tayin edilmeli ve değiştirilmelidir.</span></i></b></p>

    <p class="msonormal2"><b class="calibre12"><i class="calibre18"><span class="calibre4">Özel sektöre maskeli soygun alanı olup, halkın kontrolünde olmayan kamu sektörcülüğüne karşıyız.</span></i></b></p>

    <p class="msonormal2"><b class="calibre12"><i class="calibre18"><span class="calibre4">Sınıf Şuuru, Milliyetçilik ve Demokrasi:</span></i></b></p>

    <p class="msonormal2"><b class="calibre12"><i class="calibre18"><span class="calibre4">Sınıf şuuruna sahip olmayan işçi, haklarını alamaz. İşçiyi işveren uşağı ve Kapıkulu yapan, derebey artığı sarı sendika eğitimini yok edeceğiz.</span></i></b></p>

    <p class="msonormal2"><b class="calibre12"><i class="calibre18"><span class="calibre4">Türkiye’deki her sosyal sınıf, tabaka ve zümre; anayasa, demokrasi, milliyetçilik, vatanseverlik, kuvayı milliyecilik, antiemperyalistlik, anti feodalistlik, devrimcilik ülkülerini işçi sınıfından öğrenmelidir.</span></i></b></p>

    <p class="msonormal2"><b class="calibre12"><i class="calibre18"><span class="calibre4">Emperyalist sömürücülerinden yardım almak vatan hainliğidir.</span></i></b></p>

    <p class="msonormal2"><b class="calibre12"><i class="calibre18"><span class="calibre4">Keyfilik; kişi ve zümre imtiyazı yaratanlara karşı yığınların şartsız kayıtsız direnmesi ve girişkenliği bir haktır.</span></i></b></p>

    <p class="msonormal2"><b class="calibre12"><i class="calibre18"><span class="calibre4">Yurt ve Dünya</span></i></b></p>

    <p class="msonormal2"><b class="calibre12"><i class="calibre18"><span class="calibre4">Bir milyar insan açlığın pençesinde. Açlık, Türkiye’mize de geliyor. Türkiye nüfusu, çoğalmada dünyada üçüncüdür. Yurdumuz ve bölgemiz, öldürücü yabancı nükleer silahlara yataklık etmemelidir. Kıbrıs’ta Türk kanı dökülmesinin Amerikan ve İngiliz üslerinin yerleştirilmesi için olduğunu öğrendik, unutmadık, unutmayacağız.</span></i></b></p>

    <p class="msonormal2"><b class="calibre12"><i class="calibre18"><span class="calibre4">1967 yılındaki dış borçlarımızın yekûnu 39 milyar TL’dir. Türkiye’de her çocuk 22.000 TL borçlu olarak doğuyor. Nüfusun % 23,7’si işsiz. Türkiye’de 600 bin veremli, 35 bin frengili, 2 milyon trahomlu var”</span></i></b></p>

    <p class="msonormal2"><span class="calibre4">YİS kimlik cüzdanında yer alan bu sloganları Sadık Göksu kendisinin yazdığını ve Doktor’a sorduğunu söylemişti.</span></p>

    <p class="msonormal2"><span class="calibre4">Buraya kadar birtakım konuşmalar ve sloganlar yazdım. Bundan maksadım şu: İşçiler üzerinde konuşmalar olumlu sonuçlar vermektedir. Fakat gerçekten işçinin özüne dayalı bir grev veya direniş yapılırsa konuşmalardan da daha çok olumlu sonuçlar alınmakta, yapılan hareketi işçiler senelerce unutamamaktadır. Bu nedenle bu iki konu birbiriyle sıkı sıkıya bağlıdır.</span></p>

    <p class="msonormal2"><span class="calibre4">İşçilerle ilgili konuşmayı burada kesiyorum.</span></p>

    <p class="msonormal1"><span class="calibre4">***</span></p>

    <p class="msonormal2"><span class="calibre4">Yol-İş Federasyonu ile geliştirilmek istenen konular Sendika militanlarınca olumlu karşılanmıyordu. Verilen güçlü bir mücadelenin mağlubiyetini militan kadrolar hazmedemiyorlar, sonucu anarşiye dayanan ve bir netice alınmayan düşünce ve davranışları ileri sürüyorlardı. Olaylara hep kısa vadeden bakılıyor, uzun vadeli kavga ve sonuçları hesap edilmiyordu.</span></p>

    <p class="msonormal2"><span class="calibre4">İşte işçi sınıfı mücadelesinin can alıcı noktası bu idi. Uzun vadeli kahredici çalışma programını göze almak, kitleler içinde kayıp olup gitmeyi göze almaktı. Hâlbuki herkesin gözünü kamaştıracak biçimde yiğitçe bir mücadele verilmişti. Militanlar bu hazır sonuçtan nasiplerini almak ve rütbelenmek gibi en tabii isteklerini ön planda tutuyorlardı. Verilen mücadelenin sonunu görmek istemiyorlardı.</span></p>

    <p class="msonormal2"><span class="calibre4">Gerçi yiğitçe ve güçlü bir mücadele verilmiş, fakat finans-kapital devlet aygıtını da kullanarak bizleri mağlup etmişti. Bizim görevimiz bu mağlubiyette paniğe kapılmadan geri çekilmek ve daha ileride verilecek güçlü kavganın planlarını yapmaktı. Birçok olumsuz eleştirilere rağmen öyle yaptım. Onurlu bir çekilme yaparak mevzilendik. Yeni bir taarruz için her şey hazırdı. Ancak hapishanede yakama yapışan kanser illeti yakamı bırakmadı, hasta düşürdü. Finans-kapitale yeni bir hücum etme olanağını tanımadı.</span></p>

    <p class="msonormal2"><span class="calibre4">Yol-İş Federasyonunu araya sokmak; yeni bir toplu sözleşme yaparak işçilere az da olsa birtakım haklar elde etmekti. Bilinçsiz işçi kadrolarını yılgınlığa düşürmemek ve verilen her mücadelenin sonunda bazı haklar elde etmenin mümkün olduğunu işçilere göstermek istiyordum. Ve öyle de yaptım.</span></p>

    <p class="msonormal2"><span class="calibre4">Gerçi Sendika olarak biz büyük kayıplara uğradık. Bu sonuç Sendikada görev alan arkadaşlara göre normaldi. Ne de olsa mağlubiyetin olumsuz etkileri Sendika kadrolarını da etkilemişti. Bu bana yöneltilen eleştirilerden belli oldu. Bu olay bizim iç bünyemizdeki durumdu, eleştirisi yapılarak yaralar sarılabilirdi. Öyle de yapılması için çok olumsuz, eleştirilere göz yumdum. Eleştiriler organ dışı olduğu için cevap vermedim.</span></p>

    <p class="msonormal2"><span class="calibre4">İşçilerle ilişkiyi çok daha değişik bir gözle görmek gereklidir. Bize göre çok az alınan ücret onlarca bir değer, kıymetti. İşte bu hassas konuyu kavrayan birkaç tane işçi ileride açılacak işyerlerinde kavgayı başlatmaya yeter ve artar bile. Yeter ki sen işçiler adına yürüttüğün kavgayı namuslu ve yiğitçe, işçilere kabul ettirerek yap. Onlar neden mağlup olduğumuzu, daha iyi sonuçlar alamadığımızı senden benden daha iyi hesap ederler. Senin benim göremediğimiz kavga içindeki olayları mit’leştirerek yeni çalışma alanlarına götürürler. Zira çıkarlarının seninle birlik olmakta olduğunu bilirler.</span></p>

    <p class="msonormal2"><span class="calibre4">Yönetici arkadaşlar bazı olumsuz tavırları büyüterek kendilerini kitlelerden soyutlamasınlar.</span></p>

    <p class="msonormal2"><span class="calibre4">Sakın yanlış anlaşılmasın. Bu olayları anlatırken mesuliyetten kaçarak, olayların olumsuz yanlarını ele alarak, bazı arkadaşları suçlayarak kendimi temize çıkarmak istemedim. Aksine bütün mesuliyetin olumlu ve olumsuz yanları ile birlikte şahsıma ait olduğunu belirtmek isterim. Sendikada görevli olan arkadaşların hiç birisi bu konulara muhatap değildi ve olmadılar da.</span></p>

    <p class="msonormal2"><span class="calibre4">Şunu demek istiyorum. Birçok olaylarda yetersiz kalmışımdır. Birtakım hatalar yapmışımdır. Ancak kavgayı en ufak bir ikirciliğe düşmeden yaptım. Mücadeleyi yiğitçe ve namusluca yapmaya çalıştım ve başarılı da oldum, kanısındayım.</span></p>

    <p class="msonormal2"><span class="calibre4">Bu hassas konuyu benimle çalışan arkadaşlar değerlendirsin, daha iyi. Bu yazılar çok noksan, biliyorum. Fakat baş ağrıları devamlı rahatsız ediyor, düşünmeye imkân vermiyor. Bu nedenle yazıyı burada keseceğim. Sonra fırsat buldukça yazacağım. Bu nedenlerden dolayı beni bağışlayın.</span></p>

    <p class="msonormal2"><span class="calibre4">Bu konuları daha çok araştırmak ve arkadaşlara faydalı olmak gerek. Böyle bir yazının hazırlanması sırf benim görüşlerime dayalı kalmamalı. Çalışmalara katılan diğer arkadaşların da görüşleri alınmalı, düzgün bir yazı yazılmalıdır.</span></p>

    <p class="msonormal2"><span class="calibre4">İsveç, 24.5.1978</span></p>
  </div>
</body>
</html>
