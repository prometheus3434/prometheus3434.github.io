<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="calibre36" id="calibre_pb_41"><a class="pcalibre1 pcalibre" id="_Toc408020560"><span class="calibre20">KİTABI ÜZERİNE VE ARDINDAN ÇIKMIŞ BAZI YAZILAR</span></a></h2>

    <h3 class="calibre31" id="sigil_toc_id_53"><a class="pcalibre1 pcalibre" id="_Toc408020561"><span class="calibre32">İsmet Demir'in Anıları Ve Deneyleri...</span></a></h3>

    <p class="msonormal10"><b class="calibre12"><span class="calibre4">İlhan Selçuk</span></b></p>

    <p class="msonormal10"><span class="calibre4">İsmet Demir 1925'te Eskişehir - Ankara demiryolu üzerinde Biçer istasyonunda dünyaya geldi. Babası Demiryolu çavuşuydu. Annesi çilekeş bir Anadolu kadınıydı. İsmet Demir, ortaokul l'inci sınıfa dek okuyabildi. Askerlikten sonra bir topoğrafın yanına girdi. Topoğraf, devlet hesabına tarım haritaları yapıyordu. Bütün Anadolu'yu böylece dolaştı İsmet; değişik yöreleri, köylüleri tanıdı. Ancak 30 yaşından sonra tüm yaşamında kökten bir değişiklik oldu. İsmet Demir bu dönüşümü şöyle anlatıyor:</span></p>

    <p class="msonormal10"><i class="calibre18"><span class="calibre4">«- 30 yaşına geldim. Şunu itiraf etmek zorundayım: Hiçbir şey bilmiyorum. Bu günden sonra öğrendiklerim beni gerçek hayata kavuşturdu. Şimdiye kadar öğrendiklerimin tamamını kafamdan silip atmak gerekti. Ve bunu yaptım. Fakat çok zor olduğunu da söylemek zorundayım. Şimdiye kadar değer yargıları olan bir takım inançları silip atmak oldukça zor, fakat zevkli. Zorluğu şuradan geliyor. Yeni öğrendiğim bilgiler üstünde pratik bir çalışma olmadığından, yanlış bir iş yaptığı kanısına, insan, elinde olmayarak kapılıyor ve eski inançtan koparken insanın içi burkuluyor, tüyleri diken diken oluyor Fakat atılan adım sağlam olunca bu düşünce yargısının ne kadar saçma olduğunu insan öğrenmiş oluyor ve emin adımlarla ilerliyor.</span></i></p>

    <p class="msonormal10"><i class="calibre18"><span class="calibre4">30 yıl sürece bir his, içimde bir boşluk olduğunu ve bunun doldurulması gerektiğini dürttü durdu. Bu dürtünün gerekçesi ortaya çıktı. İnsan kendi kişiliğine kavuştukça, toplum içinde yerini aldıkça, çalışma zevkine daha çok inanıyor. İnandıkça bütün zorluklan yok ederek ileri bir adım atıyor. Daha önceleri sol lafını duymuştuk. Fakat ne demek olduğunu bilmiyorduk. Öğrendik ki, sol demek, insanın kendisi ve kişiliğine kavuşması demekmiş. Bunu öğrenmeni istemeyen bir sürü kuvvetler var. Fakat insan bunları yok eder, kendi kişiliğine kavuşur."</span></i></p>

    <p class="msonormal11"><span class="calibre4">*</span></p>

    <p class="msonormal10"><span class="calibre4">İsmet Demir'in 30 yaşından sonraki yaşamı değişiyor; 1960'dan 1974'e değin tüm işçi eylemlerinde örgütçü önder olarak kişiliği pekişiyor. 1962'de çıplak ayaklı işsizlerin parlamentoya yürüyüşü... Karadeniz Ereğli'sinde Morrisoncu Amerikan kumpanyalarına karşı örgütlenme, direniş ve grevler... Batman’dan İskenderun'a uzanan yüzlerce kilometrelik alanda binlerce işçiyi kapsayan Petrol Boru Hattı grevi... Kadıncık ve Şamlar Barajı grevi... Aliağa Petrol Rafinerisi yapımında grev... İskenderun Demir - Çelik inşaatında grev... 1960'ların başından 1970'lerin ikinci yansına değin zulme, sömürüye, baskıya karşı emekçilerle bütünleşerek direnen İsmet Demir, işçi kesiminde büyük ün yapıyor. Her tür ihanet, tuzak, entrika içinde savaşımını sürdüren İsmet Demir'in adı «yalınayak İsmet, kara kartal, işçilerin kartalı, kumandan»a çıkıyor; bir yandan da «sarhoş İsmet, komünist İsmet» diye Demir'i yere çalmak isteyenler var. Yapı işçilerinin beterin beteri koşullarında devrimci bilincin sendikal kesimde yoğunlaşıp yaygınlaşmasına kendisini adayan İsmet Demir, amansız bir hastalığa tutuluyor sonunda...</span></p>

    <p class="msonormal10"><span class="calibre4">Hastalığın adı kanser.</span></p>

    <p class="msonormal10"><span class="calibre4">Ve İsmet Demir, öleceğini anlayınca yaşamının mirasını geleceğin emekçilerine ve devrimcilerine bırakmak için oturup bir kitap yazıyor. İşte kitabının bir yerinden bir tümce:</span></p>

    <p class="msonormal10"><i class="calibre18"><span class="calibre4">“- Başım ağrıyor, olayları bir türlü derli - toplu anlatamıyorum.”</span></i></p>

    <p class="msonormal11"><span class="calibre4">*</span></p>

    <p class="msonormal10"><span class="calibre4">İsmet Demir'in kitabını okurken içim burkuldu, bir ağlama duygusu sardı benliğimi; kendimi zor tuttum. Acı yüreğimi kaplarken geleceğe güvenim arttı; insanoğluna sevgim ve devrimciliğe tutkum güçlendi. Ölüme mahkûm bir emekçinin son soluklarında savaşıma sürdürmek için kaleme nasıl sarıldığını, içindeki birikimi Azraille yarışarak kâğıda nasıl döktüğünü soluk soluğa izledim.</span></p>

    <p class="msonormal10"><span class="calibre4">Bu kitap her tür edebiyatı aşan yalın bir içerik taşıyor.</span></p>

    <p class="msonormal10"><span class="calibre4">Ülkemizde madem ki İsmet Demirler yaşamıştı ve aramızda madem ki İsmet Demirler vardır; geleceğe iyimserlikle bakabiliriz. İsmet Demir 1979' da öldü. Arkadaşları notlarını derleyip topladılar, yayınladılar. Bu kitabı herkesin okuması ve üstünde düşünmesi gereklidir. İsmet Demir'in kitabı öylesine güzelim bir yaşam öyküsünü, yaşadığımız çağın toplumsal kesiti içinde öylesine güzel veriyor ki...</span></p>

    <p class="msonormal10"><span class="calibre4">İlhan Selçuk / Pencere</span></p>

    <p class="msonormal10"><a class="pcalibre1 pcalibre" id="bookmark3"><span class="calibre4">Cumhuriyet - 20.Mayıs.1980</span></a></p>
  </div>
</body>
</html>
