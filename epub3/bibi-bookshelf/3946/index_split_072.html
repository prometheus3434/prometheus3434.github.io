<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Kırlangıç Çığlığı</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_21" id="calibre_pb_72">"Küçük kardeşi Şinasi Amca'yla çocukları cenazeyi götürdüler... Hulusi Amca var içerde, o kabul ediyor taziyeleri."</p>
	<p class="block_17">Hatırlamıyordum Hulusi'yi, ne önemi vardı ki zaten; açılan kapıdan içeri geçtim. Erkekler salona toplanmışlardı, kadınlar ise yandaki odaya sığışmışlardı. Salona girerken adeta buharlaşmış halde kesif bir limon kolonyası kokusu çarptı burnuma. Pencereler ardına kadar açılmıştı, ama insafsız sıcağa zerrece etkisi olmuyordu. Güya insanları ferahlatsın diye verdikleri kolonya terle karışıp dayanılmaz bir ağırlık oluşturuyordu salonda. Önce savcı Nadir'i seçtim, Siper Güvenlik'in sahibi Alper'le kır saçlı, kır sakallı bir adamın yanında oturuyordu. Yaşlı adam beni görür görmez ayaklandı. O zaman tanıdım, Zekai 'nin ağabeyiydi. Merkeze kardeşini ziyarete gelmişti birkaç kez. Saygıyla yaklaştım.</p>
	<p class="block_17">"Başınız sağ olsun Hulusi Bey," dedim elimi uzatarak. "Allah sabır versin. Hepimiz için büyük kayıp. "</p>
	<p class="block_17">Metin görünüyordu adam.</p>
	<p class="block_20"><span class="text_1">"Başımız sağ olsun Nevzat Bey. Dostlar sağ olsun..." Zekai'ninkileri andıran ela gözleri buğulandı. "Biliyorsunuz,</span><span class="text_"> </span><span class="text_1">sizi çok severdi..."</span></p>
	<p class="block_17">"Ben de onu çok severdim. Çok iyi bir arkadaştı, çok da iyi bir polis..."</p>
	<p class="block_17">Soran bakışları yüzümde durdu.</p>
	<p class="block_17">"Nasıl oldu bu iş Nevzat Bey? O kadar katille, caniyle uğraşırken bir kez bile burnu kanamayan adam, emekliliğinde nasıl böyle..."</p>
	<p class="block_17">Öldürüldü diyemedi, eliyle ağzını kapayarak ağlamaya başladı.</p>
	<p class="block_20"><span class="text_1">"Lütfen, lütfen oturun Hulusi Bey," diye benden en az on yaş büyük adamı koltuğuna oturttum. O anda bir mendil</span><span class="text_"> </span><span class="text_1">gördüm.</span></p>
	<p class="block_17">"Buyurun, buyurun şunu alın."</p>
	<p class="block_17">Savcı Nadir'di, çağla yeşili yazlık ceketinin cebinden çıkardığı gece mavisi mendili uzatıyordu Hulusi'ye. Almadı yaşlı adam, sadece burnunu çekmekle yetindi.</p>
	<p class="block_20"><span class="text_1">"Teşekkür ederim Savcı Bey, lüzum yok, teşekkür ederim." Duraksadı, önce Nadir'e, ardından bana baktı. "Onun katilini</span><span class="text_"> </span><span class="text_1">bulun yeter. O namussuzun elini kolunu sallaya sallaya gezmesine müsade etmeyin. Va zifenizi yerine getirin."</span></p>
	<p class="block_17">Sesi yükselmeye başlamıştı.</p>
	<p class="block_17">"Sakin ol Hulusi Ahi," diyerek Alper yatıştırmaya çalıştı adamı. "Eminim polis arkadaşlar ellerinden geleni yapıyorlardır. Bu işler biraz zaman alır. "</p>
	<p class="block_17">Dinlemedi bile Hulusi.</p>
	<p class="block_17">"Nasıl olur anlamıyorum! Üsküdar'ın göbeğinde, hem de kendi evinde, emekli bir polis öldürülüyor, kimse ne bir şey görüyor, ne duyuyor, ne de kimse bir şey yapıyor!"</p>
	<p class="block_17">Belki de bizi suçlamıyordu, ama devleti biz temsil ettiğimize göre, bu lafları üzerine alması gereken bizlerdik. Nadir de öyle yaptı.</p>
	<p class="block_17">"Sizi ne kadar teselli eder bilmem ama, emin olun katilini ya da katillerini mutlaka bulacağız..."</p>
	<p class="block_17">İnançlı bir sesle konuşmuştu, fakat hiçbir işe yaramadı.</p>
	<p class="block_17">"Ama şu ana kadar kimseyi bulamadınız."</p>
	<p class="block_17">Genç bir adamdı itiraz eden, Hulusi'yi andırıyordu, oğlu olmalıydı.</p>
	<p class="block_17">"Amcamı öldüren kişi, belli ki yakaladığı katillerden biri. .. Onları araştırmak çok mu zor?"</p>
	<p class="block_17">Kalabalıktan birkaç kişi de homurdanarak hak verdi acılı gence.</p>
	<p class="block_17">"Sizi anlıyorum, cinayet masası olarak işin üzerindeyiz, önemli bulgulara ulaştık. Merak etmeyin, yakında yakalayacağız o alçağı."</p>
	<p class="block_17">Ama sözlerim yatıştırmadı öfkeli akrab ayı .</p>
	<p class="block_17">"Hayır, " diye söylendi delikanlı. "Adalete teslim etmeyin. Hapishanelerde boşuna ekmeğini yemesin devletin, sıkın bir kurşun geberip gitsin..."</p>
	<p class="block_17">Son zamanlarda bütün milleti saran linç hezeyanının amcasını yitiren bu genç adamı da etkilemesine şaşırmamak gerekti, ama Nadir kendini tutamadı.</p>
	<p class="block_17">"Yapmayın arkadaşım! Bu işler öyle yürümez. Katili mahkeme önüne çıkarmamız lazım. Zekai Başkomiserim de katilinin öldürülmesini değil, yargılanmasını isterdi. En iyi adalet, hukukla sağlanır."</p>
	<p class="block_17">"Hukuk mu kaldı ya?" diye gürledi delikanlı. "Eli kanlı katilin biri gelecek, amcamı evinde öldürecek, ben de hukuk mukuk diyeceğim öyle mi?"</p>
	<p class="block_17">"Neler söylüyorsun Cenk!" diye araya girdi yine Alper. "Nadir Bey de, Nevzat Başkomserim de katili yakalamak için uğraşıyor. Böyle konuşman doğru değil."</p>
	<p class="block_17">Ne Nadir Bey ne de Başkomser Nevzat umrundaydı Cenk'in.</p>
	<p class="block_17">"Valla doğrusunu eğrisini bilmem Alper Ahi. Bak, söylüyorum, eğer polisler ellerini çabuk tutup katilini yakalamazsa, ben bulup sıkacağım kafasına."</p>
	<p class="block_17">Adeta tehdit ediyordu bizi. Nadir'in yüzünün kızardığını, alnında bir damarın atmaya başladığını gördüm.</p>
	<p class="block_17">"Yanlış konuşuyorsun arkadaşım," diye uyardı zor kontrol ettiği bir sesle. "İnsanları öldürere.k adalet sağlanmaz ..."</p>
	<p class="block_17">"Onlar öldürüyor ama. Siz de seyrediyorsunuz. Şimdi de karşıma geçmiş hukuk dersi veriyorsunuz..."</p>
	<p class="block_17">Savcı zıvanadan çıkmak üzereydi, omzuna dokundum.</p>
	<p class="block_17">"Gelin Nadir Bey," dedim sakince. "Gelin, Zekai'nin odasına geçelim. Size göstermek istediğim bazı evraklar var."</p>
	<p class="block_17">Bir an yüzü karıştı Nadir'in sonra anladı ne demek istediğimi.</p>
	<p class="block_17">"Tamam Başkomserim, tamam, hadi gidelim."</p>
	<p class="block_17">"Ben de geleyim mi?" diye Alper de kalkmaya çalıştı. "Belki ihtiyacınız olur."</p>
	<p class="block_17">"Yok, yok Alper, teşekkür ederiz, vazifeyle alakalı konuşacağız."</p>
	<p class="block_17">Ben önde, savcı arkada çıktık salondan. Boş odaya geçtik. Duvarda Zekai ile Celile Hanım'ın evlilik fotoğrafı vardı. Rahmetli meslektaşımız siyah beyaz fotoğrafın içinden büyük bir ciddiyetle bizi süzüyordu. Daha fazla bakamadım.</p>
	<p class="block_17">"Ben de size gelecektim Nadir Bey, bazı bilgilere ulaştık."</p>
	<p class="block_17">Kaşları hafifçe çatıldı.</p>
	<p class="block_17">"Körebe hakkında mı?"</p>
	<p class="block_17">O da sabırsızlanıyordu, bir an önce bu cinayetler zincirini aydınlatmak, kamuoyuna bir açıklama yapmak istiyordu ama acele edemezdim. O nedenle kesinleşmemiş bilgileri paylaşmamayı tercih ettim.</p>
	<p class="block_17">"Aslında durum biraz karmaşık."</p>
	<p class="block_17">Anlamamıştı, açık kahverengi gözleri yüzümde kaldı.</p>
	<p class="block_17">"Şöyle ki," diye sürdürdüm. "Son maktulün profili Körebe'nin daha önce öldürdüğü kurbanlara pek uymuyor. Kansu Sarmaşık adındaki cerrahtan söz ediyorum. Adamın tacizci olduğuna dair tek bir kanıt yok. Bu yüz kızırtıcı suçtan hiç ceza almamış. Bırakın cezayı bir tek suçlama bile yok. Onu tanıyanlar da tacizci olamayacağını söylüyorlar. Ama pis işlere bulaştığını düşünüyoruz..."</p>
	<p class="block_17">İlgisi giderek artıyordu.</p>
	<p class="block_17">"Ne tür pis işler?"</p>
	<p class="block_17">"Organ kaçakçılığı ... Suriyeli göçmenlerden alınan organların başka hastalara nakledilmesi... Gerçi henüz durum tam açıklığa kavuşmadı ama bugünkü soruşturmadan çıkan netice bu. Yakında detaylı bilgi veririm size..."</p>
	<p class="block_17">Sağ eliyle, düz saçlarını geriye doğru taradı.</p>
	<p class="block_17">"Nasıl yorumluyorsunuz bu tuhaflığı? Yani son kurbanın tacizci olmamasını neye bağlıyorsunuz?"</p>
	<p class="block_17">Pencerenin önünde, çilek desenli kumaşla kaplanmış iki koltuğu gösterdim.</p>
	<p class="block_17">"Şöyle oturalım isterseniz." Söylediğimi yaptı, ben de karşısındaki koltuğa çöktüm. "Belki de Kansu kendisini çok iyi gizlemişti. Pek çok masum çocuğu taciz ettiği halde hiç yakalanmamıştı..."</p>
	<p class="block_17">Biçimli ellerini koltuğun kolçaklarının üzerine koydu.</p>
	<p class="block_17">"Körebe nereden biliyor o zaman adamın tacizci olduğunu?"</p>
	<p class="block_17">Mantıklı soruydu .</p>
	<p class="block_17">"Haklısınız, zaten Kansu'nun tacizci olma ihtimali çok zayıf. Körebe'nin onu öldürmüş olması manasız."</p>
	<p class="block_17">Gözlerini bir an bile yüzümden ayırmıyordu.</p>
	<p class="block_20"><span class="text_1">"Ya Zekai'nin ölümü? Rahmetli meslektaşınız da seri katilin öldürdüğü ku rbanların profiline hiç uymuyor. Körebe</span><span class="text_"> </span><span class="text_1">neden öldürdü onu?" Duraksadı. "Tabii, katili Körebe'yse. "</span></p>
	<p class="block_17">"Kesinlikle Körebe..."</p>
	<p class="block_17">Şaşırmış gibiydi.</p>
	<p class="block_17">"Nasıl emin olabiliyorsunuz?"</p>
	<p class="block_20"><span class="text_1">"Zekai çok önemli bir bilgiye ulaşmıştı. Bizzat söyledi bana. Telefonda konuşuyorduk, buluşmak istedi, öğrendiklerini anlatacaktı . Ama öldürüldü... Doğru , Zekai seri katilin öldürdüğü kurbanlara benzemiyordu. Zaten Körebe de onu tacizci ol</span><span class="text_"> </span><span class="text_1">duğu için katletmedi, kendini korumak için öldürdü..."</span></p>
	<p class="block_17">Kafası iyice karışmıştı.</p>
	<p class="block_17">"İyi de katil, Zekai'nin onu tespit ettiğini nereden biliyordu?''</p>
	<p class="block_17">Ellerimi yana açtım.</p>
	<p class="block_17">"Orası belli değil. Belki Zekai, onu aramıştır. Belki farkına varmadan Körebe'ye bu bilgileri aktarmıştır... Belki de özellikle anlatmıştır ki, katil tepki versin, kendini belli etsin... Adamı eve almasının nedeni de bu olabilir."</p>
	<p class="block_17">"Yani katil, tanıdığı biriydi."</p>
	<p class="block_17">"Galiba öyleydi. Bana anlatacağı bilgileri onunla paylaştı, Körebe de kendini kurtarmak için Zekai'yi öldürdü."</p>
	<p class="block_17">Emin olamadı.</p>
	<p class="block_17">"Zekai yılların polisi, öldürüleceğini tahmin edemez miydi? Önlem almaz mıydı?"</p>
	<p class="block_17">Düşünceli bir tavırla başımı salladım.</p>
	<p class="block_20"><span class="text_1">"Alırdı, dahası kendini korumayı da bilirdi. Neden yapma</span><span class="text_"> </span><span class="text_1">dı bilmiyorum. Belki adamın Körebe olduğundan hala emin değildi. Bir an adamın masum olduğuna inandı, Körebe de atik davrandı, Zekai'yi gafil avladı ."</span></p>
	<p class="block_17">Bakı şları, sanki katil orada bir yerdeymiş gibi odayı taradı, bulamayınca kapıya, evin içine doğru baktı, elbette kimseyi göremedi.</p>
	<p class="block_17">"Kim olabilir bu tanıdık kişi? Aileden biri mi?"</p>
	<p class="block_20"><span class="text_1">Aklımdaki ismi onunla paylaşmak konusunda tereddü</span><span class="text_"> </span><span class="text_1">düm vardı ama görevi gereği bunu bilmesinde yarar olduğuna karar verdim.</span></p>
	<p class="block_20"><span class="text_1">"Birinden şüpheleniyorum. Kendisiyle az önce karşılaştınız. Öfkeli genci yatıştırmaya çalışan Alper, Alper Siper... Eski</span><span class="text_"> </span><span class="text_1">komiser... Dahası Körebe dosyasında 2012 yılında Zekai'yle birlikte çalışmışlar. Körebe'nin 12 tacizciyi katlettiği yıldan bahsediyorum. Seri katil hakkında her türlü malumata sa</span><span class="text_"> </span><span class="text_1">hip. Belki de Zekai kadar tanıyor onu. Alper sonra polisliği bırakıp Siper Güvenlik adında bir şirket açmış. Ama Zekai'yle bağını hiç koparmamış. Hatta daha da sık görüşür olmuş.</span></p>
	<p class="block_18"><span class="text_5">'Oğlumuz gibidir,' diyor Zekai'nin karısı Celile. Eve rahatlıkla girer çıkarmış...</span><span class="text_6">"</span></p>
	<p class="block_17">Bakı şları yine kapıya kaydı, sonra heyecanla söylendi. "Körebe, şu içerdeki adam mı diyorsunuz?"</p>
	<p class="block_17">Sakince geri çekildim.</p>
	<p class="block_17">"Bunu söylemek için çok erken. Ama Zekai'nin bu adama güvendiği kesin. Biliyorsunuz, güven, insanı zayıf kılar. Zekai'yi gafil avlanmasının sebebi de bu güven olabilir. "</p>
	<p class="block_17">"Çok doğru," diye fısıldadı. "Nasıl ilerlemeyi düşünüyorsunuz, bu Alper konusunda? Sorguya almayacak mısınız?"</p>
	<p class="block_20"><span class="text_1">"Gerek yok Nadir Bey, ondan şüphelendiğimizi bilmemeli. Yüz yüze konuştum zaten. Son derece tutarlı şeyler söyle</span><span class="text_"> </span><span class="text_1">di, belki de gerçekten masumdur. Merak etmeyin soruşturma iyi ilerliyor. Ama bu dosyada tek mesele Körebe'nin kim olduğu değil. Kansu Sarmaşık gibi birinin neden öldürüldüğü. Bu cinayeti Körebe gibi ritüllerine bağlı bir seri katilin işlemesi manasız."</span></p>
	<p class="block_17">Derin bir soluk alan Nadir de arkasına yaslandı.</p>
	<p class="block_22"><span class="text_7">"O zaman, elimizde Körebe'nin kurban profiliyle uyuş</span><span class="text_11"></span><span class="text_9"> </span><span class="text_7">mayan iki cinayet olduğunu söyleyebiliriz." Başımla onayla</span><span class="text_11"></span><span class="text_7">yınca akıl yürütmeyi sürdürdü. "Ama iki cinayetin işlenme sebebi farklı olabilir diyorsunuz."</span></p>
	<p class="block_17">Ellerimi göğsümde kavuşturdum.</p>
	<p class="block_17">"Olabilir demiyorum, kesinlikle farklı diyorum."</p>
	<p class="block_17">Anlamaya çalışıyordu.</p>
	<p class="block_17">"Yani Körebe dışında birileri daha var."</p>
	<p class="block_17">Ona doğru eğildim.</p>
	<p class="block_17">"Evet, eğer Kansu tacizci değilse, kesinlikle cinayet işleyen başka birileri var."</p>
	<p class="block_17">Zihni sorularla çalkalanıyordu.</p>
	<p class="block_17">"Körebe'yi taklit eden birileri mi?"</p>
	<p class="block_17">Öteki ihtimali hatırlattım.</p>
	<p class="block_17">"Yahut kullanan birileri. .."</p>
	<p class="block_17">Anlamaya çalışıyordu.</p>
	<p class="block_18"><span class="text_5">"Evet, kullanan birileri olabilir, " diye sürdürdüm. "Kendi işlediği cinayetleri seri katilin üzerine yıkmak isteyen birileri. .. Burnu na kadar pisliğe bulaşmış, bu işten kurtulmak için de beş yıl önce işlenmiş cinayetlerden medet uman birileri. .." Kısa bir suskunluk oldu. "Elbette bunların hepsi birer ihtimal. Elimizdeki eksik bilgilerle, yarım yamalak kanıtlarla senaryolar oluşturuyoruz... O nedenle sizi sık sık rahatsız et</span><span class="text_10"></span><span class="text_5">mek istemiyorum. Daha kesin bilgi ve bulgulara ulaşınca si</span><span class="text_10"></span><span class="text_5">zinle paylaşacağım... Ama önemli bir damar yakalamış olabi</span><span class="text_10"></span><span class="text_5">liriz. O araştırmanın sonucunda daha kesin konuşabilirim...</span><span class="text_6">"</span></p>
	<p class="block_18"><span class="text_5">Sözlerim canını sıkmıştı, az önce Hulusi'ye uzattığı men</span><span class="text_10"></span><span class="text_5">dili cebinden çıkarıp alnındaki ter damlalarını sildi.</span></p>
	<p class="block_18"><span class="text_5">"Bence ulaştığınız bilgi ve bulguları hiç beklemeden be</span><span class="text_10"></span><span class="text_5">nimle paylaşırsanız daha iyi olur. Elbette kafanızdaki ihtimal</span><span class="text_10"></span><span class="text_5">leri ve senaryoları da... Birlikte daha kolay çözüm buluruz."</span></p>
	<p class="block_17">Sesi sitemkar çıkmıştı. Vazifesine aşkla bağlı bu kanun adamını kırmak istemezdim.</p>
	<p class="block_18"><span class="text_5">"Yanlış anlamayın Nadir Bey, sizden bilgi saklıyor deği</span><span class="text_10"></span><span class="text_5">lim, sadece gereksiz ayrıntılarla kafanızı karıştırmak istemi</span><span class="text_10"></span><span class="text_5">yorum."</span></p>
	<p class="block_17">Samimi bir ifade belirdi kalın dudaklarında.</p>
	<p class="block_20"><span class="text_1">"Anlıyorum, yine de aklınızdakileri öğrenmek hoşuma gider. Her zaman Başkomser Nevzat'la çalışmak nasip olmuyor</span><span class="text_"> </span><span class="text_1">bı</span><sup class="text_16">.</sup><span class="text_1"> ze..."</span></p>
	<p class="block_17">Bu açık övgü karşısında mahcup oldum ama ketumluğumu yitirmedim. Nadir istese bile emin olmadığım konularda ona ne yazılı ne de sözlü rapor verecektim.</p>
	<p class="block_17">"Anlaşıldı, öğrendiklerimi paylaşacağım sizinle." Gerektiği gibi bir gülümseme kondurdum dudaklarıma. "Bunu yapmak zorunda değilsiniz ama siz de aklınızdakileri benimle paylaşırsanız memnun olurum."</p>
	<p class="block_17">Neşesi yerine gelmişti, gözleri minnetle ışıldıyordu.</p>
	<p class="block_17">"Ne demek, elbette paylaşırım. Sonuçta biz bir ekibiz Başkomserim, her fikir kıymetlidir." Duraksadı. "Zekai'nin evinde Körebe'yle ilgili malumat çıkmadı mı? Ne de olsa hayatını bu katili yakalamaya adamıştı. Belki özel bir dosya tutmuştur."</p>
	<p class="block_17">Açıkça sorduğu için bu bilgiyi ondan gizleyemezdim.</p>
	<p class="block_17">"Tutmuş, hatta usulsüzlük yaparak emniyet arşivindeki bazı evrakların fotokopisini almış. Fakat katil bu dosyayı ele geçirmiş olmalı ki, ne evinde, ne de teknesinde bulabildik. .."</p>
	<p class="block_17">"Elbette," dedi sağ elini koltuğun kolçağına vurarak. "Zekai'yi öldürme nedeni olan dosyayı ortalıkta bırakır mı adam?"</p>
	<p class="block_17">Daha fazla üzülmesin diye müjdeyi verdim.</p>
	<p class="block_17">"Ama dosyanın bir kopyası elimizde..."</p>
	<p class="block_17">Yüzü karıştı, sonra sevinçle söylendi.</p>
	<p class="block_17">"Nasıl, yoksa katil bir yerde mi bırakmış? Kaçarken filan..."</p>
	<p class="block_17">"Körebe öyle bir hata yapmaz. Alper'de varmış bir kopyası, o verdi."</p>
	<p class="block_17">Gözlerini açtı kapadı.</p>
	<p class="block_17">"Bir dakika, bir dakika... Alper bunu niye yapsın? Yani Körebe oysa... Saçma değil mi? Dosyayı niye bize versin?"</p>
	<p class="block_17">Sandığımdan daha zekiydi bizim savcı.</p>
	<p class="block_17">"Belki de verdiği dosyadaki bilgilerin en önemlilerini almıştır," diye yanıtladım. "Yani onun Körebe olduğunu kanıtlayan belgeleri. .. Öteki bilgiler onu riske atmıyorsa, bizimle paylaşmasında ne sakınca olabilir."</p>
	<p class="block_17">Hızlı hızlı başını salladı.</p>
	<p class="block_17">"Hiçbir sakı nca olmaz elbette. Peki incelediniz mi belgeleri? Alper hakkında şüphe uyandıracak bir kanıt var mı? Yahut bir bilgi..."</p>
	<p class="block_18"><span class="text_5">"Şu anda Zeynep dosyayla ilgileniyor. Bu akşama bilemediniz yarın sabaha kadar bu konuda malumat sahibi oluruz...</span><span class="text_6">"</span></p>
	<p class="block_17">İyimser bir telaşla söylenerek ayağa kalktı..</p>
	<p class="block_18"><span class="text_5">"Hadi, hadi Başkomserim, ne olur çözelim artık şu işi...</span><span class="text_6">"</span></p>
	</body></html>
