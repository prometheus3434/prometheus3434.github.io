<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Kırlangıç Çığlığı</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_19" id="calibre_pb_14">"Kabuk bağlayan yarayı kanatmanın manası yok..."</p>
	<p class="block_18"><span class="text_5">Emektarı evin önüne park ederken koptu kıyamet! Başımı camdan dışarı uzattım ki ne göreyim, Bahtiyar, mahalleye dışarıdan gelen üç köpeği önüne katmış kovalıyor. Köpekler</span><span class="text_10"></span><span class="text_5">den uzun, sarı tüylüsü bir an diklenecek oldu, anında altına aldı bizim sokak kabadayısı. Hiç şakası yok, geçirmiş dişle</span><span class="text_10"></span><span class="text_5">rini boğazına öldürecek zavallı hayvanı. Apar topar indim arabadan.</span></p>
	<p class="block_17">"Dur! Dur Bahtiyar! Ya pma!" diye yetiştim.</p>
	<p class="block_18"><span class="text_5">Kimin seslendiğini anlayamadığı için dönüp bana da diş</span><span class="text_10"></span><span class="text_5">lerini gösterdi.</span></p>
	<p class="block_17">"Bahtiyar!" diye bağırdım. "Ne yapıyorsun Bahtiyar! Seni serseri!"</p>
	<p class="block_18"><span class="text_5">Beni tanıyınca duraksadı ama o kadar öfkelenmişti ki he</span><span class="text_10"></span><span class="text_5">men sakinleşemedi, hırlamayı sürdürdü.</span></p>
	<p class="block_17">"Terbiyesiz seni," diye azarlamayı sürdürdüm. "Bana da mı dişlerini gösteriyorsun!"</p>
	<p class="block_18"><span class="text_5">Hırıltıları ağır ağır mırıltıya dönüştü, bunu fırsat bilen sarı tüylü köpekçik, kendini Bahtiyar'ın pençelerinden kur</span><span class="text_10"></span><span class="text_5">tarıp tabana kuvvet kaçmaya başladı. Bahtiyar da peşinden gidecek oldu. Ellerimi kaldırarak önüne geçtim.</span></p>
	<p class="block_17">"Bahtiyar hayır! Hayır, kal orada."</p>
	<p class="block_18"><span class="text_5">Ne yapacağını bilemedi, kararsızlıkla bir beni bir sıvışan rakibini süzdü ama sonunda emrime uydu; kuyruğunu kıstı</span><span class="text_10"></span><span class="text_5">rıp sinirli adımlarla yürüdü.</span></p>
	</body></html>
