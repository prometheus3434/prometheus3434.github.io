<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Kırlangıç Çığlığı</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="id_bookmark41" class="block_27">"Niye Türkiye'de değil de Kosova'da?"</p>
	<p class="block_20"><span class="text_1">İstiklal Caddesi'ne geldiğimde hava kararmak üzereydi. Emektarı Tepebaşı'ndaki otoparka bırakıp İngiliz Konsolosluğu tarafından Hazzopulo Pasajı'na girdim. Sıcak havadan bunalan insanlar, pasajın açık hava kahvehanesine dönüşen meydanında masalara yayılmış, soğuk içeceklerle serinlemeye çalışıyorlardı. Aslında biraz esinti olsa bu amaçlarına</span><span class="text_"> </span><span class="text_1">kolayca ulaşmış olacaklardı, çünkü bu iki kapılı pasajda her zaman güçlü bir kurander olurdu. Ama yaprak kımıldamadığı için müşteriler, kahvehane sahiplerinin dükkanlarının önüne koydukları devasa vantilatörlerin üflediği ılık havanın verdiği yalancı ferahlamayla yetiniyorlardı.</span></p>
	<p class="block_20"><span class="text_1">Janti Cemal, nemli sıcağa aldırmadan giydiği gece mavisi takım elbisesiyle her zamanki yerine oturmu ş nargilesini fokurdatıyordu. Karşısında iri yarı biri vardı. Kırmızı suratını görür görmez anladım, bu Satılmış Gündoğdu'ydu. Janti</span><span class="text_"> </span><span class="text_1">her zamanki gibi sözünü tutmuş adamı getirmişti ayağına. Henüz beni görmemişlerdi, kırmızı suratlı tefeci ellerini oynatarak telaşla konuşuyordu. Janti her zamanki çelebiliğiyle sessizce dinliyor, arada bir savurduğu dumanın üstünden konuşan adama kaçak bakışlar atıyordu . Marpucu ağzından çıkarıp, birkaç cümle söyledi. Sözlerini duyamadım, ama sakince, ağır ağır konuştuğunu görebiliyordum. İşte o anda göz göze geldik. Seyrek dişlerini olduğu gibi açığa çıkaran bir gülümseme belirdi dudaklarında. Marpucu bırakıp doğruldu.</span></p>
	<p class="block_20"><span class="text_1">Geldiğimi gören Satılmış da onunla birlikte kalkmıştı ayağa. "Hoş geldin Nevzat," diyerek elini uzattı Janti. "Çok za</span><span class="text_"> </span><span class="text_1">man oldu yahu!"</span></p>
	<p class="block_17">Elini sertçe sıktım.</p>
	<p class="block_17">"Öyle oldu Cemal ama biz aramasak aklına geleceğimiz yok."</p>
	<p class="block_17">Kırışıklarla kaplı yüzüne bir pembelik yayıldı.</p>
	<p class="block_20"><span class="text_1">"Olur mu Nevzat, sen yoğun adamsın rahatsız etmekten</span><span class="text_"> </span><span class="text_1">çekiniyoruz. Yoksa her gün aklımızdasın..." Bakışları Kırmızı</span></p>
	<p class="block_17">Surat'a kaydı. "Bu da bizim..."</p>
	<p class="block_20"><span class="text_1">"Satılmış Gündoğdu olmalı," diye tamamladım. "Merha</span><span class="text_"> </span><span class="text_1">ba Satılmış, nasılsın bakalım?"</span></p>
	<p class="block_17">Sağ elini, saygıyla göğsüne koydu, başını hafifçe öne eğdi.</p>
	<p class="block_17">"Sağlığınıza duacıyız Amirim. Cemal Ahi çağırdı geldik.</p>
	<p class="block_17">Buyurun emrinize amadeyim."</p>
	<p class="block_17">Janti münasebetsizlik yapma dercesine baktı.</p>
	<p class="block_20"><span class="text_1">"Bir dur Satılmış, misafirimiz soluk alsın, otursun kendi</span><span class="text_"> </span><span class="text_1">ne gelsin."</span></p>
	<p class="block_17">Tefecinin suratı iyice ciğer kırmızısına döndü.</p>
	<p class="block_17">"Kusura bakma Cemal Ahi, ben kendimi şey etmek istedı<sup class="calibre2">.</sup> m ..."</p>
	<p class="block_17">Sıkılmıştı Janti.</p>
	<p class="block_20"><span class="text_1">"Tamam, tamam sonra şey edersin Satılmış." Dost bakışlarını bana çevirdi. "Şöyle otur istersen Nevzat. Serin bir yer de</span><span class="text_"> </span><span class="text_1">yok ki oraya geç diyeceğim... Neyse şurası iyi, esmese de çok sıcak vurmuyor. " Güldü. "Ya da bana öyle geliyor. Bu havalar</span><span class="text_"> </span><span class="text_1">hepimizi sersem etti."</span></p>
	<p class="block_17">Daha fazla konuşturmadan çöktüm iskemleye.</p>
	<p class="block_17">"Böyle iyi galiba..."</p>
	<p class="block_20"><span class="text_1">Ye rleşmemi bekledi, sonra memnuniyetle açıkladı. "Kahveni söyleyeyim, tömbeki de bastırdım. Ama gençle</span><span class="text_"> </span><span class="text_1">rin içtiği gibi öyle elmalı filan değil, harbi Hasankeyf tütününden."</span></p>
	<p class="block_17">Evet, nargileye hala tömbeki demeyi sürdüren o eski zaman adamlarındandı bizim Janti.</p>
	<p class="block_17">"Eyvallah Cemal, o aromalı nargilelere ben de alışamadım bir türlü. Ama bugün beni bağışla, hakikaten çok sıcak. "</p>
	<p class="block_17">Usulünce ağırlayamayacak olmak canını sıkmıştı. "Kahvemi içersin ama..."</p>
	<p class="block_17">Minettarlığımı, samimi bir gülümsemeyle gösterdim.</p>
	<p class="block_17">"Tabii içerim, başka nerde bulacağım böyle okkalı kahveyi? Ama önce Allah rızası için şöyle soğuğundan bir bardak su..."</p>
	<p class="block_17">İçerdeki garsona eliyle işaret etti. Nasıl oldu bilmiyorum ama garson anında anladı, soğuk suyla sade kahve siparişini. Kırmızı suratlı tefeci ellerini dizlerinin üzerine koymuş dünyanın en masum adamı pozunda oturuyordu.</p>
	<p class="block_17">"Belki duymuşsundur Satılmış," diye gi rdim konuya. "Kansu, Kansu Sarmaşık öldü..."</p>
	<p class="block_17">Bitişik kaşları geniş alnına yayıldı, çenesi sarktı.</p>
	<p class="block_17">"Ne! Bizim Kansu mu? Bizim cerrah öldü mü?"</p>
	<p class="block_17">"Öldürüldü," dedim seyrek kirpiklerinin arkasındaki kara gözlerine bakarak. "Cesedini dün bulduk. Bir lunap arkta. "</p>
	<p class="block_17">Kırmızı suratı çarpıldı.</p>
	<p class="block_18"><span class="text_5">"Ki... Kim?. Kim o"ldu</span><sup class="text_19">.</sup><span class="text_6">. </span><span class="text_5">rmu</span><sup class="text_19">..</sup><span class="text_5"> ş?. "</span></p>
	<p class="block_17">"Biz de onu öğrenmeye çalışıyoruz Satılmış. Son zamanlarda nasıldı aranız?"</p>
	<p class="block_17">Anında savunmaya geçti.</p>
	<p class="block_20"><span class="text_1">"İyiydi, çok iyiydi. Çok severdim Kansu Bey'i, o da beni severdi. Hatta benim küçük yeğen Oğuzcan'ın böbrek naklini yapacaktı. Böbreğini verecek kimseyi bulamamıştık. O ayarlamıştı birini. Üç gün sonra ameliyat yapacaktı." Sustu , olayı</span><span class="text_"> </span><span class="text_1">şimdi anlamış gibi, sağ elini ağzına götürdü. "Vay be! Demek Kansu öldü ha..." Kara gözbebekleri telaşla kıpırdandı. "O zaman bizim Oğuzcan'a böbreği kim takacak?"</span></p>
	<p class="block_17">Demek ki kartvizitte yazan ameliyat işi buymuş diye geçirdim aklımdan, deşmekte fayda vardı ama şimdi değil.</p>
	<p class="block_17">"Ona faizle para veriyormuşsun. Sana çok borcu varmış." Meymenetsiz suratı mu şmulaya döndü.</p>
	<p class="block_17">"Ne parası, ne faizi Başkomserim, ben o işleri bırakalı çok oluyor. "</p>
	<p class="block_17">Sessizce güldü Janti Cemal.</p>
	<p class="block_17">"Satılmııış! Boş yere inkar etme. Nevzat ne iş yaptığınla alakadar değil, bir cinayeti çözmeye çalışıyor. Hakikati anlat yeter. Senin için en iyisi bu. Hadi, hadi, dökül bakalım."</p>
	<p class="block_17">Özür diler gibiydi.</p>
	<p class="block_17">"Hayat zor Başkomserim, biz de böyle geçiniyoruz."</p>
	<p class="block_17">"Nasıl geçindiğinle ilgilenmiyorum," diye cesaretlendirdim. "Ne mali işler, ne de fuhuş benim konum. Cemal'in de söylediği gibi hakikati anlat yeter. Eğer Kansu cinayetine bulaşmadıysan, ben de sana bulaşmam... Ama bulaştıysan..."</p>
	<p class="block_17">Adeta oturduğu iske mlede zıpladı.</p>
	<p class="block_20"><span class="text_1">"Yok, yok Allah, Kur'an çarpsın bulaşmadım. Niye bulaşa</span><span class="text_"> </span><span class="text_1">yım, ahimin tek oğlunu ameliyat edecekti. .. Öldürür müyüm adamı?"</span></p>
	<p class="block_17">Sıkıntıyla oflayan Janti, kesti sözünü.</p>
	<p class="block_20"><span class="text_1">"Uzatma Satılmış, sadede gel... Borcu var mıydı adamın</span><span class="text_"> </span><span class="text_1">sana?''</span></p>
	<p class="block_20"><span class="text_1">Alınmıştı tefeci, ama soruyu cevaplamaktan geri durmadı. "Vardı, ama ödedi. Son üç yıldır böyle, para alır benden,</span><span class="text_"> </span><span class="text_1">ama sonra kuruşuna kadar öderdi. .. "</span></p>
	<p class="block_20"><span class="text_1">"Kuruşuna kadar mı?" diye üsteledim. "Emin misin hiç</span><span class="text_"> </span><span class="text_1">borcu yok muydu sana?"</span></p>
	<p class="block_17">Sıkıntıyla omuzlarını oynattı.</p>
	<p class="block_20"><span class="text_1">"Yani çok az bir alacağım kalmıştı bu sefer. Elli bin lira</span><span class="text_"> </span><span class="text_1">kadar... Onu da ameliyat yaparak ödeyecekti. Dedim ya bizim</span></p>
	<p class="block_17">Oğuzcan'a böbrek nakledecekti..."</p>
	<p class="block_20"><span class="text_1">Bir kez daha böbrek konusundan bahsedince Fahhar'ı ha</span><span class="text_"> </span><span class="text_1">tırladım. Boğularak ölen Suriyeli çocuğu. Onun da böbreği alınmıştı. .. Kafam karışmaya başladı, yeniden muhtemel cinayet nedenine yoğunlaştım.</span></p>
	<p class="block_17">"Anladığım kadarıyla Kansu çok para almış senden..." "Aldı ama dediğim gibi hepsini ödedi... Sadece şu elli. .." Papağan gibi tekrarlamasından sıkılmıştım.</p>
	<p class="block_17">"Onu anladım. Toplamda ne kadar borç almıştı senden?</p>
	<p class="block_17">Son üç yıldır..."</p>
	<p class="block_17">Gözleri kısıldı, alnı kırıştı.</p>
	<p class="block_17">"Yalla herhalde dört beş milyon almıştır." Emin olamadı, aklından topladı çıkardı. "Altı yedi de olabilir..."</p>
	<p class="block_17">"Çok paraymış! Ne yapıyordu o kadar parayla?"</p>
	<p class="block_20"><span class="text_1">Bakışları yine Janti'ye kaydı, ama eski kabadayıdan yar</span><span class="text_"> </span><span class="text_1">dım gelmeyeceğini anlayınca, "Ne yapacak bahis oynuyordu," diye söylendi. Sanki onaylamıyormuş gibi tatsız çıkmıştı sesi. "Bir tür kumar. Zenginlerin fantezisi işte. Büyük para dönüyor ortalıkta. Güya kumar değil, olabilecek olaylar üzerine bahse giriyorlar. Filan ülkede seçimi kim kazanır, fezaya giden astronotlar sağ dönebilir mi, milli takımın teknik direktörü kim olur? Akl ınıza ne geliyorsa hepsi üstüne oynuyorlardı."</span></p>
	<p class="block_17">Öfkeyle söylendi Janti.</p>
	<p class="block_17">"Manyak mı bunlar ya?"</p>
	<p class="block_17">"Manyak değil kumarbaz," diye açıkladı Satılmış. "Kumar yasak ya böyle bir şeyler uydurmuşlar. Esasında alayı müptela. Zaten yurtdışına çıkınca yeşil masalarda alıyorlarmış soluğu. Bizim cerrahta ne gezer o kadar para. Şu işadamı var ya. Hani reklamlara filan da çıkıyor. Kansu, onun vasıtasıyla katılmış bunların arasına. Herkesi almıyorlar. Güvenilir olacak, çok parası olacak, onların camiasından olacak. Bizim cerrah, işte o adamın kızına böbrek nakli yapmış. Adam da Kansu'yu o kulübe sokmuş. Bana sorarsanız kötülük etmiş, ama Kansu hiç şikayetçi değildi." Sinsi bir ışık geçti gözlerinden. "Gerçi ben de şikayetçi değildim, dünyanın parasını kazandım sayelerinde..." Ölçüyü aştığını düşünmüş olacak ki hemen toparladı. "İnşallah bu iddia yüzünden öldürülmemiştir." Durdu. "Yok, o zenginlerin içinde kimse adam öldürmez. Niye kendilerini tehlikeye atsınlar ki? Hem Kansu çok uyumlu bir adamdı. Onca yıldır tanırım, hiç kimseyle kavga ettiğini görmedim..."</p>
	<p class="block_17">"Hiç kimseyle mi?" diye kurcaladım. "Hiç kimse hakkında kötü konuşmaz mıydı? Ne bileyim şikayet etmez miydi?"</p>
	<p class="block_17">"Cık," dedi dişlerinin arasından. "Hiç kimse hakkında konuşmazdı. Onun tanıdığı insanları da ben tanımazdım. Bir kere bile çalıştığı hastaneye gitmedim. Oğuzcan'ın ameliyatı için bile dışarıda görüştük. Çalıştığı hastanede değil, başka bir yerde muayene etti yeğenimi..."</p>
	<p class="block_17">Bu ilginçti işte.</p>
	<p class="block_17">"Niye? Ameliyatı kendi hastanesinde yapmayacak mıydı?"</p>
	<p class="block_17">"Hayır, Kosova'da yapalım demişti. Oradaki hastane çok daha iyiymiş... Ama sonra olmadı."</p>
	<p class="block_17">Kosova'da daha iyi bir hastane bulunması biraz tuhaftı ama olabilirdi, organ nakli konusunda en küçük bir fikrim yoktu. Bilmediğim konularda gevezelik etmektense cerrahın ilişkilerine yoğunlaşmakta yarar vardı.</p>
	<p class="block_17">"Kansu'nun kız arkadaşı filan yok muydu?"</p>
	<p class="block_17">Erkeklerde görmeye alışık olduğum o yılışık mana belirdi Satılmış'ın geniş suratında.</p>
	<p class="block_20"><span class="text_1">"Arkadaş mı? Arkadaşları, arkadaşları deyin Amirim, bir sürü kız vardı çevresinde. Acayip çapkındı Kansu, evli barklı kadınlar, gencecik kızlar, hepsi dört dönerdi etrafında... "</span><span class="text_"> </span><span class="text_1">tık aklıma geleni sordum.</span></p>
	<p class="block_17">"Evli kadınlar diyorsun, onlardan birinin kocası olabilir mi? Katil diyorum. Böyle bir olaydan söz etti mi sana?''</p>
	<p class="block_17">Kara gözleri yüzümde durdu bir an.</p>
	<p class="block_17">"Yok, bahsetmedi. Zaten hepsi sosyetik kanlardı. Bence kocalarının da haberleri vardır, karılarının ne bok yediğinden. Yok Başkomserim, o gavatlarda namus için adam öldürecek cesaret yoktur. "</p>
	<p class="block_17">"Bence bu işin altında para vardır. " Janti yeniden dahil olmuştu konuşmaya. "Hep rahmetlinin borcu olduğundan dem vurduk, ya tersi olduysa?" İkimizin de ilgiyle dinlediğini görünce marpucunu sağ elinde yavaşça salladı. "Ya bir akşam çok büyük miktarda para kazandıysa. Mesela bir servet." Gözlerini kısmıştı. "Ya, kazandığı serveti ödememek için öldürdülerse senin cerrahı?"</p>
	<p class="block_17">Bir an aklına yatar gibi oldu kırmızı suratın, ama derhal uzaklaştırdı bu ihtimali kafasından.</p>
	<p class="block_17">"Olmaz Cemal Ahi, onunla iddia oynayanlar, para için de cinayet işlemezler. Kaybettikleri paralar bizim için servet olsa da onlar için çerez parası."</p>
	<p class="block_17">"İşleri dara düşmüşse, onlar da iflasın eşiğine gelmişlerse," diye ısrar etti Janti. "Köşeye sıkışmış adamın ne yapacağı belli olmaz."</p>
	<p class="block_17">Başını geriye attı.</p>
	<p class="block_17">"Yok, bu adamlar çok zengin. Öyle böyle değil. O kadar para için başlarını belaya sokmazlar. "</p>
	<p class="block_17">Kafamı kurcalayan başka bir konuydu.</p>
	<p class="block_17">"Kansu bütün borcunu ödedi diyorsun, nereden buldu milyonlarca lirayı?"</p>
	<p class="block_17">Boynunu içine çekti, ellerini yana açtı.</p>
	<p class="block_18"><span class="text_5">"Ne bileyim Başkomserim, iddiada kazanmıştır belki. Önemli olan borcunu ödemesiydi, adam da ödedi. Ne demişler üzümünü ye bağını sorma...</span><span class="text_6">"</span></p>
	<p class="block_17">"Hiç merak etmedin mi? Bu adam parayı veriyor ama ya kanunsuz işlerden kazanıyorsa diye korkmadın mı?"</p>
	<p class="block_17">Hınzırca gülümsedi.</p>
	<p class="block_17">"Şimdi Başkomserim şöyle bir hikaye var. Adamın biri arkadaşına, 'Lan Rıfkı, senin anan orospu mu?' demiş. Rıfkı hiç bozulmamış sadece 'Nereden çıktı Selami, bu laf?' diye sormuş. Selami pişkin sırıtarak, 'Benim anam, senin ananı dün kerhanede görmüş,' demiş. Rıfkı yine istifini bozmamış ama şöyle demiş: 'Oğlum, hadi benim anam orospu, ya seninkine ne demeli. Namuslu kadının kerhanede ne işi var?' Bizimki de o hesap Başkomserim. Parayı namuslu yoldan kazanmıyoruz ki, cerraha sen bu parayı nereden buldun diye soralım..." Omzunu silkti. "Valla parayı nerden bulduğunu bilmiyorum. Belki bahiste kazanmıştır..."</p>
	<p class="block_20"><span class="text_1">Konuşma düğümlenmeye başlamıştı, açıkça sordum. "Sence kim öldürmüş olabilir Kansu'yu? Kavga ettiği, husu</span><span class="text_"> </span><span class="text_1">meti olan birileri mutlaka vardır. Evliya değildi ya bu adam!" "Haşa, değildi tabii..." Çirkin yüzü aydınlanır gibi oldu.</span></p>
	<p class="block_17">"Dur, dur hatırladım... Şöyle bir olay oldu. Birkaç hafta önce...</p>
	<p class="block_17">Kansu bizim masaj salonuna gelmişti. Arada gelirdi. İçeri girmişti ki kapı çalındı. Açtık, siyahlar içinde bir kadın. Daha dur demeye kalmadan, kadın apar topar daldı içeri. Doğrudan bizim cerrahın karşısına dikildi? 'Oğlum nerede?' diye bağırdı. 'Ne yaptın oğluma? Oğlumun böbreğini aldın yetmedi mi? Katil, açgözlü katil.' Dışarı çıkarıncaya kadar, yağdı gürledi kadın ... Doktorun yüzü kireç gibi olmuştu. Sordum tabii. 'Ne oldu doktorcum, kim bu kadın?' diye. 'Dilenci,' diye açıkladı. 'Deli bir dilenci . Yolda para istedi, vermedim. Takmış kafayı beni buraya kadar takip etti.' İnandım elbette. Koca doktor niye yalan söylesin? Şimdi siz sorunca aklıma geldi, anlatayım dedim."</p>
	<p class="block_20"><span class="text_1">Galiba sonunda önemli bir ipucu yakalamıştım. "Tacizden de bahsetti mi kadın? Çocuğunun tacize uğra</span><span class="text_"> </span><span class="text_1">masından..."</span></p>
	<p class="block_17">Gözleri şaşkınlıkla açıldı tefecinin.</p>
	<p class="block_20"><span class="text_1">"Ne alakası var Başkomserim, ne tacizi? Hayır, öyle bir</span><span class="text_"> </span><span class="text_1">şeyden bahsetmedi." Bakışları ağırlaştı. "Yok, Kansu asla öyle bir insan değildi, bir sürü çocuğun hayatını kurtarmış... Yok, öyle bir şey yok. Kim söylüyor bunu? İftira ediyorlar adama... Kadınlar dört dönüyordu etrafında. Böyle bir adam sapık olur mu?"</span></p>
	<p class="block_17">Satılmış'ın karşı çıkmasına rağmen ısrarımı sürdürdüm. "Senden saklamış olamaz mı? Her an yanında değildin ya</p>
	<p class="block_17">Kansu'nun?"</p>
	<p class="block_20"><span class="text_1">"Değildim elbette ama biz de adam sarrafı sayılırız. Bakmayın böyle durduğumuza Cemal Ahi bilir, hayat üniversitesinden mezun olduk biz. Bunun hapishanesini de gördük, hastanesini de... Affedersiniz, pezevengi, puştu, sapığı, psikopatı, insan evladının her çeşidini görür görmez tanırız. Yok Başkomserim, bizim cerrahtan sapık çıkmaz. Kumar manyağı deyin kabul iradesiz deyin kabul ama Kansu'nun tacizci olduğuna kimse inandıramaz beni. Öz yeğenimi yanına ve</span><span class="text_"> </span><span class="text_1">rip yurtdışına gönderdik... Kosova'ya... Kendi oğlu gibi sahip çıktı orada Oğuzcan'a..."</span></p>
	<p class="block_17">Artık organ naklini konuşmanın vakti gelmişti.</p>
	<p class="block_20"><span class="text_1">"Böbrek transferi için mi? Şu ameliyattan mı bahsediyor</span><span class="text_"> </span><span class="text_1">sun?"</span></p>
	<p class="block_17">Olanca saflığıyla onayladı.</p>
	<p class="block_17">"Evet Başkomserim, ameliyat için. Ama olmadı, son anda bir terslik çıktı, bir hafta sonra geri döndüler."</p>
	<p class="block_17">"Niye Türkiye değil de Kosova?"</p>
	<p class="block_17">Suratını ekşitti.</p>
	<p class="block_17">"Türkiye'de mevzuat uygun değilmiş. Aylarca böbrek bekliyorsun, Sağlık Bakanlığı engel oluyormuş... Kansu çok iyi biliyordu bu işleri. 'Canınızı sıkmayın ben hallederim,' diyordu." Derin derin soludu. "Kansu öldüğüne göre nasıl yapacağız artık bu işi?"</p>
	</body></html>
