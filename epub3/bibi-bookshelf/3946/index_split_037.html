<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Kırlangıç Çığlığı</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_25" id="calibre_pb_37">"Mobeselerde katil arıyordum."</p>
	<p class="block_22"><span class="text_7">Araf, zambak kokuyordu. Merkezde ikiz sorgu odasını gö</span><span class="text_11"></span><span class="text_7">ren ara mekana bu ismi takmıştık. Penceresiz, ince, uzun, kompartıman gibi bir odaydı. İki yandaki camlardan, iki sor</span><span class="text_11"></span><span class="text_7">gu odası görünüyordu. Bizim camlardan izlediğimiz içerdeki zanlılar, kocaman bir aynaya baktıklarını zannederlerdi. El</span><span class="text_11"></span><span class="text_7">bette yolu buraya sıkça düşenler, o aynanın arkasında her mi</span><span class="text_11"></span><span class="text_7">miklerini, her hareketlerini izleyen polislerin olduğunu çok iyi bilirlerdi. İşte bu iki aynanın arasındaydı araf. Emniye</span><span class="text_11"></span><span class="text_7">tin kadim personeli Yeter Hanım, bu sabah silmiş olmalıydı zambak kokulu bir temizleyiciyle. Zambak kokusu, Yeter'in takıntısı da buydu işte. Odalarımız, masalarımız, pencereler, hatta tuvaletler mis gibi zambak kokuyordu. Hepsi iyiydi de gerektiğinde bağırıp çağırdığımız, hatta kendimizi kaybe</span><span class="text_11"></span><span class="text_7">dip zanlıya bir tokat aşk ettiğimiz sorgu odalarında bu güzel</span><span class="text_9"> </span><span class="text_7">koku biraz tuhaf kaçıyordu. Birkaç kez üstü kapalı olarak Ye</span><span class="text_11"></span><span class="text_7">ter ikaz edilmişse de, bir türlü bu takıntısından vazgeçeme</span><span class="text_11"></span><span class="text_7">mişti. İşinde o kadar başarılı, daha da önemlisi hepimizden daha kıdemli olduğu için, kimse cesaret edip uzaklaştıramıyordu da kadını.</span></p>
	<p class="block_22"><span class="text_7">O enfes zambak kokuları arasında sorgulayacaktık zan</span><span class="text_11"></span><span class="text_7">lılarımızı. Sipsi İsmail'i soldaki odaya almıştık, Serkan'ı</span><span class="text_9"> </span><span class="text_7">sağdakine. İkinci zanlı Arda'yı Tophane'de kaldığı evde bu</span><span class="text_11"></span><span class="text_7">lamamıştık. Ekipler alarmdaydı, çok sürmez onu da bulup</span></p>
	</body></html>
