<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Kırlangıç Çığlığı</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="id_bookmark53" class="block_25">"Zenginsen yaşıyorsun, yoksulsan parça parça bedenini satıyorsun!"</p>
	<p class="block_18"><span class="text_5">"Nasıl atladık biz bu ayrıntıyı?" Sesi bozgun içindeydi Zeynep'in. Sıcaktan kurtulmak gayesiyle saçlarını başının arkasında topuz yaptığı için yüzü iyice gerilmiş, hafif çekik gözlerinin tüm güzelliği ortaya çıkmıştı. "En başından tespit etmemiz gerekirdi Başkomserim. Neden düşünemedik ki? Çok geç kalmışız...</span><span class="text_6">"</span></p>
	<p class="block_17">Operasyon sabaha kadar sürmüş, Dinç ve doktor Ruhi'nin sorgularını tamamladıktan sonra evlere gidebilmiştik. Yeniden Zeynep'in odasında buluştuğumuzda vakit akşam olmuştu. Üçümüz de ayaktaydık, bilgisayara bağlı projeksiyondan duvardaki perdeye yansıyan görüntüye bakıyorduk. Bir gazete sayfası belirmişti gö zlerimizin önünde. "Organ Kaçakçılarına Baskın!" manşetinin altında, iki üniformalı polisin arasında başını hafifçe öne eğmiş, kirli sakallı, aslan yelesini andıran gür, siyah saçlı, orta boylu bir adamın fotoğrafı görünüyordu .</p>
	<p class="block_17">"Tanıdınız mı Başkomserim?"</p>
	<p class="block_20"><span class="text_1">Tanıyamamıştım, bakı şlarım resmin altındaki yazıya ta</span><span class="text_"> </span><span class="text_1">kılmıştı: "Vicdansız doktor suçüstü yakalandı." Ye niden fotoğraftaki adama yoğunlaşırken, "Şu hastanenin sahibi olan herif değil mi bu ya?" diye teşhis etti Ali. "Hani geçen gün konuştuk ya Başkomserim. Hani Kansu'nun ortağı ... Kızının</span><span class="text_"> </span><span class="text_1">adını vermiş hastaneye..."</span></p>
	</body></html>
