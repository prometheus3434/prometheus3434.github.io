<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Kırlangıç Çığlığı</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_28" id="calibre_pb_26"><span class="text_5">kadar yormamın sebebi de bu. Olanı biteni kendi gözünüzle görün diye. Sizden saklayacak değilim, bazı kayıp dilekçele</span><span class="text_10"></span><span class="text_5">rinin işleme konulmadığı bile oluyor. Ama sizin çocuğunki öyle değil." Ye niden bilgisayara yaklaştı. "Fahhar el Kutubi, tam üç gü ndür kayıpmış. Ama bir gün önce rapor edilmiş. Am cası dilekçe vermiş..."</span></p>
	<p class="block_17">Bir yanlışlık olmalıydı.</p>
	<p class="block_20"><span class="text_1">"Bir dakika, bir dakika, Medeni dün mü başvurmuş?" Münir gözlerini kısarak ekrandaki dilekçeyi bir kez daha</span><span class="text_"> </span><span class="text_1">kontrol etti.</span></p>
	<p class="block_17">"Evet, burada yazıyor 3 Haziran Cuma günü, saat 10:13'te dilekçesi işleme konulmuş. Niye, ne oldu ki Başkomserim?"</p>
	<p class="block_18"><span class="text_5">Medeni tarihleri mi karıştırmıştı yoksa bizimkiler mi ka</span><span class="text_10"></span><span class="text_5">yıtta bir yanlışlık yapmışlardı, neyse zaten çok da önemli de</span><span class="text_10"></span><span class="text_5">ğildi.</span></p>
	<p class="block_17">"Yok, yok bir şey. Sen çocuktan haber ver."</p>
	<p class="block_17">Ne diyeceğini bilemedi, bıkkın bakışları yine ekrana kaydı.</p>
	<p class="block_18"><span class="text_5">"Aslında fazla bir malumat yok. Çocuk Şişli'de bir pasta</span><span class="text_10"></span><span class="text_5">nede çalışıyormuş. Türkiye çapında zincirleri olan, bilindik bir pastane. Ama o akşam işten dönmemiş..."</span></p>
	<p class="block_18"><span class="text_5">Kahvemden bir yudum aldıktan sonra, "Bunları biliyo</span><span class="text_10"></span><span class="text_5">rum zaten Münir," dedim sıkıntıyla. "Amcası Medeni anlattı.</span></p>
	<p class="block_18"><span class="text_5">Asıl bundan sonrası mühim. Siz ne yaptınız, onu merak edi</span><span class="text_10"></span><span class="text_5">yorum. Fahhar hakkında bir bilgiye ulaşabildiniz mi? En son kiminle görüşmüş, işten çıkarken yanında kim varmış?"</span></p>
	<p class="block_17">Mahcubiyet ümitsizlik karışımı bir çekingenlikle bakıyordu. "Yok, burada öyle bir kayıt yok."</p>
	<p class="block_18"><span class="text_5">Derinden bir iç geçirerek masanın sağ tarafındaki telefo</span><span class="text_10"></span><span class="text_5">na uzandı, numarayı tuşladı.</span></p>
	<p class="block_17">"Şimdi anlarız Başkomserim... Alo, alo Recai, buraya gelsene... Hadi çabuk bekliyorum..."</p>
	<p class="block_17">Telefonu kapatırken yine izahata başladı.</p>
	<p class="block_20"><span class="text_1">"Recai, kayıp Suriyeli çocuklara bakıyor. Allah yardımcısı</span><span class="text_"> </span><span class="text_1">olsun, onun yerinde olmak istemezdim doğrusu." Tekerlekli koltuğunu bilgisayardan uzaklaştırdı. Yine karşı karşıyaydık.</span></p>
	<p class="block_18"><span class="text_5">"İşin aslı şu Başkomserim. Başa çıkamıyoruz. İtiraf etmemiz lazım, elimizden hiçbir şey gelmiyor. Kaç yıllık polisim ben böyle bir felaket görmedim. Önce kontrol edebiliyorduk, sokaktakileri topluyor, sığınma evlerine yerleştiriyorduk. Fakat o kadar çoğaldılar ki, ne yapacağımızı şaşırdık. Tek tek hır</span><span class="text_10"></span><span class="text_5">sızlık olayları başladı, üç beş kuruş için. Gerçekten ekmek bulamayan Suriyeliler var. Yakında gasba da başlarlar. Kendi çetelerini de kurarlar. Büyük bela Başkomserim, çok büyük bela. Hele çocukların durumu bir felaket. Kimilerini ölü ola</span><span class="text_10"></span><span class="text_5">rak buluyoruz, kimileri çalışmak için bir yere gidiyor, kimi</span><span class="text_10"></span><span class="text_5">leri fuhuş çetelerinin eline geçiyor... Kadınların hali derseniz ayrı bir kepazelik." Tiksintiyle yüzünü buruşturdu. "Aklınıza gelebilecek her türlü rezalet, her türlü iğrençlik. .. Ne zaman bu dosyalara bakacak olsam insanlığımdan utanıyorum..."</span></p>
	<p class="block_18"><span class="text_5">Sanki birinin bizi duymasından çekiniyormuş gibi sesini kısarak söylendi. "Biz niye bulaştık bu Suriye davasına Başkomserim? İnsani yardım tamam, ama sanki savaşın tarafıy</span><span class="text_10"></span><span class="text_5">mış gibi davrandık. Niye? Ne işimiz vardı bizim Suriye'de?"</span></p>
	<p class="block_18"><span class="text_5">Aynı soru benim de kafamı kurcalıyordu, ben de tıpkı Mü</span><span class="text_10"></span><span class="text_5">nir kadar çaresiz hissediyordum kendimi, en az onun kadar şaşkın ve öfkeli.</span></p>
	<p class="block_18"><span class="text_5">"Alçaklıkların en rezili siyasi alçaklıktır Münircim," de</span><span class="text_10"></span><span class="text_5">dim kendimi tutmaya çalışarak. "Buna bir de mezhep ve dini karıştırırsan, bildiğin şerefsizlik çıkar ortaya... İşte şu anda onu yaşıyoruz. Üstelik bunun bedelini, bütün millet ödüyor... Bari zavallı Suriyelilere yardım edebilsek. Onu da yapamıyo</span><span class="text_10"></span><span class="text_5">ruz. Sus, sus, daha fazla konuşturma beni..."</span></p>
	<p class="block_17">O anda vuruldu kapı, sonra hafifçe aralandı, kızıl saçlı, tombul yanaklı gençten bir memur girdi içeriye.</p>
	<p class="block_17">"Gel, gel Recai, ne oldu şu kayıp çocuk? Fahhar el Kutubi... Üç gün önce kaybolmuş..."</p>
	<p class="block_18"><span class="text_5">Recai önce yadırgayan gözlerle süzdü beni; etkili, yetkili biri olduğumu dü şünmüş olacak ki, hazır ol vaziyetine geçe</span><span class="text_10"></span><span class="text_5">rek sordu.</span></p>
	<p class="block_17">"Hangi Fahhar Amirim?"</p>
	<p class="block_17">Şimdi sinirlenecek diye geçirdim içimden, yapmadı Münir.</p>
	<p class="block_18"><span class="text_5">"Şu Şişli 'deki Suriyeli çocuk...</span><span class="text_6">"</span></p>
	<p class="block_17">Alnı kırıştı Recai'nin.</p>
	<p class="block_17">"Şu dilencilik yapan kız mı? Hani kamyonet çarpmış..." Dayanamayıp patladı Münir.</p>
	<p class="block_17">"Ne kamyoneti Recai, kayıp diyorum, kayıp..."</p>
	<p class="block_17">Genç polis yutkundu.</p>
	<p class="block_18"><span class="text_5">"Tamam komiserim, o kız da kayıp, güya hastaneye götür</span><span class="text_10"></span><span class="text_5">müşler bir daha haber alınamamış..."</span></p>
	<p class="block_20"><span class="text_1">"Yahu Recai, çocuğun ismi Fahhar, " diye kesti sözünü. "Fahhar kız ismi mi? Hani pastanede çalışan çocuk, akşam</span><span class="text_"> </span><span class="text_1">eve gelmemiş..."</span></p>
	<p class="block_18"><span class="text_5">"Ha evet, evet, şu çocuk..." Bir adım daha yaklaştı bize. Yakl aşırken yine çekingen bir bakış atmayı da ihmal etmedi bana. "Şimdi hatırladım, bizzat ben gittim pastaneye, herkes</span><span class="text_10"></span><span class="text_5">le konuştum. Aslında işe gitmiş amirim ama kasığında bir sancı başlamış. Sancı o kadar güçlüymü ş ki yerinde duramıyormuş çocuk. Yanına birini verip Etfal Hastanesi'ne gö ndermişler. Ama hastanede sıra varmış, beraber gittikleri çocuk, onu bırakıp dükkana dönmüş. İşte ondan sonra kaybolmuş Fahhar..."</span></p>
	<p class="block_17">Suratı biraz daha asıldı Münir'in.</p>
	<p class="block_17">"Ee sen gitmedin mi hastaneye ? Sormadın mı bu çocuğa ne oldu diye?''</p>
	<p class="block_18"><span class="text_5">"Gitmez miyim Amirim, tabii gittim. O gün işbaşında olan doktorlarla, hemşirelerle, hatta acildeki hastabakıcılarla bile konuştum. Ama hepsi de ağız birliği etmiş gibi, öyle bir çocuk görmedik diyorlar. Hastane kayıtlarını da kontrol et</span><span class="text_10"></span><span class="text_5">tim, Fahhar'ın adı yok."</span></p>
	<p class="block_18"><span class="text_5">Eliyle önündeki bilgisayarı işaret etti Münir, "Neden an</span><span class="text_10"></span><span class="text_5">lattıkların burada yazmıyor?"</span></p>
	<p class="block_17">Tombul yanakları iyice kızardı.</p>
	<p class="block_22"><span class="text_7">"Vakit bulamadım Amirim. Siz, şu Suriyeli ikiz kızları ka</span><span class="text_11"></span><span class="text_7">patan adamla ilgilenmemi söylemiştiniz. Hani Tahtakale'de halat satan Ab dürrahim adındaki şahıs. Hani Başakşehir'deki evine baskın yaptık... Muta nikahı yaptım diye herif bizi eve sokmak istemedi, zorla girdik ya içeri. Üç gündür onunla uğraşıyorum. Valla günde iki saat uykuyla duruyorum ami</span><span class="text_11"></span><span class="text_7">rim. Biliyorsunuz elimizdeki memur sayısı yetersiz. Bize</span><span class="text_9"> </span><span class="text_7">yeni eleman lazım..."</span></p>
	<p class="block_18"><span class="text_5">Ne diyeceğini bilemedi Münir, görüyorsunuz vaziyeti, dercesine bana bir göz attıktan sonra, "Anlaşıldı Recai, anlaşıl</span><span class="text_10"></span><span class="text_5">dı," diye söylendi. "Ama muta nikahı işi bitti, sen artık bu kayıp Fahhar dosyasıyla ilgilen..."</span></p>
	<p class="block_17">Belli ki elinde başka işler de vardı genç polisin, "Fakat Amirim..." diyecek oldu.</p>
	<p class="block_18"><span class="text_5">"Mazeret filan yok Recai, ne diyorsam onu yap. Tekrar has</span><span class="text_10"></span><span class="text_5">taneye git. Onların kameraları filan vardır, bak bakalım bu</span></p>
	<p class="block_18"><span class="text_5">Fahhar denen çocuk, gerçekten hastaneye gitmiş mi?" Dur</span><span class="text_10"></span><span class="text_5">du, sert sert baktı. "Oyalanmak filan yok ha, hemen gidiyor</span><span class="text_10"></span><span class="text_5">sun, hemen. Öğleden sonra netice istiyorum. Anlaşıldı mı?"</span></p>
	<p class="block_17">Yine hazır ol konumuna geçti genç polis.</p>
	<p class="block_17">"Emredersiniz Amirim..."</p>
	<p class="block_17">Bütün bunların sebebi sen olmalısın mendebur adam dercesine, bana tek kelime söylemeden çıktı odadan.</p>
	<p class="block_17">"Çok bunalmış," diye takıldım Münir'e. "Biraz daha zorlasaydın isyan edecekti."</p>
	<p class="block_17">Bakışları Recai'nin çıktığı kapıya gitti, geldi.</p>
	<p class="block_22"><span class="text_7">"Haksız mı Başkomserim?" diye söylendi sesini kısarak. "Geçenlerdeki şu olayı duymuşsunu zdur. . . Abdürrahim adın</span><span class="text_11"></span><span class="text_7">daki bir şerefsiz, iki Suriyeli kızı satın alıyor. Kızlar daha on</span><span class="text_9"> </span><span class="text_7">dört yaşında. İstanbul'un göbeğinde iki kız, esir gibi yirmi</span><span class="text_9"> </span><span class="text_7">bin dolara satılıyor. Aile çaresiz, geride üç küçük çocuk daha var. Bu parayla öteki çocukları kurtaracak. Komşular ihbar etti, olaya el koyduk. Herifi içeri attık. Sen misin kanunu uy</span><span class="text_11"></span><span class="text_7">gulayan, her gün biri arıyor. Emniyet mensuplan, idareciler neyse de parti başkanları aramaya başladı yahu. Olur mu böyle kepazelik..."</span></p>
	<p class="block_17">"Tehdit mi ediyorlar?"</p>
	<p class="block_17">Öfkeyle soludu.</p>
	<p class="block_18"><span class="text_5">"Güya tehdit değil. Abdürrahim iyi adammış. Kötü bir ni</span><span class="text_10"></span><span class="text_5">yeti yokmuş. Kızları sokağa düşmekten kurtarmış. Ama bu heriflerin beni araması bile yanlış. Böyle iş olur mu yahu!"</span></p>
	<p class="block_17">Ne yazık ki oluyordu, kendisinden olmayanlara yaşam hakkı tanımayan idarelerde önce polis teşkilatı kirlenirdi.</p>
	<p class="block_17">"Canını sıkma," diye teselli etmeye kalktım. "Yapacak bir şey yok."</p>
	<p class="block_18"><span class="text_5">"Yok, Nevzat Başkomserim, gerçekten yapacak bir şey yok. Hiç değilse işimizi yapmamıza izin verseler. İşte Recai'yi gördünüz, parçalanıyor çocuk. Suriyeli göçmenlerden sonra bize destek lazım. Kaç kere konuştum, dilekçe yazdım. Yok, hiçbir cevap yok. Neyse, kendi dertlerimle sizin de canınızı sıktım. Ama merak etmeyin, bu Fahhar olayını mutlaka ay</span><span class="text_10"></span><span class="text_5">dınlığa kavuştururuz..."</span></p>
	<p class="block_18"><span class="text_5">Münir'e güvenim tamdı, öyle ya da böyle mutlaka bir so</span><span class="text_10"></span><span class="text_5">nuç alırdı. Kalkmaya hazırlanıyordum ki, "Sizin dava nasıl gidiyor?" diye sordu. "Akif Soykan cinayeti... Bir sonuç ala</span><span class="text_10"></span><span class="text_5">bildiniz mi?"</span></p>
	<p class="block_17">Şu tuhaf seri katil, onun da ilgisini çekmeyi sürdürüyordu.</p>
	<p class="block_18"><span class="text_5">"Henüz bir gelişme yok, araştırmaya devam ediyoruz," di</span><span class="text_10"></span><span class="text_5">yordum ki, telefonum çalmaya başladı. Arayan yardımcımdı.</span></p>
	<p class="block_17">"Efendim Ali?"</p>
	<p class="block_17">"Bir ceset daha bulunmuş Başkomserim ..."</p>
	<p class="block_17">Körebe yine sokağa inmişti anlaşılan.</p>
	<p class="block_17">"Kreşte mi?"</p>
	<p class="block_18"><span class="text_5">"Hayır, Çocuk Müzesi'nde... Seri katil bizi yanılttı Başkomserim, ikinci kurbanını Tophane'deki Çocuk Müzesi'ne bı</span><span class="text_10"></span><span class="text_5">rakmış..."</span></p>
	</body></html>
