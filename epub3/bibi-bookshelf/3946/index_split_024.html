<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Kırlangıç Çığlığı</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="id_bookmark12" class="block_25">13</p>
	<p class="block_26">"Gömülmemiş ölü çocuklar mezarlığı..."</p>
	<p class="block_18"><span class="text_5">Gecenin bir yarısı evimin kapısında Bahtiyar karşıladı beni. Boğucu sıcağa aldırmadan uzandığı kaldırımdan kalk</span><span class="text_10"></span><span class="text_5">mış, bana kuyruk sallıyordu. Arabadan inince tembel ama kararlı adımlarla yanıma geldi, teklifsizce bacaklarıma sür</span><span class="text_10"></span><span class="text_5">tündü. Başını okşadım, tüyleri yumuşacıktı.</span></p>
	<p class="block_17">"Merhaba Bahtiyar? Nasılsın oğlum?"</p>
	<p class="block_18"><span class="text_5">Cevap yerine, kafasıyla dostça itti beni. Dünkü olayı çok</span><span class="text_10"></span><span class="text_5">tan unutmuştu, yine iki kadim arkadaşa dönüşmüştük. İri gövdesiyle ayaklarıma dolaştı, galiba oyun istiyordu ama ha</span><span class="text_10"></span><span class="text_5">vamda değildim.</span></p>
	<p class="block_17">"Bu akşam çok yorgunum Bahtiyar, başka zanıan oynarız."</p>
	<p class="block_18"><span class="text_5">Üstelemedi, eh, madem öyle der gibi baktı, sonra kaldı</span><span class="text_10"></span><span class="text_5">rımın üzerine boylu boyunca serildi yeniden. Anlayışlı dos</span><span class="text_10"></span><span class="text_5">tumu, serinlemek için gece yarılarına kadar balkonlarında oturan komşularımızın gitgide boğuklaşan konuşmalarıyla birlikte sokakta bırakıp açtım kapıyı.</span></p>
	<p class="block_18"><span class="text_5">İçeriye girince, o tanıdık tıkırtı çalındı kulağıma. Bakışla</span><span class="text_10"></span><span class="text_5">rım ahşap merdivenin altındaki baba yadigarı saate kaydı, 00:37'yi gösteriyordu. Çok kalmamıştım Evgenia'nın yanın</span><span class="text_10"></span><span class="text_5">da. Medeni ile konuşmamızın ardından ikimizin de keyfi kaçmıştı. Ne rakının tadı kalmıştı, ne mezelerin lezzeti. Da</span><span class="text_10"></span><span class="text_5">hası kendimi yorgun hissediyordum, hem de çok yorgun. Evgenia da görüyordu halimi ama kalmam için ısrar etti, kibarca reddettim, yine de kendi elleriyle pişirdiği kahveyi içirmeden kalkmama izin vermedi.</span></p>
	<p class="block_22"><span class="text_7">Üst kata çıkan merdivenlere yürürken yorgunluğum iki</span><span class="text_11"></span><span class="text_7">ye katlanmıştı, basamakları tırmanmak için ayaklarımı kal</span><span class="text_11"></span><span class="text_7">dırmakta bile güçlük çekiyordum. Hemen yatağa uzanmak, saatlerce, belki günlerce uyumak istiyordum. Ama bunun mümkün olmadığını biliyordum. Evet, istekle yatağa uzana</span><span class="text_11"></span><span class="text_9"> </span><span class="text_7">cak, belki birkaç dakika kestirecek ama sonra dipdiri açacak</span><span class="text_11"></span><span class="text_7">tım gözlerimi. Hep olduğu gibi günün muhasebesini yapa</span><span class="text_11"></span><span class="text_7">caktı zihnim kendi kendine. Kurbanların yüzleri geçecekti birer birer gözlerimin önünden, henüz kim olduğunu bil</span><span class="text_11"></span><span class="text_7">mediğim katili düşünecektim. Neden öldürdüğünü, ne yap</span><span class="text_11"></span><span class="text_7">mak istediğini anlamaya çalışacaktım. Elbette hiçbir sonuca ulaşamayacak, öylece dönüp duracaktım yatağımda... Böyle olacağını bildiğimden hemen gitmedim yatağa, banyoya ge</span><span class="text_11"></span><span class="text_7">çip duş aldım. İyi geldi soğuk su, serinledim, hem bedenim, hem zihnim canlandı. Ama hava o kadar sıcaktı ki banyodan</span><span class="text_9"> </span><span class="text_7">yatak odasına gidinceye kadar yeniden ter içinde kaldım. Işı</span><span class="text_11"></span><span class="text_7">ğı açmadım, sokak lambasının aydınlığı odadaki her eşyayı , her ayrıntıyı görmeme yetiyordu. Başucumdaki komodinin üzerinde duran sürahiden, doldurduğum bardaktaki suyun</span><span class="text_9"> </span><span class="text_7">yarısını içtikten sonra öylece yatağa uzandım. Gözlerimi ta</span><span class="text_11"></span><span class="text_7">vandan sarkan sönmüş lambaya dikerek, Körebe'yi düşün</span><span class="text_11"></span><span class="text_9"> </span><span class="text_7">meye başladım. Neden kendi rutinini bozmuştu, neden ci</span><span class="text_11"></span><span class="text_7">nayet tarihleri öncekilerle uyumlu değildi? Yoksa Zekai'nin kuşkulandığı gibi son cinayeti işleyen başkaları mıydı? Bunu söylemek için çok erkendi. Bekl ememiz gerekiyordu, evet, tatsız bir durumdu ama katilin yeniden öldürmesini bekle</span><span class="text_11"></span><span class="text_7">mekten başka çaremiz yoktu. Körebe ya da bir başkası, katil de bizim gibi insandı. O da herkes gibi hata yapacaktı. Onu kusursuz biri olarak görmenin hiçbir mantığı yoktu.</span></p>
	<p class="block_22"><span class="text_7">Eğer bu cinayeti işleyen kişi ya da kişilerin Körebe'yle alakası yoksa, amaçları neydi? Ne yapmak istiyorlardı? Körebe'ye özenen taklitçiler miydi? Olabilirdi, insan tuhaf bir var</span><span class="text_11"></span><span class="text_9"> </span><span class="text_7">lıktı, seri katillere özenerek, onun yaptıklarını taklit etmeye çalışan birtakım manyaklar çıkabilirdi. Belki de bambaşka bir amaç peşindeydiler. O zaman Körebe ne diyecekti bu işe? Taklitçilerinden rahatsızlık mı duyacaktı, yoksa onu örnek almaları hoşuna mı gidecekti? Şahsi kanaatim, Körebe'nin</span><span class="text_9"> </span><span class="text_7">bu işten pek hoşlanmayacağı yönündeydi. Eğer öyleyse, tak</span><span class="text_11"></span><span class="text_7">litçileriyle bir hesaplaşmaya girebilirdi. Riskli bir işti. Ama ötekilerin kendi şöhretinden yararlanmasından, kendi adına birilerini öldürmesinden rahatsız olabilirdi. Birilerinin, hak</span><span class="text_11"></span><span class="text_7">sızca mirasına el koyması gibi bir davranıştı bu. Tabii bütün bunlardan Körebe'nin haberi yoksa. Öyle ya, belki de bu son cinayeti organize eden bizzat seri katilimizin kendisiydi. Bel</span><span class="text_11"></span><span class="text_7">ki de kendi elleriyle değil, kendisine ölesiye bağlı müritleri aracılığıyla cinayet işlemeye karar vermişti. Bir psikopatın akl ından neler geçtiğini kim bilebilir ki?</span></p>
	<p class="block_22"><span class="text_7">Beynimde sorular çoğalırken, göz kapaklarımın kendili</span><span class="text_11"></span><span class="text_7">ğinden kapandığını fark ettim. Aslında bütün bu soruları bir</span><span class="text_9"> </span><span class="text_7">yerlere not alsam iyi olacaktı, ama öyle bir ağırlık çökmüştü ki üzerime, yerimden kıpırdayamadım bile, sadece duvara doğru dönüp, yorgun bedenimin sol tarafına yattım. O anda karşıdaki duvardan bakan Aysun'umun loş ışıkta bile açık</span><span class="text_9"> </span><span class="text_7">seçik görebildiğim fotoğrafıyla karşılaştım. İri gözlerini yü</span><span class="text_11"></span><span class="text_7">züme dikmişti, "Ne yapıyorsun baba?" der gibi bakıyordu. "Bizim ölümümüze neden olduğun yetmezmiş gibi, şimdi de kendini mi öldürteceksin?" Göz kapaklarımı indirdim,</span><span class="text_9"> </span><span class="text_7">kızımın haklı uyarısını duymazdan geldim. Böylece gerçek</span><span class="text_11"></span><span class="text_7">lerden kaçmak istedim, ama ölülerden öyle kolayca kurtula</span><span class="text_11"></span><span class="text_7">mazsınız. Uykunun o yumuşak, o sımsıkı örtüsü bile koruya</span><span class="text_11"></span><span class="text_7">maz sizi.</span></p>
	<p class="block_18"><span class="text_5">Ne kadar sürdü bilmiyorum ama o tuhaf karanlıktan ge</span><span class="text_10"></span><span class="text_5">çince gördüm ağaçlıklı alanı; önce Aysun'un mezarlığı zan</span><span class="text_10"></span><span class="text_5">nettim. Aysun'la karım Güzide'nin uyuduğu o huzur dolu son istirahatgah. Ama ahşap kapısından girince burasının daha önce hiç görmediğim küçük bir koru olduğunu anla</span><span class="text_10"></span><span class="text_5">dım. Keskin bir incir kokusu çarptı burnuma. Sadece incir değil, ceviz, erik, akasya, çitlembik, ladin, çınar, meşe, kesta</span><span class="text_10"></span><span class="text_5">ne ağaçları... Her yer ağaçlarla kaplıydı... Ye şilin çeşitli tonla</span><span class="text_10"></span><span class="text_5">rında, birbirinden farklı ama hepsi genç, hepsi sağlıklı, hep</span><span class="text_10"></span><span class="text_5">si gümrah ağaçlar. Dalları öyle sık, yaprakları öyle büyüktü ki gökyü zünü görmek nerdeyse imkansızdı. Gümüş rengi, toprak rengi, bal rengi, kahverengi gövdelerinin arasından uzanan 12 patika yol vardı... 12 yol. Evet, 12 sayısı bir kez daha çıkmıştı karşıma. 12 yol, genişçe bir meydana açılıyor</span><span class="text_10"></span><span class="text_5">du. Meydanda bir çocuk bahçesi vardı. Salıncaklar, kaydırak</span><span class="text_10"></span><span class="text_5">lar, tahterevalliler, küçük köprüler, küçük evler hepsi ahşaptı. Hatta kum havuzunu çevrelen çitler bile ahşaptan yapılmıştı.</span></p>
	<p class="block_22"><span class="text_7">Ama nedense insanda kasvet duygusu uyandırıyordu bu gü</span><span class="text_11"></span><span class="text_7">zel park. Nedenini anlamakta gecikmedim, tek bir çocuk bile yoktu ortalıkta. Ne koşuşturan bir kız, ne afacan bir oğlan, ne</span><span class="text_9"> </span><span class="text_7">de neşeyl e çınlayan sesler. Kaydıraklar, salıncaklar, tahtere</span><span class="text_11"></span><span class="text_7">valliler, kum havuzu, çocukları eğlendirmek için konulmuş ne varsa, hepsinin üzerine çöken bu iflah olmaz mahzunluk, insansızlıktandı. Sadece insan sesi değil, ne bir kuş cıvıltısı, ne dallarda gezinen sincapların gürültüsü, ne yapraklara do</span><span class="text_11"></span><span class="text_7">kunan rüzgarın uğultusu... Çıt çıkmıyordu koca meydandan. Ben ki, şehrin kalabalığından, gürültüsünden sıkılıp, kendi</span><span class="text_11"></span><span class="text_7">mi kırlara, sessiz köşelere atmaktan zevk alırdım ama şimdi bu ıssız yeşilliğin ortasında, içimde büyüyen o tuhaf ürkün</span><span class="text_11"></span><span class="text_7">tüyle öylece kalakalmıştım.</span></p>
	<p class="block_18"><span class="text_5">İşte o anda gördüm çocuğu. Yeşil parkı kahverengi bir örümcek ağı gibi saran, 12 toprak yolun üçüncüsünden koşa</span><span class="text_10"></span><span class="text_5">rak çıktı; hayır koşarak değil, adeta uçarak. Ağaçların arasın</span><span class="text_10"></span><span class="text_5">dan rüzgar gibi geçiyordu çocuk ama sevi nçli değildi. Aksine mutsuzdu, tedirgindi, korkmuştu. Yüzünü görmüyordum ama hareketlerinden anlıyordum, panik içindeydi... Bedeni</span><span class="text_10"></span><span class="text_5">ni kasmış, birinden kurtulmak istercesine, can havliyle, belki de canı yana yana koşuyordu. Çelimsizdi, kötü giyimliydi, emin olamıyordum ama on yaşlarında olmalıydı. Esmer mi, kumral mı, sarışın mı seçemiyordum.</span></p>
	<p class="block_22"><span class="text_7">Niye korkuyor, kimden kaçıyor diye düşünürken gördüm ad amı . Bej rengi bir pardösü vardı üzerinde, duruşu, boyu posu, sanki onu bir yerlerden hatırlar gibiydim ama çıkaramıyordum. Belli ki çocuğun peşindeydi. Belli ki bu koştur</span><span class="text_11"></span><span class="text_7">maca epeydir sürüyordu. Belli ki çocuğu bir anlığına kaybet</span><span class="text_11"></span><span class="text_7">mişti, çıktığı meydanda telaşla sağa sola bakınıyordu. Nasıl</span><span class="text_9"> </span><span class="text_7">fark etti, nereden anladı bilmiyorum ama az önce çocuğun girdiği yola yöneldi. Çocuk gibi o da koşmuyor, adeta uçuyor</span><span class="text_11"></span><span class="text_7">du. Ay akl arının yere bastığını göremiyordum, hızlıydı, ko</span><span class="text_11"></span><span class="text_9"> </span><span class="text_7">valadığı çocuktan bile daha hızlıydı. Kurtuluş yoktu, eninde sonunda küçük avını yakalayacaktı.</span></p>
	<p class="block_17">"Dur!" diye bağırdım. "Dur, bekle!"</p>
	<p class="block_22"><span class="text_7">Ama sesim, ağaçların kalın gövdelerine, gümrah dalları</span><span class="text_11"></span><span class="text_9"> </span><span class="text_7">na, iri yapraklarına çarpıp geri döndü.</span></p>
	<p class="block_17">"Dur! Dur, bekle!"</p>
	<p class="block_18"><span class="text_5">Adam, sanki beni duymamış gibi, az önce çocuğun girdi</span><span class="text_10"></span><span class="text_5">ği toprak yolda kayboldu. Onları yakalamam mümkün de</span><span class="text_10"></span><span class="text_5">ğildi, ama tuhaf şey, birkaç adım atınca ikisinin de koştuğu yol, boylu boyunca çıkıverdi karşıma. Hatta daha da fazlası belirdi gözlerimin önünde; sarı bir yılan gibi üç kere kıvrılan patikanın kırmızı tuğladan bir duvarın dibinde sona erdiğini gördüm.</span></p>
	<p class="block_18"><span class="text_5">"Eyvah," dedim korkuyla. "Eyvah, adam çocuğu yakalaya</span><span class="text_10"></span><span class="text_5">cak."</span></p>
	<p class="block_22"><span class="text_7">Nefesimi toplayıp, bütün gücümle duvara koşmaya başla</span><span class="text_11"></span><span class="text_7">dım. Adam, çocuğu yakalamadan onlara ulaşmalıydım. Güya mesafe kı saydı ama koştukça tuğla duvar benden uzaklaşıyo rdu . Ceviz, ladin, çınar, meşe, kestane, söğüt ağaçları bir</span><span class="text_11"></span><span class="text_7">biri ardınca yanımdan akıyor fakat nedense bir türlü duvara</span><span class="text_9"> </span><span class="text_7">ulaşamıyordum.</span></p>
	<p class="block_22"><span class="text_7">"Neler oluyor böyle?" diye söylenirken ayağım bir şeye ta</span><span class="text_11"></span><span class="text_7">kıldı, yüzükoyun yıkıldım yere. Toprak ne kadar da yumu</span><span class="text_11"></span><span class="text_7">şaktı. Toparlanmaya çalıştım, doğrulmak istedim, birilerinin tenine dokundum. Baktım, küçücük bir bacak. Evet, ölü bir çocuğun bacağını tutuyordum. Yüzü gümüş gibi solgun, bedeni buz kesmiş ölü bir çocuğun katılaşmış bacağı vardı elimde. Dehşet içindeydim, o anda gördüm korkunç manza</span><span class="text_11"></span><span class="text_7">rayı. Onlarca, belki yüzlerce ceset vardı etrafımda. Her yer ölü çocukların bedenleriyle doluydu. O gümrah ağaçlar, kah</span><span class="text_11"></span><span class="text_7">ve rengi gövdeleri, kalın dalları, kocaman yaprakları her yer, her şey ölü çocuklarla kaplıydı. Burası açık bir mezarlıktı; gömülmemiş, ölü çocuklar mezarlığı. Tepeden tırnağa bir ürperti kapladı her yanımı, ama bu korkudan çabuk kurtul</span><span class="text_11"></span><span class="text_9"> </span><span class="text_7">dum. Kaçan çocuğu hatırladım, hiç değilse onu kurtarmalıy</span><span class="text_11"></span><span class="text_7">dım, hiç değilse onun ölmesine izin vermemeliydim. İşte ora</span><span class="text_11"></span><span class="text_7">daydı, sarı patikanın üzerinde. Çok şükür yakalanmamıştı, çok şükür o adamın elinden kurtulmayı başarmıştı. Az sonra ağaçların gölgesinden çıkacak, az sonra benimle karşılaşa</span><span class="text_11"></span><span class="text_7">caktı, az sonra onu kucaklayacak, peşindeki alçaktan kurta</span><span class="text_11"></span><span class="text_7">racaktım. Çocuğu o katilin eline bırakmayacaktım. Ötekileri öldürmüştü ama bu çocuğu kurtaracaktım. Üzerine bastığım çelimsiz bedenlerin ayaklarımın altında yumuşakça ezilme</span><span class="text_11"></span><span class="text_7">sine aldırmadan sarı patikaya yürüdüm, o anda çıktı çocuk ağaçların gölgesinden. Onu görünce olduğum yerde kalakal</span><span class="text_11"></span><span class="text_7">dım. Bana doğru koşan çocuk, öz kızım Aysun'dan başkası değildi. Bana doğru koşuyordu, ama ne "İmdat!" diye bağı</span><span class="text_11"></span><span class="text_7">rıyor, ne de "Beni kurtar baba!" diyordu. Onu ku cakl amak,</span><span class="text_9"> </span><span class="text_7">yeryüzündeki bütün kötülüklerden korumak istedim. Karşı karşıya kalmıştık, ama tuhaftır yüzünde beni fark ettiğine dair en küçük bir belirti yoktu. "Aysun! Aysun kızım!" diye seslendim. Duymamış gibiydi, paniklemiş halde bana doğ</span><span class="text_11"></span><span class="text_7">ru koşmayı sürdürdü. Kollarımı açarak ona sarılmak istedim ama sevgili kızım içimden geçip gitti. Evet, kızım, tıpkı bir hayalet gibi bedenimi delip geçti.</span></p>
	<p class="block_18"><span class="text_5">Daha şaşkınlığımı atlatamadan adamı gördüm, ağaçların arasındaydı. Kızımı kovalayan pislik herif, belki de bütün bu çocukları öldüren canavar koşarak geliyordu üzerime. Elimi belime attım, tabancamı çıkardım, namluya mermi sürdüm, öfkemi içime hapsedip nefesimi tuttum, adamın ağaçların arasından çıkmasını bekledim. Ama bir türlü görünmüyor</span><span class="text_10"></span><span class="text_5">du namussuz herif. Nereye gitmişti bu alçak! Beni fark etmiş olmalıydı. Gücü çocuklara yettiği için de korkup saklanmıştı bir yerlere. Fakat artık onu kimse elimden alamazdı. Silahımı sımsıkı tutarak, onu kaybettiğim ağaçlara yöneliyordum ki, birinin nefesini ensemde hissettim.</span></p>
	<p class="block_17">"Beni mi vuracaksın Nevzat?" diye fısıldadı tanıdık bir ses. "Beni mi öldüreceksin?"</p>
	<p class="block_18"><span class="text_5">Hızla döndüm ve öylece kalakaldım. Karşımda o çok iyi tanıdığım yüz vardı, parçalanmış ruhunu hala inatla taşıma</span><span class="text_10"></span><span class="text_5">yı sürdüren o yorgun beden. Korkunç bir çığlık yükseldi bo</span><span class="text_10"></span><span class="text_5">ğazımdan. Bezgin gülümsemesiyle yüzüme bakan o adam, benden başkası değildi...</span></p>
	<p class="block_18"><span class="text_5">Korkuyla açtım gözlerimi, o gümrah ağaçlıklı koru, o çe</span><span class="text_10"></span><span class="text_5">limsiz cesetler, o gömülmemiş ölü çocuklar mezarlığı hızla kayboldu, kendimi terden sırılsıklam yatağımda buldum.</span></p>
	<p id="id_bookmark13" class="block_18"><span class="text_5">"Rüyaymış," diye söylendim. "Of Allah'ım, rüyaymış." Ama başımı çevirince Aysun'umun iri gözleriyle karşılaştım yeniden. "Ne yapıyorsun baba?" der gibi bakıyordu hala. "Bi</span><span class="text_10"></span><span class="text_5">zim ölümümüze neden olduğun yetmezmiş gibi, şimdi de kendini mi öldürteceksin?"</span></p>
	</body></html>
