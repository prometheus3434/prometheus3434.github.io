<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Kırlangıç Çığlığı</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="id_bookmark7" class="block_19">"Çocuklarımın hepsi birer pırlantadır. "</p>
	<p class="block_18"><span class="text_5">Çok değil yirmi yıl önce, bahçelerinde envai çeşit ağaçla</span><span class="text_10"></span><span class="text_5">rın yükseldiği tek katlı gecekondulardan oluşan fakir ama sevimli bir semtti Zeytinburnu. Şimdi ise üst üste, yan yana yığılmış gibi duran, birbirinin benzeri, iğrenç binalarla kap</span><span class="text_10"></span><span class="text_5">lı, engebeli bir beton tarlası... Maktulün büyüdüğü yurdun müdürü Hicabi İnce'nin dairesi devlet eliyle yaptırılan o çir</span><span class="text_10"></span><span class="text_5">kin apartmanlardan birinin dördüncü katındaydı. Asansör arızalı olduğu için dar merdivenleri tırmanmaya başladık. Kapıların önüne konulmuş ayakkabılar, çocuk sesleri, bu sı</span><span class="text_10"></span><span class="text_5">cakta iyice çekilmez hale gelen yemek kokuları. .. Henüz İs</span><span class="text_10"></span><span class="text_5">tanbullu olamamış ama bundan da en küçük bir rahatsızlık duymayan kim bilir Anadolu'nun hangi yöresinden kopup gelmiş, adına metropol denilen, binalardan oluşan bu acıma</span><span class="text_10"></span><span class="text_5">sız cangılda tutunmaya çalışan insanlar.</span></p>
	<p class="block_18"><span class="text_5">Kulağı kapıda bizi bekliyor olmalıydı Hicabi Bey. Daha ilk çalışımızda açıldı kapı. Hava sıcak olmasına rağmen kahve</span><span class="text_10"></span><span class="text_5">rengi bir takım elbise giymişti, hardal rengi bir gömlek, koyu kahve bir kravat... Bu görüşmeyi önemsediği belliydi. Yüzü</span><span class="text_10"></span><span class="text_5">nün en çarpıcı yeri gözleriydi; tuhaf bir çekingenlikle süzül</span><span class="text_10"></span><span class="text_5">müş iri, siyah gözler... Durgunluk çok sürmedi, ince dudak</span><span class="text_10"></span><span class="text_5">larındaki gülümseme bütün yüzüne yayıldı, gözleri ışıldadı.</span></p>
	<p class="block_18"><span class="text_5">"Zeynep Hanım, değil mi? Siz de Başkomser Nevzat olma</span><span class="text_10"></span><span class="text_5">lısınız?" Kibarca yana çekilerek yol verdi. "Buyurun efendim, buyurun, hoş geldiniz...</span><span class="text_6">"</span></p>
	</body></html>
