<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Kırlangıç Çığlığı</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="id_bookmark40" class="block_25">41</p>
	<p class="block_30">"Belki paniklemiştir..."</p>
	<p class="block_17">"Buraya gelmelisiniz Başkomserim." Zeynep çağırıyordu salondan. "O topraktan burada da var."</p>
	<p class="block_17">Sesi heyecan içindeydi, hızla çıktım deminden beri araştırdığım yatak odasından. Salonda dizlerinin üzerine çökmüş, zemine bakıyordu. Beni fark edince, "O topraktan burada var Başkomserim..." diye yineledi ince uzun parmaklarıyla yerdeki bir noktayı göstererek. "Bugün Zekai Amirim'in teknesinde bulduğumuz kırmızı topraktan ..."</p>
	<p class="block_17">Bu konudan haberim yoktu.</p>
	<p class="block_17">"Hangi toprak Zeynepcim?"</p>
	<p class="block_17">Usulca doğruldu.</p>
	<p class="block_17">"Sahi sizinle bu konuyu konuşmamıştık. Olay Yeri İnceleme, Zekai Başkomiserim'in bahçesinde kırmızı toprak parçaları buldu. Cesedin hemen yanı başında... Aynı toprağı teknesinde de bulduk bu sabah..."</p>
	<p class="block_17">Hatırladım, Ali anlatmıştı da önemsememiştim.</p>
	<p class="block_17">"Üç olay yerinde de aynı türden toprak..." diye sürdürdü. "Az önce bana saldıran kişi, muhtemelen Zekai Başkomiserim'in katiliydi."</p>
	<p class="block_17">Sırtımdan bir ürperti geçti.</p>
	<p class="block_17">"Körebe mi diyorsun? Yani aradığımız seri katil hurda mıydı?"</p>
	<p class="block_17">Sanki adamı görecekmiş gibi salonu taradı gözleri.</p>
	<p class="block_17">"Sanırım öyle... Eğer Zekai Başkomiserim'in katili oysa, bana saldıran kişi Körebe'ydi."</p>
	<p class="block_17">"Bu kadar tedbirsiz davranır mı? Adam, her adımını planlayarak atıyor. Gece öldürülen maktulün evine bugün gelir mi?"</p>
	<p class="block_17">Kaşları yay gibi gerildi.</p>
	<p class="block_17">"Belki paniklemiştir, belki olay yeri temizlenmeden görmek istemiştir. Sonuçta o da insan Başkomserim. Zayıf davranmış olabilir. "</p>
	<p class="block_17">Mümkündü ama Zeynep'in sözleri beni tatmin etmemişti. To prak parçacıklarını görmek için diz çöktüm. Oradaydılar; kahverengi zeminin üzerinde parlak kırmızı renkte toprak parçacıkları, toz zerrecikleri vardı.</p>
	<p class="block_17">"Boyanmış değil mi?" diye tahminde bulundum. "Kırmızıları fazla parlak."</p>
	<p class="block_17">"Öyle gibi Başkomserim, incelememiz lazım. Evinin ya da işyerinin etrafında olmalı. Belki de yürüyüş yaptığı parktadır..."</p>
	<p class="block_20"><span class="text_1">"Elbette," diye onayladım. "Hemen numune alıp inceleyelim bu toprağı. Nasıl yapılmış, nerede satılıyor? Şanslıysak pahalı bir topraktır. Müşterisi azdır. Kontrol etme fırsatı bu</span><span class="text_"> </span><span class="text_1">luruz." Salonun çıkışına yöneliyordum ki, "Bir de şu gazete var Başkomserim," diyerek masanın sağ tarafındaki Hürriyet'i gösterdi. "Üç gün öncesinin gazetesi. Ondan sonra eve gazete girmemiş, oysa önceki beş günün gazetesi bakın kitaplığın orada duruyor. Muhtemelen maktul en son üç gün önce gelmiş eve."</span></p>
	<p class="block_17">İlgiyle baktım yüzüne.</p>
	<p class="block_17">"Yani cerrah dışarıda mı kaçırıldı diyorsun?"</p>
	<p class="block_17">"Öyle görünüyor, mutfakta yeni yapılmış yemek filan da yok."</p>
	<p class="block_17">"Mantıklı," diye onayladım. "Çünkü ceset kokmaya başlamıştı. Otopsiden sonra anlarız ama sanırım Kansu Sarmaşık'ı olay yerinde öldürmediler."</p>
	<p class="block_17">Bu ayrıntı üzerine pek çok yorum yapabilirdik ama şu anda hiçbir yararı yoktu.</p>
	<p class="block_17">"Sen incelemeye devam et Zeynepcim." Başımla salonun çıkışını işaret ettim. "Ben de dış kapıyı bir kontrol edeyim. Bakalım, adam nasıl girmiş içeriye?"</p>
	<p class="block_17">Sofadan geçerken bütün görkemiyle karşıma dikildi çelik kapı. Kimse bu kadar sağlam bir kapıyı geçemezdi, ama yaklaşınca kilitle oynandığını fark ettim.</p>
	<p class="block_17">"Evet, adam kilidi patlatmış Başkomserim."</p>
	<p class="block_17">Başımı çevirince bizim haytayı gördüm. Elinde sarı bir DVD ile karşımda dikiliyordu.</p>
	<p class="block_20"><span class="text_1">"Çıkarken kontrol etmiştim, belli ki herif kapı açmakta da bayağı becerikliymiş..." Bakışlarımın elindeki diske kaydığı</span><span class="text_"> </span><span class="text_1">nı görünce gülümsemesi bütün yüzüne yayıldı. DVD 'yi zafer kazanmış gibi havada salladı.</span></p>
	<p class="block_17">"Adamın görüntüsü burada. Onu yakalayacağız."</p>
	<p class="block_17">İşte bu şahane haberdi ama sormadan edemedim.</p>
	<p class="block_17">"Ya Kansu, onun kaçırıldığını gösteren bir kayıt yok mu?"</p>
	<p class="block_17">Neşesi soldu Ali'nin.</p>
	<p class="block_17">"Yok, en son üç gün önce evden ayrılırken tespit edilmiş, bir daha da binaya gelmemiş."</p>
	<p class="block_17">O zaman elimizdeki bilgilerle yetinecektik.</p>
	<p class="block_17">"Hadi içeri geçelim," dedim aceleyle. "Görelim bakalım kimmiş bu adam?"</p>
	<p class="block_17">Salona heyecanla döndüğümüzü gören Zeynep yüzünde şaşkınlıkla bakakalmıştı. Yine elindeki DVD 'yi salladı yardımcım.</p>
	<p class="block_17">"Sana saldıran herif bunun içinde."</p>
	<p class="block_20"><span class="text_1">Anında Zeynep'e de geçti heyecanımız, hemen bilgisaya</span><span class="text_"> </span><span class="text_1">rın açılış tuşuna basıp masanın önündeki iskemleye çöktü. Ali 'nin uzattığı DVD 'yi alıp yerine koydu , bilgisayarın tuşlarına dokundu. Ekranda karmaşık görüntüler belirdi, sonra netlik kazandı.</span></p>
	<p class="block_17">"Bu bahçe kamerasından, " diye açıkladı yardımcım. "Bakın şimdi adam gelecek. "</p>
	<p class="block_20"><span class="text_1">Kameranın görüş alanının içinde bir taksi durdu, içinden temizlikçiler için hazırlanmış şu ünifarmalardan giymiş bir</span><span class="text_"> </span><span class="text_1">adam indi. Uzun boyluydu, biçimli bir vücudu vardı ama başındaki şapka nedeniyle yüzünü göremiyorduk.</span></p>
	<p class="block_17">"Şimdi yakına gelecek Başkomserim. Daha net göreceğiz, biraz bekleyelim."</p>
	<p class="block_17">Şüpheli şahıs binaya yürürken elindeki küçük çantayı fark ettim. Evet, tam bir temizlik elemanı gibiydi. Hiç yabancılık çekmeden, gökdelenin servis kapısına yöneldi.</p>
	<p class="block_17">"Adam, temizlik şirketinden geldiğini söylemiş," diye açıkladı Ali. "Temizlikçileri denetleyeceğim diye girmiş içeri. Görevliler hiç şüphelenmemişler, çünkü her ay biri gelip kontrol edermiş..."</p>
	<p class="block_17">Aklımdakini Zeynep dile getirdi.</p>
	<p class="block_17">"Daha önce de aynı şahıs mı gelmiş?"</p>
	<p class="block_17">Omuz silkti Ali.</p>
	<p class="block_17">"Bilmiyorlar ki, güya güvenlikçi olacaklar, hepsinin aklı bir karış havada."</p>
	<p class="block_17">Umutla sordum.</p>
	<p class="block_17">"Hiçbir şey dikkatlerini çekmemiş mi?"</p>
	<p class="block_20"><span class="text_1">"Çekmemiş. Dedim ya Başkomserim adamlar mal. Affedersiniz, kıçlarından donlarını çalsan haberleri olmaz. Daha da beteri, şüpheli şahısı yalnız bırakmışlar. İşte o arada gelmiş olmalı buraya..." Birden öne eğildi, parmağıyla ekranda bir yeri gö sterdi. "Bakın, bakın Başkomserim, adamın yüzü</span><span class="text_"> </span><span class="text_1">burada belirginleşiyor."</span></p>
	<p class="block_17">Sahiden de zanlı, servis kapısının merdivenlerine yönelirken, kameraya iyice yaklaşıyordu.</p>
	<p class="block_17">"Durdur, " diye uyardım. "Durdur şu mereti."</p>
	<p class="block_20"><span class="text_1">Anında yerine getirdi direktifimi Zeynep. Adamın yüzü</span><span class="text_"> </span><span class="text_1">karşımızdaydı nihayet. Alnında "Turkuaz Temizlik" yazan şapkanın altından, kalın siyah çerçeveli gözlüklerden, iri mavi gözler zekice etrafı süzüyordu, geniş çenesini olduğu gibi kaplayan kızıl bir sakal, tıpkı başındaki şapka gibi yüzünün ayrıntılarını gizliyordu. Ekrana yaklaştım. Görüntü kalitesizdi ama o donuk bakışlar, gözlerindeki renkli lensi ele veriyordu. Elbette, ressamlarımız bu görüntünün üzerine çalışacaklardı ama bugüne kadarki tecrübelerime dayanarak rahatlıkla söyleyebilirdim ki, bu görüntüden adamın yüzünü ortaya çıkarmak deveye hendek atlatmak kadar zor olacaktı. O anda bir kez daha emin oldum, bu şahıs bizim çalışma tarzımızı çok iyi biliyordu. Adam hakkında daha fazla ayrıntıya ihtiyacımız vardı.</span></p>
	<p class="block_17">"Peki Alicim, bina görevlileri adamın boyunu, posunu tarif ettiler mi?"</p>
	<p class="block_20"><span class="text_1">"Ettiler Başkomserim, görüntüden de anlaşılacağı gibi 1.80 boylarında, atletik yapılı bir adammış. Oldukça da espri</span><span class="text_"> </span><span class="text_1">liymiş, şakalar yapıp durmuş. Yalnız, 'Sesinde bir tuhaflık vardı,' dediler. Sanki ağzında lokma varmış gibi güçlükle konuşuyormuş. Ama son derece kendine güvenen bir adammış. Hiç de öyle suçlu birine benzemiyormuş."</span></p>
	<p class="block_17">"Yani çok da işe yarar bir malumat vermediler. "</p>
	<p class="block_18"><span class="text_5">Yüzümün gölgelendiğini fark eden Ali, "Görüntüler işe ya</span><span class="text_10"></span><span class="text_5">ramaz mı?" diye söylendi. "Yani buradan bir sonuç çıkmaz mı?"</span></p>
	<p class="block_17">Zeynep benim kadar umutsuz değildi.</p>
	<p class="block_17">"Öteki bulgularla birleştirdiğimizde bir sonuca varırız.</p>
	<p class="block_18"><span class="text_5">Önemli olan daha fazla bilgi ve bulguya ulaşmak." Kestane rengi gözleri, sanki niye bu kadar umutsuzsunuz, der gibi ba</span><span class="text_10"></span><span class="text_5">kıyordu. "Körebe'nin riski göze alarak buraya kadar gelmesi sı</span><span class="text_10"></span><span class="text_5">kıştığını gösteriyor. Korkuyor, henüz bilmediğimiz bir nedenle korkuyor. Korktukça da hata yapıyor. Artık elimizde iki somut delil var, gizlenmiş de olsa görüntüsü ve şu kırmızı toprak..."</span></p>
	<p class="block_18"><span class="text_5">Ye rden göğe kadar haklıydı. İyi de, ben neden bu kadar ka</span><span class="text_10"></span><span class="text_5">ramsardım? Zekai'nin ölümünden sandığımdan daha fazla etkilenmiş olmalıydım. İşin kötüsü bu çocukları da olumsuz etkileyebilirdim, kendimi toparlamalıydım.</span></p>
	<p class="block_18"><span class="text_5">"Sence neden telaşa kapılmış olabilir?" diye konuyu eşe</span><span class="text_10"></span><span class="text_5">ledim. "Körebe, neden daha önce hiç yapmadığı davranışlar sergiliyor?"</span></p>
	<p class="block_18"><span class="text_5">Çaresiz kaldığı zamanlarda hep yaptığı gibi hafifçe so</span><span class="text_10"></span><span class="text_5">murttu.</span></p>
	<p class="block_18"><span class="text_5">"Emin olmak çok zor Başkomserim. Elimizdeki verilerle sağlıklı bir açıklama yapamam. Ama adam buraya kadar gel</span><span class="text_10"></span><span class="text_5">meyi göze aldıysa..."</span></p>
	<p class="block_22"><span class="text_7">"Sadece buraya gelmek değil," diyerek Ali de katıldı ko</span><span class="text_11"></span><span class="text_7">nu şmaya. "Çok daha büyük bir risk aldı, Zekai Amirim'i öl</span><span class="text_11"></span><span class="text_7">dürdü. Bence asıl kırılma noktası bu. Körebe neden kendi ritüelini bozarak bir polisi öldürdü. Önce bu sorunun cevabını</span><span class="text_9"> </span><span class="text_7">bulmalıyız."</span></p>
	<p class="block_20"><span class="text_1">Aferin çocuklar diye geçirdim içimden, ikisi de doğru akıl yürütüyordu. Emekli olursam gözüm arkada kalmayacaktı</span><span class="text_"> </span><span class="text_1">demek.</span></p>
	<p class="block_20"><span class="text_1">"Sorunun cevabı basit," diye sürdürdü Zeynep. "Zekai Amirim, Körebe'yle ilgili önemli bir bilgiye ulaşmıştı. Belki</span><span class="text_"> </span><span class="text_1">de kimliğini bile öğrenmişti."</span></p>
	<p class="block_17">Siper Güvenlik'ten Alper'in verdiği dosyayı hatırladım.</p>
	<p class="block_18"><span class="text_5">"Muhtemelen öyle oldu, Alper'den aldığımız şu dosyaları incelemen lazım. Zekai'nin Körebe hakkında tuttuğu dosya</span><span class="text_10"></span><span class="text_5">dan söz ediyorum. Ama öyle böyle değil, didik didik etmelisin. Açıkça belirtmemiş olabilir Zekai. Çünkü kendisi de emin değildi. Fakat kuşkuları ya da onu Körebe'ye götüren bilgiler o dosyanın içinde olmalı. Kırmızı toprağın araştırılmasını ve sana saldıran adamın robot resiminin çizilmesini hallettikten sonra bütün zamanını bu konuya ayırmalısın Zeynep. Çok sürmez değil mi bu işler?"</span></p>
	<p class="block_17">O şahane gülümsemelerinden birini takındı kriminoloğumuz.</p>
	<p class="block_18"><span class="text_5">"Sürmez Başkomserim, en geç yarın akşamüstüne kadar sonuç a1 ırız ...</span><sup class="calibre2">"</sup></p>
	<p class="block_17">"Güzel," dedim ellerimi ovuşturarak. "O zaman bu işleri halledip şu dosyaya yoğunlaş. Gerekirse ben de katılırım çalışmaya..."</p>
	<p class="block_20"><span class="text_1">"Biz hallederiz Başkomserim," dedi Ali durumdan vazife çıkartarak. "Hiç merak etmeyin en küçük bir ayrıntıyı bile</span><span class="text_"> </span><span class="text_1">atlamayacağız."</span></p>
	<p class="block_22"><span class="text_7">Eğer onları tanımasam, bu iki sevgilinin gece boyunca, birbirlerine dokunmadan kanlı cinayetlerden oluşan bir dosyayı inceleyeceğine inanmazdım ama onlar Zeynep ile Ali'ydi. </span><span class="text_8">Ne</span><span class="text_18"> </span><span class="text_7">rede duracaklarını, kendilerine nasıl hakim olacaklarını gayet iyi bilirlerdi. Aynca araştırmadan sonra ya da arada bir kaçak dokunuşlar, küçük öpüşmelerden ne zarar gelirdi ki?</span></p>
	<p class="block_20"><span class="text_1">"Tamam Ali akşam birlikte çalışırsınız, ama bu arada adamın geldiği şu taksiyi bul. Şahsı nereden almış, arabadayken ne konuşmuşlar, hepsini bir güzel öğren. Belki şoför önemli</span><span class="text_"> </span><span class="text_1">bir ayrıntı verebilir bize. Lütfen güzel haberlerle gelin. Ben de şu Kırmızı Surat lakaplı herifle konuşayım, bakalım ne anlatacak maktul hakkında?"</span></p>
	</body></html>
