<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Kırlangıç Çığlığı</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_33" id="calibre_pb_52"><span class="text_1">Olan olmuştu , merdivenlere yürümeye başladım, yardımcım da bana eşlik etti. Yine o yasemin kokusu çökmüştü sıcak havaya. Bu defa daha yoğun, daha baygın, daha güzel. Sanki</span><span class="text_"> </span><span class="text_1">çiçeği görebilirmişim gibi etraftaki binalara bakındım. Elbette ışıkları söndürülmüş balkonların çirkin görüntülerinden başka bir manzaraya rastlamadım. O ara gözlerim, gökyüzünde görünmekten çekinircesine belli belirsiz parıldayan incecik aya takıldı. Etrafını saran yıldızlar o kadar ışıltılıydı ki zavallı ay bütün çekiciliğini yitirmiş gibiydi. Biraz da nemli havanın yaydığı buğu nedeniyle olduğundan daha solgun görünüyordu.</span></p>
	<p class="block_17">"Yıldızlara mı bakıyorsunuz Başkomserim?" diyen Ali'nin sesiyle dağıldı düşüncelerim. O da benim gibi bakı şlarını gökyüzüne çevirmişti. "Ne kadar çoklar değil mi?"</p>
	<p class="block_17">Ne yalan söylemeli hoşuma gitti bizim haytanın duyarlılığı.</p>
	<p class="block_17">"Evet, ne kadar güzeller! Nasıl da parlaklar... Yıldızları bilir misin Ali? Hangisi hangisidir?"</p>
	<p class="block_17">Omuz silkti .</p>
	<p class="block_17">"Bilmem aslında," dedi ama birden durdu, işaret parmağıyla gökyüzünde bir yeri gösterdi. "Sadece şu en ışıltılı olanı biliyorum. Görüyor mu sunuz?"</p>
	<p class="block_17">Gösterdiği yerde çakıl taşı büyüklüğünde bir yıldız göz kırpıp duruyordu.</p>
	<p class="block_17">"Ne o, Kutup Yıldızı mı?"</p>
	<p class="block_17">"Yok, Ve nüs..."</p>
	<p class="block_17">Hayranlıkla süzdüm yardımcımı.</p>
	<p class="block_17">"Vay Ali, en güzel yıldızı biliyorsun demek. Aşk ve güzellik tanrıçası ha..."</p>
	<p class="block_17">Utangaç fısıldadı.</p>
	<p class="block_17">"Aynı zamanda Zeynep'in yıldızı. .."</p>
	<p class="block_17">"Nasıl Zeynep'in yıldızı?"</p>
	<p class="block_17">Bunu nasıl bilmezsiniz, der gibiydi.</p>
	<p class="block_17">"Zeynep terazi burcu ya Başkomserim. Terazi burcunun yıldızı Ve nü s'tür. "</p>
	<p class="block_17">"Aferin Ali, aferin," dedim takdirle. "Büyük gelişme var evladım sende..."</p>
	<p class="block_17">Etrafa bakındı, sanki birinin duymasından çekiniyormuş gibi fısıltıyla açıkladı.</p>
	<p class="block_17">"Aslında pek hazzetmem bu burç muhabbetinden Başkomserim. Ama Zeynep'in hatırına öğreniyorum..."</p>
	<p class="block_17">Elimle dostça vurdum omuzuna.</p>
	<p class="block_17">"İyi yapıyorsun Ali... O kız için değer. Zeynep gerçek bir hazine. Hem de parayla pulla ölçülemeyecek kadar kıymetli bir hazine."</p>
	<p class="block_20"><span class="text_1">O kıymetli hazineyi odasında çalışırken bulduk. Sanki dün ge ceden beri uykusuz olan o değilmiş gibi bilgisayarın başına ge çmiş heyecanla klavyenin tuşlarına dokunuyordu. O kadar</span><span class="text_"> </span><span class="text_1">kaptırmıştı ki kendini işine, içeri girdiğimizi fark etmedi bile.</span></p>
	<p class="block_17">"İyi geceler Zeynepcim."</p>
	<p class="block_20"><span class="text_1">İrkilerek döndü. Anında tatlı bir gülümseme yürüdü dudaklarına. Benim için değil elbette, yanımdaki yakışıklı ser</span><span class="text_"> </span><span class="text_1">seri için.</span></p>
	<p class="block_17">"İyi geceler Başkomserim," dedi ama gözleri Ali'deydi. "Ben de sizi bekliyordum."</p>
	<p class="block_17">Sesi heyecan yüklü, yüzü ışıklar içindeydi.</p>
	<p class="block_17">"Hayrola," dedim bilgisayarına yaklaşırken. "Zekai'nin evinde bir şey mi buldun?"</p>
	<p class="block_17">Bir an gölgelendi yüzü.</p>
	<p class="block_17">"Yok, evde değil ama şu Alper denen adam... Zekai Amirim'in evini ziyaret eden şahıs..."</p>
	<p class="block_17">Bunu bekliyordum, ama heyecanımı belli etmedim.</p>
	<p class="block_17">"Emekli Komiser Alper Siper," diye tekrarladım. "Ne olmuş ona?"</p>
	<p class="block_17">"Zekai Amirim'in yardımcısıymış. Beş yıl önce... Yani 2012 yılında Körebe cinayetlerini işlerken. O yıl soruşturmayı birlikte yapmışlar. " Sustu, sanki sözlerinin üzerimdeki etkisini merak ediyormu ş gibi beni süzmeye başladı. Benim yerime Ali tepki verdi.</p>
	<p class="block_17">"Yani?"</p>
	<p class="block_17">Oturduğu koltukta toparlandı Zeynep.</p>
	<p class="block_20"><span class="text_1">"Yanisi, bu Alper, seri katilimiz hakkındaki bütün ayrıntıları biliyor. Körebe konusunda, rahmetli başkomiserimiz kadar bilgi ve deneyim sahibi. Üstelik bir yıl sonra, yani 2013'te</span><span class="text_"> </span><span class="text_1">meslekten istifa ediyor. Ama hiçbir zaman Zekai Amirim'le irtibatı kesmiyor, aksine daha da yakınlaşıyor. Nerdeyse her hafta evini ziyaret ediyor. "</span></p>
	<p class="block_17">Boş boş baktığımızı görünce biraz gerildi.</p>
	<p class="block_17">"Aradaki bağlantı açık değil mi? Körebe, bu Alper olabilir."</p>
	<p class="block_17">İhtimal dışı değildi, ama daha cevaplanması gereken çok soru vardı.</p>
	<p class="block_17">"Elimizdekiler sadece tahmin," dedim sakince. "Bu söylediklerinle adamı zanlı bile sayamayız."</p>
	<p class="block_17">Anlıyordu, yine de fikrini söylemekten geri durmadı.</p>
	<p class="block_20"><span class="text_1">"Ama Körebe'nin bizden biri olabileceğini konuşmuyor muyduk? Polisin çalışma tarzını çok iyi bildiğini, o yüzden hiç açık vermediğini tartışmadık mı? Bu davaya hakim olan</span><span class="text_"> </span><span class="text_1">ikinci kişiden söz ediyoruz Başkomserim. Üstelik cinayetler</span><span class="text_"> </span><span class="text_1">bitince de polislikten istifa eden bir adamdan..."</span></p>
	<p class="block_17">Hala ikna olmadığımızı görünce, bilgisayara döndü. Tuşlara bastı, ekranda kumral saçlı, kalın kaşlı, koyu renk gözlü bir adam belirdi. Sevimli bir görünümü vardı.</p>
	<p class="block_17">"Alper Siper bu," diye ekrana bakarak sürdürdü konuşmasını. "Adam, dövüş ustası. Söz gelimi değil, gerçekten dövüş ustası, Tekvando'da siyah kuşak, sekizinci dan, yakında dokuz olacak. Karizmatik, herkesi etkileyen, güven veren bir adam. Zaten istifa eder etmez de Siper Güvenlik adında bir şirket kurmuş. Bazı otellerin ve hastanelerin güvenlik işlerini organize ediyor. Oldukça da başarılı. Ve Zekai Amirim'in evine elini kolu sallaya sallaya girebilecek tek kişi o. Sizi bilmem ama bence adam Körebe profiline cuk oturuyor."</p>
	<p class="block_17">Fena akıl yürütmüyordu ama acele ediyordu, çok acele ediyordu. Aslında Zeynep'in tarzı değildi bu, çünkü yorgundu, belki de üst üste gelen cinayetler sinirlerini bozmuştu, olayları doğru değerlendiremiyordu. Karşısına çıkan ilk ipucuna sarılarak bir an önce seri katile ulaşmak, bu karmaşık bulmacayı hemen çözmek istiyordu.</p>
	<p class="block_17">"Adamın özel hayatını biliyor muyuz?" diye son derece makul bir soru sordu Ali. "Çocukluğu hakkında malumatımız var mı?"</p>
	<p class="block_17">Yardımcımın nereye varmak istediğini anlamıştı Zeynep.</p>
	<p class="block_17">"Çocuk yurdunda büyümemiş, eğer merak ettiğin oysa. Ailesiyle büyümüş, Yalova'da. Babası Raşit Bey, Yalova Devlet Hastanesi'nde cerrahmış."</p>
	<p class="block_17">Bir iskemle çekerek karşısına oturdum. Ali ise ayakta dikilmeyi sürdürüyordu.</p>
	<p class="block_17">"Tamam arkadaşlar, yarın ilk işimiz bu Alper'le konuşmak olsun. Bakalım ne çıkacak. Sahi, Zeynepcim, Arda'nın DNA örneklerini aldınız mı?"</p>
	<p class="block_17">Heyecanı diner gibi olmuştu kriminoloğumuzun.</p>
	<p class="block_17">"Evet, Başkomserim sonuçlar yarın gelir, ama bence Hicabi'yi öldürenler o ikisi. Muhtemelen de Arda bıçakladı. Zeytinburnu'ndaki dairede luminol testi yaptım, banyodaki lavabo olduğu gibi yeşil renge kesti. Zeminde de kan lekelerine rastladım. Belli ki orada yıkamışlaıt ellerini, belki giysilerini filan da orada temizlemişlerdir. O yüzden Sipsi İsmail'le iki adamını gözaltına tutuyoruz hala. Belki Savcı Bey'e bilgi verirsiniz..."</p>
	<p class="block_17">Memnuniyetle ellerimi ovuşturdum.</p>
	<p class="block_17">"Hiç değilse bu olayı çözeceğiz. Böylece Körebe'ye dönebiliriz yeniden."</p>
	<p class="block_17">Oturduğu iskemlede sabırsız bir çocuk gibi kıpırdadı Zeynep.</p>
	<p class="block_17">"Ben de onu diyecektim, Akif Soykan ile Ferit Selcim'in otopsi raporları geldi. Körebe'nin iki kurbanından bahsediyorum." Bilgisayarına döndü, tuşlara dokundu. Ekranda bir rapor göründü. "İşte burada. Öldürülmeden önce ikisine de ilaç vermişler. Mivakuryum diye bir ilaç. Maddenin ismi nöromüsküler bloker. Yani periferik etkili kas gevşetici... Normalde anestezi sırasında kullanılıyor."</p>
	<p class="block_17">"Ya Zeynepcim," diye uyarmak zorunda kaldım. "Gözünü seveyim, şunu anlayacağımız şekilde anlatsana."</p>
	<p class="block_17">Yüzü pembeleşti.</p>
	<p class="block_17">"Özür dilerim Başkomserim. Yani bu Mivakuryum'u aşırı dozda verirseniz, o kişi felç oluyor. Dozu daha da artırırsanız ölüyor. Yani Körebe, kurbanlarını önce kaçırıyor, onlara bu ilaçtan içirerek uyuşturuyor, sonra da öldürüyor. Aslında korkunç bir durum. Kurban, neler olup bittiğinin farkında, sadece hareket edemiyor. Her şeyi hissediyor, başına gelebilecekleri kestirebiliyor."</p>
	<p class="block_17">Sanki canı yanan kendisiymiş gibi yüzünü buruşturdu Ali.</p>
	<p class="block_17">"Yani kulağı kesilirken acıyı olduğu gibi hissediyor..."</p>
	<p class="block_17">"Aynen öyle, ama asla karşı çıkamıyor. Bütün bunlardan sonra Körebe, kurbanını cinayet mahalline götürüyor, kırmızı kadife ile gözlerini bağlıyor, seçtiği oyuncağı oraya bırakıyor ve adamın ensesine bir kurşun sıkıyor."</p>
	<p class="block_17">Aklım başka bir ayrıntıya takılmıştı.</p>
	<p class="block_17">"Mivakuryum gibi ilaçları dozunu ayarlayacak kadar bildiğine göre, Körebe'nin tıp bilgisi de olmalı."</p>
	<p class="block_17">Yine bir yalım geçti Zeynep'in kestane rengi gözlerinden.</p>
	<p class="block_17">"İşte onu diyorum Başkomserim, babası Raşit Bey, Yalova Devlet Hastanesi'nde cerrahmış ya. Tıbba, üstelik anestezi ilaçlarına uzak biri değil. O yüzden Alper'e yoğunlaşmamız lazım. Bakın göreceksiniz, bu adamın cinayetlerle bir alakası var.. "</p>
	<p class="block_17">Gecenin bu saatinde bu anlamsız tartışmayı sürdürmenin yararı yoktu.</p>
	<p class="block_20"><span class="text_1">"Anlayacağız Zeynepcim," dedim yine yatıştıran bir sesle. "Dediğim gibi yarın çalalım Alper'in kapısını. Bakalım neler</span><span class="text_"> </span><span class="text_1">anlatacak. İstersen sen de gel, düşüncelerini daha da netleştirirsin."</span></p>
	<p class="block_17">Sonunda orta yolu bulmuştuk.</p>
	<p class="block_17">"Çok memnun olurum Başkomserim. Ama soruları siz sorun, ben sadece adamı izlemek istiyorum. Nasıl tepki vereceğini merak ediyorum."</p>
	<p class="block_17">Eh, artık evlere gidip, biraz dinlenme zamanı gelmişti, iskemleden kalkarken, hiç istifini bozmadan ayakta dikilmeyi sürdüren Ali, "Farkında mısınız, saat bir buçuğa geliyor," dedi duvardaki saati göstererek. "Yani artık Haziran'ın 6'sı."</p>
	<p class="block_17">Zeynep'le ne olmuş gibilerden baktık.</p>
	<p class="block_17">"Unuttunuz galiba, eğer ritüele sadık kalacaksa, Körebe'nin üçüncü cinayetini bu gün işlemesi lazım."</p>
	<p class="block_17">Hatırlattığı konu çok önemliydi. Zavallı Zekai'nin şu sözleri çınladı kulaklarımda: "Körebe'nin birinin daha canını almasını, kurbanı bir mekana bırakmasını, yani kendi rutinini uygulamasını beklemek gerekiyor. Belki o zaman bir açık verir. " Ne yazık ki hakikat buydu. Belki de şu dakikalarda İstanbul'da çocuklara ait bir mekanda kurbanını öldüren Körebe'nin bir aptallık yapıp cinayet mahallinde bir ipucu bırakmasını, istemeden bize bir delil sunmasını beklemekten başka çaremiz yoktu.</p>
	<p class="block_17">"Bence yanılıyorsun Alicim, Körebe üçüncü cinayetini işledi zaten."</p>
	<p class="block_17">Zeynep'ti bu farklı görüşü dile getiren. "Zekai Amirim'i öldürdü ya..."</p>
	<p class="block_17">Cinayetler silsilesinin karmaşıklığını ortaya koyan bu çelişkiydi işte. Eğer Akif Soykan'la Ferit Selcim'i öldüren Körebe'yse, Zekai'yle birlikte üçüncü cinayetini tamamlamış olacaktı. Ama Ali itiraz etti.</p>
	<p class="block_17">"İyi de tarihler tutmuyor Zeynep. Eğer bir ritüel varsa, seri katilimizin ayın altısında öldürmesi lazım. Öyle değil mi? Akif Soykan'ı ikisinde öldürdü, Ferit Selcim'i ise dördünde, toplayınca altı ediyor, üçüncü kurbanını da altısında öldürmesi lazım ki 12 sayısını bulabilsin. Oysa Zekai Amirim'i beşinde katletti, yani ulaştığı sayı 11. .. "</p>
	<p class="block_17">Zeynep'in yanıtı hazırdı.</p>
	<p class="block_17">"Ama Alicim, 2012 yılında ilk cinayetini de Ocak ayının l'inde işlemişti, oysa beş yıl sonra ilk olarak Haziran'ın 2'sinde öldürdü. Yani Körebe kendi ritüelini zaten bozdu. Belki yeni bir ritüel uygulayacaktır. Biraz beklersek görürüz ne olacağını."</p>
	<p class="block_17">Bu tartışma sabaha kadar uzar giderdi, oysa bizim çözmemiz gereken zorlu bir cinayet dosyamız vardı. Ye niden kalkmayı denedim iskemleden, "Hadi çocuklar gidip biraz uyuyalım," demeye kalmadan telefonum çalmaya başladı. İkisi de tedirgin gözlerle beni süzüyorlardı. Bu saatte çalan telefon asla güzel haber vermezdi. Ekranda bizim ekibin cevval çocuklarından Ekrem'in adı yazıyordu.</p>
	<p class="block_17">"Alo, hayırdır Ekrem?"</p>
	<p class="block_17">"Pek hayır değil Başkomserim, bir ceset daha bulundu ..." "Nerede?"</p>
	<p class="block_17">"Feriköy'de. Ceset küçük bir lunaparka bırakılmış."</p>
	</body></html>
