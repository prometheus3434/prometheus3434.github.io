<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Kırlangıç Çığlığı</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_21" id="calibre_pb_59">"Başınız sağ olsun Nevzat Bey," dedi üzüntülü bir sesle. "Zekai Amirim'i kaybetmişiz."</p>
	<p class="block_17">"Dostlar sağ olsun Buket Hanım, ne yazık ki öyle..."</p>
	<p class="block_17">"Şile'ye gitmiştik, kuzenimin düğünü vardı. O telaşta haberim olmadı. Biraz önce öğrendim. Çok üzüldüm, çok iyi bir insandı. .." Duraksadı. "Çok da iyi bir polisti. Artık pek sık karşılaşamayacağımız türden bir polis. Kim, kim yapmış olabilir Başkomserim? Var mı şüpheli birileri?"</p>
	<p class="block_17">"Ne yazık ki yok. Körebe'den şüpheleniyoruz. Siz ne dersiniz? O yapmış olabilir mi?"</p>
	<p class="block_17">"Niye yapsın ki? Bu onun tarzı değil. Tabii kendisine yönelik bir tehdit varsa onu bilemem." Sesi boğuklaşmaya başlamıştı. "Yoksa Zekai Başkomiserim önemli bir bilgiye mi ulaşmıştı? Körebe hakkında... Eğer adamın kimliğini öğrendiyse ya da Körebe böyle olduğunu düşünmüşse..."</p>
	<p class="block_17">Boş atıp dolu tutmak istiyordu. Hiç oralı olmadım.</p>
	<p class="block_17">"O kadarını bilmiyoruz. Ama dün gece Körebe bir cinayet daha işledi."</p>
	<p class="block_17">"Ne! Ciddi misiniz? Şu işe bak ya, bir düğüne gittik memlekette yer yerinden oynamış. Nerede işlendi bu cinayet? Durun, durun, ben öğrenirim. Peki, bir ipucu filan var mı?"</p>
	<p class="block_17">"Hayır, her zamanki gibi tek bir iz bile yok."</p>
	<p class="block_17">Yine bir sessizlik oldu, bu kez biraz uzun sürdü.</p>
	<p class="block_17">"Aslında mantıksız," dedi gergin bir sesle. "Ardı ardına iki cinayet. Yirmi dört saat içinde..."</p>
	<p class="block_17">"O kadar bile değil, on saat içinde diyelim..."</p>
	<p class="block_17">"On saat içinde mi?" diye söylendi hayretle. "Valla Başkomserim, bu iş Körebe'nin tarzına pek uymuyor, ama dediğim gibi başı sıkışmışsa... Hayır, başı sıkışsa da ikinci cinayeti işleyemezdi. O kadar kolay mı insan öldürmek? Hem de hiç ipucu bırakmadan! Yok, bu cinayetlere başkaları bulaşmış olabilir. Bence bu ihtimali hiç göz ardı etmemek gerek."</p>
	<p class="block_17">İyi akıl yürütüyordu, o an anladım, Buket de bildiklerinin hepsini anlatmamıştı.</p>
	<p class="block_17">"Etmiyoruz zaten Buket Hanım. Sizden ricam, davayla alakalı aklınıza takılan bir ayrıntı olursa, benimle paylaşmanız. Zekai hepimizin ortak dostuydu, katilini bulmak hepimizin boynunun borcudur."</p>
	<p class="block_17">İtiraf ediyorum, amacım onu etkileyerek sakladıklarını öğrenmekti, işe yarayacak mıydı, görecektik.</p>
	<p class="block_17">"Elbette Nevzat Başkomserim," demekle yetindi. "Elbette, en küçük bir bilgiye dahi ulaşsam, söz önce sizinle paylaşacağım."</p>
	<p class="block_17">Telefonu kapatırken göründü bizim serdengeçti. Serdengeçti diyorum, çünkü öyle bir yürüyüşü vardı ki, polisten çok eski kabadayıları andırıyordu. Ah Ali, ah, diye söylenip kahvemdeki son yudumu da alıp kalktım. Görür görmez yüzü ışıdı serserinin.</p>
	<p class="block_17">"Merhaba Başkomserim."</p>
	<p class="block_17">Dayanamayıp ben de gülümsedim.</p>
	<p class="block_17">"Ne haber Ali? Bir şey buldu mu Olay Yeri İnceleme?"</p>
	<p class="block_17">Anında silindi gülümsemesi, o vazife adamı kimliğine bürünüverdi.</p>
	<p class="block_17">"Kırmızı bir topraktan söz ediyordu Şefik. Teknenin zemininde bulmuşlar. Aynı toprak Zekai Amirimin cesedinin yanında da varmış. Katilin ayakkabısından dökülmüş olabileceğini söylüyordu ..."</p>
	<p class="block_17">Çok önemsemedim, her yerde kırmızı toprak bulunabilirdi.</p>
	<p class="block_17">"Başka..."</p>
	<p class="block_17">Boynunu büktü.</p>
	<p class="block_17">"Parmak izi filan da aldılar, ama ne çıkar bilmiyoruz."</p>
	<p class="block_17">Kayda değer bir bulgu yoktu. Elimle yardımcımın omzuna dokundum.</p>
	<p class="block_17">"Hadi Alicim, gidip konuşalım şu hastanenin başhekimiyle."</p>
	<p class="block_17">Salih Bey'le konuşmak pek kolay olmadı. Yarım saat kadar bekledik odasında, sonunda oflaya puflaya girdi içeri. Saçları tümüyle dökülmüştü, ince burnunun üzerine yerleştirdiği siyah çerçeveli gözlükleri açık kahverengi gözlerini daha iri gösteriyordu. Kendimizi tanıttık, aceleyle sıktı ellerimizi.</p>
	<p class="block_17">"Ne olur kusura bakmayın," diyerek koltuğuna geçti. "Özel hastanelerin işi bitmez. Valla beş yıldızlı otellerden fazla angaryası var bu işin."</p>
	<p class="block_17">Oturur oturmaz, masanın üstündeki randevu defterinin arasında duran dolmakalemi aldı, kalemliğe koydu, mouse'u ileri itti. Ardından ellerini kavuşturarak, "Demek Kansu öldü ha..." diye söylendi. Ne söyleyeceğimizi merak bile etmiyordu. "Allah rahmet eylesin, çok da gençti." İç geçirdi. "Ama defalarca uyarmıştım. Oğlum bu işleri bırak diye. Fakat din1emedı<sup class="calibre2">.</sup> . .."</p>
	<p class="block_17">Dilinin altındaki baklayı çıkarması için sordum.</p>
	<p class="block_17">"Hangi işleri bırak dediniz? Yasa dışı bir yola mı sapmıştı Kansu?"</p>
	<p class="block_17">Oturduğu koltukta toparlandı.</p>
	<p class="block_17">"Yasa dışı mı bilmiyorum? Bahis oynuyordu ... Yok, bu bayilerde oynananlardan değil. Zengin bir grup var. Bunlar dünyada önemli olaylar üzerine iddiaya giriyorlar. Parasına elbette. Hem de çok parasına..."</p>
	<p class="block_17">"Futbol maçları mı?" diye eşeledi Ali. "Dünya kupası gibi olaylar mı?"</p>
	<p class="block_17">Ağarmış kaşları yukarı kalktı başhekimin.</p>
	<p class="block_20"><span class="text_1">"Onlar da var ama sadece spor değil, ekonomiden siyasete, sanattan sağlığa kadar her konuda iddiaya giriyorlar. Mesela Esad ne kadar dayanır, Almanya seçimlerini kim kazanır, Türkiye'de enflasyon rakamları ne olur? Mars'a gönderilen uydu görevini başarıyla tamamlayabilir mi? Elbette</span><span class="text_"> </span><span class="text_1">bu yıl şampiyon kim olacak konusunda da iddiaya giriyorlar. Yani aklınıza gelen her konuda... Az para da yatırmıyorlar... Alt limit on bin dolar..."</span></p>
	<p class="block_17">Sanki bütün bu olaylara tanık olmuş gibiydi, dayanamayıp sordum.</p>
	<p class="block_17">"Siz nereden biliyorsunuz?"</p>
	<p class="block_17">Utangaç bir gülüş döküldü dudaklarından.</p>
	<p class="block_17">"Hiç sormayın Nevzat Bey. Bir keresinde Kansu beni de götürmüştü. ABD seçimleri konusunda iddiaya girdim. Hillary Clinton kazanır dedim, Trump kazandı, bendeniz de on bin dolar kaybettim. Hanım başımın etini yedi günlerce, ondan sonra da tövbe ettim." İkimizin de gülümsediğini görünce daha hevesli anlatmaya başladı. "Ne yapalım ben onlar kadar zengin değilim. Kansu da değildi. .. O yüzden bırak bu işleri diyordum. Dinlemedi..."</p>
	<p class="block_17">Merakına yenilen Ali yine araya girdi.</p>
	<p class="block_17">"Kim organize ediyor bu işi?"</p>
	<p class="block_20"><span class="text_1">"Organize eden filan yok. İnternet aracılığıyla buluşuyor</span><span class="text_"> </span><span class="text_1">lar. İddiaya girenlerden birinin evinde toplanıyorlar ya da ofisinde. Adamların evleri de ofisleri de saray gibi. Yeniliyor, içiliyor, her türlü konu konuşuluyor. Hepsi erkek. İddiacıların kurallarından biri de oyunlara kadınların sokulmaması. İngilizlerin erkek kulüplerini örnek almışlar kendilerine. "</span></p>
	<p class="block_17">"Kimler vardı orada?"</p>
	<p class="block_17">Kararlılıkla başını salladı Başhekim.</p>
	<p class="block_17">"Hiçbirini tanımıyorum Ali Bey. Dediğim gibi bir kez katıldım aralarına, ağzımın payını aldım, bir daha da gitmedim."</p>
	<p class="block_17">Yalan söylüyordu ama biraz daha zorlarsak hiç konuşmayacaktı.</p>
	<p class="block_17">"Herkes katılabiliyor mu?" diye daha genel bir soru sordum. "Yani ben istesem girebilir miyim aralarına?"</p>
	<p class="block_17">"Yok Nevzat Bey, ancak defalarca bahis oynamış birinin önerdiği kişi katılabiliyor. Amaç sadece para kazanmak değil, eğlence. Sonra muhabbetini yapıyorlar. Hatta kazanan, nasıl tahmin ettiğini açıklıyor. Bu adamların hepsi bilgili adamlar. Ama asıl amaçları sıkıntıdan kurtulmak. Toplanmak ama aynı zamanda bir araya geldiklerinde heyecan duymak. Fakat bizim gibi maaşıyla geçinenler için sonuçlar trajik olabiliyor... Evet, Kansu'yu kastediyorum. Bakın intihar etmiş işte..."</p>
	<p class="block_17">Şaşkınlıkla homurdandım.</p>
	<p class="block_17">"İntihar ettiğini kim söyledi?"</p>
	<p class="block_20"><span class="text_1">"Nurten Hanım, benim asistanım." Anlamak istercesine yüzümüze baktı. "İntihar etmedi mi? Yoksa, yoksa öldürüldü mü?" Anında anladı bakışlarımızdan. "Ama niye? Kim öldür</span><span class="text_"> </span><span class="text_1">mek ister ki Kansu'yu?" Bir an düşündü. "Borçlanmıştır. Tabii, tefecilere borçlanmıştır. Aldığı parayı ödeyemeyince de...</span></p>
	<p class="block_17">Elde avuçta bir şey kalmadı. Babasından kalan koca apartmanı iddiada kaybetti. Hep borçluydu, hep içeride... Biz de o yü zden ayrılmasını istedik zaten..."</p>
	<p class="block_17">Eşeledikçe yeni bilgiler çıkıyordu ortaya.</p>
	<p class="block_17">"Yani artık sizinle çalışmıyor muydu?"</p>
	<p class="block_17">Vicdan azabı çekiyormuş gibi yüzünü buruşturdu.</p>
	<p class="block_20"><span class="text_1">"Bir yıl önce çıkarmak zorunda kaldık. Aslında hep savun</span><span class="text_"> </span><span class="text_1">dum onu, ama beni de istismar etti. Bana bile borcu vardı. Yine de referans mektubu yazdım. Ama bir işe yaramadı. Adı çıkmıştı, hastaneler ona güvenmiyordu. Yazık, gerçekten çok yazık. Çok iyi bir cerrahtı."</span></p>
	<p class="block_17">Başhekim bambaşka bir hikaye anlatıyordu bize. Saçma sapan bir zengin eğlencesinin, çocuk taciziyle ne alakası olabilirdi?</p>
	<p class="block_17">"Çok önemli bir sorun var Salih Bey," dedim ciddi sesle. "Lütfen bu konuda bildiklerinizi bizden saklamayın..."</p>
	<p class="block_17">Başhekimin kırışıklarla kaplı yüzünü endişe kapladı.</p>
	<p class="block_17">"İpotekten mi bahsediyorsunuz? Yapmak istemezdik ama arabasına el koymaya mecburduk..."</p>
	<p class="block_17">"Hayır, hayır, daha mahrem bir konu var. Kansu'nun sapkın davranışları var mıydı?"</p>
	<p class="block_17">Tuhaf bir şey duymuş gibi irkildi.</p>
	<p class="block_17">"Nasıl yani?"</p>
	<p class="block_17">"Çocuk tacizi," diye bodoslamadan daldı Ali. "Küçük çocuklara sarkıntılıkta bulunmaktan söz ediyoruz."</p>
	<p class="block_17">"Asla, asla, hayır, hayır, Kansu sağl am iradeli biri olmayabilir, ama asla bir çocuk tacizcisi değildi... O dürüst bir insandı. Hele böyle bir konuda..."</p>
	<p class="block_17">"Nasıl bu kadar emin olabilirsiniz?" Adeta tersledi Ali. "Ya bu iğrenç huyunu sizden gizlemişse..."</p>
	<p class="block_17">Başhekim sükunetini korudu, sabırla izah etmeye başladı.</p>
	<p class="block_17">"Gizlemez Ali Bey, öyle biri değildi. Onun sapık olmadığına iddiaya girerim." Kurduğu cümlenin ironisini anladı. "Yani kefil olurum ... " Konuşmasına devam edecekti ki, odanın kapısı açıldı. Başhekim konuşmayı kesip ayağa fırladı. "Ooo Hayati Bey, buyurun..."</p>
	<p class="block_20"><span class="text_1">Açık yeşil keten bir elbise, beyaz bir gö mlek giymişti Hayati Bey. Orta boyluydu, kaslı bir vücudu vardı, ellilerinde olmalıydı. Aslan yelesini andıran gümüş rengi saçları, yanık teni, koyu mavi gözleriyle oldukça yakışıklı sayılırdı. Başhekim hızlı adımlarla Hayati'ye yaklaştı. Kendisinden nerdeyse</span><span class="text_"> </span><span class="text_1">on yaş küçük adamın önünde eğilerek elini sıktı. Onu pek umursamamıştı Hayati, soru dolu gözlerle bize bakıyordu. Hemen izah etti Başhekim.</span></p>
	<p class="block_17">"Başkomser Nevzat, cinayet masasından, bu genç arkadaşımız da Komiser Ali." Üzgün gözlerini adama dikti. "Acı haberi duymuşsunuzdur, bizim Kansu ölmüş. Cinayete kurban gitmiş. Kim öldürmek ister ki Kansu'yu?"</p>
	<p class="block_20"><span class="text_1">"Pek çok insan," diye söylendi adam. Genizden konuşur gibiydi adeta metalik çıkıyordu sesi. "O kadar tuhaf ilişkileri</span><span class="text_"> </span><span class="text_1">vardı ki." Konuşurken bize yaklaşmıştı. Hafifçe eğilerek selam verdi. "Hoş geldiniz Nevzat Bey, Ben Serap Hastaneleri 'nin kurucusu Hayati... Hayati Darcan..." Ne Ali, ne de ben ayağa kalkmıştık, hiç rahatsızlık duymadı bundan, cebinden kartını çıkarıp uzattı. Kartı Ali aldı, şöyle bir bakıp özensizce cebine attı. Hayati yine aldırmadı, nazik bir üslupla konuşmasını sürdürdü.</span></p>
	<p class="block_17">"Kansu'yu çok iyi tanırdım. Size yardımcı olabilirim." Ne diyeceğimizi bile beklemeden başıyla kapıyı işaret etti. "İsterseniz odama geçelim, orada daha rahat konuşuruz."</p>
	</body></html>
