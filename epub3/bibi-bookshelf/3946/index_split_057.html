<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Kırlangıç Çığlığı</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_21" id="calibre_pb_57">"Kimseye söylemeyin ama aslında değilim Başkomserim. İç mimar bu dekorun daha iyi olacağını söyledi. Gerçi küçük bir servete mal oldu bu koleksiyon ama hakikaten müşterilerin üzerinde iyi bir etki bırakıyor." Seni de bu odayı da hiç sevmedim diyen gözlerle etrafı süzen yardımcıma döndü. "Siz, ne içersiniz Zeynep Komiserim söylemediniz?"</p>
	<p class="block_17">"Teşekkür ederim, bir şey almayayım."</p>
	<p class="block_17">Bozulmuştu Alper.</p>
	<p class="block_17">"Olmadı ama böyle, hiç değilse bir acı kahvemi içseydiniz. Meslekten insanları burada ağırlamak gerçekten çok hoşuma gidiyor, eski günlere dönmüş gibi hissediyorum kendimi. Lütfen, sıcak, soğuk bir şeyler ikram edeyim size."</p>
	<p class="block_17">Alper'in tavrını samimiyetsiz bulmuştu Zeynep.</p>
	<p class="block_17">"Teşekkür ederiz Alper Bey. Eski meslektaşlarınıza kahve ikram ederek, kendinizi yeniden polis gibi hissedemezsiniz."</p>
	<p class="block_17">Görmüş geçirmiş bir adamın kalenderliği belirdi Alper'in yüzünde.</p>
	<p class="block_17">"İğnelemekte haklısınız Zeynep Komiserim." Sesi o sahte neşesini yitirmişti. "Ama Körebe davası beni gerçekten çok etkiledi. Yakalayamadık herifi ... İşin gerçeği adam düpedüz yendi bizi. Bu mesleğe inancımı yıktı benim. O yüzden Zekai Başkomiserim'i. .. " Gözleri nemlendi. "Kusura bakmayın rahmetli diyemiyorum, henüz alışamadım ölümüne. Evet, Zekai Baba'yı hep takdir etmişimdir. Hiçbir zaman vazgeçmedi, hiçbir zaman yılmadı. Emekli oldu, o kanlı katilin peşini yine bırakmadı. Hatta bu inatçılık hayatına mal olmasına rağmen sonuna kadar gitti."</p>
	<p class="block_17">"Zekai'yi Körebe'nin öldürdüğünü mü düşünüyorsunuz?"</p>
	<p class="block_17">Müstehzi bir gülümsemeyle baktı.</p>
	<p class="block_17">"Yapmayın Başkomserim, siz de ben de, onu Körebe'nin öldürdüğünü biliyoruz."</p>
	<p class="block_17">Güya konuşmayı izleyecek olan Zeynep dayanamadı, daha ilk soruda katıldı tartışmaya.</p>
	<p class="block_17">"Nereden biliyorsunuz? Elinizde belge, kanıt mı var?"</p>
	<p class="block_17">Konforlu koltuğunda güvenle geriye yaslandı.</p>
	<p class="block_17">"Bunun için kanıta ya da belgeye lüzum yok. Başka düşmanı yoktu ki Zekai Baba'nın. Uğraştığı tek kişi o seri katildi. Muhtemelen Körebe hakkında önemli bir bilgiye ulaştı, adam da bunu fark etti..."</p>
	<p class="block_17">Madem ki kartları açmaya başlamıştı, artık bizim de açık oynamamız gerekirdi.</p>
	<p class="block_17">"Neymiş o bilgi?" diye araya girdim. "Lütfen anlatır mısınız Alper Bey?"</p>
	<p class="block_17">Alınmış gibiydi.</p>
	<p class="block_17">"Şu bey lafını kaldırsak Başkomserim, eski polis de olsam sizden biriyim. Körebe denen o alçağın yakalanması için elimden geleni yapmaya hazırım. Sizli bizli konuşmaya gerek yok. Sorunuza gelince, sorun şu ki, Zekai Baba bir dosya tutuyordu. Biliyorum, yaptığı mevzuata aykırıydı ama meslekten ayrılsa da Körebe davasını kapatmamıştı. Daha doğrusu kapatamamıştı. Bu seri katil, onun en büyük saplantısıydı."</p>
	<p class="block_17">Lafı dolandırmaya başlamıştı.</p>
	<p class="block_17">"Kapatmadığını biliyoruz Alper, bunu bizzat kendisi söyledi bana ama şu dosya nerede, onu bilmiyoruz."</p>
	<p class="block_17">Şaşırmış gibiydi.</p>
	<p class="block_17">"Dosya teknedeki dolaptaydı. Zekai Baba'nın Salacak'taki teknesinden bahsediyorum. Dün akşam siz de oraya gitmişsiniz, bulamadınız mı?"</p>
	<p class="block_17">Arada kaynamasın diye sordum.</p>
	<p class="block_17">"Tekneye gittiğimizi nereden biliyorsun?"</p>
	<p class="block_17">Hiç tereddüt etmeden yanıtladı.</p>
	<p class="block_17">"Celile Anne anlattı. Dün gece yarısı beni aramış, uçaktaydım. İnince gördüm. Arayınca acı haberi verdi."</p>
	<p class="block_17">Ona güvenmediğimizi bilhassa belli etmek için sordu Zeynep.</p>
	<p class="block_17">"Şu uçak nereden geliyordu?"</p>
	<p class="block_20"><span class="text_1">Alper'in ne yüzünde ne davranışlarında kuşku uyandırıcı</span><span class="text_"> </span><span class="text_1">bir değişiklik olmuştu.</span></p>
	<p class="block_20"><span class="text_1">"İstanbul uçağıydı... Saat 20:20'de İzmir'den bindiğim uçak. Bir gün önce nişanlıma gitmiştim, bir gece orada kaldım, dün o uçakl a döndüm." Buruk gülümsedi. "Evet, merak ediyorsanız daha açık söyleyeyim, cinayet saatinde nişanlım Şeniz'in arabasındaydım, beni Adnan Menderes Havalimanı'na bırakı</span><span class="text_"> </span><span class="text_1">yordu. İsterseniz telefonunu vereyim arayıp konuşun, ondan birkaç saat önce de annesi babası ve iki kız kardeşiyle birlikte</span></p>
	<p class="block_17">Kordon'daki Deniz Restoran'da yemek yemiştik. Onlardan da öğrenebilirsiniz." İçtenlikle konuşuyordu. "Alındığımı zannetmeyin, ama bunlar zaman kaybı. Karşınızda gerçekten çok tehlikeli, bir o kadar da zeki ve becerikli bir katil var."</p>
	<p class="block_17">"Peki ne yapmamız lazım sence?"</p>
	<p class="block_17">Fikrini sormam onu rahatlatmıştı.</p>
	<p class="block_17">"Eğer dosyayı bulduysanız..." Yüzümden cevabın hayır olduğunu anlayınca sesini yükseltti. "Nasıl yani, Körebe tekneye de mi girmiş?"</p>
	<p class="block_17">Paniklemiş gibiydi.</p>
	<p class="block_17">"Körebe mi bilmiyoruz," dedim sakin bir sesle. "Ama teknede arama yapmışlar. Dosya filan da bulamadık."</p>
	<p class="block_17">Yenilmiş bir sesle mırıldandı.</p>
	<p class="block_17">"Hep böyle oldu, Körebe, bizden hep öndeydi. Alçak herif, Zekai Baba hakkında bir dosya hazırlamış demek ki. Teknesine kadar hayatının bütün detaylarını içeren bir dosya... Aslında çok mantıklı. Niye aklımıza gelmedi ki?"</p>
	<p class="block_17">Kısık çıkıyordu sesi. Ya çok iyi rol yapıyordu ya da söylediklerinde hakikaten içtendi.</p>
	<p class="block_17">"Belki sizin hakkınızda da hazırlamıştır," diye zarf attı Zeynep. "Zekai Başkomiserim'in yardımcısı olduğunuzu bilmemesi imkansız."</p>
	<p class="block_17">Endişeye benzer bir gölge geçti yüzünden.</p>
	<p class="block_17">"Muhtemelen öyledir ama beni tehlike olarak gördüğünü zannetmiyorum. Mesleği bıraktığımı biliyordur. Aslında Zekai Baba'ya saldıracağını da zannetmezdim. Önemli bir bulguya ulaşmış olmalı. Asıl sorun, Körebe bunu nasıl anladı?"</p>
	<p class="block_17">Damarına basmayı sürdürdü Zeynep.</p>
	<p class="block_17">"Sizin haberiniz yok muydu Zekai Başkomiserim'in ulaştığı bilgiden? Onca yıl birlikte çalışmışsınız, hala da çok yakınmışsınız."</p>
	<p class="block_17">"Yoktu Zeynep Hanım, Zekai Baba çok ketumdur. Öyle herkesle paylaşmaz sırlarını."</p>
	<p class="block_17">"Siz merak edip sormuyor muydunuz?" diye didiklemeyi sürdürdü bizimki. "Hala Körebe'nin peşinde olduğunu biliyormuşsunuz."</p>
	<p class="block_17">Tatlı bir anıyı hatırlamış gibi mahzunlaştı.</p>
	<p class="block_17">"Biliyordum tabii ama sormak cesaret ister. İşine karışılmasından hiç hoşlanmazdı. Zaten istifa ettiğimde çok kızmıştı. Bir süre konuşmadı benimle. Celile Anne araya girmese belki hiç konuşmazdı. Aslında ben de çok merak etmiyordum bu Körebe olayını. Zaten katil de bir daha öldürmedi. Dava kapandı zannettim. Fakat yeniden öldürmeye başlamış..."</p>
	<p class="block_17">Anlamazlıktan geldim.</p>
	<p class="block_17">"Zekai'nin ölümünden mi bahsediyorsun?"</p>
	<p class="block_17">Sağ eliyle, kemerli burnunun kenarını kaşıdı.</p>
	<p class="block_20"><span class="text_1">"Hayır Başkomserim, iki kişiyi öldürmüş. Kırmızı göz bağları, cinayet mahalline bırakılan oyuncaklar, kesilen sağ kulaklar... Televizyonlar bangır bangır bağırıyor. Vatan gazetesinde Buket diye bir gazeteci var. Bizim zamanımızda da ilgileniyordu bu davayla, yazı dizisine başlayacakmış, bugün</span><span class="text_"> </span><span class="text_1">anonsu vardı gazetede." Sustu, anlamak istercesine süzdü beni. "Yoksa yanlış mı? Körebe değil mi cinayetleri işleyen?"</span></p>
	<p class="block_17">Bildiklerimi onunla paylaşmak için bir neden yoktu .</p>
	<p class="block_17">"Soruşturma sürüyor, kesin bir kanıya varmış değiliz."</p>
	<p class="block_17">Canı sıkılmıştı, kalın kaşları çatıldı.</p>
	<p class="block_20"><span class="text_1">"Bana güvenmiyorsunuz değil mi?" Üzülmüş gibi suratını astı. "Sizi suçlayamam, Körebe yüzünden polisliği bıraktım. Bu konuda pek güvenilecek bir adam değilim. Ama şu kadarını söyleyeyim, eğer o 12 kişiyi Körebe öldürdüyse, bugün</span><span class="text_"> </span><span class="text_1">üçüncüyü de öldürecektir. Evet, 2012 yılının haziranında da üç kişiyi öldürmüştü. Ayın ikisinde, dördünde ve altısında. İkisinde ve dördünde iki çocuk tacizcisini öldürdü zaten, bugün birini daha öldürmesi lazım, gece yarısından önce..."</span></p>
	<p class="block_17">Bu konudaki tezini bir kez daha tekrarladı kriminoloğumuz.</p>
	<p class="block_17">"Öldürdü zaten, üçüncü kurban Zekai Başkomiserimizdi." Bakışları bulandı.</p>
	<p class="block_17">"Hayır Zeynep Komiserim, hiç zannetmiyorum."</p>
	<p class="block_17">"Nasıl yani, az önce kendiniz söylediniz, Zekai Başkomiseri, o seri katil öldürmüştür diye..."</p>
	<p class="block_17">Yanlış anlaşılmanın verdiği rahatsızlıkla koltuğunda kıpırdandı.</p>
	<p class="block_17">"Onu demek istemiyorum. Zekai Başkomiserim'i öldürmeyi düşünmüyordu aslında. Bu ay için üç kişiyi öldürmeyi planlamıştı, beş yıl önce olduğu gibi. Sonra Zekai Başkomiserim'in kendisi için tehlike olduğunu anladı ve ortadan kaldırdı."</p>
	<p class="block_17">Artık konuşmaya dahil olmanın zamanı gelmişti.</p>
	<p class="block_17">"Dün gece birini daha öldürdü. Körebe bu ayki kanlı hasadını sonlandırdı. Yani bizim Zekai 'yle birlikte dört kişiyi öldürmüş oldu. İşin ilginci, emekli başkomiserimizin ölümüyle, öteki cinayet arasında on saat bile yok. Tek başına bir insan bunu nasıl yapabilir?"</p>
	<p class="block_17">Alper de afallamıştı.</p>
	<p class="block_17">"Demek birini daha öldürdü. Tam tahmin ettiğim gibi."</p>
	<p class="block_17">"Soruma karşılık vermediniz. Tek başına bir insan on saat içinde iki ayrı cinayet işleyip, nasıl hiçbir ipucu bırakmayabilir?"</p>
	<p class="block_20"><span class="text_1">Kendisini suçladığımı zannetmiş olacak ki, "Bilmiyorum Başkomserim," diye söylendi. "Eğer Körebe'nin tek başına çalışmadığını söylüyorsanız, bu fikre katılmam. 2012 yılındaki 12 cinayette de ikinci bir kişinin varlığını hissetmedik. O zamanlar bu konuyu çok tartıştık. Zekai Baba da Körebe'nin bir yalnız kurt olduğunu, tek başına hareket ettiğini düşünü</span><span class="text_"> </span><span class="text_1">yordu. Ama çok zeki, soğukkanlı ve acımasız bir yalnız kurt. Çok uyanık olmalısınız, yoksa yine kaçıp gider bu alçak..." Öne eğildi, ellerini masanın üzerinde birleştirdi. "Aslında po</span><span class="text_"> </span><span class="text_1">lisliği bırakmak içimde bir ukdedir. Belki de Zekai Baba'ya yardım etseydim, çoktan yakalamıştık bu seri katili. Onun ölümünden kendimi sorumlu tutuyorum. O yüzden bu dava</span><span class="text_"> </span><span class="text_1">da size yardım etmek istiyorum. O alçağın yakalanması için ne isterseniz yaparım. Her türlü riske girmeye hazırım."</span></p>
	<p class="block_17">Umursamaz göründüm.</p>
	<p class="block_17">"Bize ne yararın olabilir ki?"</p>
	<p class="block_17">Umut dolu bir ışıltı belirdi yüzünde.</p>
	<p class="block_17">"Körebe dosyasının kopyasını vermekle başlayabilirim." İşte bu gerçek bir sürprizdi.</p>
	<p class="block_17">"Öyle bir kopya mı var?"</p>
	<p class="block_17">Zaferle aydınlandı koyu renk gözleri.</p>
	<p class="block_17">"Elbette var, Zekai Baba, işini asla şansa bırakmazdı. Körebe'yi çok iyi tanıyordu. Başı sıkışırsa kendisine zarar verebileceğinden emindi. 'Bana bir şey olursa bu yedek dosyayı emniyete verirsin,' diye tembihlemişti." Ayağa kalktı, arkasındaki Osmanlı arması çerçevesini kaldırdı. Duvarın içine yerleştirilmiş bir kasa belirdi karşımızda. Dönüp sevimli bir hareketle göz kırptı. "Yedek dosya işte burada." Kasayı açtı, içinden bir kucak dolusu klasör çıkardı. Masanın üzerine yığdı. "Davayla ilgili bütün ayrıntılar burada."</p>
	</body></html>
