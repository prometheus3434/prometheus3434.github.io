<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Kırlangıç Çığlığı</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="id_bookmark8" class="block_19">"Sipsi İsmail sahip çıkmış cenazeye."</p>
	<p class="block_18"><span class="text_5">Bir süreliğine unuttuğumuz o nemli sıcak, apartman kapı</span><span class="text_10"></span><span class="text_5">sından çıkınca inatçı bir sıkıntı gibi yeniden çöktü üstümüze.</span></p>
	<p class="block_22"><span class="text_7">Allahtan benim emektarı gölgelik bir yere park etmiştim. Zey</span><span class="text_11"></span><span class="text_7">nep suskun, adeta kırgın bir halde öylece oturuyordu yanım</span><span class="text_11"></span><span class="text_7">daki koltukta. Uykusuzluğun verdiği huzursuzlukla olacak, çok etkilenmişti adamın nobranlığından. Koridoru geçerken, merdivenlerden inerken tek sözcük çıkmamıştı ağzından. Şimdi, arabayı çalıştırmamı beklerken de bakışları, küçük bah</span><span class="text_11"></span><span class="text_7">çede oynayan iki kızla bir oğlan çocuğuna takılmış, sessizce</span><span class="text_9"> </span><span class="text_7">bekliyordu. Aldırmamasını söyleyecektim ki çalan telefonum izin vermedi. Bizim haytaydı, ee, kambersiz düğün olur mu?</span></p>
	<p class="block_18"><span class="text_5">"Evet Alicim, seni dinliyorum," diyerek açtım telefonu. Sevgilisinin adını duymak bile yetmişti Zeynep'in az önceki durgunluğundan sıyrılması için. Esmer Juliet'imizin dudak</span><span class="text_10"></span><span class="text_5">larında beliren gülümsemeyi görmezden gelerek telefondaki Romeo'ya kulak verdim.</span></p>
	<p class="block_17">"Maktulün cenazesi yarın öğle namazında kalkacakmış Başkomserim. Edirnekapı'daki Mihrimah Sultan Camisi'nden... Otopsi bitmiş, Zeynep raporu alabilirmiş."</p>
	<p class="block_18"><span class="text_5">Merak ettiğim konu bu değildi ama sormadan da edeme</span><span class="text_10"></span><span class="text_5">dim.</span></p>
	<p class="block_18"><span class="text_5">"Belediye mi kaldıracakmış cenazeyi? Malum Akif'in bir yakını filan yok ya...</span><span class="text_6">"</span></p>
	<p class="block_17">"Ben de onu diyecektim Başkomserim, Sipsi İsmail sahip çıkmış cenazeye."</p>
	</body></html>
