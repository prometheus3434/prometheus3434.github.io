<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Kırlangıç Çığlığı</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="id_bookmark35" class="block_25">"Her cinayet, her olay hakkında ayrıntılı bilgim var."</p>
	<p class="block_17">Neden sonra duydum zili. Ama uyku sersemliği içinde önce kapı çalınıyor zannettim, yataktan kalktım birkaç adım attım. Uzaklaştıkça ses azalıyordu, o zaman anladım zilin başucumdaki konsola bıraktığım cep telefonumdan geldiğini. Karımla kızımın duvardan bakan fotoğraflarına gülümseyerek, telefona yöneldim. Ekranda hiç tanımadığım bir numara yazıyordu. Açtım.</p>
	<p class="block_17">"Alo, buyurun."</p>
	<p class="block_17">İnce bir erkek sesi karşılık verdi.</p>
	<p class="block_17">"Başkomser Nevzat'la mı görüşüyorum?"</p>
	<p class="block_17">"Evet, siz kimsiniz?"</p>
	<p class="block_17">"Merhaba Başkomserim," dedi bu kez daha samimi bir sesle. "Ben Alper, Alper Siper. Celile Anne bahsetmiş size, Zekai Başkomiserim'in yardımcısıydım..."</p>
	<p class="block_17">Zeynep'in Körebe diye ısrar ettiği adam, beni arıyordu. Tam da kendinden emin suçluların yapacağı bir davranış.</p>
	<p class="block_17">"Buyurun Alper Bey, sizi dinliyorum."</p>
	<p class="block_20"><span class="text_1">"Başımız sağ olsun." Sesi acı yüklüydü. "Zekai Başkomiserim için çok üzgünüm, o benim amirim değil, aynı zamanda</span><span class="text_"> </span><span class="text_1">babam sayılırdı. Laf olsun diye söylemiyorum, hayatımdaki en yakın insandı. Birlikte çalışırdık."</span></p>
	<p class="block_20"><span class="text_1">"Eskiden birlikte çalışırmışsınız," diye düzelttim. "Sanırım meslekten istifa etmişsiniz. Zekai de emekli olmuştu za</span><span class="text_"> </span><span class="text_1">ten."</span></p>
	</body></html>
