<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Kırlangıç Çığlığı</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="id_bookmark0" class="block_19">"Yine bir cinayet var Başkomserim!"</p>
	<p class="block_16"> </p>
	<p class="block_16"> </p>
	<p class="block_17">Işıklı yaz günlerimizi karabasana çevirecek cinayetler zinciri, Haziran ayının 2'nci günü başlamıştı. Üç gün aralıksız süren yağmurların ardından... Bütün kent yaz rehavetine kapılmışken... İnsanı canından bezdiren o sıcakların ilk günü...</p>
	<p class="block_17">Akşam Tatavla'nın bahçesindeydik. Her zamanki yerimizde, kadim çınarın gölgesine kurulmuş ahşap masalardan birinde oturuyorduk. Yaşlı ağacın kalın dallarını süsleyen iri yeşil yapraklarda ne bir esinti vardı, ne bir kıpırtı. Koca çınar, sanki ağaç değil de devasa bir heykelmiş gibi öylece kaskatı eğilmişti masamızın üzerine. Evgenia, belki serinletir diye, içerideki vantilatörü çıkarmıştı dışarıya. Ne gezer, küçük pervaneler belli belirsiz bir esinti oluştursa da adeta su içinde yaşıyormuşuz hissini veren o yoğun nem bırakmıyordu bir türlü yakamızı.</p>
	<p class="block_17">Evgenia'da kalmıştım; Allah'ın bildiğini kuldan niye saklayayım, hayattan çalınmış o güzel gecelerden biriydi. Sesler, kokular, şarkılar, elbette biraz da içkinin etkisiyle ama daha çok sevdiğim kadının varlığıyla dünyayı, hatta kendimi unutup sevda denen o büyülü evrende kaybolmuştum. Tatavla'yı ne zaman kapattık, evine ne zaman gittik hiçbirini hatırlamıyordum. Hatırladığım Evgenia'nın sıcak teninden yükselen o lavanta kokusu, gecenin karanlığında uçuşan o tatlı fısıltılar, iki insanın birbirinin bedeninde kaybolması, ardından derin, huzurlu bir uyku. Uyandığımda, güneş cüretkarca Evgenia'nın yüzünde, saçlarında geziniyordu. Dayanamadım ben de dokundum kumral saçlarına... Dokununca açtı gözlerini. Kendiliğinden gülümsedi solgun dudakları.</p>
	<p class="block_17">"Günaydın canım," dedi şefkat yüklü bir sesle. "Günaydın Nevzatakimu."</p>
	<p class="block_17">Uzanıp bir öpücük kondurdum dudaklarına.</p>
	<p class="block_17">"Günaydın Evgeniacım, günaydın canım ..." Bakışlarım pencereye kaydı. "Vakit epeyce geçmiş. Gitsem iyi olacak."</p>
	<p class="block_17">"Hayatta olmaz!" dedi yatakta doğrularak. "Kahvaltı yapmadan bırakmam seni!"</p>
	<p class="block_20"><span class="text_1">Sanki çok yermişim gibi, birbirinden lezzetli yiyeceklerle donattı masayı. Tulumu, dillisi, örgülüsü, otlusu envai çeşit peynir... Yeşili, siyahı, kahverengisi, renk renk zeytin... Koyu kırmızı domatesler, tazecik biberler, Çengelköy'ün kıtır salatalıkları... Gül, çilek, kayısı, şeftali, portakal, turunç reçelleri... Evgenia'nın kendi elleriyle yaptığı reçeller... Herkesin</span><span class="text_"> </span><span class="text_1">bir takıntısı vardır ya, onunki de reçeldi. Ninesi Marika'dan kalan bir mirastı bu. Marika reçel yapmanın insan ruhuna iyi geldiğine inanırmış. Üstelik kadıncağız şeker hastasıymış,</span><span class="text_"> </span><span class="text_1">kendi elleriyle yaptığı reçelleri ağız tadıyla yiyemezmiş bile. Ama hiçbir zaman reçel yapmaktan da vazgeçmemiş.</span></p>
	<p class="block_17">"Onun için bir tür terapi gibiydi," diye anlatırdı Rum sevgilim. "Bir tür iyilik ayini."</p>
	<p class="block_17">O sebepten olsa gerek Marika öldükten sonra bu geleneği Evgenia üstlenmişti. Sanki reçel yapmayı bıraksa ninesine ihanet edecekmiş gibi hissediyordu. Ya ptığı reçelleri yaz kış demeden, meyhanenin girişindeki raflarda sergilerdi. Kimse dokunamazdı renk renk kavanozlara, sadece çok sevdiği arkadaşlarına hediye ederdi.</p>
	<p class="block_17">"İyi insanlar tatmalı bu reçelleri. .. Sadece iyi insanlar varmalı bu kutsal yiyeceğin lezzetine."</p>
	<p class="block_17">Aslında iki göz yumurtayı mideye indirdikten sonra karnım iyice doymuştu ama turunç reçelinden tatmam için ısrar ediyordu Evgenia.</p>
	<p class="block_17">"Mersin'den gelen turunçların kabuğundan yaptım. Benim için özel toplandı bunlar. Enfes bir tadı var, kokusunu damağında hissedeceksin..."</p>
	<p class="block_17">Kırmak olmazdı, kehribar rengi turunç reçelini ekmeğime sürerken çaldı telefonum. Ekranda Ali'nin adını okuyunca anladım, yine vazife vaktiydi, yine birileri birilerini öldürmüştü. Yine cinayet mahalline gidilecek, delil bulmak için her yer santim santim taranacak, yine şahit peşinde koşulacak, yine zanlılar sorgulanacak, yine şüphelilerin peşine düşülecekti. .. Birden yorulduğumu hissettim. Ne kurbanın nasıl öldürüldüğünü merak ediyordum, ne de katilin kimliğini.</p>
	<p class="block_20"><span class="text_1">Artık kan görmek istemiyordum, soğumaya yüz tutmuş bedenlere dokunmak ürkütüyordu beni. Yaşlanıyor muydum? Bu meslekten sıkılmaya mı başlamıştım yoksa? Hayır hayır, sıkıldığım filan yoktu, bu bıkkınlık hali, şu yapış yapış sıcağın etkisiydi sadece. Başımı kaldırınca Evgenia'nın su yeşili gö zleriyle karşılaştım. Endişeli bir ifadeyle beni süzüyordu. Israrla çalmayı sürdüren telefonu boş verdim, biraz da içine düştüğüm ruh halinden kurtulmak için abartılı bir iştahla,</span><span class="text_"> </span><span class="text_1">turunç reçelli ekmeğimden kocaman bir ısırık aldım. "Hımmm, enfes," diye mırıldandım çiğnerken. "Bu, Ma</span><span class="text_"> </span><span class="text_1">dam Sula'nın kabak reçelinden bile daha lezzetli..."</span></p>
	<p class="block_20"><span class="text_1">"Çok kötüsün Nevzat..." Öfkesini yenemedi, sol omzuma,</span><span class="text_"> </span><span class="text_1">sağ eliyle küçük bir darbe indirdi. "Çok kötüsün."</span></p>
	<p class="block_20"><span class="text_1">"Dur, dur," diye kaçtım minik yumruklarından. "Dur, kız</span><span class="text_"> </span><span class="text_1">dırmak için öyle dedim." Altın sarısı sıvının içinde ballaşmış turunç kabuklarını gö sterdim. "Gerçekten enfes... Valla, bugüne kadar yediğim en lezzetli reçel. Kokusu, şekeri, hepsi</span><span class="text_"> </span><span class="text_1">kıvamında, ellerine sağlık..."</span></p>
	<p class="block_20"><span class="text_1">Gecenin yorgunluğunu taşıyan mahmur gözleri ışıldadı. "Teşekkür ederim Nevzat, teşekkür ederim, afiyet olsun..." İşte bu kadar kolaydı benim iyi kalpli sevgilimi mutlu et</span><span class="text_"> </span><span class="text_1">mek. Bir de münasebetsiz Ali bu kadar ısrarcı olmasa. Evet, yeniden aramaya başlamıştı. Evgenia dayanamadı.</span></p>
	<p class="block_17">"Açmayacak mısın? Belki önemlidir."</p>
	<p class="block_20"><span class="text_1">Cevap vermek yerine telefonun sesini kıstım, suratıma</span><span class="text_"> </span><span class="text_1">zevkten mest olmuş bir ifade yerleştirerek ağzımdaki lokmayı çiğnemeyi sürdürdüm. Ali de inadından vazgeçmişti zaten. Ancak kahvelerimizi bitirdikten, masanın toplanması için Evgenia'ya yardım ettikten sonra dönebildim yardımcıma.</span></p>
	<p class="block_17">"Yine bir cinayet var Başkomserim," diye müjdeyi verdi.</p>
	<p class="block_17">"Kasımpaşa'da bir parktayız. Gelseniz iyi olur. </p>
	<p class="block_17">İyi olacağından emin değildim, ama elbette gidecektim...</p>
	<p class="block_20"><span class="text_1">Evgenia'nın kahve bulaşığı, ılık dudaklarına minnettar bir öpücük yerleştirdikten sonra atladım bizim emektara. Sabah olmasına rağmen fırın gibi sıcaktı arabanın içi. Karşılıklı iki camı sonuna kadar indirdim. Ku rtuluş Caddesi'nin gürül</span><span class="text_"> </span><span class="text_1">tüsü doldu içeriye. Belki güzel bir şarkı bulurum umuduyla açtım radyoyu. Ne gezer, baygın bir kadın sesi, bir buzdolabı markasının reklamını yapıyordu ballandıra ballandıra... Daha fazla zaman yitirmeden bastım gaza.</span></p>
	</body></html>
