<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Kırlangıç Çığlığı</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_23" id="calibre_pb_15"><span class="text_5">"Hah işte böyle, yakışıyor mu sana öteki köpeklere saldır</span><span class="text_10"></span><span class="text_5">mak."</span></p>
	<p class="block_18"><span class="text_5">Sanki konuşacakmış gibi bakıyordu, sonra bunun boşa ça</span><span class="text_10"></span><span class="text_5">balamak olacağını anlamış olacak ki, vazgeçti, kaldırımdaki yemek kabında onu bekleyen iri kemiklere yöneldi.</span></p>
	<p class="block_17">"Haksızlık ediyorsunuz Başkomserim."</p>
	<p class="block_18"><span class="text_5">Başımı çevirince Arif Usta'nın kınayan gözleriyle karşılaş</span><span class="text_10"></span><span class="text_5">tım.</span></p>
	<p class="block_17">"Bahtiyar'ın suçu yok. Öteki köpekler bulaştılar ona... Gözlerimle gördüm, o kendini savundu..."</p>
	<p class="block_17">"Öyle mi?" diyebildim sadece. "Ben de zannettim ki ..."</p>
	<p class="block_18"><span class="text_5">Bakışlarım haksızlık ettiğim Bahtiyar'a kaydı, beni unut</span><span class="text_10"></span><span class="text_5">muş gibiydi, iri bir kemiği ağzına almış dişlerinin arasında geveliyordu. Arif Usta'ya açıklama gereği hissettim.</span></p>
	<p class="block_17">"Ama bıraksam öldürecekti hayvanı. .."</p>
	<p class="block_18"><span class="text_5">Hakkaniyetli adamdı Arif Usta, her zaman doğruları söy</span><span class="text_10"></span><span class="text_5">lerdi.</span></p>
	<p class="block_22"><span class="text_7">"Asıl o üç köpek öldürecekti Bahtiyar'ı. .. Zavallım dükkan</span><span class="text_11"></span><span class="text_7">dan getirdiğim kemikleri yiyordu. Üçü birden saldırdılar üze</span><span class="text_11"></span><span class="text_7">rine... Aniden, gözümün önünde... Kudurmuş gibiydiler..." Sokağın sonunda kaybolmakta olan köpeklere baktı. "Yine de günahlarını almayayım, belki onlar da acıkmıştı, belki</span><span class="text_9"> </span><span class="text_7">başka çareleri yoktu, ama kavgayı onlar başlattılar. Bizimki kendini savundu sadece... Savunmasa parçalardı o köpekler Bahtiyar'ı... Siz benden daha iyi bilirsiniz Başkomserim, bu dünya acımasız bir yer, insanlar için de köpekler için de, sesi</span><span class="text_11"></span><span class="text_7">nizi çıkarmadınız mı alırlar ekmeğinizi elinizden."</span></p>
	<p class="block_17">Ne diyeceğimi bilemedim, Arif Usta da uzatmadı zaten.</p>
	<p class="block_17">"Neyse ben gideyim artık, hadi iyi akşamlar. "</p>
	<p class="block_18"><span class="text_5">İyi akşamlar babında bir şeyler mırıldanacaktım ki birden durdu, döndü. "Ha Başkomserim, türlü pişirmiştim seversi</span><span class="text_10"></span><span class="text_5">niz. Hafif acılı... Sizin evde yemek yoktur şimdi, buyurun bir</span><span class="text_10"></span><span class="text_5">likte yiyelim. Ya nına bir de soğuk cacık yaparız."</span></p>
	<p class="block_18"><span class="text_5">Hayır, lokantasına müşteri toplamıyordu, bir dostunu ye</span><span class="text_10"></span><span class="text_5">meğe davet ediyordu.</span></p>
	<p class="block_18"><span class="text_5">"Sağ ol Arif Usta, biraz bamyam var. Buyur gel, birlikte yi</span><span class="text_10"></span><span class="text_5">yelim, ikimize de yeter. Kavun da var, beyaz peynir filan, bir iki kadeh de parlatırız belki."</span></p>
	<p class="block_17">Sigaradan sararmış dişlerini göstererek gülümsedi.</p>
	<p class="block_17">"Başka zaman diyelim Başkomserim, yarınki yemeklerin hazırlıklarını yapmam lazım... Hadi size afiyet olsun."</p>
	<p class="block_17">Cömert lokantacımız uzaklaşırken, ben de mahallemizin vefakar köpeğine yaklaştım.</p>
	<p class="block_17">"Kusura bakma Bahtiyar," dedim yumuşak bir sesle. "Kusura bakma oğlum, yanlış anlamışım. Ama yine de o köpeği öldürmene müsaade edemezdim."</p>
	<p class="block_17">Tarçın rengi gözlerinde ne bir dargınlık, ne de sitem vardı. Sanki "O kadar da mühim bir konu değil," der gibiydi.</p>
	<p class="block_20"><span class="text_1">Bahtiyar'ı sıcak Arnavut kaldırımının üzerindeki yemeğiyle haşhaşa bırakıp evimden içeri girdiğimde o çok iyi bildiğim serinlik karşıladı beni. Akşam çökmesine rağmen hala cayır cayır yanan sokaktan sonra kapının ardındaki bu serinliğin beni mutlu etmesi gerekirdi, ama aksine yoğun bir hüzün çöktü içime. Çok iyi bildiğim o serinlikten sonra, çok iyi bildiğim o hüzün... Bitmek bilmeyen bir yoksunluk, dinmek</span><span class="text_"> </span><span class="text_1">bilmeyen bir hasret, aradan geçen onca yıla rağmen arada bir kanayan o derin yara...</span></p>
	<p class="block_20"><span class="text_1">Her zaman kapılmıyordum bu duyguya elbette, acı ne kadar büyük olursa olsun, insan bir şekilde kanıksıyor, unutuyor. Kendime şaşarak ben de yaptım bunu. Hiç unutmam,</span><span class="text_"> </span><span class="text_1">unutamam dememe rağmen ağır ağır silindi bazı hatıralar, renkler soldu, sesler sönükleşti, kokular kaybolmaya başladı. Bazen karımla kızımın yüzünü gözümün önünde canlandırmaya çalışıyorum, olmuyor, ne yapsam bir türlü belirmiyorlar gözlerimin önünde. Tekrar tekrar fotoğraflarına bakmak zorunda kalıyorum. Neden böyle diye kendime kızıyorum, kendimi suçluyorum fakat hiçbir yararı olmuyor, ağır ağır siliniyor görüntüleri belleğimden...</span></p>
	<p class="block_18"><span class="text_5">Ama bugün Kasımpaşa'daki o parkta Aysun'un bebeğine benzeyen o oyuncağı gördükten, öldürülen adamın kim olduğunu anladıktan sonra her köşesi karımın kızımın anılarıyla dolu bu eve elimi kolumu sallayarak giremezdim. Evgenia'nın da defalarca uyardığı gibi, kabuk bağlayan yarayı kanatmanın manası yoktu ama, bugün o cinayet mahallinde gördüklerimden sonra emin olmam gereken konular vardı. Aradan geçen saatler şüphelerimi gidermemişti, aksine içimdeki endişe giderek artmıştı. Öldürülen o çocuk tacizcisinin, o ustalıkla işlenen cinayetin benimle bir alakası olabilir miydi? Kararlı adımlarla bodrum katına inen merdivenlere yö</span><span class="text_10"></span><span class="text_5">neldim. O kadar çok zaman olmuştu ki alt kata inmeyeli, her adım attığımda basamaklar acı çekiyormuş gibi inliyordu ayaklarımın altında.</span></p>
	<p class="block_22"><span class="text_7">Ahşap kapının kenarında, kendi ellerimle yaptığım küçük kutunun içindeydi anahtar. Kim bilir ne zamandır dokunul</span><span class="text_11"></span><span class="text_9"> </span><span class="text_7">mamıştı... Tozlanmış, yer yer paslanmıştı. Takılmamasını umarak kilide soktum, çevirdim, bir kez daha, bir kez daha... Açıldı, yavaşça ittim kapının kanadını. Ağır, nemli bir koku çarptı burnuma. Işığın düğmesine dokundum, pırpır ettikten sonra yandı lamba. Hazin bir görüntüsü vardı bodrumun. Üst üste konulmuş kutular, kocaman ceviz sandığın üzerinde toz içinde bir gramofon, havalandırmanın orada eski abajurlar, güvelerin paramparça ettiği kocaman bir halı... Şu mukav</span><span class="text_11"></span><span class="text_7">va kutuların birinde olmalıydı Aysun'un oyuncakl arı. Evet, tek bir eşyasını bile atmaya gönlüm razı olmamıştı. Giysile</span><span class="text_11"></span><span class="text_7">ri, kitapları, oyuncakları, kolyeleri, yüzükleri, saati, hepsi bu</span><span class="text_9"> </span><span class="text_7">kutuların içindeydi. Hemen yanında da Güzide'nin eşyaları. Hiçbirine kıyamamıştım. Hiç kimseye verememiştim. Burası onların eviydi, bedenleri aramızdan ayrılsa bile eşyaları bu evde kalmalıydı.</span></p>
	<p class="block_22"><span class="text_7">Duvarın kenarına üç sıra halinde dizdiğim kutuların için</span><span class="text_11"></span><span class="text_7">deydi Aysun'un eşyaları... Sanki taşınıyormuşuz da gittiği</span><span class="text_11"></span><span class="text_7">miz evde kolayca bulabilelim diye kutuların üzerine yazmış</span><span class="text_11"></span><span class="text_7">tım teker teker içinde neler olduğunu. Bugün olsa yapamam. Güzide'yle Aysun'u kaybettiğim o korkunç günlerde acıyla, öfkeyle, kahırla yapmış olmalıyım... Canım yana yana, belki de bilhassa canım yansın diye... Karımla kızımın katillerini</span><span class="text_9"> </span><span class="text_7">bulamamış olmanın verdiği suçluluk duygusu içinde ken</span><span class="text_11"></span><span class="text_7">dimi cezalandırmak için... Aslında hatırlamıyordum, hiçbir şey hatırlamıyordum, aldığım ilaçlardan değil, hiç bekleme</span><span class="text_11"></span><span class="text_7">diğim bir anda gelen bu kadar sert bir darbenin benliğimi allak bullak etmesinden. Belki de hepsini, her şeyi, her ayrın</span><span class="text_11"></span><span class="text_7">tıyı unutmak istediğimden.</span></p>
	<p class="block_18"><span class="text_5">Kutuları açmadan sanki anıları incitecekmişim gibi du</span><span class="text_10"></span><span class="text_5">raksadım. Nasıl da özene bezene yazmışım. "Aysun Oyun</span><span class="text_10"></span><span class="text_5">caklar" diye. Alt satırında da "Mutfak seti, ev maketleri, !egolar" yazıyor. Hayır, bu kutuda değildi Barbie, bir alttakinde olmalı. Alttaki "Aysun Bebekler" yazılı kutuda. Kutu silme bebek doluydu. Bayılırdı kızım bebeklere. Yüzlerce çeşit be</span><span class="text_10"></span><span class="text_5">beği olsa yine bıkmazdı. Hepsinin ayrı ayrı adları vardı, ayrı ayrı hikayeleri, hepsiyle ayrı bir ses tonuyla konuşurdu. San</span><span class="text_10"></span><span class="text_5">ki canlılarmış gibi onlarla konuşurdu Aysun. Elbette onların ağzıyla da kendisine cevap verirdi. Başlarda Güzide'yle beni rahatsız etmişti bu durum. Ama psikologlar, "Sorun yok, kızı</span><span class="text_10"></span><span class="text_5">nızın geniş bir hayal gücü var sadece," deyince rahatlamıştık. Biraz büyüyünce ilgisi azalmıştı zaten. Yine de odasından kaldırmamıştı bebekleri.</span></p>
	<p class="block_22"><span class="text_7">Kutuyu indirdim, kapağını açtım. Bir zamanlar Aysun için gerçek birer hazine olan bebekler, neden bizi burada unuttu</span><span class="text_11"></span><span class="text_7">nuz, der gibi sitemle bakıyorlardı. Boğazımda bir yumruğun düğümlendiğini hissettim. Kendimi bırakmayacaktım. Öyle de yaptım, üstteki bebekleri kaldırarak, pembe giysili Barbie'yi bulmaya çalıştım. Ama yoktu, irili ufaklı, siyah saçlı, sarı saçlı, kumral, kızıl saçlı, rengarenk giysili bebeklerin ara</span><span class="text_11"></span><span class="text_7">sında aradığım Barbie yoktu. Yoksa yanılmış mıydım, yoksa cinayet mahallindeki bebek, gerçekten de Ay sun'un Barbie'si miydi? İyi de bu nasıl mümkün olabilirdi ki? Ne yani, katil evime girmiş, bodrumuma inmiş, bu kutudan bebeği mi al</span><span class="text_11"></span><span class="text_7">mıştı? Hayır, hayır, bu mümkün değildi. Kendi kendimi böyle teskin etmeme rağmen, kalbimin hızla çarpmaya başladığı</span><span class="text_11"></span><span class="text_7">nı, terlediğimi hissediyordum. Kendimi kaybedip elime ge</span><span class="text_11"></span><span class="text_7">çen oyuncakları umutsuzca savuruyordum sağa sola. Sonra duraksadım, derin derin nefes aldım. Ama bodrum o kadar nemli, o kadar ağır kokuyordu ki öksürmemek için kendi</span><span class="text_11"></span><span class="text_7">mi zor tuttum. Belki de hemen çıkmalıydım buradan, ama bebeği bulmadan olmazdı. Ye niden daldım kutunun içine... İşte oradaydı, kutunun en altında, iri yarı kel bir bebeğin ba</span><span class="text_11"></span><span class="text_9"> </span><span class="text_7">cakları arasında. Rahatlayarak pembe giysili Barbie'yi elime aldım. Hemen sağ koluna baktım, şükür, çok şükür, tamir izi de oradaydı. Aysun'unki buydu. Küçük bebeği sevgiyle bağrı</span><span class="text_11"></span><span class="text_7">ma bastırırken, gözyaşlarıma hakim olamadım.</span></p>
	<p class="block_18"><span class="text_5">"Bir rastlantı," dedim burnumu çekerken. "Bir rastlantıy</span><span class="text_10"></span><span class="text_5">mış sadece. "</span></p>
	<p id="id_bookmark6" class="block_17">7</p>
	<p class="block_24">"Bizden sakladığı bilgiler var."</p>
	<p class="block_22"><span class="text_7">Güneşten önce sıcak uyandırdı beni. Kan ter içinde açtım gözlerimi, yatak sırılsıklamdı. Ya stık kılıfını, çarşafı, çamaşır</span><span class="text_11"></span><span class="text_7">larımı değiştirdim, yeniden yatağa uzandım ama uyumak ne mümkün. Sağa dön, sola dön... Pencereme düşen gün ışığıyla birlikte o ter dalgası yeniden başladı. Anlaşılan bugün sıcak</span><span class="text_11"></span><span class="text_7">lık daha da artacaktı, daha nemli, daha boğucu, daha katla</span><span class="text_11"></span><span class="text_7">nılmaz olacaktı. Belki de alt katta, kuzeye bakan küçük odada uyumalıydım. Ama üşendim inmeye, dahası uykum kaçmış</span><span class="text_11"></span><span class="text_7">tı. Kalktım, banyo yaptım, soğuk su iyi geldi, biraz ferahla</span><span class="text_11"></span><span class="text_7">dım, tıraş oldum, giyindim. Merdivenlere yöneliyordum ki, çiçekler aklıma geldi. Bakışlarım Güzide'nin fotoğrafına kay</span><span class="text_11"></span><span class="text_7">dı. "Yine mi unuttun Nevzat!" Evet, yine unutmuştum. Süra</span><span class="text_11"></span><span class="text_7">hiyi kapıp lavaboya koşturdum. Saksıların sıralandığı küçük balkona geldiğimde menekşelerin kurumaya yüz tuttuğunu gördüm. Güzide yerine, "Ah Nevzat, ah!" diye kendi kendime söylenerek ılık suyu çiçeklerin saksısına dökmeye başladım. Kuru toprak sünger gibi çekti suyu. Yok, bu defa da kurtara</span><span class="text_11"></span><span class="text_7">caktım menekşeleri ama bu kaçıncıydı, artık daha özenli ol</span><span class="text_11"></span><span class="text_9"> </span><span class="text_7">malıydım. Sardunyalar daha arsızdı, sanki sıcağa inat pembe pembe, kırmızı kırmızı, mor mor açmışlardı. Onları da bir güzel suladım, kurumuş yapraklarını tek tek topladım. Genzi</span><span class="text_9"> </span><span class="text_7">yakan o enfes koku kapladı ortalığı. Kendimi daha iyi hisset</span><span class="text_11"></span><span class="text_7">tim. Karımın fotoğrafına bakarak gülümsedim. "Tamam Güzidecim hallettik, bu defa da kurumayacaklar. " Aşağı inince dün akşam bodrumdan çıkarıp masanın üzerine bıraktığım</span></p>
	<p class="block_17">Aysun'un pembe giysili Barbie'sini aldım, kendimi sokağa attım.</p>
	<p class="block_18"><span class="text_5">Kapının önünde belli belirsiz bir esinti vardı ama zerre etki etmiyordu görünmez bir duvar gibi şehrin üzerine çö</span><span class="text_10"></span><span class="text_5">ken sıcak neme. Etrafa şöyle bir göz attım, Bahtiyar görün</span><span class="text_10"></span><span class="text_5">müyordu. Muhtemelen Haliç'in kenarına inmişti, serin bir köşe bulurum umuduyla. Birkaç kez Balıkçı Mahmut'un ba</span><span class="text_10"></span><span class="text_5">rakasının orada görmüştüm. Yaz kış eserdi orası, belki yine oraya sermiştir postu. Daha fazla beklemeden emektara atla</span><span class="text_10"></span><span class="text_5">yıp merkezin yolunu tuttum.</span></p>
	<p class="block_22"><span class="text_7">Merkeze ulaşınca, hiç zaman kaybetmeden delillerin bu</span><span class="text_11"></span><span class="text_7">lunduğu odaya yöneldim. Aptalca biliyorum, ama Aysun'un oyu ncağını elimde tutmama rağmen, hala içimi kemiren o ku şkuyu yenememiştim. Sanki iki bebeği karşılaştırırsam</span><span class="text_9"> </span><span class="text_7">bu cinayetin benimle, ölen kızımla bir alakası bulunmadı</span><span class="text_11"></span><span class="text_7">ğından emin olacaktım. Onlarca delil torbasının arasında olmasına rağmen pembe giysili oyuncağı bulmakta zorluk çekmedim. Evet, oradaydı, masanın en önünde. Şeffaf bir po</span><span class="text_11"></span><span class="text_7">şetin içinden, tıpkı elimdeki oyuncak gibi tuhaf bir ızdırapla bana bakıyordu. Yaklaştım, bebeği elime aldım. Aysun'un Barbie'siyle yan yana tuttum. Aslında iki bebek birbirinden oldukça farklıydı. Kızımın bebeğinin elbisesi kırmızıya ça</span><span class="text_11"></span><span class="text_7">lan bir pembeydi, cinayet yerinde bırakılan Barbie'ninki ise maviye çalan bir pembe... Üstelik dün bulduğumuz be</span><span class="text_11"></span><span class="text_9"> </span><span class="text_7">bek, birkaç santim daha uzundu evden getirdiğimden. Artık emindim; katil bana bir mesaj vermiyordu. Zeynep'in söy</span><span class="text_11"></span><span class="text_7">lediği gibi bu bir rastlantıydı. Yeniden öldürmeye başlayan Körebe daha önceki rutinini tekrar ederek bir kez daha bir oyuncak bırakmıştı cinayet mahalline... O oyuncak da şansı</span><span class="text_11"></span><span class="text_7">ma Aysun'umun Barbie'sine benzer bir bebek çıkmıştı. Hep</span><span class="text_11"></span><span class="text_7">si buydu.</span></p>
	<p class="block_18"><span class="text_5">Rahatlayarak ayrıldım delil odasından, o anda görür gibi oldum Zeynep'le Ali'yi. İki gölge halinde aktılar gözümün önünden. Adımlarımı açarak peşlerinden yürüdüm. Korido</span><span class="text_10"></span><span class="text_5">run sonundaki Ali 'nin odasına gelince yanılmadığımı anla</span><span class="text_10"></span><span class="text_5">dım. Oradaydılar, bizim haytanın masasına çökmüş, gençlere özgü iştahla poğaçalarından ilk ısırıkları almak üzereydiler. Beni görünce apar topar ayaklandılar.</span></p>
	<p class="block_18"><span class="text_5">"Oturun, oturun." Kokuları odayı tutmuş poğaçaları gös</span><span class="text_10"></span><span class="text_5">terdim. "Afiyet olsun."</span></p>
	<p class="block_17">Yorgun yüzü ışıdı Ali'nin.</p>
	<p class="block_17">"Buyurun Başkomserim, hepimize yetecek kadar var."</p>
	<p class="block_17">Masanın üzerine serilmiş kese kağıdının içinde nar gibi kızarmış poğaçalar, hadi ne duruyorsunuz bizi yesenize, der gibiydi.</p>
	<p class="block_17">"Ee bir çay da bana söyle o zaman," diyerek Zeynep'in karşısındaki iskemleye çöktüm. Yardımcım, saygıyla kendi çayını uzattı.</p>
	<p class="block_17">"Siz başlayın Başkomserim, ben yenisini alırım."</p>
	<p class="block_18"><span class="text_5">İtiraz etmeme fırsat vermeden, zıpkın gibi fırladı korido</span><span class="text_10"></span><span class="text_5">ra. İnce belli çay bardağını önüme çektim.</span></p>
	<p class="block_18"><span class="text_5">"Hayırdır Zeynep, böyle sabahın köründe ne işiniz var bu</span><span class="text_10"></span><span class="text_5">rada?"</span></p>
	<p class="block_17">Oturduğu iskemlede toparlandı.</p>
	<p class="block_18"><span class="text_5">"Bütün gece parktaydık Başkomserim... Şu mermiyi ara</span><span class="text_10"></span><span class="text_5">dık. Maktulü öldüren kurşunu... Ama ne kovanı bulabildik, ne de çekirdeğini. Abartısız söylüyorum, havuzdaki bütün kumları elekten geçirdik, yok..."</span></p>
	<p class="block_18"><span class="text_5">Çok önemli bir durumdan bahsediyordu, eğer kovanla çe</span><span class="text_10"></span><span class="text_5">kirdeği bulabilselerdi, bu son cinayeti Körebe'nin işlemediği yönündeki tahminimiz kuvvetlenebilirdi. Bulunmadığına göre elimizdeki olağan şüpheli beş yıl önce cinayetlerine son veren o seri katildi.</span></p>
	<p class="block_17">"Adamın rutini devam ediyor desene," diye söylendim.</p>
	<p class="block_17">Uykusuzluktan kanlanmış kestane rengi gözlerini iki kez kırptı.</p>
	<p class="block_17">"Öyle görünüyor ama önemli bir fark var."</p>
	<p class="block_17">"Neymiş o?"</p>
	<p class="block_18"><span class="text_5">"Tarihler Başkomserim." Uyku mahmurluğundan kurtul</span><span class="text_10"></span><span class="text_5">muş gibi gür çıkıyordu sesi. "Körebe'nin ilk cinayeti işlediği tarihle, bu son cinayetin tarihi birbirini tutmuyor. Eğer Körebe yeniden öldürmeye başladıysa, bu yılki ilk cinayetini 1 Ocak'ta işlemeliydi."</span></p>
	<p class="block_18"><span class="text_5">Aferin Zeynep diye geçirdim içimden, demek o da yakala</span><span class="text_10"></span><span class="text_5">mıştı Zekai'nin tespit ettiği bu önemli ayrıntıyı.</span></p>
	<p class="block_17">"Aynen öyle," diye destekledim. "Tarihler tutmuyor."</p>
	<p class="block_17">Masanın üzerinde ye beni dercesine bakan poğaçalardan birini alırken sordu.</p>
	<p class="block_17">"Siz ne diyorsunuz Başkomserim? Sizce katil Körebe mi?" Al dığım poğaça elimde öylece kalmıştım.</p>
	<p class="block_17">"Bilmiyorum Zeynep, karşımızda bir ruh hastası var. Zekai inatla, adam rutinini bozmaz diyor ama bilinmez ki."</p>
	<p class="block_17">Kriminoloğumuz da önündeki poğaçaya uzanırken kendi fikrini açıkladı.</p>
	<p class="block_17">"Belki de kafamızı karıştırmak için böyle davranıyordur.</p>
	<p class="block_17">Adamın ritüeli olabilir, ama yakalanmak da istemeyecektir. Belki de bu yüzden son cinayetin tarihini değiştirmiştir. "</p>
	<p class="block_18"><span class="text_5">Poğaçamdan bir ısırık aldım, ağzımdaki lokmayı yuttuk</span><span class="text_10"></span><span class="text_5">tan sonra, "Gerçi," dedim, "beş yıl önce 2 Haziran'da yaptığı gibi kurbanı yine bir çocuk bahçesine bırakmakta hiçbir sa</span><span class="text_10"></span><span class="text_5">kınca görmedi, bir kaydırağın dibine..."</span></p>
	<p class="block_17">Zeynep'in poğaçası hala elinde duruyordu.</p>
	<p class="block_18"><span class="text_5">"Orası öyle, öteki alışkanlıklarını da eksiksiz yerine getir</span><span class="text_10"></span><span class="text_5">di. Dahası hazirandaki ikinci cinayetini ayın dördünde işle</span><span class="text_10"></span><span class="text_5">miş, ritüeline sadık kalırsa, yarın birini daha öldürmesi ge</span><span class="text_10"></span><span class="text_5">rekiyor. "</span></p>
	<p class="block_17">Anlaşılan dün gece Ali'yle bu meseleye epeyce kafa yormu şlardı.</p>
	<p class="block_17">"Aynen öyle, bu da bize önemli bir fırsat sağlayabilir. Eğer Körebe rutinine sadık kalırsa bir şansımız olabilir. "</p>
	<p class="block_18"><span class="text_5">Anlamamıştı, poğaçamdan ikinci bir ısırık almayı ertele</span><span class="text_10"></span><span class="text_5">yerek açıkladım.</span></p>
	<p class="block_17">"Kurbanını bırakacağı yerden bahsediyorum Zeynepcim, beş yıl önce 4 Haziran'da kurbanını bir kreşe bırakmıştı. .. "</p>
	<p class="block_17">Kestane rengi gözleri ışıldadı.</p>
	<p class="block_17">"O zaman İstanbul'daki bütün kreşleri gözetim altında tutmalıyız."</p>
	<p class="block_17">İkinci ısırığımı almadan önce açıkladım kararımı.</p>
	<p class="block_18"><span class="text_5">"Evet, bu gece bütün birimleri alarma geçireceğiz . Biraz</span><span class="text_10"></span><span class="text_5">dan çıkarım İsmet Müdür'ün yanına..."</span></p>
	<p class="block_17">Zeynep hala elinde tutuyordu poğaçasını.</p>
	<p class="block_18"><span class="text_5">"Hadi yesene," dedim kıtır kıtır hamur ağzımın içinde da</span><span class="text_10"></span><span class="text_5">ğılırken. "Ne bekliyorsun?"</span></p>
	<p class="block_17">Sanki sözlerimi duymamış gibi dalgınlaşmıştı.</p>
	<p class="block_22"><span class="text_7">"Ya Körebe değilse? Ya gerçekten de biri onu taklit ediyor</span><span class="text_11"></span><span class="text_7">sa?" Heyecanla kıpırdandı gö zleri. "Öyle ya Başkomserim, eğer seri katiller hakkındaki teori doğruysa, bu adamlar ru</span><span class="text_11"></span><span class="text_9"> </span><span class="text_7">tinlerini kolay kolay değiştirmez. Üstelik aradan beş yıl geç</span><span class="text_11"></span><span class="text_7">tikten sonra yeniden öldürmeye başlayan bir seri katilden bahsediyoruz. Adam, herkesin onu hatırlamasını istemez mi?"</span></p>
	<p class="block_17">Zeynep de Zekai'nin sözlerini tekrarlıyordu ama emekli polis kadar ısrarcı değildi. Onu rahatlatmak istedim, çünkü her iki olasılıkta da yapacaklarımız fazla değişmiyordu.</p>
	<p class="block_17">"Evet, ihtimallerden biri de bu. Ama katil başka biri olsa bile bizim etüt etmemiz gereken kişi yine de Körebe..."</p>
	<p class="block_17">"Başka biri olsa bile mi?" Elinde çay bardağıyla içeri giren Ali'ydi soran. "Katil başka biri mi diyorsunuz?"</p>
	<p class="block_17">"Yok Alicim sadece fikir yürütüyoruz."</p>
	<p class="block_22"><span class="text_7">Buğusu tüten çay bardağını masaya koyarken dudak bük</span><span class="text_11"></span><span class="text_9"> </span><span class="text_7">tü.</span></p>
	<p class="block_18"><span class="text_5">"Saçma, adam bütün işaretlerini bırakmış cinayet mahal</span><span class="text_10"></span><span class="text_5">line, daha neyini tartışıyoruz ki? Her şey kabak gibi ortada."</span></p>
	<p class="block_17">Zeynep sıkıntıyla başını sallayıp sonunda poğaçasından bir ısırık aldı. Bu tavrı Ali'nin gözünden kaçmamıştı.</p>
	<p class="block_17">"Senin fikrin mi yoksa?" diye şaşkınlıkla söylendi. "Akşam öyle demiyordun?"</p>
	<p class="block_17">Tartışmalarını istemiyordum.</p>
	<p class="block_20"><span class="text_1">"Bu fikrin asıl sahibi Zekai. .. Dün öğleden sonra Zekai'ye</span><span class="text_"> </span><span class="text_1">uğradım. Ama o da emin değil. .."</span></p>
	<p class="block_17">İskemlesine çökerken gülümsedi Ali.</p>
	<p class="block_17">"Şu Tazı lakaplı başkomiser mi?"</p>
	<p class="block_17">"Tazı Zekai. Dosyadaki bütün ayrıntıları bilen tek kişi o.</p>
	<p class="block_17">Ama ne yazık ki Zekai de 'Elimde hiçbir bilgi yok,' dedi. En küçük bir ipucuna bile sahip değilmiş."</p>
	<p class="block_17">Anlamak istercesine bakıyordu Zeynep.</p>
	<p class="block_17">"Ona inanmadınız mı?"</p>
	<p class="block_17">Çay bardağına uzanırken açıkladım.</p>
	<p class="block_18"><span class="text_5">"İnanmadım, yalan söylüyor. Bizden sakladığı bilgiler var. Dosyada hiç yer almamış bilgiler..." İkisi de hayrete düşmüş</span><span class="text_10"></span><span class="text_5">tü. "Ee hadi ne duruyorsunuz yesenize poğaçalarınızı. Hadi, hadi hem yiyip hem konuşalım, afiyet olsun!"</span></p>
	<p class="block_18"><span class="text_5">Çayımdan kocaman bir yudum alırken, onlar da poğaçala</span><span class="text_10"></span><span class="text_5">rını yemeye koyuldular, ama Ali'nin aklı az önce söyledikle</span><span class="text_10"></span><span class="text_5">rime takılmıştı. Nitekim ağzındaki lokmayı yuttuktan sonra, "Niye sak.lasın ki bilgileri?" diye sordu. "Neden Körebe'yi ko</span><span class="text_10"></span><span class="text_5">rumak istesin?"</span></p>
	<p class="block_17">Çay bardağımı masaya bıraktım.</p>
	<p class="block_17">"Korumak istemiyor Alicim, kendisi tutuklamak istiyor. Yıllarca peşinden koştuğu seri katili başkasının yakalamasını istemiyor. Bilmiyorum, belki de başkasına güvenmiyor. Bu zor işi sadece kendisinin yapabileceğine inanıyor."</p>
	<p class="block_18"><span class="text_5">Afalladı, hayatı ve insanları yeterince tanımayan saf yar</span><span class="text_10"></span><span class="text_5">dımcım.</span></p>
	<p class="block_17">"Allah Allah, ne cins adamlar var ya şu dünyada!"</p>
	<p class="block_18"><span class="text_5">"Öyle deme evladım, gerçekten işinin ehli bir polisti Zekai. Çözemediği cinayet vakası yok. Körebe'yi yakalayama</span><span class="text_10"></span><span class="text_5">mış olmayı kendine yediremiyor..."</span></p>
	<p class="block_17">Her zamanki düz mantığıyla en kolay yolu önerdi Ali.</p>
	<p class="block_17">"Keşke, açıkça sorsaydınız Başkomserim, belki anlatırdı."</p>
	<p class="block_22"><span class="text_7">"Hayır anlatmazdı, inkar ederdi. İyi tanırım Zekai'yi dik kafalıdır, bildiğinden dönmez." Poğaçamın kalanını yeniden elime aldım. "Yani arkadaşlar, Zekai'nin kapısını bir kez daha çalacağız. Belki de gerek kalmayacak o bize gelecek. Vicdan</span><span class="text_11"></span><span class="text_7">lı adamdır çünkü<span class="tab">      </span> Neyse... Sen, şu Körebe'nin öldürdüğü</span><span class="text_9"> </span><span class="text_7">kurbanların yakınlarına uğra. Geçmişi eşelemekte fayda var. Belki seri katil hakkında raporlara geçmeyen bazı ayrıntılara ulaşırız. Sor bakalım, bugünlerde Zekai onlarla irtibat kur</span><span class="text_11"></span><span class="text_7">muş mu?"</span></p>
	<p class="block_18"><span class="text_5">"Emredersiniz Başkomserim, zaten Zeynep hepsinin liste</span><span class="text_10"></span><span class="text_5">sini çıkarmıştı, bugün halletmeye çalışırım."</span></p>
	<p class="block_18"><span class="text_5">"Şahane." Zeynep'e döndüm. "Biz de şu Akif Soykan'ın ya</span><span class="text_10"></span><span class="text_5">kınlarıyla görüşelim, eminim onların da anlatacakları vardır. "</span></p>
	<p class="block_17">Umutsuzca boynunu büktü kriminoloğumuz.</p>
	<p class="block_17">"Akif Soykan'ın hiç yakını yok ki Başkomserim. Kurban, kimsesizler yurdunda yetişmiş."</p>
	<p class="block_17">Kendisi de Çocuk Esirgeme Kurumu yurtlarında büyüyen Ali'nin ilgisini çekmişti bu ayrıntı.</p>
	<p class="block_17">"Hangi yurtmuş bu? İstanbul dışında mı?"</p>
	<p class="block_17">Görevini eksiksiz yapan birinin rahatlığıyla onayladı kriminoloğumuz.</p>
	<p class="block_18"><span class="text_5">"Çanakkale'de... Yurt on yıl önce kapanmış, ama şanslıyız, o zamanlar yurt müdürü olan Hicabi Bey artık İstanbul'da yaşıyor. Emekli olmuş. Zeytinburnu 'nda bir apartmanda otu</span><span class="text_10"></span><span class="text_5">ruyor. Dün telefonla konuştum, hemen tanıdı. Üzüldü Akif'in öldüğüne. 'Her türlü yardımı yapmaya hazırım,' dedi."</span></p>
	<p class="block_17">Bize gereken de böyle biriydi. Poşette kalan poğaçaları gösterdim...</p>
	<p class="block_18"><span class="text_5">"Hadi o zaman, siz yemeğinizi bitirin, ben de İsmet Müdür'le konuşayım da kreşlerin etrafında tertibat alsınlar...</span><span class="text_6">"</span></p>
	</body></html>
