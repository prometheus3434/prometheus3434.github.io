<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Kırlangıç Çığlığı</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_21" id="calibre_pb_46">"Buyurun Başkomserim," dedi Arda'nın sağ yanındaki yüzü sivilceli polis. "Ne emretmiştiniz?"</p>
	<p class="block_17">Polisin sorusunu yanıtlamak yerine hızlı adımlarla Sipsi 'nin çakalına yaklaştım.</p>
	<p class="block_17">"Demek sonu nda yakayı ele verdin Arda Efendi," dedim sıcaktan mayışmış gözlerine bakarak. "Nerelerde saklanıyordun, anlat bakalım."</p>
	<p class="block_17">Küstah küstah sırıttı .</p>
	<p class="block_17">"Sevgilimin evindeydim Başkomserim." Başıyla memurları işaret etti. "İsterseniz onlara sorun. At aşehir'den aldılar beni."</p>
	<p class="block_17">Sivilceli memur, başıyla onayladı.</p>
	<p class="block_17">"Neslihan adında bir kadının evinden aldık Başkomserim. Kadın, Arda'nın nişanlısı olduğunu söylüyor. "</p>
	<p class="block_20"><span class="text_1">"Anlaşıldı," diyerek zanlıya döndüm. "Ellerini uzat Arda." Anlamadı mı, anlamazlığa mı vurdu, emin olamadım. Gömle</span><span class="text_"> </span><span class="text_1">ğinin kollarını işaret ederek tekrarladım. "Hadi, uzat ellerini." Şaşkınlıkla kekeledi.</span></p>
	<p class="block_17">"Ne, ne diyorsunuz Başkomserim?"</p>
	<p class="block_17">Bu defa daha sert bir sesle tekrarladım.</p>
	<p class="block_17">"Aç şu bileklerini, aç, sıyır sıyırın şunun gömleğini."</p>
	<p class="block_20"><span class="text_1">Arda hala şaşkınlıkla bakarken, iki polis gri gömleğin kollarını sıvamaya başlamışlardı bile. Aradığımız oradaydı. Zanlının kollarının iç tarafı tırmıkla çizilmiş gibi yara içindeydi. Ali'nin üzerindeki bütün şüpheleri ortadan kaldıracak kanıt</span><span class="text_"> </span><span class="text_1">buydu işte. Derinden bir oh çektim. Ya rdımcıma inansam da aklımda hep bir kuşku vardı. Bu yara izleri, o berbat şüpheden kurtaracaktı beni. Şimdi seni ele geçirdim dercesine süzdüm Arda'yı.</span></p>
	<p class="block_17">"Ne?" diye savunmaya geçti genç zibidi. "Ne olmuş, bu sabah otoparkta kavga ettim. İnanmazsanız sorun. Ataşehir'de, Marmara Kafe'nin yanındaki otopark. Üç kişi birden saldırdı üzerime."</p>
	<p class="block_17">"Sipsi İsmail'in çalıştırdığı otoparktan mı bahsediyorsun?" Karşı çıkmasına fırsat vermeden sürdürdüm sözlerimi. "Hiç çeneni yorma Arda. Yarın sabah çıkar foyan ortaya. Artık DNA testi diye bir zımbırtı var." Kollarındaki yarayı gösterdim. "Deri artıkların, öldürdüğün Hicabi'nin tırnakları arasında." Sessizce güldüm. "Tabii sorguda sen yine de inkar et. Böylece iyi halden de yararlanamazsın mahkemede."</p>
	<p class="block_17">İri, kara gözlerinde ilk kez yenilgiyi gördüm, ama teslim olmadı.</p>
	<p class="block_17">"Yanlış yapıyorsunuz Başkomserim," diye diretti. "Ben kimseyi öldürmedim."</p>
	<p class="block_17">Hiç uzatmadım. Yüzü sivilceli polise döndüm.</p>
	<p class="block_17">"Tamam arkadaşlar, götürün şunu nezarethaneye."</p>
	<p class="block_17">Kendimden emin halim iyice ürkütmüştü Arda'yı .</p>
	<p class="block_20"><span class="text_1">"Valla ben öldürmedim Başkomserim," diye yalvarmaya başladı. "Neyin üzerine isterseniz yemin ederim, valla ben</span><span class="text_"> </span><span class="text_1">öldürmedim."</span></p>
	<p class="block_17">Aldırmadan basamakl arı tırmanmaya başladım. Kapıdan içeri girerken hala sesleniyordu arkamdan.</p>
	<p class="block_17">"Büyük yanlış yapıyorsunuz, annemle zina yapmış olayım ki ben öldürmedim."</p>
	<p class="block_17">Binanın içi dışarıdan daha serindi, biraz rahatladım. Önce Zeynep'in odasına girdim yoktu, masası boştu, koridora çıkınca yardımcımla burun buruna geldim. Durgun görünüyordu.</p>
	<p class="block_18"><span class="text_5">"Cinayet mahalline gitti Başkomserim. Zeytinburnu 'na. Hicabi'nin banyosunda luminol testi yapacakmış. Katillerin ellerini, yüzlerini yıkamış olmaları gerekiyor..</span><span class="text_6">. </span><span class="text_5">O kadar kanı nasıl temizlediler? Mobese kayıtlarında, zanlıların elbiselerinde lekeler gördük, onları inceleteceğiz... Serkan'ın evinde dün giydiği takım elbiseyi bulamadık. Muhtemelen imha etmişlerdir..."</span></p>
	<p class="block_17">Kendini işe kaptırmış böyle ayrıntılı bilgiler vermesine rağmen durgun görünüyordu.</p>
	<p class="block_17">"Bu olay yakında aydınlığa kavuşur Alicim, öteki herif de yakalandı."</p>
	<p class="block_17">Gözleri ışır gibi oldu.</p>
	<p class="block_17">"Arda mı?"</p>
	<p class="block_17">"Az önce getirdiler merkeze. Üstelik heriki kolu da yara içinde. Hicabi'nin marifeti olmalı. Yarın Zeynep söyler hakikati."</p>
	<p class="block_17">Yüzüne bir rahatlama yayıldı.</p>
	<p class="block_18"><span class="text_5">"Cinayet çözülüyor desenize...</span><span class="text_6">"</span></p>
	<p class="block_17">"Öyle," dedim elimle omzuna dokunarak. "Bu iş bitiyor. Ye niden şu Körebe'ye yoğunlaşmamız lazım."</p>
	<p class="block_17">Sevinmişti Ali ama yine de o durgun halinden çıkamamıştı. Yoksa tedirgin olmasını gerektirecek başka bir sorun mu vardı?</p>
	<p class="block_17">"Ne oldu Ali?" diye söylendim. "Neyin var senin?"</p>
	<p class="block_17">İnkar etmeye kalkıştı.</p>
	<p class="block_17">"Yok, yok bir şeyim Başkomserim, ben iyiyim."</p>
	<p class="block_17">Değildi, iyice sinirlenmiştim.</p>
	<p class="block_17">"Ali ne yapıyorsun sen?" Sesim biraz yüksek çıktı ama aldırmadım. "Bırak artık gizli kapaklı işler çevirmeyi . Canın sıkkın belli ki... Anlat ne oldu!"</p>
	<p class="block_17">"İki ayrı gazeteden aradılar. Hicabi'nin öldürülmesiyle alakam olup olmadığını sordular..."</p>
	<p class="block_17">Yoksa Buket arkamdan iş mi çeviriyordu?</p>
	<p class="block_17">"Arayanlar kim, adlarını aldın mı?"</p>
	<p class="block_17">"Hürriyet'ten arayan herifin adı Rafet'ti, Milliyet'ten arayanınki ise Erol... Birileri onlara Hicabi'yi benim öldürmüş olabileceğimi fısıldamış. Biliyorsunuz tabii kim olduğunu ..."</p>
	<p class="block_17">Buket'in günahını almıştım.</p>
	<p class="block_17">"Kim olursa olsun, biz kendimizden eminiz. Takma artık kafanı bunlara. Yarın tümüyle temize çıkacaksın işte. "</p>
	<p class="block_17">Öfkeyle soludu.</p>
	<p class="block_20"><span class="text_1">"Temize çıkacağım da şeytan diyor git şu Ercü'nün..." "Sakın ha! İşte o zaman bir çuval inciri berbat edersin. Bu</span><span class="text_"> </span><span class="text_1">iş bitti Ali, ke ndine gel. Ercü 'ye bulaşmak yok. Ben onu hallederim. Sen de unut artık bu konuyu."</span></p>
	<p class="block_17">Sıkıntıyla, iç geçirdi. Sözüm ona sakinleşmeye çalışıyordu. "Başka bir konu daha var Başkomserim."</p>
	<p class="block_20"><span class="text_1">Hayı rdır inşallah diye geçirdim içimden, bugün Ali'de</span><span class="text_"> </span><span class="text_1">sürpriz bitmiyordu.</span></p>
	<p class="block_17">"Neymiş o konu?"</p>
	<p class="block_17">Bakışlarını kaçırdı, koridorun sonundan bize doğru gelen iki polise baktı.</p>
	<p class="block_17">"Sizin odada anlatsam olur mu?"</p>
	<p class="block_17">Merakım depreşiyordu.</p>
	<p class="block_17">"Olur tabii," dedim odama yönelirken. "Hadi, gidelim o zaman."</p>
	<p class="block_17">Odamın içi fırın gibiydi. Hiç hazzetmesem de takırdayan soğutucuya muhtaç olmuştuk yine. İşin şaşırtıcı tarafı, geçen gün sıcaktan dert yanan Ali 'nin hiç oralı olmamasıydı. Aklını kurcalayan her neyse, boğucu havayı unutturmuştu ona. Masamın önündeki iki koltuktan soldakine çöktü, alt dudağını çiğneyerek oturmamı bekledi. Ceketimi çıkarıp astıktan sonra karşısına geçtim.</p>
	<p class="block_17">"Evet, anlat bakalım, neymiş şu mesele?"</p>
	<p class="block_17">Sağ eliyle gayrıihtiyari ağzını kapattı; sanırım nasıl başlayacağını düşünüyordu.</p>
	<p class="block_17">"Zeynep," diyebildi nihayet. "Zeynep bugün anlattıklarımı nasıl karşıladı sizce?"</p>
	<p class="block_17">İçim rahatladı, ne yalan söyleyeyim aklımın bir köşesinde hala yardımcımın Hicabi'yi öldürme ihtimali sancıyıp duruyordu.</p>
	<p class="block_17">"Allah iyiliğini versin Ali," diye çıkıştım. "Bu muydu derdin?"</p>
	<p class="block_17">İflah olmaz bir tedirginlik ele geçirmişti yakışıklı yüzünü.</p>
	<p class="block_17">"Acaba yanlış mı anladı beni?"</p>
	<p class="block_20"><span class="text_1">Ah benim maço evladım, gene lüzumsuz bir konuya tak</span><span class="text_"> </span><span class="text_1">mıştı aklını.</span></p>
	<p class="block_17">"Niye yanlış anlasın Alicim, gayet açık bir şekilde anlattın. Benim zihnimde soru işareti kalmadıysa, onunkinde de kalmamıştır. "</p>
	<p class="block_17">Kafi gelmedi sözlerim.</p>
	<p class="block_17">"Bilmiyorum ki Başkomserim, kadınlar bu tür olaylara nasıl tepki verir?"</p>
	<p class="block_17">"Ne tepki verecek Al icim, kız sana aşık, başına ne gelirse gelsin, seni bağrına basar. Muhtemelen eskisinden daha çok sevgi gösterecektir sana..."</p>
	<p class="block_17">Belli belirsiz gülümsedi.</p>
	<p class="block_17">"Öyle yaptı, odasına gittiğimde daha önce hiç yapmadığı gibi sarıldı bana. Yani şeyle..." Uygun kelimeyi bulamadı, yardımcı oldum.</p>
	<p class="block_17">"Şefkatle, büyük bir şefkatle..."</p>
	<p class="block_17">Sevi nçle söylendi.</p>
	<p class="block_17">"Evet, yani bir kız arkadaştan, bir sevgiliden çok bir..." Yine kelimeyi bulamadı. Yine hatırlattım.</p>
	<p class="block_17">"Bir anne gibi... "</p>
	<p class="block_17">Buruk bir sesle mırıldandı.</p>
	<p class="block_17">"Bir anne gibi olmalı... Annemiz olmadı ki bilelim Başkomserim o duyguyu."</p>
	<p class="block_20"><span class="text_1">Gözlerim doldu, aramızda masa olmasa kalkıp sarılacaktım serseriye, "Anla Ali, anla artık, bu kız seni çok seviyor, " demekle yetindim. "Kadınlar, ama sahiden seven kadınlar,</span><span class="text_"> </span><span class="text_1">erkeğin güçlü olmasıyla ilgilenmezler. Seni severler, çünkü yüreklerinde bir yere dokunmuşsundur. Bunu farkına varmadan yaptıysan daha çok severler. Çünkü samimi olduğunu anlarlar. Zeynep de seni böyle seviyor. Çünkü sen de farkına varmadan etkiledin onu."</span></p>
	<p class="block_17">Yüzü kıpkırmızı olmuştu.</p>
	<p class="block_17">"O da beni etkiledi Başkomserim," diye geveledi utangaç serseri. "Karşılıklı yani."</p>
	<p class="block_17">"Güzel olan da bu ya... Bulmuşsunuz birbirinizi, kıymetini bilin evladım. Aşk, dünyanın en büyük hazinesidir Alicim, ama gerekli özeni göstermezsen, rüzgarda bir serap gibi dağılır gider. O yüzden aklını abuk sabuk konulara takıp..."</p>
	<p class="block_17">Yine çalmaya başlamıştı telefonum; Zekai'ydi arayan.</p>
	<p class="block_17">"Pardon Alicim, dur şuna bir bakayım." Telefonun tuşuna bastım. "Alo Zekai, geldin mi?"</p>
	<p class="block_17">Ama emekli meslektaşımın gür sesi değil, ağlayan bir kadın cevap verdi.</p>
	<p class="block_17">"Alo Nevzat... Nevzat Bey, vurdular... Vurdular onu."</p>
	<p class="block_17">Kadının sesi tanıdıktı ama çıkaramamıştım ilk anda.</p>
	<p class="block_17">"Anlamadım hanımefendi, kim, kimi vurdular?"</p>
	<p class="block_17">"Öldü Nevzat Bey, onu öldürdüler. "</p>
	<p class="block_17">Kadın sanki söylediklerimi duymamış gibi feryat ediyordu. Yatıştırmaya çalıştım.</p>
	<p class="block_17">"Lütfen sakin olun hanımefendi. Lütfen tek tek anlatın. Siz kimsiniz?"</p>
	<p class="block_17">Kadıncağız yatışacak gibi değildi.</p>
	<p class="block_17">"Benim Nevzat Bey, ben Celile... Zekai'yi vurdular..."</p>
	<p class="block_17">Önce anlayamadım.</p>
	<p class="block_17">"Ne? Ne diyorsunuz?" diye sordum. İşte tam o anda acı gerçek dank etti kafama. "Zekai! Zekai'yi mi vurdular?" Zaten bildiğim cevabı beklemeden şaşkınlıkla söylendim. "Nasıl, nasıl ya, daha bir saat önce konuştuk, bana gelecekti!"</p>
	<p class="block_17">"Bilmiyorum, bilmiyorum," diye söylendi Celile. "Eve geldiğimde kanlar içinde buldum. Allah'ım, Allah'ım nedir bu başımıza gelenler..."</p>
	<p class="block_17">Daha fazla konuşamadı kadıncağız.</p>
	<p class="block_17">"Tamam, tamam Celile Hanım hemen geliyorum..." diyerek telefonu kapattım. Şaşkınlıkla bakan Ali'ye döndüm.</p>
	<p class="block_17">"Zekai, bizim Zekai'yi öldürmüşler. "</p>
	</body></html>
