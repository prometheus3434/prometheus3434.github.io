<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Kırlangıç Çığlığı</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="id_bookmark51" class="block_25">"Çünkü kötüler gider ama kötülük kalır. "</p>
	<p class="block_17">Bu defa "Fikrimin İnce Gülü" karşıladı beni. Evgenia'dan söz etmiyorum, gerçekten de bu şarkı çalıyordu Tatavla'nın kapısından içeri girdiğimde. "Fikrimin ince gülü, kalbimin şen bülbülü / O gün ki gördüm seni, yaktın ah yaktın beni." Müzeyyen Abla'nın sesi bahçeye kadar eşlik etti bana. Evgenia beyaz duvarın önünde başgarsonla konuşuyordu.</p>
	<p class="block_17">"Çivit mavisi İhsancım, buz mavisi değil, çivit mavisi, buraya çok güzel gider. Bu duvar hep rahatsız etti beni. Aslında şu gençleri çağırsak, Mimar Sinan'da okuyanları. .. Gönüllerince boyasalar diyeceğim, ama bizim müşteriler nasıl karşılar bilemiyorum..."</p>
	<p class="block_17">O anda başgarson fark etti beni.</p>
	<p class="block_17">"Ooo Nevzat Bey hoş geldiniz."</p>
	<p class="block_17">Adımı duyar duymaz sevinçle döndü Evgeniam.</p>
	<p class="block_17">"Nevzat, Nevzatakimu, bu ne güzel sürpriz..." Kollarını açıp sarıldı boynuma. Teninin kokusunu doya doya içime çektim. Sanki mor renkli bir lavanta tarlasında kayboldum. Bir süre öylece kaldı. Hiç kıpırdamadan, hiç konuşmadan. Şu vicdanını, merhametini, insafını yitirmiş dünyada benim tek dayanağım sensin, dercesine. Sonra yavaşça koptu bedenimden. "İyi ki geldin," dedi yüzümü avuçlarının içine alarak. "İyi ki geldin, çok ihtiyacım varmış sana."</p>
	<p class="block_17">Biliyordum çok ihtiyacı olduğunu, Azez'i vermek istemediklerini söylediğinden beri hayal kırıklığı içindeydi. Muhtemelen kendini küçük kızın yokluğuna hazırlıyordu. Ama yanılıyordu, Azez'i alacaktık, o rüzgar saçlı kızı kurtaracaktık. Münir ile Ali'yi Mirza'nın bulunduğu binaya operasyonun hazırlanması için emniyette bırakınış, arada kalan boş zamanı sevgilimle geçirmeye karar vermiştim.</p>
	<p class="block_17">"Benim de sana ihtiyacım var," dedim nazikçe saçlarına dokunarak.</p>
	<p class="block_17">Kendi derdini unuttu, su yeşili gözlerini şefkat bürüdü.</p>
	<p class="block_17">"Ne oldu Nevzat, yoksa kötü bir şey mi var?"</p>
	<p class="block_17">"Bildiklerimizden daha kötüsü yok Evgenia." Etrafa bakındım. "Beni böyle ayakta mı tutacaksın?"</p>
	<p class="block_17">"Olur mu, gel, gel şöyle otur. "</p>
	<p class="block_17">Çınar ağacının altında, çinili havuzun yanındaki masaya sürükledi beni. Deminden beri hayranlıkla bizi izleyen başgarsona döndü. "Eee İhsan, ne duruyorsun be kuzum, donatsana şu masayı..."</p>
	<p class="block_17">İhsan içeri koştururken, başımla duvarı işaret ettim.</p>
	<p class="block_17">"Hayrola duvarı mı boyatıyorsun?"</p>
	<p class="block_17">Yeşil gözleri beyaz duvarı okşadı.</p>
	<p class="block_17">"Çoktandır boşladım meyhaneyi, biraz değişiklik iyi gelir dedim."</p>
	<p class="block_17">Hala gerçek nedeni gizliyordu.</p>
	<p class="block_17">"Boş ver şimdi duvarı, ne oldu Nevzat? Neyin var?" Ayakta dikilmeyi sürdürüyorduk.</p>
	<p class="block_17">"Anlatacağım, ama önce şöyle karşıma geç, otur. "</p>
	<p class="block_17">Bakışları mutfağa gitti, geldi.</p>
	<p class="block_17">"Şu yiyecek meselesi..."</p>
	<p class="block_17">Ellerinden tutup oturttum iskemleye.</p>
	<p class="block_17">"Yiyecek meselesi hallolur, hiç açlıktan ölmedim burada..."</p>
	<p class="block_17">Oturdu, ama soru dolu bakışlarını yüzümden alamıyordu, aldırmadan karşısındaki iskemleye yerleştim. Gözlerimi yüzüne dikerek sordum.</p>
	<p class="block_17">"Sence ben hayalci biri miyim?" Anlamadı. "Yani gerçekler yerine kendi kafamdaki romantik düşüncelerle mi yaşıyorum?"</p>
	<p class="block_17">Tatlı bir gülümseme yayıldı güzel dudaklarına.</p>
	<p class="block_17">"Bunda ne sakınca var ki?"</p>
	<p class="block_17">"Gereksiz iyimseri^ herkesi anlamaya çalışmak, anlamsız yere herkesle empati kurmak."</p>
	<p class="block_17">Masanın üzerinden uzanıp ellerimi tuttu.</p>
	<p class="block_17">"Sen iyi bir insansın, o yüzden herkesi anlamaya çalışıyorsun. İyi bir şey bu."</p>
	<p class="block_17">Ellerini şefkatle okşadım.</p>
	<p class="block_18"><span class="text_5">"Zannetmiyorum...</span><span class="text_6">"</span></p>
	<p class="block_17">Yine kaygıyla kaplandı yüzü.</p>
	<p class="block_17">"Ne oldu, biri canını sıkmış senin?"</p>
	<p class="block_17">Onu üzmek gibi bir niyetim yoktu, ama güzel haberi de hemen vermek istemiyordum.</p>
	<p class="block_17">"Ali'yle tartıştık," dedim kaşlarımı çatarak.</p>
	<p class="block_17">Çok sevdiği haylaz bir çocuğun ismini duymuş gibi neşeyle söylendi.</p>
	<p class="block_17">"Bizim Ali mi? O, canını sıkmaz ki senin..."</p>
	<p class="block_17">İkinci kozumu oynadım.</p>
	<p class="block_20"><span class="text_1">"Sadece o değil, Münir'le de atıştık biraz... Hani şu kayıp</span><span class="text_"> </span><span class="text_1">çocuğun davasına bakan komiser..."</span></p>
	<p class="block_17">Duruldu Evgenia, sanki resmin tümünü görmek istermişçesine geriye çekildi.</p>
	<p class="block_17">"Nevzat başından anlatsana kuzum şunu. Niye tartışıyorsun bu çocuklarla? Sen kimseye karışmazsın ki... Kafam allak bullak oldu valla."</p>
	<p class="block_17">Haklıydı, artık sadede gelmekte yarar vardı.</p>
	<p class="block_17">"Bugün Medeni'yi gözaltına aldık..."</p>
	<p class="block_17">Gözleri iri iri açıldı.</p>
	<p class="block_17">"Suriyeli Medeni'yi? Azez'in amcasını?"</p>
	<p class="block_17">Başımı sallayarak onayladım.</p>
	<p class="block_17">"O yaşlı adam, Azez'in amcası filan değil. Ne Azez'in ne de ölen Fahhar'ın. Medeni bir sahtekar. Fahhar'ın böbreğini satmış daha önce..."</p>
	<p class="block_17">Bütün kanı çekilmiş gibi oldu.</p>
	<p class="block_17">"Ne? Ne diyorsun Nevzat?"</p>
	<p class="block_17">"Söylediklerimin hepsi doğru. Zaten adam da suçunu itiraf ettı<sup class="calibre2">.</sup> . .."</p>
	<p class="block_17">Hayretler içindeydi.</p>
	<p class="block_17">"Ya öteki çocuk, şu cesedi bulunan... Onu da mı öldürmüşler?"</p>
	<p class="block_17">Dehşete kapıldı. Bakışlarımı kaçırdım ama gözleri üzerimdeydi hakikati açıklamadan kurtuluş yoktu.</p>
	<p class="block_17">"Ameliyat sırasında ölmüş...Yakında öğreneceğiz işin aslını."</p>
	<p class="block_17">Lafı dolandırmam hiçbir işe yaramamıştı.</p>
	<p class="block_17">"Öğrenecek ne var ki Nevzat? Böbreklerini çalarken öldürmüşler çocuğu"</p>
	<p class="block_17">Kararlı bir sesle söylendim.</p>
	<p class="block_17">"Merak etme Evgenia, o çocuğun katillerini bulacağım."</p>
	<p class="block_17">Çaresizce baktı yüzüme.</p>
	<p class="block_17">"Eminim bulursun. Fakat öteki çocuklara bunun hiçbir faydası olmayacak..."</p>
	<p class="block_17">Boş bulundum..</p>
	<p class="block_17">"Öteki çocuklar... Hangi çocuklardan bahsediyorsun?"</p>
	<p class="block_17">Eliyle dışarıda, karanlıkta bir yerleri gösterdi.</p>
	<p class="block_17">"Öteki çocuklar işte. Her gün anne babalarının kucaklarında derme çatma botlarla, fırtınalı denizleri aşarak, yaşayabilecekleri bir ülkeye gitmeye çalışan çocuklar. Gitmeye çalışırken, o denizlerde boğularak ölen çocuklar. Ölüm haberlerini her gece televizyonlardan izlediğimiz çocuklar. Bu bedeni parçalanmış zavallının, katillerini bulmak onları boğulmaktan kurtaracak mı? Para için organları haraç mezat satılan bu çocuğun katillerini hapse atınca, insanlık uyanacak mı?"</p>
	<p class="block_17">Bugün aklımdan geçenleri dile getiriyordu, cevabını bilmediğim soruları yanıtlayamazdım ki. Birden sustu, sonra etine ateş bastırılmış gibi, "Azez," diye haykırdı. "Azez, o zaman Azez de tehlikede." Ayağa kalkmaya çalışıyordu. Ellerini sımsıkı tutarak iskemlesine oturttum.</p>
	<p class="block_17">"Sakin ol Evgenia, sakin ol. Azez güvende. Şu anda Çocuk Şube'de. Kendi ellerimle götürdüm, başında da bizim Şükriye var. Dünyanın en şefkatli kadınıdır... Senin kadar güvenirim ona..."</p>
	<p class="block_17">Yatışıncaya kadar gözlerini alamadı yüzümden, nihayet kaygısı dağıldı, artık müjdeyi verebilirdim...</p>
	<p class="block_17">"Evet Evgeniacım, aslında sana bu güzel haberi vermeye gelmiştim, Azez'i almamızın önünde bir engel kalmadı..."</p>
	<p class="block_17">Küçük bir sevinç çığlığı attı.</p>
	<p class="block_17">"Nevzat, ne diyorsun sen!"</p>
	<p class="block_17">Yüzüme kocaman bir zafer gülümsemesi yerleştirdim.</p>
	<p class="block_17">"Söyledim ya, Azez, Medenilerin akrabası filan değilmiş. Üstelik Fahhar'a yaptıklarından sonra hiçbir mahkeme kızı vermez onlara... Ancak, hemen evlatlık alamıyoruz. Önce Azez'in Türkiye vatandaşı olması lazım. Koruyucu aile olarak alacağız onu yanımıza. Gerekli şartları yerine getirdikten sonra da evlat edineceğiz. Bugün yarın işlemleri başlatmamız lazım... Tabii Azez'i hala istiyorsan."</p>
	<p class="block_17">Gözleri nemlendi.</p>
	<p class="block_17">"Elbette isterim Nevzat, o kız, tanrının bana bir armağanı."</p>
	<p class="block_17">Ne yalan söylemeli "Tanrının bana bir armağanı," lafına takıldım. Neden hala sadece bana diyordu, neden bize demiyordu? Yeterince güven verememiş miydim ona? Oysa Azez'i birlikte büyütmek istediğimi açıkça söylemiştim geçen görüşmemizde. Belki bana güveniyordu da mesleğim korkutuyordu onu. Her an başıma bir iş gelebileceğinden endişe ediyordu. Ama artık bu durnma alışması gerekiyordu. Bir an karımı hatırladım, Güzide'yi. Sahi Güzide alışmış mıydı bu durnma? Gece yarıları gelen telefonlara, hiçbir açıklama yapmadan evden ayrılışlarıma. Gerektiğinde günlerce ortalıkta görünmeyişlerime. Hayır, o da alışamamıştı, ama kabul etmişti. Başka türlü, bir polisle nasıl yaşayabilirdi ki? Evgenia da kabul etmeliydi. Aslına bakılırsa kabul etmiş görünüyordu ama ortak bir gelecek kurabileceğimize inanamıyordu hala. Kapıldığım bu hayal kırıklığından habersiz olan Evgenia anlatmayı sürdürüyordu.</p>
	<p class="block_17">"Şimdi yasal mevzuata kaldı iş. Bir avukat bulmam lazım Nevzat, bu işlerden anlayan bir avukat."</p>
	<p class="block_17">Yanıt vermek yerine öylece süzdüm, şaşırmıştı.</p>
	<p class="block_17">"Niye öyle bakıyorsun?"</p>
	<p class="block_17">"Avukat bulman değil, bulmamız lazım. Azez sadece senin değil benim de kızım olacak."</p>
	<p class="block_17">Mahcup oldu, açıklamaya kalkışacaktı ki, "Bu konuyu konu şmuştuk, " diye izin vermedim. "Tamam Azez'in velayetini sen üzerine al, ama sakın unutma onu birlikte büyüteceğiz." Gülümsedim. "İyi bir avukat bulacağız. Orasını hiç merak etme, bu işin uzmanı olan bir arkadaşım var. Tereyağından kıl çeker gibi çözer bu olayı."</p>
	<p class="block_17">Daha ne olduğunu anlayamadan uzanıp ellerimi öpmeye başladı.</p>
	<p class="block_17">"Çok teşekkür ederim Nevzat, çok teşekkür ederim aşkım..."</p>
	<p class="block_17">Ellerini kendime doğrn çektim, ben de onun parmaklarına dokundurdum dudaklarımı...</p>
	<p class="block_17">"Ben teşekkür ederim Evgeniacım, bana yeniden insan olmayı öğrettiğin için ..."</p>
	<p class="block_17">Hayranlıkla bakıyordu.</p>
	<p class="block_17">"Sen zaten iyi bir insansın Nevzat, kime sorsak söyler bunu. Hatta yakaladığın o eli kanlı katiller bile itiraf etmekten çekinmezler bu hakikati..." Duraksadı, yeşil gözleri kuşkuyla gölgelendi. "Ama bir sıkıntın var, gerçekten canını sıkmışlar senin... Ali'yle mi tartıştın gerçekten?"</p>
	<p class="block_17">Hala avuçlarımda kıpırdanan ellerini usulca sıktım.</p>
	<p class="block_17">"Tartışmadan biraz ötesi... Sanırım Ali 'yi kırdım. Resmen sorgu odasından kovdum. Gerçi çocuk saygısızlık etmedi ama dışarıda karşılaştığımızda söyledikleri kafamı karıştırmaya yetti. 'Çok empati kuruyorsunuz Başkomserim,' dedi samimi bir tavırla. 'Ne dünya bu kadar hassasiyeti kaldırır, ne insanlar bu kadar inceliği ... Hakikat çok daha basittir, çok daha acımasız. Siz yaşça da başça da büyüksünüz benden. Söyledikleriniz benim için hem emirdir, hem de onları yerine getirmekten şeref duyarım. Ama bir an, sadece bir an bu genç arkadaşınıza kulak verirseniz kendinizi kandırmayın derim... Kötü, kötüdür Başkomserim. Suçluları anlamaya çalışmak tamam da merhamet göstermeyin lütfen. Çünkü kurbanlara haksızlık oluyor...' Evet, alıngan bir sesle böyle söyledi. Münir de yanımızdaydı. O tek lakırdı etmedi ama bakışlarından genç meslektaşına hak verdiği belliydi..."</p>
	<p class="block_17">Düşünceli bir hal almıştı Evgenia'nın yüzü.</p>
	<p class="block_17">"Sen ne dedin Nevzat?"</p>
	<p class="block_17">"Önce sinirlendim, çünkü sorgu odasında çok kötü davranmıştı Medeni'ye. Nerdeyse vuracaktı yaşlı adama. Şimdi de bana akıl vermeye kalkıyor diye düşündüm ama sonra, 'Kurbanlara haksızlık oluyor, ' cümlesi takıldı aklıma. Fahhar'ın cesedi geldi gözlerimin önüne, Azez'in aynı akıbeti paylaşabilecek olması. İşte o zaman Ali'nin sözleri anlam kazandı. Gerçekten yanlış mı yapıyordum? Suçlularla bu kadar empati kurmak sakıncalı mıydı? Bizim onlara gösterdiğimiz anlayışı, onlar kurbanlarına gösteriyorlar mıydı? Gerekçeleri ne olursa olsun, son derece kararlı ve acımasızca davranan bu insanları tanımaya, anlamaya çalışmak, gereksiz bir merhamet gösterisi miydi? Bir acizlik miydi?"</p>
	<p class="block_18"><span class="text_5">"Kendine haksızlık ediyorsun," diyerek kesti sözlerimi. "Sen aciz bir insan değilsin, ama merhametlisin, belki fazla merhametli... Anlamaya çalışman da yanlış değil bence. Anlamak, onaylamak değil ki. Bir katili de anlamak gerekir, hatta bir çocuk tacizcisini de..." Sustu, başını geriye attı, yine o mahcubiyet geldi yerleşti güzel yüzüne. "Hay Allah, ne yapıyorum ben! Yıllarını bu işe adamış bir adama akıl veriyorum ... Kusura bakma Nevzat, haddimi aştım galiba...</span><span class="text_6">"</span></p>
	<p class="block_17">"Hayır, hayır," diyerek sarıldım ellerine. "Akıl vermiyorsun, versen de iyi geliyor. Lütfen devam et..."</p>
	<p class="block_17">İnanmamış gibi bakıyordu.</p>
	<p class="block_17">"Gerçekten Evgenia, bazen kaybolduğumu hissediyorum.</p>
	<p class="block_20"><span class="text_1">İnancım sarsılıyor. Doğruluğundan emin olduğum düşüncelerin hayat karşısında paramparça olduğunu görmek çok</span><span class="text_"> </span><span class="text_1">yıpratıcı. Karanlığın ortasında buluyorum kendimi. Doğru neydi, yanlış neredeydi, hakikat hangisiydi, bilemiyorum.</span></p>
	<p class="block_20"><span class="text_1">Ne var bunda diyeceksin, her insan yanılır. Öyle olmuyor, bizim yaptığımız yanlışların bedeli çok ağır. Bak Zekai bir hata</span><span class="text_"> </span><span class="text_1">yaptı, bunu canıyla ödedi. Evet, bizim yanlışlarımız, insanların hayatına mal oluyor. O yüzden Ali'nin söyledikleri hiç de</span><span class="text_"> </span><span class="text_1">yabana atılacak laflar değildi."</span></p>
	<p class="block_17">Durgunlaşmıştı Evgenia.</p>
	<p class="block_20"><span class="text_1">"Anlıyorum, işin tuhafı Ali'yi de anlıyorum. Belki ben de</span><span class="text_"> </span><span class="text_1">polis olsaydım, bu vakalarla karşılaşsaydım Ali gibi düşünürdüm. O çocukların halini görmek, her gün suçsuz günahsız</span><span class="text_"> </span><span class="text_1">kurbanlarla karşılaşmak herkesi katılaştırabilir. İnce düşünmekten vazgeçersin, anlamak yerine yargılamayı tercih edersin, mahkum etmeyi, hatta yok etmeyi... Bu, en kolayıdır. Zor olan, senin yaptığın, suçlu da olsa, kötü de olsa insanı anlamaya çalışmak. Asıl önemli olan bu. Çünkü kötüler gider ama kötülük kalır. Eğer insanların neden kötülük yaptığını anlayamazsak, nasıl önlenir ki bu musibet?" Şefkatle bakıyordu. "Sen doğru olanı yapıyorsun Nevzat, karşındaki cani de olsa insanı anlamaya çalışıyorsun. Bunda hiçbir yanlış yok, çünkü suçluları hoşgörüyle karşılamıyorsun, hiçbir zaman onları affetmiyorsun, hiç öyle görmedim seni. O yüzden kendini yeme boşuna." Sevgiyle vurdu elime. "Ama suçlulara gösterdiğin anlayışın bir parçasını Ali'ye de gösterebilirsin. Buna hiç itirazım olmaz..."</span></p>
	<p class="block_17">Yanımızda bitiveren İhsan'ın masaya düşen gölgesiyle kesildi sevgilimin sözleri.</p>
	<p class="block_17">"Eveet rakılarınız geldi, beyaz peynir, kavun, kızarmış ekmek..."</p>
	<p class="block_17">Her zamanki alışkanlığıyla İhsan, kadehleri, rakı dolu karafakiyi, tabaklan bir çırpıda yerleştiriverdi masanın üzerine.</p>
	<p class="block_17">Can simidi gibi sarıldım şişeye, bir çırpıda boşalttım kadehlere, Üzerlerine de birer parça su, kar gibi aklandı rakılarımız.</p>
	<p class="block_17">"Sana içiyorum Evgenia," diye kaldırdım kadehimi. "Unuttuklarımı bana hatırlatmana..."</p>
	<p class="block_17">Başını hafifçe sallayarak kibarca itiraz etti, ardından kadehini benimkine dokundurdu.</p>
	<p class="block_17">"Bize içelim Nevzatcım, her şeye rağmen hayatı güzelleştiren aşkımıza."</p>
	</body></html>
