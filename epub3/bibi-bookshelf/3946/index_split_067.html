<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Kırlangıç Çığlığı</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="id_bookmark43" class="block_25">44</p>
	<p class="block_30">"Sevinç çığlıkları değil bunlar, acı dolu haykırışlar..."</p>
	<p class="block_17">"Batan gün kana benziyor / Yaralı cana benziyor/ Esmerim vay vay / Ah ediyor bir gül için / Şu bülbül bana benziyor/ Vay benim garip gönlüm..." Safiye Ayla'nın söylediği bu muhayyer şarkı karşıladı Tatavla'nın ahşap kapısında beni. Gecikmiştim; Sipsi İsmail'in ifadesini yazdırmak vakit almıştı. Bu işi Ekrem'e bırakmak istememiştim. İyi de yapmışım, belki de İsmail ömründe ilk kez polise bu kadar samimi bir itirafta bulunmuştu. Sadece Hicabi İnce'yi öldürtme nedenini eksik anlattı. Kendisine yönelik tacizden hiç bahsetmedi. Arkadaşı Akif'in ve tacize uğrayan öteki yetim çocukların intikamını almak için yurt müdürünü öldürttüğünü söyledi. Ben de ısrar etmedim. Bu konuda kararı Savcı Nadir verecekti. Meyhanenin dar koridorunu geçerken Safiye Ayla'nın sesi giderek daha çok duyuluyordu. "Gece kapladı her yeri/ Keder sardı dereleri / Esmerim vay vay / Düşman değil sevda açtı sinemdeki yareleri / Vah benim garip gönlüm." Beyaz floresanlarla aydınlanan bahçeye çıktığımda masaların hepsinin dolu olduğunu gördüm, ilk kadehler çoktan tüketilmiş, kafalar güzelce tütsülenmiş, meyhanede muhabbet kıvamını bulmuştu. Bakışlarım, neşeli insanlar arasında Evgenia'yı aradı. Bütün masaları, tek tek iskemleleri taradım ama nafile, benim güzel sevgilim ortalıkta görünmüyordu. Mutfakta olmalı diyerek içeriye yürüyecektim ki, başgarson gülümseyen gözleriyle dikildi karşıma.</p>
	<p class="block_17">"Merhaba Başkomserim, hoş geldiniz... "</p>
	<p class="block_17">"Hoş bulduk İhsan ..."</p>
	<p class="block_20"><span class="text_1">Daha ağzımı bile açmadan anladı kimi aradığımı. "Evgenia Hanım, Feriköy'e gitti... Şu Suriyelilerin olduğu</span><span class="text_"> </span><span class="text_1">yere. Azez'i görmeye. Kız merdivenlerden düşmüş galiba." İçim cız etti.</span></p>
	<p class="block_17">"Nasıl düşmüş, kötü bir şey yok değil mi?"</p>
	<p class="block_17">Ve rdiğim tepkiyi abartılı bulmuştu İhsan.</p>
	<p class="block_17">"Yok, yok Başkomserim, çocuk, ayağı kaymış düşmüş.</p>
	<p class="block_20"><span class="text_1">Merdiven pek yüksek değilmiş zaten. Ama Evgenia Hanım'ı bilirsiniz, sağlık konusunda pimpiriklidir. Malum, kızı da çok seviyor. Duyar duymaz, doktor Sotiri'yi de alıp koştu Fe</span><span class="text_"> </span><span class="text_1">riköy'e."</span></p>
	<p class="block_17">İhsan'ın sözleri beni rahatlatmıştı.</p>
	<p class="block_20"><span class="text_1">"Emin misin kızın iyi olduğuna? Evgenia öyle kolay kolay</span><span class="text_"> </span><span class="text_1">telaşlanmaz."</span></p>
	<p class="block_17">İnsanı çileden çıkartacak kadar sakindi başgarson.</p>
	<p class="block_20"><span class="text_1">"Yalla Başkomserim, ben duyduklarımı söylüyorum. An</span><span class="text_"> </span><span class="text_1">ladığım kadarıyla mühim bir durum yok."</span></p>
	<p class="block_17">"Ben de gitsem mi acaba?"</p>
	<p class="block_17">Niye bu kadar ısrar ediyorsunuz, diye bakıyordu. "Evgenia Hanım beklemenizi söyledi ama siz bilirsiniz.</p>
	<p class="block_17">Belki de siz giderken o gelir, oraya gidip eliniz boş dönersiniz.</p>
	<p class="block_17">Ye riniz hazır, isterseniz orada bekleyin Evgenia Hanım'ı." Havuzun başında her zamanki masamızı gösteriyordu.</p>
	<p class="block_20"><span class="text_1">Başgarsonun böyle akıl verir gibi konuşması canımı sıkmıştı, nerdeyse azarlayacaktım adamcağızı ama daha iki gün önce bu mekanda, hatta şu anda bulunduğumuz yerde di</span><span class="text_"> </span><span class="text_1">kilirken çok farklı düşünceler içinde olduğumu hatırladım. Evgenia'nın Suriyeli kızı evlat edinmek istemesini yadırgamıştım. Dile getiremesem de o gün tuhaf duygular geçmişti içimden. Şimdi ise Azez için kaygılanıyordum. Garip gelecek ama bu endişeyi duyduğum için kendimi iyi hissediyordum.</span></p>
	<p class="block_17">Tıpkı Evgenia gibi Azez'i benimsemeye başlamıştım, Suriyeli kızı, Aysun'un yerine koymuştum. Daha da önemlisi artık bundan rahatsızlık duymuyordum. Üstelik farkına varmadan yapmıştım bunu. Burada eli kolu bağlı bekleyemezdim, Azez'e yardım etmeliydim.</p>
	<p class="block_17">"Ne zaman gitti Evgenia?" diye sordum.</p>
	<p class="block_17">"Valla iki saati geçti, gelmek üzeredir..."</p>
	<p class="block_20"><span class="text_1">Bir an ne yapacağımı şaşırdım, öylece kalakaldım mey</span><span class="text_"> </span><span class="text_1">hanenin orta yerinde. Durumun tuhaflığını fark eden İhsan kibarca uyardı.</span></p>
	<p class="block_18"><span class="text_5">"Ayakta kaldınız, şöyle alayım sizi isterseniz, masanız boş zaten... Dediğim gibi önemli bir şeyi yokmuş kızın...</span><span class="text_6">"</span></p>
	<p class="block_17">Bakışlarım İhsan'ın gösterdiği yöne kaydı. Çınar ağacının altında hep oturduğum iki kişilik masa, iskemleler, kar beyazı peçeteler, boş tabaklar, cam sürahi, hepsi birden, "Hadi nazlanma Nevzat," dercesine bana bakıyordu. Ama aldırmadım onların çağrısına.</p>
	<p class="block_17">"Olsun İhsan," diye başgarsona döndüm. "Ben de bir göreyim Azez'i, belki bir yardımım olur. "</p>
	<p class="block_17">Adamın karşı çıkmasına fırsat vermeden, az önce geldiğim kapıya yürüdüm. Birkaç adım atmıştım ki, Evgenia'nın üzgün yüzüyle karşılaştım. Beni yaralı bir sesle selamladı.</p>
	<p class="block_17">"Ah Nevzatcım... Geldin mi?"</p>
	<p class="block_17">Sevgilimin solgun bakışları tedirgin etti beni.</p>
	<p class="block_17">"Nasıl oldu Azez, kız iyi mi?"</p>
	<p class="block_17">Garip bir ifade belirdi yüzünde.</p>
	<p class="block_17">"Onu merak ediyorsun ha..."</p>
	<p class="block_17">Suçlar gibi konuşmamıştı ama üzerime alındım.</p>
	<p class="block_20"><span class="text_1">"Elbette merak ediyorum, ben de seviyorum o kızı..." Bakışlarındaki burukluk kaybolmasa da gülümsemesi ge</span><span class="text_"> </span><span class="text_1">nişledi, bütün yüzüne yayıldı.</span></p>
	<p class="block_17">"Sevindim, iyi olmuş fikrini değiştirdiğin."</p>
	<p class="block_17">İnkara kalkıştım.</p>
	<p class="block_17">"Fikrimi değiştirdiğim filan yok, hep böyle düşünüyordum zaten."</p>
	<p class="block_17">Sevgiyle yanağıma dokundu.</p>
	<p class="block_20"><span class="text_1">"Sonunda böyle düşüneceğini biliyordum Nevzatcım. Baş</span><span class="text_"> </span><span class="text_1">ta tereddüde düşmen normaldi. Ama artık sen de onu sevdiğini anladın. Güzel olan bu. Merak etme Azez iyi." Biçimli parmaklarıyla istavroz çıkardı. "Şükür, hiçbir şeyciği yok. Çocuklar işte, merdivende birbirlerini itmişler, Azez de basamaklardan yuvarlanmış yere. Bizim Satiri iyice muayene etti. Birkaç sıyrık, biraz ezik var, hepsi o."</span></p>
	<p class="block_17">O zaman sorun neydi? Bakışlarımdan anladı aklımdan geçenleri ama açıklamak yerine koluma girip beni masaya sürükledi.</p>
	<p class="block_17">"Gel Nevzatcım, gel oturalım şöyle. " Ama dayanamadı birkaç adım atmıştık ki, "Medeni razı olmadı," diye açıkladı üzgün bir sesle. "Azez'i vermek istemiyor."</p>
	<p class="block_17">Durdum, kolundan çıkmadan ona döndüm.</p>
	<p class="block_17">"Vermek istemiyor mu? Nasıl bakacakmış kıza?"</p>
	<p class="block_17">Ye nilmiş bir halde fısıldadı.</p>
	<p class="block_18"><span class="text_5">"Bilmiyorum, ama bakarım diyor. Hayattaki tek dayana</span><span class="text_10"></span><span class="text_5">ğımız bu kız, diyor. Fahhar'ı kaybettik, Azez de giderse ka</span><span class="text_10"></span><span class="text_5">rım ölür, diyor. " Kolumdan çıktı, çaresizce ellerini yana açtı. "Adam da haklı. Biz, nasıl Azez'e bağlandıysak, demek ki on</span><span class="text_10"></span><span class="text_5">lar da bağl andılar. Ne diyebiliriz ki?"</span></p>
	<p class="block_18"><span class="text_5">Medeni'nin morgdaki yüzü geldi gözlerimin önüne. Çare</span><span class="text_10"></span><span class="text_5">sizliği, ezikliği, hüzünlü yüzü...</span></p>
	<p class="block_18"><span class="text_5">"İstersen bir de ben konuşayım Medeni'yle, belki razı ede</span><span class="text_10"></span><span class="text_5">rim..."</span></p>
	<p class="block_17">Umutlanmıştı, ama çok sürmedi, ölgünleşti gö zlerindeki ışık.</p>
	<p class="block_17">"Sanmam Nevzat, çok kararlıydı, onu ilk defa bu kadar katı gördüm."</p>
	<p class="block_17">Bu kez ben girdim koluna, yavaşça masaya sürükledim.</p>
	<p class="block_17">"Gel oturalım şöyle. Bana izin ver, bir de ben konuşayım şu adamla..."</p>
	<p class="block_18"><span class="text_5">Masaya ulaşıncaya kadar hiçbir şey söylemedi. Derin bir sessizlik oluşmuştu aramızda. O anda duydum sesleri. Başı</span><span class="text_10"></span><span class="text_5">mızın üstünde hızla uçan kırlangıçlar kül rengi gökyüzünü parçalara ayırıyorlardı.</span></p>
	<p class="block_18"><span class="text_5">"Ne kadar da neşeliler," diye mırıldandım biraz da şu kas</span><span class="text_10"></span><span class="text_5">vetten kurtulalım diye. "Ne güzel şarkı söylüyorlar. "</span></p>
	<p class="block_17">Başını yukarıya çevirdi Evgenia.</p>
	<p class="block_18"><span class="text_5">"Şarkı söylemiyorlar Nevz at." Gözleri uçan o güzelim ku şlara takılmıştı. "Ölen arkadaşlarının yasını tutuyorlar. " Başını indirdi, kederle gözlerimde durdu. "Sevinç çığlıkları değil bunlar, acı dolu haykırışlar. Biliyorsun kırlangıçlar göç</span><span class="text_10"></span><span class="text_5">men kuşlardır. Çok hızlı uçarlar. İşte o göç sırasında yüzler</span><span class="text_10"></span><span class="text_5">ce kırlangıç fırtınaya yakalanıp ölürmüş. Göçü başarıyla ta</span><span class="text_10"></span><span class="text_5">mamlayan kırlangıçlar, geldikleri ülkenin sıcak gökyüzünde uçarken, yollarda kaybettikleri arkadaşlarını anımsar acıyla, öfkeyle böyle çığlıklar atarlarmış."</span></p>
	<p class="block_17">Gülümseyerek sordum.</p>
	<p class="block_17">"Güzel hikaye, nerede okudun?"</p>
	<p class="block_17">Yüzündeki keder zerre eksilmedi.</p>
	<p class="block_22"><span class="text_7">"Okumadım, Medeni anlattı. Kendilerini kırlangıçlara</span><span class="text_9"> </span><span class="text_7">benzetiyordu. 'Biz de göç sırasında yakınlarımızı kaybettik, ama şu kuşlar kadar bile olamıyoruz. İnsanları rahatsız etme</span><span class="text_11"></span><span class="text_7">mek için yasımızı bile tutamıyoruz,' dedi."</span></p>
	<p class="block_18"><span class="text_5">Yüzümdeki iyimserlik silindi gitti, masaya gelinceye ka</span><span class="text_10"></span><span class="text_5">dar bir daha ağzımı açamadım. İskemlelerimize oturmadan önce Evgenia bozdu sessizliği.</span></p>
	<p class="block_17">"İkna olur mu sence?"</p>
	<p class="block_17">Dalmıştım, boş bulundum.</p>
	<p class="block_17">"Kim?"</p>
	<p class="block_17">"Medeni? Azez'i verir mi bize?"</p>
	<p class="block_17">Emin değildim, hem de hiç emin değildim ama sevdiğim kadının moralini daha da bozmak istemiyordum.</p>
	<p class="block_17">"Bilmiyorum, ama denemekten bir zarar gelmez. Medeni, bana güveniyor, belki de kabul eder."</p>
	<p class="block_18"><span class="text_5">O umut yeniden ışığa boğdu yeşil gözlerini. Biraz da bun</span><span class="text_10"></span><span class="text_5">dan cesaret alarak konuyu değiştirdim.</span></p>
	<p class="block_17">"Neyse, bu meseleyi hallederiz, sen asıl Azez'i anlat."</p>
	<p class="block_18"><span class="text_5">"Azez iyi de başka bir çocuk ölmüş..." İç geçirdi. "Feri</span><span class="text_10"></span><span class="text_5">köy'deki sığınmacılardan birinin çocuğu. Bir aydır kayıpmış, cesedini Sarıyer'de bulmuşlar..."</span></p>
	<p class="block_17">"Fahhar gibi..."</p>
	<p class="block_18"><span class="text_5">"Ama bu çocuk boğulmamış, ormanlık arazide köpekler çıkarmış topraktan... Gizlice gömmüşler çocuğu." İlgiyle din</span><span class="text_10"></span><span class="text_5">lediğimi görünce açıklamasını sürdürdü. "Galiba organlarını çalmışlar..."</span></p>
	<p class="block_18"><span class="text_5">Evgenia konuşurken Münir'in morgda söylediği sözler çınladı kulaklarımda. "Şimdi Başkomserim şöyle bir durum var. Suriyeli göçmenler üzerinden organ kaçakçılığı yapılı</span><span class="text_10"></span><span class="text_5">yor. Uluslararası bir şebeke, bu insanları kandırıyor, her or</span><span class="text_10"></span><span class="text_5">gan için ayrı bir piyasa kurmuşlar. İşin boyutları da epeyce büyük." Kafam karışmaya başlamıştı. Ya Münir, Medeni'den kuşkulanmakta haklıysa? Ya gerçekten de Fahhar'ın böbrek</span><span class="text_10"></span><span class="text_5">lerini bizzat bu yaşlı adam satışa çıkardıysa? O zaman Azez'in hayatı da tehlike altında demekti.</span></p>
	<p class="block_17">"Ne oldu Nevzat, ne geldi aklına?"</p>
	<p class="block_17">İlgimin dağıldığını fark etmişti.</p>
	<p class="block_18"><span class="text_5">"Yok, yok bir şey yok. Sadece bu insanların haline üzülü</span><span class="text_10"></span><span class="text_5">yorum."</span></p>
	<p class="block_17">İnandı sözlerime.</p>
	<p class="block_17">"Gerçekten büyük trajedi... Çok savunmasız bu insanlar Nevzat, aç kurtların arasında kalan ceylan sürüsü gibiler..."</p>
	<p class="block_17">Çaresizce başımı salladım.</p>
	<p class="block_17">"Keşke kurtların arasında kalsalar. Daha beter Evgeniacım, daha beter, kendilerine insan diyen canavar sürüsünün ortasında kaldılar..." Aklım, ölen çocuktaydı. "Organlarının çalındığından eminler mi? Şu cesedi bulunan çocuğun diyorum."</p>
	<p class="block_17">Merakıma anlam veremeyen Evgenia tatsız bir sesle onayladı.</p>
	<p class="block_17">"Evet, çocuğun babası öyle demiş Medeni'ye. Oğlanın iç organları yokmuş... Ne oldu Nevzat, niye öyle bakıyorsun?"</p>
	<p class="block_17">"Hiç, hiç, üzüldüm sadece..." diyerek konuyu geçiştirmek istedim. "Eee hadi oturalım, artık şu masaya, bütün gece böyle ayakta mı bekleteceksin beni?"</p>
	<p class="block_17">Yüzü kıpkırmızı oldu.</p>
	<p class="block_17">"Olur mu, hadi, hadi geç sen masaya, ben de mutfağa koşturayım, yiyecek bir şeyler yetiştireyim sana..."</p>
	<p class="block_17">Evgenia uzaklaşır uzaklaşmaz cep telefonumu çıkardım, Münir'i aradım.</p>
	<p class="block_17">"İyi akşamlar Başkomserim," diye ikinci çalışında açtı. "Buyrun sizi dinliyorum."</p>
	<p class="block_17">"İyi akşamlar Münir, bir duyum aldım doğru mu dur? Feriköy'deki şu Suriyeli sığınmacılardan birinin oğlu ölü bulunmuş."</p>
	<p class="block_17">Bir an bile duraksamadı Münir.</p>
	<p class="block_17">"Doğrudur Başkomserim."</p>
	<p class="block_17">"Cinayet mi diyorsun?"</p>
	<p class="block_17">"Öyle de denebilir, ölmeden önce ameliyat edilmiş. Muhtemelen de ameliyat sırasında hayatını kaybetmiş. Otopsi raporunda bütün ayrıntılar var. Çocuğun iç organları kayıp..."</p>
	<p class="block_17">Kendimi tutamayıp söylendim.</p>
	<p class="block_17">"Alçaklar, çocuk katili alçaklar..."</p>
	<p class="block_18"><span class="text_5">"Evet, çok acımasız insanlar ama bir gariplik var. Ameliyat bir ay kadar önce yapılmış, dolayısıyla çocuk en az otuz gündür kayıp fakat bu süre boyunca ailesi hiçbir başvuruda bulunmamış. Daha ilginci, şimdi de davacı olmak istemiyor1armış...</span><sup class="calibre2">"</sup></p>
	<p class="block_17">"Peki ne diyorlar, sen konuştun mu aileyle?"</p>
	<p class="block_17">"Birazdan oraya gidiyorum..." Sesi kuşku yüklüydü . "Sahi, şu morga gelen adam da Feriköy'deki sığınmacıların arasındaydı değil mi?"</p>
	<p class="block_17">Nihayet anlamıştı bu olayla neden alakadar olduğumu.</p>
	<p class="block_17">"Öyle Medeni de aynı yerde kalıyor. Bir bağlantısı olabilir mi?"</p>
	<p class="block_17">Sıkıntıyla iç geçirmesini telefonun bu ucundan duydum.</p>
	<p class="block_17">"Olsa da kabul etmezler Başkomserim, rezil bir iş. İnsanlar yaşamak için parça parça çocuklarını satıyorlar..."</p>
	<p class="block_17">O kadar kendinden emin konuşuyordu ki canım sıkılmıştı.</p>
	<p class="block_17">"Yapma Münir, kimse bu kadar acımasız olamaz?"</p>
	<p class="block_17">Sinirli sinirli güldü.</p>
	<p class="block_17">"İsterseniz atlayıp gelin Feriköy'e, gözlerinizle görün neler olup bittiğini."</p>
	<p class="block_17">Saatim 21:47'yi gö steriyordu.</p>
	<p class="block_17">"Tamam, orada buluşalım..."</p>
	<p class="block_17">Telefonu kapatırken bakışlarım kurşuni gökyüzünde ölen arkadaşlarının isimlerini çığlık çığlığa haykıran kırlangıçlara takılmıştı yine.</p>
	</body></html>
