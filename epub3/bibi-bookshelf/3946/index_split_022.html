<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Kırlangıç Çığlığı</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="id_bookmark10" class="block_19">"Bu sıcak hayra alamet değil Başkomserim!"</p>
	<p class="block_22"><span class="text_7">Bütün umudumuz akşamdaydı, güneş çekilince belki sı</span><span class="text_11"></span><span class="text_7">caklık azalır, denizden bir yel eser, bu boğucu hava dağılır diyorduk. Ne gezer, bir nebze olsun azalmadığı gibi nem de iyice arttı. Gitgide laciverde dönüşen bulutsuz gökyüzünün altında, Dolmabahçe Sarayı'nın önündeki kafede oturuyor</span><span class="text_11"></span><span class="text_7">duk. Arada bir geçmekte olan vapurların yarattığı dalgalar olmasa durgun bir göl gibi kıpırtısızdı deniz. Kafedeki bütün masalar doluydu, bir parça serinlik umuduyla kendilerini kı</span><span class="text_11"></span><span class="text_9"> </span><span class="text_7">yıya atmıştı insanlar. Biz de merkeze gitmeyi göze alamamış, Ali'yle burada buluşmuştuk. Zeynep yüzünü yıkamak için la</span><span class="text_11"></span><span class="text_7">vaboya gitmişti, biz de sessizce oturuyorduk masada. Yaptığı görüşmelerden bir sonuç çıkmayan yardımcım sözlü rapor vermeyi bırakmış, bakışlarını kızıllaşan sulara dikerek dalıp gitmişti.</span></p>
	<p class="block_22"><span class="text_7">"Volkan gibi. .." dedi tuhaf bir sesle. "Sanki yanıyor... Bi</span><span class="text_11"></span><span class="text_7">razdan kaynayacak, etrafa taşacak. Kıyıları eritip hepimizi, bütün İstanbul'u yakacak." Dudaklarımdaki alaycı gülüm</span><span class="text_11"></span><span class="text_7">semeye aldırmadan inatla savundu düşüncelerini. "İnanmı</span><span class="text_11"></span><span class="text_9"> </span><span class="text_7">yorsunuz ama bu sıcak hayra alamet değil Başkomserim, bu hava öldürecek hepimizi!"</span></p>
	<p class="block_18"><span class="text_5">Yaka bağır açık, saçları dağınık, zor nefes alıyormuş gibi ağzı aralıktı. Benim diyen mafya bozuntularını, bileğine sağ</span><span class="text_10"></span><span class="text_5">lam kopukları mum gibi hizaya sokan bizim delibozuk bile sonunda sıcak karşısında dize gelmiş, pes etmişti.</span></p>
	<p class="block_22"><span class="text_7">"Abartma Ali, kimse ölmeyecek, birkaç güne kalmaz ge</span><span class="text_11"></span><span class="text_7">çer. Başkomserine güven, bugün değilse yarın bir rüzgar çı</span><span class="text_11"></span><span class="text_7">kar, şehir serinler, her şey normale döner. Bize de 'Ne sıcaktı</span><span class="text_9"> </span><span class="text_7">yahu!' diye anlatacağımız bir hikaye çıkar..." Kıpırtısız denizi gösterdim. "Şimdi kızıla kesen bu sular var ya, 1954 senesin</span><span class="text_11"></span><span class="text_7">de buzlarla kaplanmış. Yok, deniz donmamış Karadeniz'den dev buzullar gelmiş. Rahmetli babam anlatırdı. Millet eğlen</span><span class="text_11"></span><span class="text_7">ce olsun diye buzulların üstünde dolaşırmış, seke seke karşı</span><span class="text_9"> </span><span class="text_7">yakaya geçermiş. İşte sen de yıllar sonra çocuklarına anlata</span><span class="text_11"></span><span class="text_7">caksın bu olağanüstü haziran ayını..."</span></p>
	<p class="block_17">Zoraki güldü.</p>
	<p class="block_17">"Umarım anlatacak fırsatım olur. "</p>
	<p class="block_20"><span class="text_1">Dün geceden uykusuzdu, boğucu hava sinirlerini alt üst</span><span class="text_"> </span><span class="text_1">etmişti.</span></p>
	<p class="block_17">'Tabii olacak, diyorum sana çok sürmez. Bak geçenlerde üç gün yağmur yağdı ya, aslında o fırtına genellikle Haziran'ın 1 'inde başlardı, şirazesi şaştı, birkaç gün erken geldi bu sene... Sıcaklar da o sebepten olmalı. Tamam, biraz abarttı ama bugün, yarın çeker gider. "</p>
	<p class="block_17">Alnındaki teri elinin tersiyle silerken söylendi.</p>
	<p class="block_17">"Verdiğiniz malumat güzel de Başkomserim, bu sıcak pek gi deceğe benzemiyor. Kıyamet mi yaklaştı ne?"</p>
	<p class="block_17">Bir kahkaha koyuverdim.</p>
	<p class="block_17">"Kocakarılar gibi konuşmaya başladın be evladım."</p>
	<p class="block_17">Bizim hayta da güldü.</p>
	<p class="block_18"><span class="text_5">"Ne bileyim, hiç böyle şey görmedim. Sanki cehennemde yaşıyoruz ya..." Önümdeki tavşankanı çayı gösterdi. "Bu sı</span><span class="text_10"></span><span class="text_5">cakta nasıl içiyorsunuz bu çayı, onu da anlamadım ya..."</span></p>
	<p class="block_17">Sakin ama kararlı bir sesle açıkladım.</p>
	<p class="block_17">"Çay iyidir Alicim, harareti alır..."</p>
	<p class="block_17">"Ne harareti alacak Başkomserim, şuraya oturduk oturalı iki şişe buz gibi su içtim bana mısın demedi, siz ise inadına kaynar çayı içiyorsunuz..."</p>
	<p class="block_17">Çayın harareti azaltması üzerine kısa bir söylev çekmeye hazırlanıyordum ki Evgenia'dan gelen telefon engel oldu.</p>
	<p class="block_17">"Alo, a1o, Evgenı<sup class="calibre2">.</sup> a..."</p>
	<p class="block_17">Ruhuma huzur veren o mahmur ses çınladı kulaklarımda.</p>
	<p class="block_18"><span class="text_5">"Merhaba Nevzat! Haber çıkmayınca merak ettim. Nasıl</span><span class="text_10"></span><span class="text_5">sın, kötü bir şey yok değil mi?"</span></p>
	<p class="block_18"><span class="text_5">Beş yıl önce 12 kişiyi öldüren bir seri katilin ye niden ci</span><span class="text_10"></span><span class="text_5">nayetlere başlamasını saymazsak, kötü bir olay yok diyeme</span><span class="text_10"></span><span class="text_5">yeceğim için, "İyiyim, iyiyim," dedim güven veren bir sesle. "Halletmem gereken bir evrak işi vardı da o yüzden arayamadım. Sen nasılsın?"</span></p>
	<p class="block_17">"Bende de bir sıkıntı yok. Yok da..." Duraksadı. Hayır, bir terslik vardı. "Ben iyiyim de şu Suriyeli mülteciler..."</p>
	<p class="block_17">Haberleri filan dinlemiş olmalıydı, ama bunun için beni aramazdı ki. Kendini kötü hissediyordu anlaşılan.</p>
	<p class="block_17">"Evet, durumları içler acısı," diye onayladım. "Ne olacak bu insanların hali ben de bilmiyorum."</p>
	<p class="block_17">"Yok, bizim Medeni'den bahsediyorum. Başlarında büyük bir bela var."</p>
	<p class="block_17">"Medeni de kim?"</p>
	<p class="block_22"><span class="text_7">"Hay Allah!" dedi şaşkınlıkla. "Doğru ya, sen onları görme</span><span class="text_11"></span><span class="text_7">din. Medeni'yle ailesi Feriköy'deki göçmen kampında kalı</span><span class="text_11"></span><span class="text_7">yor. Bazı günler misafir oluyorlar bana. Bu akşam da gelecek</span><span class="text_11"></span><span class="text_7">ler. Büyük bir sıkıntıları var. O yüzden aradım seni. Onlarla</span><span class="text_9"> </span><span class="text_7">konuşman lazım. Bu akşam sen de gelsene..."</span></p>
	<p class="block_18"><span class="text_5">Sesi endişeliydi, öyle kolay kolay yardım istemezdi ben</span><span class="text_10"></span><span class="text_5">den, çağırıyorsa önemli demekti, ama işi mavraya vurdum.</span></p>
	<p class="block_22"><span class="text_7">"Ne demek efendim, meyhanecilerin kraliçesi Evgenia ça</span><span class="text_11"></span><span class="text_7">ğıracak biz de gitmeyeceğiz olur mu öyle şey! Kısa bir toplan</span><span class="text_11"></span><span class="text_9"> </span><span class="text_7">tımız var, biter bitmez yanınızdayım."</span></p>
	<p class="block_20"><span class="text_1">Nefes alışından sessizce güldüğünü anladım ama şakama</span><span class="text_"> </span><span class="text_1">katılmadı.</span></p>
	<p class="block_17">"Teşekkür ederim Nevzat," dedi sadece. "Hadi bekliycr rum."</p>
	<p class="block_18"><span class="text_5">İlk kez meraklandım, neydi acaba onu bu kadar endişe</span><span class="text_10"></span><span class="text_5">lendiren?</span></p>
	<p class="block_18"><span class="text_5">"Bu ne hal Alicim!" diyerek aramıza dönen Zeynep'in se</span><span class="text_10"></span><span class="text_5">siyle koptu düşüncelerim. Sözlüsüne bakarak kaşlarını çattı. "İyice dağılmışsın..."</span></p>
	<p class="block_18"><span class="text_5">Oturduğu iskemlede toparlanarak gömleğinin iki düğme</span><span class="text_10"></span><span class="text_5">sini ilikledi.</span></p>
	<p class="block_22"><span class="text_7">"Yok ya, ne dağılması? Günün yorgunluğu... Konuştuğum şahıslar da canımı sıktı biraz. Bunaldım işte..." Terli ensesini</span><span class="text_9"> </span><span class="text_7">kaşıdı. "Az önce de söylediğim gibi Başkomserim, şahısların hiçbiri katilin kim olduğunu bilmiyor. Şüphelendikleri tek kişi bile yok. Öğleden sonra dört kişiyle görüştüm. 2012 yı</span><span class="text_11"></span><span class="text_7">lında öldürülen dört tacizcinin yakınları. Hepsi de konunun yeniden açılmasından rahatsız oldu. Üç kurbanın da babası</span><span class="text_9"> </span><span class="text_7">nerdeyse aynı cümleyi kurdu. 'Biz olanı biteni unuttuk, da</span><span class="text_11"></span><span class="text_7">vamızı Allah'a havale ettik,' dediler. Halbuki oğullarının ka</span><span class="text_11"></span><span class="text_7">tillerini yakalamaktan söz ediyordum. Sadece 2012 yılının</span></p>
	<p class="block_22"><span class="text_7">2 Haziran'ında öldürülen İlker Bahtçı adlı maktulün anne</span><span class="text_11"></span><span class="text_7">si olan Sennur Hanım, 'Oğlumun katilini bulacak mısınız?' diye umutlandı. 'Lütfen bulun o alçağı. Oğluma iftira ettiler, İlker'imi suçsuz yere lekelediler. Bu cani de onu öldürdü. Bu</span><span class="text_11"></span><span class="text_9"> </span><span class="text_7">lun o canavarı, herkes hakikati öğrensin!' dedi. Sadece o ka</span><span class="text_11"></span><span class="text_7">dın bana yardım etmek istedi ama ne yazık ki onun da bildiği</span><span class="text_9"> </span><span class="text_7">hiçbir şey yoktu."</span></p>
	<p class="block_17">Çayımdan bir yudum aldım.</p>
	<p class="block_18"><span class="text_5">"Kurbanların hepsi çocuk tacizcisiydi, nasıl düşmanları olmaz? Tacize uğrayan çocukların yakınları nasıl rahat bıra</span><span class="text_10"></span><span class="text_5">kırlar ki onları?"</span></p>
	<p class="block_17">Sıkıntıyla iç geçirdi yardımcım.</p>
	<p class="block_22"><span class="text_7">"Orasını bilmiyorum Başkomserim, kurbanların dosyala</span><span class="text_11"></span><span class="text_7">rını da inceledim. Taciz ettikleri çocukların yakınları tarafın</span><span class="text_11"></span><span class="text_7">dan hiç saldırıya uğramamışlar... Atıldıkl arı hapishanelerde</span><span class="text_9"> </span><span class="text_7">bazı olaylar olmuş, ikisini eşek sudan gelinceye kadar döv</span><span class="text_11"></span><span class="text_7">müş öteki mahkumlar. Birini de bıçaklamışlar, hepsi bu."</span></p>
	<p class="block_18"><span class="text_5">"Evet," diye erkek arkadaşını onayladı Zeynep. "Hapisha</span><span class="text_10"></span><span class="text_5">nede uğradığı saldırıyı saymazsak, Akif Soykan da dışarıda kimseden tehdit almamış. Onun da dosyasında şikayet dilek</span><span class="text_10"></span><span class="text_5">çesi filan yoktu."</span></p>
	<p class="block_18"><span class="text_5">Tıkanan trafikteki taşıt gürültülerini bastırmak için sesi</span><span class="text_10"></span><span class="text_5">mi yükseltmek zorunda kaldım.</span></p>
	<p class="block_18"><span class="text_5">"Tacizciler şikayet etmekten çekinmiş olmasın? Düşünse</span><span class="text_10"></span><span class="text_5">nize, bu adamlar lanetli gibi. Herkes onlara pislik gözüyle ba</span><span class="text_10"></span><span class="text_5">kıyor. Birileri onları tehdit etse bile polise gidemeyebilirler.</span></p>
	<p class="block_22"><span class="text_7">Aynı durum aileleri için de geçerli. Akrabalarının çocuk ta</span><span class="text_11"></span><span class="text_7">cizcisi olmaları onları da lekeliyor. Tacizcinin annesi, babası, ab isi, ablası olmak kolay değil. Ali'nin de söylediği gibi bu davanın yeniden açılmasından utanç duyuyorlardır. Konu kapansın, olanlar unutulsun istiyorlar. O yüzden açıklama</span><span class="text_9"> </span><span class="text_7">yapmaktan kaçınıyor olabilirler. Hem yapsalar ne olacak, ya</span><span class="text_11"></span><span class="text_7">kınları ölmüş zaten. Belki de çoğu iyi oldu, bu sapık hepimi</span><span class="text_11"></span><span class="text_7">zin adını lekeliyordu diye düşünüyordur. "</span></p>
	<p class="block_17">Önündeki buğulanmış şişeye uzanırken onayladı Zeynep.</p>
	<p class="block_17">"Olabilir Başkomserim." Şişedeki suyu bardağa döktü. "Maktul yakınlarından bir fayda yok gibi görünüyor. Belki Zekai Amirimizi sıkıştırmak işe yarayabilir. "</p>
	<p class="block_17">Çayımın son yudumunu içtim.</p>
	<p class="block_18"><span class="text_5">"Evet, Zekai'yle yeniden konuşacağım," dedim bardağı masanın üzerine koyarken. "Ama biraz daha malumat topla</span><span class="text_10"></span><span class="text_5">malıyız, ona elim boş gitmek istemiyorum."</span></p>
	<p class="block_18"><span class="text_5">Serinlemesine yardımcı olabilirmiş gibi içtiği suyun bar</span><span class="text_10"></span><span class="text_5">dağını hala elinde tutan Zeynep'e döndüm.</span></p>
	<p class="block_17">"Senden 2012 yılına dönmeni istiyorum. Biliyorum, bazı cinayetlerin tarihlerini, kurbanların sayılarını verdin ama hepsini istiyorum. İlk kurbandan son cinayete kadar... Sadece polis soruşturmalarını değil, o günün basını ne yazmış, kim ne demiş, yorumlar nasılmış, tümünü öğrenmeliyiz. Gözden kaçan noktalar, atlanmış bir ifade, önemsenmemiş bir delil. .. Bu davaya dair ne kadar malumat varsa, hepsi lazım. Başka türlü Körebe'nin rutinini anlayamayız."</p>
	<p class="block_17">Bu sıcakta neden çay içtiğime hala akıl sır erdiremeyen Ali, masanın üzerine koyduğum bardağa yadırgayan gözlerle bakarak söylendi.</p>
	<p class="block_17">"Zaten biliyoruz Başkomserim, adam saklamıyor ki."</p>
	<p class="block_18"><span class="text_5">"Hayır, Alicim bilmiyoruz," dedim kesin bir dille. "Bildi</span><span class="text_10"></span><span class="text_5">ğimiz, kurbanların gözlerini bağlayıp enselerinden vurarak öldürdüğü, sağ kulaklarını keserek, çocukların bulunduğu mekanlara bıraktığı, yanlarına da birer oyuncak koyduğu ... Ben cinayet tarihlerinden bahsediyorum. Sayılar bize neler söylüyor? Bunun anlamını öğrenmeliyiz. Körebe, 2012 yılın</span><span class="text_10"></span><span class="text_5">da 12 kişiyi öldürmüş. Cinayet tarihleriyle, cesetlerin bırakıl</span><span class="text_10"></span><span class="text_5">dığı mekanlar arasındaki tüm bağlantıları istiyorum. Mak</span><span class="text_10"></span><span class="text_5">tullerin ilişkisinin olduğu bir kişi yahut bir kurum veya bir organizasyon var mı? Bütün bunları bilmek zorundayız." Bir an sustum. "Bütün bunları öğrendiğimizde bile katil hakkın</span><span class="text_10"></span><span class="text_5">da önemli bir bilgiye ulaşamayabiliriz, ama denemek zorun</span><span class="text_10"></span><span class="text_5">dayız. Bu iş epeyce çetrefilli arkadaşlar, sizden iki kat daha uyanık olmanızı rica ediyorum, iki kat dikkatli."</span></p>
	<p class="block_17">Heyecanla kıpırdandı Zeynep.</p>
	<p class="block_18"><span class="text_5">"Anlıyorum Başkomserim, hiç merak etmeyin, en kısa sü</span><span class="text_10"></span><span class="text_5">rede öğrenirim istediğiniz bilgileri..."</span></p>
	<p class="block_17">Güvenle baktım ikisine de.</p>
	<p class="block_18"><span class="text_5">"Sadece bilgi değil, yorum da istiyorum. Körebe'nin kişili</span><span class="text_10"></span><span class="text_5">ğine dair tahlillere ihtiyacımız var. Ne kadar yetenekli olursa olsun bütün katiller hata yapar. Körebe de yapmıştır, muhte</span><span class="text_10"></span><span class="text_5">melen biz farkında değiliz. Yapmadıysa bile yapacaktır. Ne</span><span class="text_10"></span><span class="text_5">ler gördük, neler yaşadık bu meslekte. Şeytanın bile aklına gelmeyecek cinayet planları, en usta polisiye yazarlarına taş çıkartacak kusursuz entrikalar ama aynı zamanda göz göre göre yapılan hatalar, o zeki katillerden hiç beklenmeyecek aptallıklar... Şunu unutmayın arkadaşlar, hayat her zaman katilin aleyhine çalışır. Mutlaka bir açık verir, hiç istemese de ipuçları bırakır, yeter ki biz onları gö rmesini bilelim."</span></p>
	</body></html>
