<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Kırlangıç Çığlığı</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="id_bookmark45" class="block_21">46</p>
	<p class="block_24">"Bir, iki, üç, karanlığı seç!"</p>
	<p class="block_17">"Bir, iki, üç ebelik pek güç.</p>
	<p class="block_17">Bir, iki, üç, aydınlığı geç,</p>
	<p class="block_17">Bir, iki, üç, karanlığı seç!"</p>
	<p class="block_17">Odanın ortasında duruyordu çocuk. Karşı pencereden süzülen ışık huzmesi, gözlerindeki kırmızı kadifeden bandı aydınlatıyordu. Kollarını yana açmış, kendinden geçmiş gibi usulca dönüyordu ahşap zeminin üzerinde. Minicik ayakları altındaki ahşap zemin dudaklarından dökülen sözcüklere destek olmak istercesine uyumla gıcırdıyordu.</p>
	<p class="block_17">"Bir, iki, üç ebelik pek güç.</p>
	<p class="block_17">Bir, iki, üç, aydınlığı geç,</p>
	<p class="block_17">Bir, iki, üç, karanlığı seç!</p>
	<p class="block_17">Bir iki, üç, sağım solum sobe...</p>
	<p class="block_17">Bir, iki, üç, saklanmayan körebe."</p>
	<p class="block_20"><span class="text_1">Tekerlemesi bitince durdu, odanın içini dinlemeye başla</span><span class="text_"> </span><span class="text_1">dı. Birden bir kalp atışı duyar gibi oldum, odanın içinde biri hızlı hızlı soluyordu. İrkilmiştim, endişeyle içeriyi taradı gözlerim. İçeride çocukla benden başka kimse yoktu. Ama kalp atışı giderek artıyordu. Ben böyle telaşla bakınırken, oğlan olduğu yerde dikilmiş, sakince etrafı dinliyordu. Dinlemek değil de sanki vahşi bir hayvan gibi etrafı kokluyordu. Bir</span><span class="text_"> </span><span class="text_1">den başını çevirdi, kırmızı kadife bandın altındaki gözlerini yü züme dikti. Görmüyordum ama bana baktığını hissediyordum. Tuhaf bir heyecana kapıldım. Yıllar öncesinde kalmış bir heyecan. O anda anladım çocuğun sobelemeye çalıştığı kişi olduğumu. Heyecanım korkuya dönüştü, bir an önce buradan kaçmalı, bu odadan çıkmalıydım. Ama sanki ayaklarıma zamk yapıştırılmış gibi olduğum yerden kıpırdayamıyordum. Oysa tam karşısında duruyordum, eğer bir yerlere saklanmazsam yakalanmam işten bile değildi. Sonunda sağ ayağımı oynatabildim, güçlükle de olsa kaldırdım, bir adım geriye doğru attım. İşte tam o anda bastığım zemin gürültüyle gıcırdadı. Çocuğun dudakları aralandı, bakışları bir bıçak gibi keskinleşti. Ani bir hareketle gözündeki bandı çıkartarak üzerime atladı.</span></p>
	<p class="block_17">"Sobe, saklanmayan Körebe..."</p>
	<p class="block_20"><span class="text_1">Sanki küçük bir oğlan değil de karşımda yırtıcı bir hay</span><span class="text_"> </span><span class="text_1">van varmış gibi çığlık atarak uyandım. Ama korkudan çok, o tanıdık heyecan duygusuyla sarsılıyordu bedenim. Yıllar öncesine gitmiş, ilk körebe oyununda yakalandığım o anı hatırlamıştım. Böyle bir anı yaşadım mı diye düşünüyordum. Gerçekten de ilk körebe oyunumda ebelenmiş miydim? Yoksa sadece bir rüya mıydı? Emin olamıyordum, sanırım her çocuk gibi ben de o yakalanma duygusunu yaşamış, bu rüya da bana o kötü ruh halini yeniden anımsatmıştı. Susadığımı hissettim, hem de çok susadığımı. Komodinin üzerindeki sürahiye uzanırken, yine kızımın bakışlarıyla karşılaştım. Bu defa suçlamıyordu Aysun, hatta sevecen bir ifadeyle bakıyordu. "Demek bir zamanlar sen de çocuktun baba!" Dudaklarımda acı bir gülümsemeyle, sürahideki ılık suyu bardağıma döktüm, kana kana içtim, elbette geçmedi susuzluğum.</span></p>
	<p class="block_20"><span class="text_1">Elimde boş bardakla bir süre kaldım yatakta. Omuzlarımda ağır bir yük var gibiydi, kollarıma prangalar, ayaklarıma demir külçeler geçirmişlerdi sanki. Bırakın yataktan çıkmayı</span><span class="text_"> </span><span class="text_1">kıpırdamayı bile istemiyordum. Bir türlü bitmek bilmeyen o cehennemi sıcağa rağmen yatağa girer gi rmez kapanmıştı gözlerim, gördüğüm rüya da -kabus mu demeli yoksaolmasa ke sintisiz uyumuştum. Pencereden ışık sızıyordu, güneş epeyce yükselmiş olmalıydı. Sürahinin yanında duran cep telefonuma uzandım. Saat lO'a geliyordu. Panikledim,</span><span class="text_"> </span><span class="text_1">bir yerlere gidecektim, birileriyle buluşacaktım. Silkindim, toparlandım, yataktan indim, ayağa kalktım, ama nereye</span><span class="text_"> </span><span class="text_1">gideceğimi hatırlamıyordum. Ali'yle mi buluşacaktım, Zeynep'le mi? Yok, böyle bir konuşma geçmemişti aramızda. Birden hatırladım, Zekai 'nin evine gidecektim bugün. Kastamonu'daki köy mezarlığına defnedilmek istermiş. Annesiyle babasının yanına. Bu öğlen evinden Kastamonu'ya uğurlayacaktık onu. Başka bir konu daha vardı, birini arayacaktım. Kimdi? Tamam, hatırladım, Janti Cemal'i arayacaktım. Dün gece Feriköy'deki sığınma evinden dönerken düşünmüştüm.</span></p>
	<p class="block_17">Ayber Hanım'la kırmızı suratlı tefeciyi yüzleştirecektim. Telefonumda Janti Cemal'i buldum, bastım tuşa. Eski kabadayı çoktan uyanmıştı.</p>
	<p class="block_17">"Hayırdır Nevzat?" diye sordu kaygıyla. "Böyle erkenden, kötü bir şey yoktur inşallah."</p>
	<p class="block_17">"Yok, yok Cemal, Satılmış'ı merkeze getirir misin? Ama hemen lazım..."</p>
	<p class="block_17">"Şu cerrah cinayetiyle mi alakalı?"</p>
	<p class="block_17">Arkadaşı için endişeleniyordu.</p>
	<p class="block_17">"Evet, ama senin kırmızı surat için bir tehlike yok. Birini teşhis etmesini istiyorum."</p>
	<p class="block_17">"Anladım, hemen bulurum Satılmış'ı."</p>
	<p class="block_20"><span class="text_1">Rahatlamıştı; öyle ya, beni memnun ederken bir başka ar</span><span class="text_"> </span><span class="text_1">kadaşının başını yakmak racona uygun düşmezdi. Telefonu kapattım, banyoya gittim. Aynadaki yüzüm hiç hoşuma gitmedi. Gözlerimin önünde mor halkalar oluşmuştu, yanaklarım çökmüş, alt dudağım memnuniyetsizce sarkmıştı. Sanki görüntümü değiştirebilirmiş gibi, musluğu açtım, ılık suyu ardı ardına yüzüme çarptım. Hiçbir işe yaramadı, tüyleri dökülmüş havluyla yüzümü sildikten sonra aynadaki görüntüme tekrar bakarken anladım bunu. Boş vermedim, yüzümü gölgeleyen sakaldan kurtulmak için yanaklarımı sabunlamaya başladım. İtiraf etmeliyim ki, tıraştan sonra da vaziyet pek değişmemişti. Ama Evgenia'nın hediye ettiği tıraş losyonu ndan sürünce kendimi daha iyi hissettim. Bu duyguyu yitirmemek için aceleyle giyindim, çıktım. Trabzonlu Saim'in pideci dükkanında doyurdum karnımı. Daha ilk lokmadan itibaren o tatlı Karadeniz şivesiyle damadını çekiştirdi durdu Saim.</span></p>
	<p class="block_17">"Heruf hayta çiktu Başkomserum. Ne iş vardur, ne güç.</p>
	<p class="block_17">Her ay gelup maaşinu alup gi diyor. Gel burada çalış diyorum. Benum üniversite diplomam vardur, pidecilik yapamam diyor. Bildiğun kenedur, dişlerunu geçirmiş boğazuma, kanumu emmektedur. Ne yapacağumu şaşirdum Başkomserum ... Elumu kana bulayacağım sonunda..."</p>
	<p class="block_17">"Kızın ne diyor bu işe?"</p>
	<p class="block_18"><span class="text_5">"Ne diyecek, heruf kari gibi güzel. Valla öyle, aynanun karşisunda bizim ki zdan daha fazla vakit geçiriyor. Bizum kizun aklinu almuş. Seviyorum baba diyor. Mutluyum baba diyor. Diyor da anlamıyor ki, o heruftan koca olmaz. Tembel ada</span><span class="text_10"></span><span class="text_5">mın işi zordur Başkomserum, istese de dürüst kalamaz ... Ahlaksizun biru olarak kalacak mecbur..."</span></p>
	<p class="block_18"><span class="text_5">İkinci çayımı bitirince zavallı Saim'i çözümsüz derdiyle haşhaşa bırakıp emektara atladım. Telaşlı Janti benden önce gelmiş olabilirdi merkeze. Ama odama girdiğimde Janti'yi de</span><span class="text_10"></span><span class="text_5">ğil, Zeynep'i beklerken buldum. Yüzü biraz solgundu, dünkü saldırının etkisi mi diye kaygılandım.</span></p>
	<p class="block_17">"Nasılsın Zeynepcim, iyi misin?"</p>
	<p class="block_17">Anında güller açıldı yü zünde.</p>
	<p class="block_20"><span class="text_1">"İyiyim Başkomserim, çok iyiyim. Biraz geç uyudum hep«i ~ ”</span><span class="text_"> </span><span class="text_1">si o."</span></p>
	<p class="block_18"><span class="text_5">Sesi heyecan yüklüydü. Dün, benden sonra bazı bilgilere ulaşmış olmalıydı. Sabah kahvelerimizi yu dumlarken anlat</span><span class="text_10"></span><span class="text_5">maya başladı.</span></p>
	<p class="block_17">"Açıklığa kavuşturmamız gereken üç konu vardı Başkomserim. Bunlardan ilki, şu kırmızı toprak parçası..."</p>
	<p class="block_18"><span class="text_5">"Zekai'nin evinde, teknesinde ve dün cerrahın evinde bul</span><span class="text_10"></span><span class="text_5">duğumuz toprak..."</span></p>
	<p class="block_17">Hatırlıyor olmamdan memnun gülümsedi.</p>
	<p class="block_22"><span class="text_7">"Aynen öyle, daha önce de bu malzemenin muhtemelen dekorasyon için kullanılan bir toprak, belki de taş parçası ol</span><span class="text_11"></span><span class="text_7">duğunu söylemiştim. Öyleymiş, özel bir taş türünü kırmızıya boyamışlar. Oldukça yaygın bir kullanım ağı var. Bahçe deko</span><span class="text_11"></span><span class="text_7">rasyonunda, sitelerde yürüyüş yollarının sınırlarını çizmede</span><span class="text_9"> </span><span class="text_7">kullanılıyormuş..."</span></p>
	<p class="block_18"><span class="text_5">"Sarı Çizmeli Mehmet Ağa," dedim kahve fincanıma uza</span><span class="text_10"></span><span class="text_5">nırken. "Bu ipucundan yola çıkarak bir sonuca ulaşmamız mümkün görünmüyor..."</span></p>
	<p class="block_17">Aynı fikirde olmamaktan kaynakl anan mahcup bir bakış attı.</p>
	<p class="block_18"><span class="text_5">"Aslında bir ko nuyu netleştirmemize yarayabilir. " Ma</span><span class="text_10"></span><span class="text_5">sumca gülümsedi. "Eğer bu kırmızı toprak parçalarını öteki cinayet mahallerinde bulamazsak, Zekai Amirim'le Kansu Sarmaşık'ın katilinin farklı biri olduğu kesinleşir. "</span></p>
	<p class="block_17">Çok önemli bir konudan söz ediyordu.</p>
	<p class="block_17">"Ve sana saldıran adamın Zekai'nin faili olduğu..." diye ekledim. "O zaman iki farklı katilden, iki farklı amaçtan mı söz ediyoruz? Körebe ve ötekiler..." Zeynep ne diyeceğini bilemeden öylece bakıyordu. Aslında ben de ne diyeceğimi bilemiyordum. Kahvemden bir yudum daha aldım, fincan elimdeyken aklımdan geçeni dile getirdim. "O zaman, öteki cinayet mahallerini de araştırmaya başlamak lazım."</p>
	<p class="block_17">Güven içinde geriye yaslandı Zeynep.</p>
	<p class="block_18"><span class="text_5">"Şefik ve ekibi bu sabahtan itibaren o işle ilgileniyor. Akşa</span><span class="text_10"></span><span class="text_5">ma kalmaz raporlarını alırız."</span></p>
	<p class="block_17">Fincanı tabağına bırakırken sordum.</p>
	<p class="block_17">"Ali de mi onlarla?"</p>
	<p class="block_17">"Yok, Ali, şu taksicinin peşinde. Dün bana saldıran adamı binaya getiren taksiyi arıyor..."</p>
	<p class="block_18"><span class="text_5">İşini bilen insanlarla çalışmanın verdiği memnuniyetle el</span><span class="text_10"></span><span class="text_5">lerimi masanın üzerinde kavuşturdum.</span></p>
	<p class="block_17">"Adamın eşkali çıktı mı ortaya?"</p>
	<p class="block_17">İlk kez yüzü gölgelenir gibi oldu.</p>
	<p class="block_22"><span class="text_7">"Biliyorsunuz, başında şapka vardı, lens takmış, suratına kırmızı bir sakal geçirmişti. Yine de ressamlar çalışıyor, öyle ya da böyle bir eşkal çıkaracaklar..." Kahvesinden bir yudum</span><span class="text_9"> </span><span class="text_7">aldı... "Ama asıl tuhaflık son kurbanda. Tuhaf bir durum var Başkomserim. Kansu Sarmaşık'ın bilgisayarında bulduğu</span><span class="text_11"></span><span class="text_7">muz çocuk pornoları virüs olarak gönderilmiş."</span></p>
	<p class="block_17">"Nasıl yani? Adam izlememiş mi o iğrenç filmleri?"</p>
	<p class="block_17">"Öyle görünüyor. Adli tıbbın verdiği rapora göre, o filmler iki gün önce gönderilmiş. Oysa maktul son üç gündür evine gelmiyormuş..."</p>
	<p class="block_17">"Ya porno fotoğrafları?"</p>
	<p class="block_17">"Muhtemelen onlar da sonradan konuldu Başkomserim."</p>
	<p class="block_17">Bir terslik vardı.</p>
	<p class="block_18"><span class="text_5">"Eğer öyle olsaydı kameralara yansırdı. Kameralar dün sana saldıran adamı nasıl tespit ettiyse, Kansu'nun evine gi</span><span class="text_10"></span><span class="text_5">ren kişiyi de görüntülerdi. .."</span></p>
	<p class="block_17">Zeynep de akıl sır erdirememişti bu işe.</p>
	<p class="block_17">"Haklısınız, orada bir saçmalık var. Ya da birileri kamera kayıtlarını sildi..."</p>
	<p class="block_18"><span class="text_5">"Ancak güvenlikçiler yapabilir bunu!" diye söylendim. "Şu Alper'in şirketi bakıyor binanın güvenliğine. Adamı çağı</span><span class="text_10"></span><span class="text_5">rıp bir konuşayım. Ya rdıma hazır görünüyordu<span class="tab">      </span>"</span></p>
	<p class="block_17">Zeynep'in aklı başka yerdeydi.</p>
	<p class="block_17">"Benim anlamadığım, neden bunları yapıyorlar Başkomserim? O iğrenç fotoğrafları, o sapık filmleri neden kurbana aitmiş gibi göstermek istiyorlar?"</p>
	<p class="block_17">Aklıma gelen ilk ihtimali söyledim.</p>
	<p class="block_17">"Elbette, maktulü, çocuk tacizcisi olarak göstermek için... Kansu Sarmaşık, öteki kurbanlardan farklı görünüyor. İlk kurban Akif Soykan'ın da ikinci kurban Ferit Selcim'in de sayfalarca dosyası varken, Kansu hakkında bir tek ifade bile yok. Eski ortağı Hayati de, Kansu'nun genç kadınlara hatta genç kızlara düşkün olduğunu söyledi ama çocuklara yönelik böyle bir sapıklığını görmemiş."</p>
	<p class="block_17">Zeynep de aklına gelen ilk ihtimali söyledi.</p>
	<p class="block_17">"Adam kendini gizlemiş olamaz mı?"</p>
	<p class="block_18"><span class="text_5">"Hayati de aynen bu cümleyi kurmuştu... Olabilir Zeynepcim, ama elimizdeki bilgiler, şimdilik Kansu 'yu öteki kurban</span><span class="text_10"></span><span class="text_5">lardan ayırmamız gerektiğini söylüyor."</span></p>
	<p class="block_17">Yeniden fincanıma uzanmadan önce sordum.</p>
	<p class="block_17">"Şu virüslü pornoları gönderenleri tespit edebildik mi?"</p>
	<p class="block_17">Yüzü gölgelendi.</p>
	<p class="block_18"><span class="text_5">"Edemedik Başkomserim, sahte adresler üzerinden yapıl</span><span class="text_10"></span><span class="text_5">mış, bir internet kafeden. Ama araştırmayı sürdürüyorlar, biliyorsunuz dün apar topar adli tıbba koştum. Sağ olsun ço</span><span class="text_10"></span><span class="text_5">cuklar kırmadı, gece mesaisi yaptılar... Ne yazık ki elde ettiği</span><span class="text_10"></span><span class="text_5">miz sonuç bu."</span></p>
	<p class="block_18"><span class="text_5">Kahvemi yudumlarken, doğru iz üzerinde olduğumuzu düşünüyordum. İçimden bir ses, son kurbanın çocuk taciziy</span><span class="text_10"></span><span class="text_5">le bir alakası olmadığını söylüyordu. Ama karanlık bir işe bu</span><span class="text_10"></span><span class="text_5">laştığı kesindi. Şu bahis partileriyle ilgili bir mesele olabilir</span><span class="text_10"></span><span class="text_5">di. Belki de şu organ nakli... Suskunluğumu yanlış yorumladı Zeynep.</span></p>
	<p class="block_17">"Kusura bakmayın, işler biraz ağır ilerliyor..."</p>
	<p class="block_17">Anlayışla gülümsedim.</p>
	<p class="block_18"><span class="text_5">"Biliyorum Zeynepcim, böyle olur zaten." Kahve finca</span><span class="text_10"></span><span class="text_5">nımı tabağa koydum. "Can sıkacak bir durum yok. Yakında bazı ipuçlarına ulaşacağımızı düşünüyorum. Sonunda bir koridor açılıyor önümüzde."</span></p>
	<p class="block_17">Anlamak istercesine bakıyordu.</p>
	<p class="block_17">"Sadece tahmin Zeynepcim. Ama yanılmıyorsam, yakında resmin tümünü görürüz."</p>
	<p class="block_17">Kestane rengi gözleri sevinçle ışıdı. Hemen uyarma gereği hissettim.</p>
	<p class="block_17">"Yok, yok hemen sevinme, olayı çözsek bile katillerin kimliği konusunda hala hiçbir fikrim yok. Ama amaçlarını öğrenebilirsek, kim olduklarını bulmamız daha kolay olur. Kansu Sarmaşık cinayeti bizi, katillerin amacına götürebilir. Bak, şöyle açıklayayım ..."</p>
	<p class="block_17">Masamın üzerinde çalmaya başlayan ofis telefonum kesti sözümü. Uzanıp almacı kaldırdım. Kapıdaki görevli memur, Cemal'le Satılmış'ın geldiğini bildiriyordu. "Gönderin," dedikten sonra telefonu kapatıp Zeynep'e döndüm. "Neyse, dün akşam ilginç gelişmeler oldu Zeynepcim. Ali de gelsin oturup konuşuruz. Sen, dün akşam söylediğim gibi artık, şu</p>
	<p class="block_17">Alper'den aldığımız Körebe dosyasını incele. Rica ediyorum elinde ne iş varsa bırak, odana kapan ve bu dosyayı incele.</p>
	<p class="block_17">Aman gözünü seveyim tek bir satırını bile atlama. Zekai önemli bir bilgiye ulaşmış olmalı, yoksa onu öldürmezlerdi. O bilgi her neyse, Alper'den aldığımız dosyada olabilir. "</p>
	<p class="block_17">"Emredersiniz Başkomserim," diyerek fincanındaki son yudumu da içti. Ayağa kalktı, ışıltılı bir gülümsemeyle kapıya yöneldi. "Derhal başlıyorum dosyayı incelemeye."</p>
	<p class="block_17">"Tamam Zeynepcim, hadi göreyim seni."</p>
	<p class="block_20"><span class="text_1">Kriminoloğumuz ayrıldıktan birkaç dakika sonra, önde Janti Cemal, ardında Kırmızı Surat gi rdiler kapıdan içeri. Janti sanki kendi evindeymiş gibi rahattı ama Satılmış, "Allah'ım benim burada ne işim var" dercesine kaygılı gözlerle</span><span class="text_"> </span><span class="text_1">süzüyordu etrafı. Olabildiğince dostça karşıladım, hatta rahatlaması için, "Sizler benim misafirlerimsiniz," bile dedim ama Satılmış'ın kırmızı suratındaki endişeyi söküp atama</span><span class="text_"> </span><span class="text_1">dım. Yine de rahatlamış gibi göründü.</span></p>
	<p class="block_20"><span class="text_1">"Keşke biz, sizi misafir etseydik Başkomserim," diye vazi</span><span class="text_"> </span><span class="text_1">yeti kurtarmaya çalıştı. "Şöyle güzel bir kahvaltı hazırlardım size..."</span></p>
	<p class="block_17">Bıraksam sofraya koyacağı yiyecekleri sıralamaya başlayacaktı .</p>
	<p class="block_17">"O zaman teşhis edeceğin şahsı oraya getiremezdim." Duraksadı, yüzü karıştı. Yanlış anlamıştı.</p>
	<p class="block_20"><span class="text_1">"Yoksa Kansu'nun cesedini mi göstereceksiniz bana? Ya,</span><span class="text_"> </span><span class="text_1">ben korkarım, öyle morga filan gidemem, ölüye filan bakamam."</span></p>
	<p class="block_17">Kendimi tutamayarak bastım kahkahayı.</p>
	<p class="block_17">"Yok be Satılmış ceset değil, bir kadını göstereceğim sana. Hem de çok güzel bir kadını... "</p>
	<p class="block_17">İyice şaşırmıştı.</p>
	<p class="block_17">"Hani sizin kulübe gelen bir kadından söz etmiştin ya..." Hatırlamaya çalıştı.</p>
	<p class="block_17">"Rahmetli Kansu'nun peşi sıra gelen, beddualar yağdıran kadın mı?"</p>
	<p class="block_17">"Emin değiliz ama, öyle biri var elimizde, onu göstereceğim sana... Kansu'yu takip eden kadınla aynı kişi mi diye?"</p>
	<p class="block_17">Derin bir nefes aldı.</p>
	<p class="block_17">"Oh be Başkomserim, şunu baştan söylesenize..."</p>
	<p class="block_20"><span class="text_1">Bıyık altından gülmeyi bırakan Janti Cemal, alaycı bir ses</span><span class="text_"> </span><span class="text_1">le sordu.</span></p>
	<p class="block_17">"Tanıyabilecek misin bari kadını?"</p>
	<p class="block_17">Oturduğu iskemlede toparlandı.</p>
	<p class="block_20"><span class="text_1">"Ayıp ettin Cemal Abi, eğer oysa, şıp diye tanırım. O kadar</span><span class="text_"> </span><span class="text_1">yaşlanmadık daha!"</span></p>
	</body></html>
