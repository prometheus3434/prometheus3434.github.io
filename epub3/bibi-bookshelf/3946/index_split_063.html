<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Kırlangıç Çığlığı</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_21" id="calibre_pb_63">Zeynep anlatıyordu ya..." Telefonu çalmaya başladı. "Pardon Başkomserim." Telefonuna göz atınca, gülümsedi. "İşe bak, Zeynep dedim, bizi aradı." Tuşa dokundu. "Alo Zeynep? Ne? Öyle mi? Bomonti'de misin? Ne var orada? Bir dakika, bir dakika!" Bana döndü . "Maktulün evine gidiyormuş... Kansu'nun yani. .."</p>
	<p class="block_17">Mükemmel zamanlamaydı.</p>
	<p class="block_17">"Güzeeel, biz de geliyoruz. Evin konumunu atsın. Orada buluşuruz."</p>
	<p class="block_17">Bomonti'ye gidinceye kadar maktulle, Körebe'nin nerede karşılaşmış olabileceği üzerine ihtimaller sıralamayı sürdürdü yardımcım. Hiçbirine itiraz etmedim çünkü hepsinin gerçek olma ihtimali vardı, hiçbirini kabul etmedim, çünkü hepsinin de kanıtlanmaya ihtiyacı vardı.</p>
	<p class="block_20"><span class="text_1">Bomonti'de birbiri ardına dikilen çirkin gökdelenlerden birinin tepesindeydi Kansu Sarmaşık'ın dairesi. Bir zamanlar bahçelerinde ceviz ağaçlarının boy verdiği köşklerin bulunduğu bu canım semt, artık bir gökdelen tarlasına dönüşmüştü. İşin enteresanı beton, çelik ve plastik yığınından oluşan bu ucube binalara tonlarca para ödenmesiydi. Sadece bu davranış bile, aslında insan denen canlının o kadar da</span><span class="text_"> </span><span class="text_1">zeki bir mahluk olmadığını gösteriyordu. Emektardan inerken rüzgarı hissettim. Hala sıcak üflüyordu ama belki yağmuru getirir, belki biraz serinlik çökerdi şehre.</span></p>
	<p class="block_17">"Yağmur havası," diye umutla söylendi Ali. "Sonunda kurtulacağız şu sıcaklardan."</p>
	<p class="block_17">İyi olur, diyecektim ki, bu iğrenç bina yapılırken ağaç kıyımından rastlantıyla kurtulmuş uzun boylu iki manolyanın altındaki bir Ford minibüs gözüme çarptı. Öteki arabalardan uzakta, sanki gizlenmek ister gibi park edilmişti ağaçların altına. Adımlarım kendiliğinden minibüse yöneldi. Yaklaştıkça aracın yan tarafındaki yazı belirginleşmeye başladı. Önce</p>
	<p class="block_17">"Siper" yazısını okudum, sonra yanındaki kelimeyi seçtim, "Güvenlik". Minibüsün koyu renk kaportasının üzerinde açık renk harflerle "Siper Güvenlik" yazıyordu. Ve teşkilatın armasından araklanmış logosu da oradaydı.</p>
	<p class="block_17">"Ne oldu Başkomserim?" diye Ali'nin sözleriyle duraksadım. "Nedir o?"</p>
	<p class="block_17">"Şu minibüse yakından bakmakta yarar var."</p>
	<p class="block_17">Yardımcım da adımlarını açarak yaklaşmıştı.</p>
	<p class="block_17">"Katilin minibüsü mü diyorsunuz?"</p>
	<p class="block_20"><span class="text_1">Sağ elinin belindeki silaha kaydığını fark ettim. "Zannetmem. Rahmetli Zekai'nin eski yardımcısı Alper'in</span><span class="text_"> </span><span class="text_1">şirketinin adı var üzerinde. Onlar sağlıyor olabilir binanın güvenliğini..."</span></p>
	<p class="block_17">Kuşkuyla söylendi.</p>
	<p class="block_17">"Ya bu aracı kullanıyorlarsa?"</p>
	<p class="block_20"><span class="text_1">"Yapma Ali, hangi katil üzerinde at nalı gibi şirket ismi</span><span class="text_"> </span><span class="text_1">olan bu minibüsü kullanır?"</span></p>
	<p class="block_17">Böyle söylememe rağmen araca yaklaşmaktan kendimi alamadım. Siyah değil koyu gri bir minibüstü bu. Sessiz adımlarla kapısına yaklaştık. Ali şoförün kapısını açmayı denedi ama kilitliydi. Öteki kapıları da kontrol ettik, hiçbir sonuç alamadık. Bir tur attık minibüsün etrafında. Plaka nu marasını aldık, fakat gizemli bir kutuyu andıran bu gri aracın sırrına eremedik. Çaresiz binanın girişine yöneldik. Kapıda tuhaf kesimli saçlarını jöleyle parlatmış iki güvenlik görevlisinden, çarpık suratlı olanın burnuna polis kimliğini uzattıktan sonra, "Dışarıdaki minibüs sizin mi?" diye sordu yardımcım. "Şu ağaçların altındaki Ford..."</p>
	<p class="block_18"><span class="text_5">Ali'nin gö sterdiği yöne bakmaya bile gerek görmedi çar</span><span class="text_10"></span><span class="text_5">pık surat.</span></p>
	<p class="block_20"><span class="text_1">"Doğrudur komiserim, bizim aracımız. Bir sıkıntı mı var?" Güvenlikçinin merakını gidermek yerine başka bir soru</span><span class="text_"> </span><span class="text_1">yapıştırdı bizimki.</span></p>
	<p class="block_17">"Hep burada mı durur?"</p>
	<p class="block_17">"Bazen burada durur, bazen başka yerlere gider. Bazı hastanelerin güvenlik işlerine de biz bakıyoruz. Böyle iki minibüsümüz daha var. Yoksa araç kaza filan mı yapmış?"</p>
	<p class="block_17">Daha fazla kurcalamanın bir manası yoktu.</p>
	<p class="block_17">"Yok, yok," diye muhabbete son verdim. "Hadi Alicim, şu asansörü kaçırmayalım."</p>
	<p class="block_17">Yukarıdan çağırılan asansörün kapısı kapanmadan yakaladık. Bizden başka kimse yoktu içeride. Uçarcasına 18. kata ulaşan bu modern teneke kutunun açılan kapısında, uzun boylu, alımlı iki esmer kadın belirdi. Kısa saçlısı ağzını açmasa travesti olduğunu anlamayacaktık. Alıcı gözle yardımcımı tepeden tırnağa süzerek söylendi.</p>
	<p class="block_17">"Ay yukarı mı çıkıyorsunuz? Dakikalardır asansör bekliyorduk burada."</p>
	<p class="block_17">"Bu asansör bize zimmetlendi," diye tersledi Ali. "Acilen yukarı çıkmamız gerekiyor, polis işi..."</p>
	<p class="block_17">"Niyeymiş ayol, dakikalardır dikiliyoruz burada," diye homu rdanacak oldu kısa saçlısı ama takma kirpikleri kaşlarına değen mavi lensli, kolundan çekiştirerek susturdu arkadaşını.</p>
	<p class="block_17">"Tabii Amirim," dedi terbiyeli bir sesle. "Madem ki resmi vazife, buyurun lütfen..."</p>
	<p class="block_18"><span class="text_5">Yeniden yükselmeye başladık. 32'nci katta kül rengi mer</span><span class="text_10"></span><span class="text_5">merlerle kaplanmış, duvarlarında zevksiz eskizlerin asıldığı koridorun sonundaydı Kansu'nun dairesi. Karşı karşıya sıra</span><span class="text_10"></span><span class="text_5">lanan sekiz kapıyı geçerek yaklaştık dokuzuncuya.</span></p>
	<p class="block_17">"Başkomserim," diye fısıldadı Ali. "Başkomserim kapı aralık. "</p>
	<p class="block_17">Gerçekten de kayısı rengine boyanmış ahşap kapı yarı yarıya aralıktı. "Zeynep," diye kaygıyla söylendi yardımcım. "Zeynep içerideydi."</p>
	<p class="block_22"><span class="text_7">Ellerimiz silahlarımıza uzandı. Ben kapının sağı na geç</span><span class="text_11"></span><span class="text_7">tim, yardımcım soluna, bir süre içerisini dinledik. Ama ne çıtırtı, ne de bir ses, hiç hayat belirtisi yoktu dairede. Yine de bir süre öylece kaldık. Onca yıllık tecrübeme rağmen heye</span><span class="text_11"></span><span class="text_7">canlanmaktan kendimi alamıyordum, bakışlarım Ali'ye kay</span><span class="text_11"></span><span class="text_7">dı. Her zamankinden daha gergin, daha tedirgindi. Koluna dokundum. Sakin olmasını işaret ettim, sessizce girecektik içeri. Önde ben olacaktım, geride o. İtiraz etmeye kalktı, ka</span><span class="text_11"></span><span class="text_9"> </span><span class="text_7">rarlı bir tavırla başımı sallayınca çaresiz razı oldu. Kapıyı it</span><span class="text_11"></span><span class="text_7">tim, ağır ağır açıldı. Aralıktan içerisini görmeye çalıştım fakat mümkün değildi. Çünkü baktığım yerden hem çok küçük bir alanı görebiliyordum, hem de daire karanlıktı.</span></p>
	<p class="block_18"><span class="text_5">Silahımı iki elimle sıkıca kavrayarak, sessizce içeriye sü</span><span class="text_10"></span><span class="text_5">züldüm. Gözlerim karanlığa alışırken, kulağımı ardına kadar açmış, içeriden gelebilecek her sesi duymaya çalışıyordum, ama hayır, daire bir mezar kadar sessizdi. Öyle ki hemen ar</span><span class="text_10"></span><span class="text_5">kamdan gelen yardımcımın soluk alıp verişini bile işitebili</span><span class="text_10"></span><span class="text_5">yordum. Sofadan salona uzanan kısa koridordan geçerken de hiçbir ses duymadık. Salonun girişine ulaştığımızda Ali de yanıma gelmişti. İkimiz aynı anda girdik içeri. O anda gör</span><span class="text_10"></span><span class="text_5">düm Zeynep'i, bilgisayar masasının ayakları dibinde boylu boyunca uzanmıştı. Ali de görmüştü sevgilisini, bir an pa</span><span class="text_10"></span><span class="text_5">nikledi ama kendini tuttu, sesini çıkarmadı. Saldırgan içer</span><span class="text_10"></span><span class="text_5">deki odalardan birinde olabilirdi. Sessiz ama hızlı adımlarla</span></p>
	<p class="block_17">Zeynep'e yaklaştım. Ya rdımcım geride kalmış beni koruyordu. Eğilip boynuna dokundum, bayılmıştı ama kötü görünmüyordu. Doğruldum, kaygıyla bakan Ali'ye içeriyi kontrol etmemiz gerektiğini işaret ettim. Hiç duraksamadan uydu emrime, sessizce yatak odasına süzüldük, kimsecikler yoktu, ıvır zıvırla dolu küçük odayı , mutfağı, banyoyu kontrol ettik, daire boştu. Aceleyle Zeynep'in yanına döndük; Ali, başını ku cağına aldı.</p>
	<p class="block_17">"Zeynep, Zeynepcim," diye seslenerek sağ eliyle yüzüne dokundu. "Zeynep, Zeynep..."</p>
	<p class="block_17">Önce uzun siyah kirpikleri kıpırdadı, sonra gözlerini açtı. Ali'yi görünce gülümsedi, sonra beni gördü, yüzü karıştı.</p>
	<p class="block_17">"Ne oldu?" diye sordu. "Ne oldu bana?" Bir yandan da aceleyle doğrulmaya çalışıyordu.</p>
	<p class="block_17">"Yavaş, yavaş Zeynepcim. Eve geldiğimizde seni böyle bulduk. Biri mi saldırdı?"</p>
	<p class="block_17">Hatırlamaya çalışırken yavaşça doğrularak yere oturdu, sağ eli Ali'nin avucundaydı.</p>
	<p class="block_20"><span class="text_1">"Evet, evet Başkomserim... İçeri girmiştim." Bakışları bilgisayar masasına kaydı. "Çekmecede fotoğraflar bulmuştum..." Kaşları çatıldı. "İğrenç, pornografik fotoğraflar, küçü</span><span class="text_"> </span><span class="text_1">cük çocuklarla çekilmiş mide bulandırıcı fotoğraflar... Onlara bakıyordum, bir ses duyar gibi oldum, başımı çevirirken biri arkadan yaklaşıp ağzımı tuttu . Plastik eldiven giyinmişti, elleri iriydi, nefes almamı engelliyordu, direnmeye çalıştım</span><span class="text_"> </span><span class="text_1">ama çok gü çlüydü . Bayılmışım<span class="tab">      </span>"</span></p>
	<p class="block_17">"Suratını gördün mü?" diye hırsla atıldı Ali. "Kim olduğunu anlayabildin mi?"</p>
	<p class="block_20"><span class="text_1">"Hayır, hiçbir şey görmedim. Dediğim gibi güçlü biriydi, ellerinde de eldiven vardı. Bizim kullandığımız türden ince, plastik eldivenler. " Gözleri salonun girişine kaydı. "Çok sessizdi, içeri nasıl girdi bilemiyorum. Belki anahtarları vardı, belki kapıyı kurcalamıştı. .. " Derin derin soluk aldı. Bize bakarak gülümsedi. "Ama merak etmeyin, ben iyiyim." Ellerini</span><span class="text_"> </span><span class="text_1">yere koyarak kalkmaya çalıştı.</span></p>
	<p class="block_17">'"Biraz daha otur istersen Zeynepcim," diye uyardım. "Hatta şu divana uzan. Ambulans çağırıp hastaneye götürelim. Allah göstermesin, kafa travması filan varsa... "</p>
	<p class="block_17">Eliyle dağınık saçlarını toparladı.</p>
	<p class="block_18"><span class="text_5">"Teşekkür ederim Başkomserim ama ben iyiyim. Gerçek</span><span class="text_10"></span><span class="text_5">ten iyiyim. Saldıran her kimse, pek zarar vermek istemedi bana. İstese öldürebilirdi. Hazırlıksız yakalanmıştım." Yüzü</span><span class="text_10"></span><span class="text_5">ne rahat bir gülümseme yerleştirerek, Ali'ye uzandı. Bizim şefkat yüklü Romeo anında yakaladı elini. Zeynep ona tutu</span><span class="text_10"></span><span class="text_5">narak ayağa kalktı. Üstünü başını düzeltti. Sanki az önce sal</span><span class="text_10"></span><span class="text_5">dırıya uğrayan o değilmiş gibi bilgisayar masasının başına geçti. "İşte o pornografik fotoğraflar burada."</span></p>
	<p class="block_17">Bizim hayta anında verdi hükmünü.</p>
	<p class="block_18"><span class="text_5">"Söylemiştim Başkomserim, bakın bu herif de çocuk taciz</span><span class="text_10"></span><span class="text_5">cisi çıktı."</span></p>
	<p class="block_18"><span class="text_5">Onunla tartışmak istemiyordum, bakışlarım salonu tara</span><span class="text_10"></span><span class="text_5">dı. Temiz ve düzenliydi. Ab artısızca döşenmişti, açık sarı kol</span><span class="text_10"></span><span class="text_5">tuk takımları, aynı renkte genişçe bir divan, üzerinde bilgi</span><span class="text_10"></span><span class="text_5">sayar bulunan şu masa, bal rengi duvarlarda kahverenginin hakim olduğu tablolar. Resimlere şöyle bir göz atan Zeynep, "Adam gezme meraklısıymış," diye yorumladı. "Evin her ya</span><span class="text_10"></span><span class="text_5">nını yol resimleriyle doldurmuş. "</span></p>
	<p class="block_22"><span class="text_7">İşte o zaman fark ettim tablolardaki yolları. Mavinin deği</span><span class="text_11"></span><span class="text_7">şik tonlarıyla boyanmış resimlerin hepsinde farklı yollar çi</span><span class="text_11"></span><span class="text_7">zilmişti. Dağların arasından geçen bir patika, genişçe bir neh</span><span class="text_11"></span><span class="text_7">rin üzerine kurulu bir asma köprü, evlerin arasından büyük</span><span class="text_9"> </span><span class="text_7">bir meydana uzanan Arnavut kaldırımları, zifti bir yılan gibi ormanın içine kıvrılan kara taştan bir yol, sonuncusunda ise uçsuz bucaksız çöllerde güneşe kadar uzanan gümüşten bir</span><span class="text_9"> </span><span class="text_7">asfalt.</span></p>
	<p class="block_18"><span class="text_5">"Belki de kaçmak istiyordu," diyen Ali'nin sesiyle topar</span><span class="text_10"></span><span class="text_5">landım. "Baksana resimlerin hepsinde acı var Zeynep, aynı zamanda saklı bir umut. Belli ki maktul yaşadığı hayattan hiç memnun değilmiş. Uzaklaşmak, kurtulmak istiyormuş, o yüzden bu yol resimlerini seçmiş."</span></p>
	<p class="block_17">Hemen itiraz ettim.</p>
	<p class="block_17">"Resimleri Kansu mu çizmiş?"</p>
	<p class="block_22"><span class="text_7">"Sanırım öyle," diye onayladı kriminoloğumuz. Başıyla soldaki kapıyı gösterdi. "Şu küçük odayı resim atölyesi yap</span><span class="text_11"></span><span class="text_7">mış. Şövalesi, kağıtları, boyalan hepsi orada. Bir tane de ta</span><span class="text_11"></span><span class="text_7">mamlanmamış yol resmi var. Bir uçağın gökyüzünde izlediği</span><span class="text_9"> </span><span class="text_7">belli belirsiz bir yol. .."</span></p>
	<p class="block_20"><span class="text_1">Olabilirdi ama belki de sadece yollan sevdiği için çizmişti. Maktulün profilini sonra da konuşabilirdik, somut delilleri</span><span class="text_"> </span><span class="text_1">görmek istiyordum. Masanın üzerindeki fotoğraflara yönelirken ikaz etti Zeynep.</span></p>
	<p class="block_17">"Gerçekten iğrenç Başkomserim... Küçük çocuklar var, küçücük çocuklar... İnsan, insan olduğundan utanıyor..."</p>
	<p class="block_17">Buruk gülümsedim.</p>
	<p class="block_17">"O iğrenç fotoğraflar olmasa da insanlığımızdan utanmamız için çok neden var kızım..."</p>
	<p class="block_17">Yüzünde daha önce hiç görmediğim bir ifade belirmişti. "Bunlar katlanılır gibi değil..."</p>
	<p class="block_20"><span class="text_1">Sert görüntülerle karşılaşacağımı tahmin etmiştim, ama</span><span class="text_"> </span><span class="text_1">bu kadarını beklemiyordum. İlk fotoğrafı görmek bile beni derinden sarsmaya yetmişti. İnsan, hakikaten iğrenç bir mahluktu. Küçücük çocuklara bunları yapanlarla aynı türden olmak, hakikaten utanç vericiydi. Üçüncüden sonra bakamadım...</span></p>
	<p class="block_17">"Olay Yeri İnceleme bunlara bakıp bize rapor versin. Fotolarda Kansu Sarmaşık var mı onu öğrenmek istiyorum."</p>
	<p class="block_17">"Yok Başkomserim," dedi yılgın bir sesle. "Ben hepsini gördüm." Yutkundu, gözleri nemlendi. "Birinin bakması gerekiyordu... Bakmak zorundaydım." Derin bir soluk aldı, sanki bir kabustan kurtulmak istermişçesine gözlerini açtı kapadı. "Fotoğraflarda maktul yok." Bakışları bilgisayara kaydı. "Belki filmlerde vardır..."</p>
	<p class="block_17">"Ben demiştim Başkomserim," diye tekrarladı Ali. "Herif kendini iyi gizlemiş... Tıpkı Akif Soykan'ın boş defterleri gibi, bu da yol resimleri çizmiş işte. Kendinden kaçmak için..."</p>
	<p class="block_17">Hiç beklemediğim bir müdahalede bulundu Zeynep.</p>
	<p class="block_20"><span class="text_1">"O kadar emin olma Alicim. Bu fotoğrafları kimin koyduğunu bilmiyoruz ki. Belki de şu bana saldıran adam bırakmıştır. Olamaz mı? Bilgisayarı incelersek belki daha kesin</span><span class="text_"> </span><span class="text_1">bilgilere ulaşabiliriz. Hard diskin imajını adli tıbba yollayıp inceletmemiz lazım."</span></p>
	<p class="block_17">Neden bahsettiğinden tam emin değildim ama işimize yarayacağı ke sindi.</p>
	<p class="block_17">"İyi o zaman derhal yollayalım şu zımbırtıyı adli tıpçılara..."</p>
	<p class="block_17">Sözlerimi bitirmiştim ki, bilgisayar klavyesinin yanında duran küçük yeşil bir kutu gördüm. Bir kartvizit kutusuydu.</p>
	<p class="block_17">Al dım, içindekileri masaya döktüm. Üstteki kartvizit kayınca, beyaz bir kartın üzerinde yaldızlı yazıya basılmış Satılmış Gündoğdu ismini okudum. Altta adamın telefonuyla adresi yazıyordu. Arkasını çevirdim, kötü bir el yazısıyla, "Eve geldim bulamadım, ne olacak bizim ameliyat işi?" yazıyordu. Omuz başımda dikilen Ali de görmüştü kartviziti.</p>
	<p class="block_17">"Şu tefeci herif değil mi Başkomserim?" diye girdi konuya. "Ne bekliyoruz çekelim merkeze."</p>
	<p class="block_17">Daha iyi bir fikrim vardı, ağırdan aldım.</p>
	<p class="block_20"><span class="text_1">"O iş kolay Al icim. Sen önce aşağıdaki güvenlikçilerden ka</span><span class="text_"> </span><span class="text_1">mera görüntülerini al. Zeynep'e saldıran adamı tespit edelim." Her zamanki gibi ikiletmedi.</span></p>
	<p class="block_17">"Emredersiniz Başkomserim."</p>
	<p class="block_17">Ali kapıya yönelirken ben de öteki odaya geçerek cep telefonumu çıkardım. Janti Cemal'i aradım.</p>
	<p class="block_17">Bilen bilir, eski kulağı kesiklerdendi Janti. Güya yeraltı dünyasıyla alakasını koparttığını söylüyordu ama bana sorarsanız hala borusunu öttürüyordu, elbette onu önemseyenler için. Ki, bunların çoğu eski tip kabadayılardı. Bizimkinin onlar için racon kestiği bile oluyordu. Yeni tip babalar ise</p>
	<p class="block_17">Janti'yi pek takmıyorlardı. Onun devrinin bittiğine, modasının geçtiğine inanıyorlardı. Bence fena halde yanılıyorlardı.</p>
	<p class="block_17">Nitekim bu gençlerden bazıları onunla dalaşmaya kalkışmış, burunlarını sürterek gerisin geri tüyrnüşlerdi. Janti'nin suç aleminde hükmünü sürdürüyor olması benim de işime geliyordu. Polis dosyalarından, emniyet muhbirlerinden edinemeyeceğim malumatı ondan alıyordum. Şimdi yine işim düşmüştü ona. İkinci çalışında, yorgun ama samimi sesi duyuldu Janti Cemal'in.</p>
	<p class="block_17">"Merhaba Nevzat... Nasılsın?"</p>
	<p class="block_17">"Merhaba Cemal kardeş, teşekkür ederim iyiyim, sen nasılsın?"</p>
	<p class="block_17">"Sağlığına duacıyız, biraz rahatsızlandım..."</p>
	<p class="block_17">"Geçmiş olsun, önemli değildir inşallah..."</p>
	<p class="block_17">Sessizce güldü.</p>
	<p class="block_17">"Prostat be Nevzat. Affedersin, küçük su dökerken filan biraz sıkıntı oluyor. İhtiyarlık kötü be..."</p>
	<p class="block_17">"Dur be Cemal, ne ihtiyarlığı, nice gençlere taş çıkartırsın."</p>
	<p class="block_20"><span class="text_1">"Sağ ol ama lafta öyle." Derinden bir iç geçirdi. "İhanetlerin en kötüsü, bedenimizin bizi satmasıdır. Ama ne yaparsan yap, eninde sonunda yapar bu alçaklığı. Allah'ın emri, bu</span><span class="text_"> </span><span class="text_1">ihanetten kaçış yok. En güzeli vakitlice ölümdür. Muhannete</span><span class="text_"> </span><span class="text_1">muhtaç olmadan. Öyle dünyaya kazık dikmeye çalışmanın manası yok..." Sustu. "Dur yahu, kendi dertlerimle başını ağrıttım. Buyur Nevzatcım, emrini söyle."</span></p>
	<p class="block_17">"Yok estağfurullah emir değil, bir ricamız var. Satılmış Gündoğdu diye birini soracaktım. Tefeciymiş..."</p>
	<p class="block_17">"Kırmızı Surat," diye homurdandı. "Hayrola ne yapmış Satılmış?"</p>
	<p class="block_17">"Bir cinayet vakası var. Adı geçiyor. Konuşmam lazım. Ama sorguda kasar. Sen çağırsan da bir sohbet etsek..."</p>
	<p class="block_17">Hiç uzatmadı.</p>
	<p class="block_17">"Anlaşıldı, akşamüzeri bizim kahveye gel. Satılmış da orada olacak."</p>
	<p class="block_17">Bu kadar emin konuşmasına şaşırmıştım.</p>
	<p class="block_17">"Bir sorsaydın, belki adamı bulamazsın."</p>
	<p class="block_17">Kendinden emin bir kahkaha koyuverdi.</p>
	<p class="block_17">"Bulurum, bulurum, sen orasını merak etme. Sen Hazzopulo'ya gel yeter. Hadi eyvallah ..."</p>
	</body></html>
