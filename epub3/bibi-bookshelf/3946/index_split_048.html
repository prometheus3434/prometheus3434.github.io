<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Kırlangıç Çığlığı</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_21" id="calibre_pb_48">yazık ki başarılı olduğu söylenemezdi. Bundan çıkan sonuç, Körebe'nin sağl am bir herif olmasıydı. Zekai oldukça kalıplı biri sayılırdı, pek genç olmasa da öyle kuru gürültüye pabuç bırakacak adamlardan değildi. Katil, onu kolaylıkla alt ettiyse, gerçekten de kavga etmeyi çok iyi biliyor demekti . Zaten</p>
	<p class="block_20"><span class="text_1">Zekai'nin ölüm nedeni de yüzüne aldığı sert darbeler değildi. Kararsızca Zekai'nin etrafında dönen Ali'ye, zemini gös</span><span class="text_"> </span><span class="text_1">terdim.</span></p>
	<p class="block_20"><span class="text_1">"Etrafı bir araştıralım bakalım, kurşunu bulabilecek miyiz?" "Anladım," diyen yardımcım diz üstü çökerken ben de</span><span class="text_"> </span><span class="text_1">eğilerek toprağı incelemeye başladım. Dakikalar süren küçük araştırmamız hiçbir sonuç vermedi.</span></p>
	<p class="block_17">"Körebe'nin kullandığı silahın bizde kaydı olmalı," diyerek incelemeyi sonuçlandırdım. "Yoksa çekirdeği de kovanı da yanında götürmezdi."</p>
	<p class="block_17">"Körebe mi? Zekai Amirim'i Körebe mi öldürdü?"</p>
	<p class="block_17">Doğrulurken açıkladım.</p>
	<p class="block_17">"Kesinlikle o öldürdü."</p>
	<p class="block_17">Kendimden emin konuşmama rağmen bu ihtimal hiç aklına yatmadı.</p>
	<p class="block_17">"İyi ama Zekai Arnirim'in gözünde ne kadife bir bağ var, ne yanına bırakılmış bir oyuncak, ne de sağ kulağı kesilmiş..."</p>
	<p class="block_17">"Çünkü Zekai çocuk tacizcisi değildi," diye kestim sözünü. "Zaten Körebe de bu amaçla öldürmedi. Zekai onun kim olduğunu bulmuştu, seri katil bu defa kendini tatmin için değil, yakalanmamak için öldürdü."</p>
	<p class="block_17">Merakı derinleşti.</p>
	<p class="block_17">"Zekai Amirim," dedi boğuk bir sesle. "Körebe'nin kim olduğunu bulmuş muydu?"</p>
	<p class="block_17">Gerçeği saklamanın manası yoktu.</p>
	<p class="block_17">"Evet bulmuştu, henüz emin değildi, ama ölümüyle bunu kanıtladı. Körebe'nin kim olduğunu kesinlikle biliyordu. O yüzden öldürüldü."</p>
	<p class="block_17">Ali'nin şaşkınlığı geçer gibi olmuştu, yeniden bana döndü.</p>
	<p class="block_20"><span class="text_1">"Telefonda Celile Hanım'la konuşurken, Zekai Amirim'in size geleceğini söylediniz. Körebe'nin kimliğini mi açıklayacaktı ?" Sessiz kalınca kendi kendine sürdürdü. "Vay be, demek Körebe'nin kim olduğunu da bulmuştu." Gıptayla bakıyordu. "Belki de mutlu ölmüştür Başkomserim. Başarısız olduğu son davayı da çözdüğü için." Gözleri nemlenmişti. "Evet, kesinlikle mutlu ölmüştür, Körebe'nin kim olduğunu tespit ettiği için ..." Durumu fark etmiş olacak ki birden toparlandı. "Peki,</span><span class="text_"> </span><span class="text_1">biz nasıl öğreneceğiz Körebe'nin kim olduğunu?"</span></p>
	<p class="block_17">Çaresizce ellerimi yana açtım.</p>
	<p class="block_20"><span class="text_1">"Deminden beri ben de bunu düşünüyorum. Sanırım öğ</span><span class="text_"> </span><span class="text_1">renemeyeceğiz."</span></p>
	<p class="block_17">Sinirli sinirli kıpırdandı ayaklarının üzerinde, eliyle saçlarını karıştırdı. Bu kadar yaklaşmışken fırsatı kaçırmamızı kabul edemiyordu.</p>
	<p class="block_17">"Bir yere yazmıştır belki. Ne bileyim, bilgisayarında filan vardır mutlaka. Belki birine anlatmıştır. "</p>
	<p class="block_17">Fırsatı kaçırmış birinin pişmanlığı içinde söylendim.</p>
	<p class="block_17">"Ne yazık ki kimseye anlatmadı Ali. Çünkü önce bana anlatacaktı . Keşke ısrar etseydim telefonda söylemesi için. Ama konuşmak istemedi. Bilgisayarı olduğunu da zannetmiyorum. Zekai eski usul polislerdendi. Yine de Celile Hanım'a soralım, evi araştıralım. Sanmıyorum ama belki de biryerlerde, bir not defteri buluruz. Asıl önemlisi, dünden beri konuştuğu kişileri tespit etmek. Kimi aramış, kiminle buluşmuş... Belki oralardan bir ipucu yakalarız."</p>
	<p class="block_17">Küçük bahçede yankılanan o tanıdık sesle kesildi sözlerim.</p>
	<p class="block_17">"Vay be, demek Zekai Arnirim'i vurmuşlar. Demek onun cesedinin de incelemesini biz yapacakmışız!"</p>
	<p class="block_20"><span class="text_1">Başımızı çevirince, üzerinde giysileri, elinde çantasıyla Şefik'i gördüm. Bugüne kadar tanımadığı insanların öldürüldüğü cinayet mahallini büyük bir titizlikle didik didik inceleyen soğukkanlı komiser derinden sarsılmış, öylece dikiliyordu bahçenin girişinde. Bizi fark edince daha fena oldu. Buraya niçin geldiğini, görevini filan unutup elindeki çanta</span><span class="text_"> </span><span class="text_1">yı bıraktı, ayaklarını sürükleyerek yaklaştı.</span></p>
	<p class="block_17">"Demek doğruymuş, gerçekten de Zekai Arnirim'i öldürmüşler!"</p>
	<p class="block_17">Sarılmamı, kendisini teselli etmemi bekliyordu, yapabilirdim ama bu davranışım, daha iyi hissetmesini sağlamayacaktı. Aksine iyice dağılacak, ne olay yerini inceleyebilecek, ne gereken notları alabilecekti.</p>
	<p class="block_17">"Tamam Şefik," dedim otoriter bir sesle. "Tamam kardeşim, biraz sakin ol. Va zife başındayız. Ben de çok üzgünüm ama önce işimizi yapalım, yas için yeterince vaktimiz olacak."</p>
	<p class="block_17">Suratına tokat yemiş gibi sarsıldı. Sitemle baktı yüzüme. Nasıl bu kadar kalpsiz olabiliyordum? Hiç üstüme alınmadım.</p>
	<p class="block_17">"Hadi Şefikcim, hadi güzel kardeşim, bak, adamların seni bekliyor. Hadi emrini ver de başlasınlar çalışmaya."</p>
	<p class="block_20"><span class="text_1">Alınmıştı, hem de çok alınmıştı ama boyun eğdi. "Emredersiniz," dedi kırgın bir sesle. "Emredersiniz der</span><span class="text_"> </span><span class="text_1">hal başlıyoruz çalışmaya."</span></p>
	<p class="block_17">Ali'ye döndüm, o da şaşkınlık içindeydi, o sevecen Başkomseri nasıl bu kadar katı olabiliyordu? Şimdi ona izahat verecek halde değildim.</p>
	<p class="block_17">"Hadi, biz de içeri girelim de etrafı araştıralım."</p>
	<p class="block_20"><span class="text_1">Hiç itiraz etmeden izledi beni. Bir yatak odası, biri küçük</span><span class="text_"> </span><span class="text_1">öteki büyük iki oturma odası ve salondan oluşuyordu ev. İki oturma odasını ben araştırdım, ötekiler Ali'ye kaldı. Tahmin</span><span class="text_"> </span><span class="text_1">ettiğim gibi bilgisayar filan yoktu, işin ilginci ne bir not defteri, ne başka bir ipucu bulabildik. Beş yıldır Körebe'nin peşinde olan Zekai'nin tek bir not bile almamış olması normal değildi. Adım gibi emindim ki, emniyetteki dosyanın aynısından Zekai'de de vardı. Üstelik o dosyada, bizdekilerden çok daha fazla bilgi ve belge bulunuyordu. Ama neredeydi o dosya? Belki de katil almıştı. Zekai'yi öldürdükten sonra evde kendisiyle ilgili ne varsa hepsini toplamış götürmüştü. Öğrenmek kolaydı, Celile Hanım'a sorsak gerçeği anlatırdı bize. Birazdan</span><span class="text_"> </span><span class="text_1">onunla da konuşmam gerekecekti zaten. Sinir krizi geçirdiği için komşuya götürmüştü yakınları. Oturma odasındaki kü</span><span class="text_"> </span><span class="text_1">çük kitaplığı incelemeyi bitirmiştim ki, kapıda göründü Ali. "Yok Başkomserim, aradığım yerlerde Körebe'yle ya da</span><span class="text_"> </span><span class="text_1">başka bir davayla ilgili hiçbir evrak yok."</span></p>
	<p class="block_17">Yardımcıma doğru yöneldim.</p>
	<p class="block_17">"Burada da yok Alicim, hadi şu dış kapıya bir göz atalım.</p>
	<p class="block_17">Bakalım zorlanmış mı?"</p>
	<p class="block_17">Ne kilit kurcalanmış, ne kapı zorlanmıştı. Katil, kapıyı çalarak girmiş olmalıydı. Bu durumda katili içeriye Zekai almıştı.</p>
	<p class="block_17">"Garip değil mi?" diye söylendi Ali. "Zekai Amirim, Körebe'nin kimliğini tespit ettiyse, gelen adamın katil olduğunu bilirdi. Katili niye içeri alsın?"</p>
	<p class="block_17">Ye rden göğe kadar haklıydı, "Belki de Körebe'nin kimliği konusunda yanılmıştı," diye mantık yürütmeye çalıştım ama saçmaydı, kendi düşüncemi kendim tashih ettim. "O zaman da katilin onu öldürmesi için bir neden yoktu."</p>
	<p class="block_17">Başka bir ihtimale geçti Ali.</p>
	<p class="block_17">"Kendine çok güvenmiş olabilir mi? Belki de Körebe'den bir zarar gelmeyeceğini düşünüyordu."</p>
	<p class="block_17">Başımı salladım.</p>
	<p class="block_17">"Zannetmem, Zekai o kadar saf değildir."</p>
	<p class="block_17">Düşüncesinde diretti yardımcım.</p>
	<p class="block_17">"Saflıkla alakası yok Başkomserim. Zekai Amirim, bunu bir oyun gibi görüyordu. Kuralları olan bir oyun. Kuralları koyan da bizzat Körebe'nin kendisi. Seri katilin, kendi koyduğu kuralları ihlal etmeyeceğini zannediyorduysa... Gerçi siz rahmetliyi daha iyi tanırdınız."</p>
	<p class="block_17">Çok da yakın değildik aslında.</p>
	<p class="block_20"><span class="text_1">"O kadarını bilemiyorum Ali," dedim ayrıntıya girmeden. "Ama Zekai'nin, bir seri katile güvenmeyeceğinden eminim. Bu cinayet oyununa ne kadar kapılırsa kapılsın, asla bir seri</span><span class="text_"> </span><span class="text_1">katile teslim olmazdı." Duraksadım. "Benim aklıma başka bir ihtimal geliyor. Belki adamın onu tespit ettiğini bilmiyordu. Şunu demek istiyorum. Zekai, Körebe'nin gerçek kimliğini öğrenmişti, ama seri katilin bundan haberi yoktu. Başka bir amaçla gelmişti eve... Konuşmaya başladılar, Zekai açık verdi. Belki de kendini kaybedip adamın yüzüne söyledi. Körebe de onu öldürdü."</span></p>
	<p class="block_17">Ali'nin yüzü heyecanla kasıldı.</p>
	<p class="block_20"><span class="text_1">"O zaman Körebe, Zekai Arnirim'in tanıdığı biriydi. Evine</span><span class="text_"> </span><span class="text_1">gelebilecek kadar yakın olan biri... Belki bizim de tanıdığımız biri."</span></p>
	<p class="block_17">Bu hiç şaşırtıcı olmazdı.</p>
	<p class="block_17">"O yüzden, Zekai'nin dünden beri kimlerle görüştüğünü, kimlerle konuştuğunu öğrenmemiz lazım. Eğer bunu tespit edebilirsek, katilini de buluruz."</p>
	<p id="id_bookmark31" class="block_17">32</p>
	<p class="block_24">"Öylece yatıyordu, o çok sevdiği güllerin altında."</p>
	<p class="block_20"><span class="text_1">Komşunun bir çiçek bahçesini andıran salonunda, şampanya rengi bir divanın üzerinde, iki yaşlı kadının arasında oturuyordu Celile. Arkadaki masada üç genç kız fısıltıyla cinayet hakkında tahmin yürütüyorlardı. Celile Hanım siyah</span><span class="text_"> </span><span class="text_1">bir eşarp bağlamıştı, çakır gözleri ağlamaktan kan çanağına dönmüştü. Omuzları çökmüş, olduğu yere yığılacakmış gibi bitkin görünüyordu. Sakinleştirici almış olmalıydı, arada bir iç çekiyor ama artık ağlamıyordu. Açılır diye etrafındaki kadınlar sürekli kolonya döküyorlardı ellerine, yüzüne. Beni görür görmez, zavallı kadının gözleri yeniden nemlendi. ..</span></p>
	<p class="block_17">"Ah Nevzat Bey, ah!" diye kıpırdandı. "Bu nasıl iş? Emekli olmadan önce yüreğim ağzımda yaşadım hep. Her an kötü bir haber gelecek, her an Zekai vuruldu diyecekler diye. Emekli olunca rahatlamıştım. Artık bitti demiştim. Artık biz de normal aileler gibi olacağız. Kocam dizimin dibinde oturacak, huzur içinde yaşayacağız. Bak görüyor mu sunuz başımıza geleni? Emeklilikte bile kurtulamadık beladan."</p>
	<p class="block_17">Yıllar önce Güzide'nin dile getirdiği kaygıları tekrarlıyordu. "Korkuyorum Nevzat," demişti rahmetli karım. "Bir gün kapı çalınacak, senin ölüm haberini getirecekler diye korkuyorum." Öyle olmamıştı, aksine ben onun ve kızımın ölüm haberini almıştım. Başım döner gibi oldu. Allahtan genç kızlardan biri iskemle yetiştirdi de durumu kurtardım. Dul kadının karşısına oturdum.</p>
	<p class="block_17">"Çok üzüldüm Celile Hanım. Biliyorsunuz Zekai'yi severdim. Gerçekten çok üzüldüm. Ama elden ne gelir? Kader mi desek, talihsizlik mi? Ölüm karşısında çaresiz kalıyor insan."</p>
	<p class="block_17">Sözlerimi yanlış anlamıştı, kumral kaşları çatıldı.</p>
	<p class="block_17">"Kader de değil, talihsizlik de," diye adeta kükredi. "Zekai'yi öldürdüler Nevzat Bey. Göz göre göre canını aldılar kocamın." Sitemle baktı yüzüme. "Katilini bulacaksınız değil mi, kanı yerde kalmayacak..."</p>
	<p class="block_17">Aslında öfkelenmesine sevinmiştim, bir parça da olsa sıyrılmıştı o bitkin halinden.</p>
	<p class="block_17">"Elbette," dedim inanç yüklü bir sesle. "Elbette katili yakalayacağız. Size söz, bizzat ben alakadar olacağım bu davayla.</p>
	<p class="block_20"><span class="text_1">En ağır cezaya çarptırılmasını sağl ayacağım o alçağın." Anlayış bekleyen bir ifade takındım. "Aslında bu konuyu konuşa</span><span class="text_"> </span><span class="text_1">caktım sizinle. Yani birkaç soru soracaktım ama kendinizi iyi hissetmiyorsanız daha sonra da ..."</span></p>
	<p class="block_17">Va karla kesti sözümü.</p>
	<p class="block_17">"Hayır, şimdi konuşalım Nevzat Bey. Ben bir polis eşiyim, kocam şehit oldu, metin olmalıyım. Eminim Zekai de öyle olmamı isterdi."</p>
	<p class="block_17">Bu cesur çıkışa rağmen, yine de temkinli davrandım.</p>
	<p class="block_18"><span class="text_5">"Konuşsak iyi olur ama hazır değilseniz yarın da...</span><span class="text_6">"</span></p>
	<p class="block_17">Kötü talihini kabullenmiş birinin kalenderliği içindeydi.</p>
	<p class="block_17">"Yarın daha iyi olmayacağım Nevzat Bey, lütfen, neyi merak ediyorsanız sorun. Şimdi konuşalım."</p>
	<p class="block_17">Yanına oturmuş, merakla beni süzen kadınlara baktım, anında anladı Celile.</p>
	<p class="block_17">"Bizi yalnız bırakır mısınız Nuriye ?" dedi sağ tarafındaki mor eşarplı kadına. "Başkomser yalnız konuşmak ister. "</p>
	<p class="block_17">Nazik bir sesle yineledim.</p>
	<p class="block_17">"Evet, mümkünse Celile Hanım'la başbaşa konuşmak isteriz."</p>
	<p class="block_17">Anında toparlandı kadınlar, masanın başındaki kızlara da işaret ederek aceleyle çıktılar salondan.</p>
	<p class="block_17">"Bir bardak su ister miydiniz?" diye sordum. "Ya da başka bir şey."</p>
	<p class="block_17">Sinirlenmeye başlamıştı, biraz gergin bir sesle tekrarladı.</p>
	<p class="block_17">"Yok, istemem Nevzat Bey, buyurun sorularınıza geçelim."</p>
	<p class="block_17">Bir kez daha gözlerimle tarttım kadıncağızı. Tuhaf şekilde iyi görünüyordu. Kocasının katilinin bulunması için çabalamak, onu bir parça teselli ediyordu.</p>
	<p class="block_17">"Siz mi buldunuz? Yani Zekai Amirim'i?" Ölüsünü demek içimden gelmiyordu. "Yani bahçede..."</p>
	<p class="block_17">Anlamıştı kadıncağız, daha fazla çile çekmeme izin vermedi.</p>
	<p class="block_17">"Onu, ben buldum. Pazara inmiştim, Üsküdar'a... Eve dönünce kapıyı çaldım, açmadı. Anahtarla girdim içeri. Seslendim, cevap vermedi. Dışarı çıktı zannettim. Elimdekileri mutfağa yerleştirdim, sonra bahçeye geçtim, o zaman gördüm Zekai'yi." Sesi titremeye başlamıştı. "Öylece yatıyordu, o çok sevdiği güllerin altında."</p>
	<p class="block_17">Kendini kaybedip yeniden ağlamaya başlayacaktı, fırsat vermemek için hemen ikinci soruya geçtim.</p>
	<p class="block_17">"Bir düşmanı var mıydı? Birilerinden tehdit filan almış mıydı?"</p>
	<p class="block_17">Duygusallığı kayboldu, zihnini zorlamaya başladı.</p>
	<p class="block_20"><span class="text_1">"Bildiğim kadarıyla öyle bir olay olmadı. Gerçi olsa bana söyler miydi, ondan da emin değilim. İşinde çok ketumdu. Mesleğiyle ilgili hiçbir şey anlatmazdı. Bazen kafasında öyle meseleler olurdu ki yemek yemeyi bile unuturdu. Sorduğum</span><span class="text_"> </span><span class="text_1">da 'Önemli değil, yakında hallederim,' derdi. Ama biliyorsunuz Nevzat Bey, polisler beladan uzak duramazlar. Zekai de öyleydi, kim bilir kaç katilin, kaç caninin hapse atılmasını sağlamıştı. Eğer onlardan biri bu işi yaptıysa..."</span></p>
	<p class="block_17">Hapse atamadığı biri yaptı bu işi diye geçirdim içimden ama kadına söylemedim tabii.</p>
	<p class="block_17">"Son zamanlarda kavga ettiği, anlaşmazlığa düştüğü birileri var mıydı?"</p>
	<p class="block_17">Mavi gözleri anlamsızlaştı.</p>
	<p class="block_20"><span class="text_1">"Yoktu , melek gibi bir adamdı Zekai. Büyük, küçük, konu komşu herkes çok severdi onu. Bir tek kişinin bile kalbini kırmamıştır şu mahallede." Dayanamadı yine ağlamaya başladı. "Bilhassa çocuklar... Çocuklara bayılırdı." Sürdüremedi sustu, başörtüsünün ucuyla ağzını kapatarak sessizce ağladı. Sonra toparladı, yine başörtüsünün ucuyla gözyaşlarını kuruladı. "Yok, kimseyle bir davamız olmamıştı. En küçük bir tartışma bile yaşamadık mahalleliyle. Ne bir düşmanımız</span><span class="text_"> </span><span class="text_1">vardı, ne de bize kin duyan biri ..."</span></p>
	<p class="block_17">Gözyaşları artmaya başlamıştı, içini çekerek ağlıyordu.</p>
	<p class="block_17">"İsterseniz daha sonra konuşalım," diye tekrarladım.</p>
	<p class="block_17">"Hayır, " dedi öfkeyle. "Hayır, " dedi toparlanarak. "Şimdi konuşalım. Bir an önce yakalansın o alçak."</p>
	<p class="block_17">Oturduğum iskemlede, rahmetli meslektaşımın dul eşine doğru eğildim.</p>
	<p class="block_17">"O zaman, lütfen beni dikkatle dinleyin Celile Hanım. Zekai Amirim, bir dava üzerinde çalışıyor muydu? Yani size çözülmemiş bir cinayet vakasından söz etti mi?"</p>
	<p class="block_17">Şaşırmıştı.</p>
	<p class="block_17">"Nasıl çalışabilir ki? Emekli olmuştu ya Zekai..." Kafası karışmıştı. "Ne yani, hala polislik mi yapıyordu?"</p>
	<p class="block_22"><span class="text_7">Zavallı kadının olan bitenden haberi yoktu. Meslekteyken sürdürdüğü alışkanlığı emekliliğinde de sürdürmüştü Zekai. Sorduğu sorunun cevabını alamayan Celile, "Aslında bi</span><span class="text_9"> </span><span class="text_7">raz şüphelenmiştim," diye itirafa başladı. "Yok, günahını almayayım hemen. Ama sanki benden bir şey saklıyordu. Bilhassa son zamanlarda daha sık gider olmuştu kayıkhaneye...</span><span class="text_8">"</span></p>
	<p class="block_17">"Ne kayıkhanesi?"</p>
	<p class="block_17">"Sizi götürmedi mi?"</p>
	<p class="block_17">"Nereye götürecekti?"</p>
	<p class="block_17">"Balık avlamaya," diye açıkladı buruk bir gülümsemeyle. "Küçük bir teknesi vardı Zekai'nin. Salacak'taki şu limanda demirli. Oraya giderdi boş zamanlarında. Haftada bir, bilemedin iki. Balığa çıkar, hiç yoksa şöyle bir açılırdı Kınalıada'ya doğru ... Fakat bu hafta nerdeyse her gün gitti. Sizin geldiğiniz gün de gitmişti. Evet, hemen arkanızdan, üstelik evde kalacağını söylemesine rağmen. Demek ki gizli bir işi varmış... Yoksa eski bir davayı mı soruşturuyordu? O yüzden mi öldürdüler onu?"</p>
	<p class="block_17">Hakikati bilmesinin hiçbir yararı yoktu, kafası karışabilir, daha mutsuz olabilirdi.</p>
	<p class="block_17">"Bilmiyoruz," dedim inandırıcı görünmeye çalışarak. "Yani bir neden arıyorum cinayete. Çünkü bildiğim kadarıyla evde bir hırsızlık olmamış. Öyle değil mi çalınan değerli bir eşya yok."</p>
	<p class="block_18"><span class="text_5">"Yok, yok, hırsızlık değil. .. Evden hiçbir eşya alınmamıştı. Yatak odasındaki komodinin çekmecesinde, Zekai'nin emekli maaşı duruyordu, ona bile dokunulmamış...</span><span class="text_6">"</span></p>
	<p class="block_17">Kafamı asıl kurcalayan soruya gelmişti sıra.</p>
	<p class="block_20"><span class="text_1">"Eve sıkça gelip giden arkadaşları, dostları var mıydı? "Öyle pek kimseyle görüşmezdi." Gözleri yeniden nem</span><span class="text_"> </span><span class="text_1">lendi, alt çenesi titremeye başladı. "Zekai mesleğine aşıktı. Polislik bir de bahçede kendi elleriyle yetiştirdiği o güller. Biliyorsunuz çocuğumuz da olmadı bizim. Bütün hayatını mesleğine adamıştı. Bir tek Alper uğrardı eve. O da oğlumuz gibiydi zaten."</span></p>
	<p class="block_17">Bu malumat önemli olabilirdi.</p>
	<p class="block_17">"Alper kim?"</p>
	<p class="block_17">Şaşırmış gibiydi.</p>
	<p class="block_17">"Tanımıyor musunuz? Zekai'nin eski yardımcısı. Komiser Alper Siper. "</p>
	<p class="block_17">Kimden bahsediyordu?</p>
	<p class="block_17">"Cinayet bürodan mı?"</p>
	<p class="block_17">"Artık değil," dedi üzüntüyle başını sallayarak. "Dört yıl önce istifa etti. Şimdi bir güvenlik şirketi kurdu. Çok iyi çocuktur, haftada bir uğrar mutlaka. Bir ihtiyacımız var mı yok mu, sorar. Bizi ailesi yerine koyar. Bana anne der, Zekai'ye de baba. On beş gün sonra kız istemeye gidecektik, İzmir'e... Nasıl olacak şimdi bilmiyorum."</p>
	<p class="block_17">Ye niden ağlamaya başladı. Üzülme diyemedim, bütün bunlar geçer, bu acı biter de diyemedim, hiç teselli etmeye kalkışmadım. Yapamadım, içimden gelmedi, bu yası, hiç kapanmayacak bir yara gibi ömrünün sonuna kadar yüreğinde taşıyacak bu cesur kadına yalan söyleyemedim.</p>
	</body></html>
