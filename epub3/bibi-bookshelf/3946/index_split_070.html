<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Kırlangıç Çığlığı</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="id_bookmark46" class="block_25">"Fahhar'ın böbreğini de satmışlar değil mi?"</p>
	<p class="block_20"><span class="text_1">Ayb er, kendisi gibi koyu elbiseler giyinmiş, siyah eşarp takınmış dört kadın sivil polisin ortasında ayakta duruyordu. Elbiseleri gösterişten uzaktı, dün geceyi nezarethanede geçirmişti, dahası yüzünde derin bir endişe vardı ama buna rağ</span><span class="text_"> </span><span class="text_1">men dört kadının arasında güzelliğiyle hemen seçiliyordu. Kırmızı Surat'ın yanılma ihtimalini de düşünerek, Suriyeli kadını tek başına göstermek istememiştim. İyi de yapmışım,</span><span class="text_"> </span><span class="text_1">benimle Münir'in arasında, camın arkasından aynalı odadaki şüphelileri izleyen Satılmış önce emin olamadı. İlk kadını görünce, "Buydu galiba," diye atıldı. "Yok, yok bu değil." İkinci şüpheliye geçti. "Hayır, bu da değil." Üçüncü Ayber'di, şöyle bir baktı kadına, açıklama yapmaya bile gerek duymadan dudak bükerek dördüncüye çevirdi gözlerini. "Bu kadın çok uzun, bizim mekana gelen orta boyluydu." Beşinci şüpheliye bakacakken durdu, yeniden Ayber'e döndü. "Yoksa bu kadın mıydı ya?" diye söylendi.</span></p>
	<p class="block_17">"Biraz daha yakınaç çağırayım mı?"</p>
	<p class="block_17">Düşünceli bir tavırla gülümsedi.</p>
	<p class="block_17">"İyi olur Başkomserim."</p>
	<p class="block_17">Mikrofondan içeriye seslendim.</p>
	<p class="block_17">"Ayber Hanım, iki adım öne çıkar mısınız?"</p>
	<p class="block_20"><span class="text_1">Kadının yüzündeki endişe arttı ama söylediğimi yapmak</span><span class="text_"> </span><span class="text_1">tan geri durmadı. İki adım öne geldi, ışık şimdi, tümüyle yü zünü aydınlatıyordu. Satılmış, kuyumcunun elması kontrol etmesi gibi büyük bir titizlikle kadını inceliyordu. Emin olamadı burnunu cama kadar dayadı. Yine karar veremedi, biraz geriye çekildi.</span></p>
	<p class="block_17">"Bu kadın olabilir..." Ama emin değildi. "Çok fazla göremedim, Kansu'nun peşinden içeri girdi, bağrış çağrış sonra da yolladık gitti." Bir kez daha gözlerini kısarak kadını inceledi. "Valla Başkomserim, bunların arasında benim mekana gelen o meçhul kadına benzeyen tek kişi bu. Yani öyle zannediyorum. Fakat emin misin dersen, değilim. Yani kimsenin günahını almayalım durduk yere..."</p>
	<p class="block_17">Bir kez daha üsteledim.</p>
	<p class="block_17">"İyi göremediysen, biraz daha yakına gelsin."</p>
	<p class="block_17">Manasızca baktı.</p>
	<p class="block_17">"Gördüm Başkomserim, göreceğimi gördüm. O kadın olabilir de olmayabilir de. Ne diyeyim şimdi size."</p>
	<p class="block_17">Bu kadarı yeterliydi, demek Ayber'in küçük oğlu Bercis 'i ameliyat eden doktor Kansu değildi. İtiraf etmeliyim ki canım sıkılmıştı. Çünkü sadece Bercis'in ölümüne neden olanları değil, elimizdeki karmaşık cinayetler dosyasının çözümünde bu ihtimalin gerçek çıkması işimize yarayabilirdi. Suratımın asıldığını fark eden Münir araya girdi.</p>
	<p class="block_17">"Ayber'i buraya alalım, Satılmış tanımadı ama belki kadın onu tanır. "</p>
	<p class="block_17">Aslında sesi umuttan yoksundu, o da bu yüzleşmeden bir sonuç alınacağını düşünmüyordu. Ama ne kaybederdik ki?</p>
	<p class="block_17">Yeniden mikrofona uzandım.</p>
	<p class="block_17">"Ayber Hanım'ı buraya getirin lütfen."</p>
	<p class="block_17">Birkaç dakika sonra Suriyeli kadın yanında iki siville birlikte bulunduğumuz odaya girdi. Ürkek bir tavrı vardı, şöyle bir süzdü odayı ; geniş camdan az önce bulunduğu yeri görünce, deminden beri kendisini buradan izlediğimizi keşfetti. Ürkekliği açık bir paniğe dönüştü. Bu anı kaçıramazdım.</p>
	<p class="block_17">"Satılmış Bey, sizi teşhis etti," diyerek blöfümü yaptım. "Birkaç hafta önce masaj salonuna girmişsiniz. Kansu Sarmaşık adındaki cerrahı tehdit etmişsiniz..."</p>
	<p class="block_17">Kadının korku dolu gözleri, Satılmış'ın kırmızı suratına çevrildi. Eyvah, şimdi bu tefeci bir çuval inciri berbat edecek diye geçirdim içimden, ama hiç beklediğim gibi olmadı.</p>
	<p class="block_17">"Evet, o gün benim mekanıma zorla girdin," diye açıkça suçladı Satılmış. "Bizim doktoru tehdit ettin."</p>
	<p class="block_17">Kadın ne diyeceğini bilemeden öylece kalakalmıştı.</p>
	<p class="block_17">"Bakın Ayber Hanım, tehdit ettiğiniz adam, birkaç gün önce öldürüldü. Katilin kim olduğunu bilmiyoruz. Eğer bize hakikatleri anlatmazsanız başınız büyük belaya girer..."</p>
	<p class="block_18"><span class="text_5">Omuzları çöktü, güzel yüzü bir anda yaşlandı. Son darbe</span><span class="text_10"></span><span class="text_5">yi Münir vurdu.</span></p>
	<p class="block_18"><span class="text_5">"Zaten oğlunuz yüzünden şüphelisiniz, eğer bizimle işbir</span><span class="text_10"></span><span class="text_5">liği yapmazsa..."</span></p>
	<p class="block_18"><span class="text_5">Zavallı kadın daha fazla dayanamadı, olduğu yere yığıldı. Ayber'i kaldırmak için üzerine eğilirken nihayet bir sonuca ulaştık diye seviniyordum, ama öte yandan artık hem be</span><span class="text_10"></span><span class="text_5">densel, hem de ruhsal olarak tükenmiş bir insanı bu hallere düşürdüğümüz için kendimi suçluyordum. Bir polis için bu kadar empati fazlaydı. "İşini yap Nevzat," diye kendime tel</span><span class="text_10"></span><span class="text_5">kinde bulunarak, kadını omuzlarından yakaladım.</span></p>
	<p class="block_17">"Su, bir bardak su," diye Münir'e döndüm. "Su yok mu burada?"</p>
	<p class="block_18"><span class="text_5">Münir arkadaki masanın üzerindeki pet şişeye yönelir</span><span class="text_10"></span><span class="text_5">ken, kadını yavaşça sarstım.</span></p>
	<p class="block_17">"Ayber Hanım, Ayber Hanım, iyi misiniz?"</p>
	<p class="block_17">İyi değildi, Münir'in getirdiği bardaktan elime döktüğüm suyu yanaklarına, ensesine sürdüm. İnleyerek gözlerini açtı.</p>
	<p class="block_17">"Uzanın, uzanın, yere uzanın..."</p>
	<p class="block_17">Söylediğimi yapmadı, ani bir güçle doğruldu, beni iterek ayağa kalktı. Az önce onu izlediğimiz camın önünde meydan okurcasına dikilmeye başladı.</p>
	<p class="block_18"><span class="text_5">"Evet, evet," dedi gözlerini iri iri açarak. "O alçağı tanı</span><span class="text_10"></span><span class="text_5">yordum. Adını bilmiyordum ama Bercis'imi ameliyat eden o alçaktı."</span></p>
	<p class="block_17">Ayağa kalkmıştı ama hiç iyi görünmüyordu.</p>
	<p class="block_18"><span class="text_5">"Tamam, tamam Ayber Hanım," diye yatıştırmaya çalış</span><span class="text_10"></span><span class="text_5">tım. "Hepsini konuşacağız. Gelin şöyle oturun..."</span></p>
	<p class="block_17">"Hayır, oturmayacağım... O alçağı ben öldürmedim. Ne ben, ne de kocam... Biz çaresiz insanlarız..."</p>
	<p class="block_18"><span class="text_5">"Biliyorum, Kansu'yu siz öldürmediniz. Ama bize bilgi ve</span><span class="text_10"></span><span class="text_5">rirseniz, onu öldürenleri bulabiliriz. Böylece oğlunuzun ölü</span><span class="text_10"></span><span class="text_5">müne neden olan çeteyi de yakalamış oluruz. Bize hakikati anlatın, biz de size yardım edelim..."</span></p>
	<p class="block_17">Sanki korkunç bir teklifte bulunmuşum gibi kadının yüzü çarpıldı.</p>
	<p class="block_18"><span class="text_5">"Kimse bana yardım edemez. Kendi evladını ölüme yolla</span><span class="text_10"></span><span class="text_5">yan bir anneye sadece şeytan uzatır elini."</span></p>
	<p class="block_18"><span class="text_5">Ye niden ağlamaya başladı. Yanaklarından yaşlar süzülür</span><span class="text_10"></span><span class="text_5">ken, dizleri çözüldü, boş bir çuval gibi olduğu yere çöküver</span><span class="text_10"></span><span class="text_5">di. Bu defa ayılması, ilkindeki kadar kolay olmadı. Koltukları yan yana getirip üzerine yatırdık. Dakikalarca öyle kaldı. Son</span><span class="text_10"></span><span class="text_5">ra gözlerini açtı, bir an nerede olduğunu kestiremedi. Yeni</span><span class="text_10"></span><span class="text_5">den yaşlar süzüldü yanaklarından. Sanki sancısı varmış gibi yan döndü, dizlerini karnına çekerek hıçkıra hıçkıra ağladı. Hiç karışmadım, içindeki acıyı, öfkeyi, umutsuzluğu boşalt</span><span class="text_10"></span><span class="text_5">sın diye öylece bıraktım. Önce gözyaşları kesildi, ardından kasılmalar duruldu, başından kayan siyah örtüsünün ucuyla yanaklarını kurulayarak doğruldu.</span></p>
	<p class="block_17">"Anlatacağım, her şeyi anlatacağım."</p>
	<p class="block_18"><span class="text_5">"Önce biraz su için...</span><span class="text_6">"</span></p>
	<p class="block_17">Elinin tersiyle itti bardağı.</p>
	<p class="block_18"><span class="text_5">"Hayır, istemiyorum, böyle iyiyim." Kara gözleri odada ge</span><span class="text_10"></span><span class="text_5">zindi. "Nerede konuşmamı istersiniz? Kayıt mı edeceksiniz?</span></p>
	<p class="block_17">Yazacak mısınız?"</p>
	<p class="block_17">Derin bir kayıtsızlık içindeydi.</p>
	<p class="block_20"><span class="text_1">"Şöyle buyurun," dedim masanın arkasındaki iskemleyi</span><span class="text_"> </span><span class="text_1">göstererek. "Konuşmanız yeterli, yukarıdaki iki kamera sizi kaydediyor..."</span></p>
	<p class="block_18"><span class="text_5">Omuzları çökmüş bir halde, ayaklarını sürükleyerek gös</span><span class="text_10"></span><span class="text_5">terdiğim iskemleye geçti, ben de karşısına oturdum. Konuş</span><span class="text_10"></span><span class="text_5">maya başlamadan önce Münir'in gelmesini bekledim. Ayber Hanım ikinci kez kendinden geçtiğinde Satılmış'ı dışarı çı</span><span class="text_10"></span><span class="text_5">karmıştı.</span></p>
	<p class="block_17">"Nereden başlayayım anlatmaya?"</p>
	<p class="block_18"><span class="text_5">"Bir şey istemediğinizden emin misiniz? Belki bir çay ya</span><span class="text_10"></span><span class="text_5">hut meyve suyu ..."</span></p>
	<p class="block_17">Ne yapmak istiyorsun dercesine çatıldı kaşları.</p>
	<p class="block_17">"Hayır, hiçbir şey istemiyorum..."</p>
	<p class="block_18"><span class="text_5">Neyse ki daha fazla oyalamama gerek kalmadı, Münir ka</span><span class="text_10"></span><span class="text_5">pıyı aralayıp girdi içeri.</span></p>
	<p class="block_18"><span class="text_5">"Evet, buyurun Ayber Hanım, sizi dinliyoruz...</span><span class="text_6">"</span></p>
	<p class="block_17">Nemli gözlerini masanın üzerindeki bir noktaya dikerek ruhsuz, cansız bir sesle anlatmaya başladı.</p>
	<p class="block_17">"O alçağı ilk kez hastanede gördüm..." Emin olamadı. "Hastane dediğim, bir bina..."</p>
	<p class="block_17">"Hangi semtte olduğunu biliyor musun?"</p>
	<p class="block_20"><span class="text_1">İskemlemin arkasında ayakta dikilmekte olan Münir'den</span><span class="text_"> </span><span class="text_1">gelmişti soru.</span></p>
	<p class="block_17">"Bilmiyorum ama arabayla yarım saat kadar sürmüştü. Duvarları mavi çinilerle kaplı bir binaydı. Galiba bütün binayı bu iş için kullanıyorlardı . Bizim girdiğimiz çok büyük bir daireydi. İçeride ameliyat için gereken her şey vardı, ama dışarıdan hastane olduğunu anlamak imkansızdı."</p>
	<p class="block_17">"Kim götürdü sizi oraya?"</p>
	<p class="block_17">Bakışlarını masanın üzerindeki noktadan aldı, boşluğa bakarken açıkladı.</p>
	<p class="block_17">"Güzel gözlü bir adam... Çekik yeşil gözleri vardı. Çok gür bir sesi vardı. Sesini çok iyi kullanıyordu. Aktör gibiydi... O size bakarken, sizinle konuşurken hiçbir kötü ihtimal gelmiyordu aklınıza... 'Para kazanacaksınız,' dedi. 'Çok para kazanacaksınız. Öteki iki çocuğunuzun hayatı kurtulacak..." Gözleri doldu ama tuttu kendini. "Cabir, yani kocam da ben de öğretmendik Halep'te. Türkiye 'ye geldiğimizde mesleğimizi yaparız diye hayal kuruyorduk. Ama olmadı, o kadar çok öğretmen vardı ki gelenler arasında..." Yo rgun bir bakış attı Münir'e. "Bildiğiniz hikayeler... Sizin için artık bıkkınlık veren, ama bizim kaderimiz olan hikayeler..."</p>
	<p class="block_17">"Şu adam," diye kestim sözünü. "Güzel gözlü dediğiniz şahıs, adını söyledi mi?"</p>
	<p class="block_17">"Mirza, adı buydu. Daha doğru su bize öyle söyledi. Muhtemelen yalandır, güvenimizi kazanmak için uydurmuştur. Şeyden sonra ortalıktan kayboldu zaten..."</p>
	<p class="block_17">Oğlunun ölümüne neden olan ameliyatı dile getiremiyordu. Ama bizim nobran Münir onun yerine söyledi.</p>
	<p class="block_17">"Ameliyat sırasında mı gittiniz o daireye?"</p>
	<p class="block_17">Ağlamamasına rağmen burnunu çekti Ayber.</p>
	<p class="block_20"><span class="text_1">"Hayır, tahliller için gittik. 'Hiç merak etmeyin,' demişti Mirza. 'Son teknoloji uyguluyoruz. Doktorumuz Türkiye'nin</span><span class="text_"> </span><span class="text_1">ve Ortadoğu'nun en iyi cerrahı."'</span></p>
	<p class="block_17">"Kansu'dan mı bahsediyo rdu?"</p>
	<p class="block_22"><span class="text_7">"Evet," diye onayladı beni. "Zaten ilk o zaman gördüm." Derinden bir iç geçirdi. "Nasıl da umutlanmıştım onu gördüğümde. Düzgün bir insana benziyordu. Ellerine baktım, ince uzun parmakları vardı. Çok maharetli olmalı diye düşündüm. Düşünmek değil de kendimi buna inandırmak istedim. Çok da iyi davrandı bize. Cabir'le beni karşısına oturttu. 'Bercis'i mu ayene ettim,' dedi. Oğlumuzdan ismiyle bahsedi</span><span class="text_11"></span><span class="text_9"> </span><span class="text_7">yordu. Ona inandım, güvendim. Bercis'e kötü bir şey olması</span><span class="text_11"></span><span class="text_7">na izin vermeyecek zannettim. Ama sonra kayıplara karıştı,</span><span class="text_9"> </span><span class="text_7">hem o, hem de o Mirza denen sahtekar..."</span></p>
	<p class="block_17">Münir tam yerinde girdi araya.</p>
	<p class="block_17">"Mirza'yla nasıl tanıştınız?"</p>
	<p class="block_17">Meslektaşıma değil de bana dönerek cevapladı Ayber.</p>
	<p class="block_17">"Medeni'yi sordunuz ya dün gece bana, o tanıştırdı bizi Mirza'yla. Dün gece size yalan söyledim. Aramız çok iyidir Medeni'yle, Kilis'ten birlikte geldik İstanbul'a."</p>
	<p class="block_17">İçimde büyüyen heyecanı bastırarak bir blöf daha yaptım.</p>
	<p class="block_17">"Yeğeni Fahhar'ın böbreğini de satmışlar değil mi?"</p>
	<p class="block_17">Ya dı rgayan bir mana belirdi yüzünde.</p>
	<p class="block_18"><span class="text_5">"Yeğeni mi? Fahhar, onların akrabası değildi. Gazian</span><span class="text_10"></span><span class="text_5">tep'teki göçmen kampında karşılaşmışlar. Tıpkı Azez gibi..."</span></p>
	<p class="block_17">Şaşkınlıkla homurdandım.</p>
	<p class="block_17">"Azez, onların yeğeni değil mi?"</p>
	<p class="block_18"><span class="text_5">"Hayır, söylediğim gibi göçmen kampında karşılaşmışlar. Her iki çocuğun da yakınları Suriye'de ölmüş. Medeni'yle ka</span><span class="text_10"></span><span class="text_5">rısı Zennup çocukları yanlarına almışlar..."</span></p>
	<p class="block_22"><span class="text_7">İçimi bir sevinç dalgası kapladı, artık Azez'i daha kolay alabilirdim Medeni'nin elinden. Ama birden böyle düşün</span><span class="text_11"></span><span class="text_7">menin ne kadar rezilce olduğunu anladım. İnsanların çare</span><span class="text_11"></span><span class="text_7">sizliğinden yararlanan bir fırsatçı gibi hissettim kendimi. Bir</span><span class="text_9"> </span><span class="text_7">utanç duygusu kapladı içimi.</span></p>
	<p class="block_17">"Onu anladık," diye yeniden sorumu hatırlattı Münir. "Fahhar'ın da böbreğini satmışlar doğru mu?"</p>
	<p class="block_17">"Doğru, altı ay önce ameliyat olmuştu Fahhar... Onun da böbreğini aynı cerrah almış. Hiç sorun yaşamamışlardı. .."</p>
	<p class="block_17">Artık soruşturmaya dönebilirdim.</p>
	<p class="block_17">"Şu ameliyat yapılan binayı bulabilir misiniz?"</p>
	<p class="block_18"><span class="text_5">"Yok," dedi umutsuz bir sesle. "Bulamam, sadece bir kez gittim. O kadar ısrar etmeme rağmen ameliyata götürmedi</span><span class="text_10"></span><span class="text_5">ler beni. Belki de başından beri biliyorlardı yavrumun o ma</span><span class="text_10"></span><span class="text_5">sadan kalkamayacağını."</span></p>
	<p class="block_17">Ayber'in suskunlaşmasından çok içine düştüğüm vicdan kuyusundan kurtulmak için üsteledim.</p>
	<p class="block_17">"Ya eşiniz, Cabir Bey o da bulamaz mı binayı?"</p>
	<p class="block_17">"Bulamaz," diye toparlandı kadıncağız. "Mümkün değil, ama Medeni'ye bir sorun belki o bilir. Çünkü Fahhar'ın ameliyatından sonra gitmişti oraya. Karısı Zennup söylemişti."</p>
	<p class="block_17">Çok kıymetli bilgiler veriyordu Ayber ama Münir için daha fazlası lazımdı.</p>
	<p class="block_17">"Şu Mirza denen herifin telefonu yok muydu? Nasıl bağlantı kuruyordu sizinle?"</p>
	<p class="block_17">Adeta üzgün bir sesle fısıldadı kadın.</p>
	<p class="block_17">"Yoktu, Feriköy'deki göçmen evinde buluyordu bizi... "</p>
	<p class="block_17">"Ya görevliler, onların haberi yok muydu bu işten?"</p>
	<p class="block_17">Omuz silkti Ayber.</p>
	<p class="block_17">"Bilmiyorum, biz anlatmadık onlara. Ama Mirza'yı görmemeleri imkansız. Sadece bizimle değil, birkaç aileyle daha görüşüyordu adam."</p>
	<p class="block_17">Münir'in kaşları çatıldı.</p>
	<p class="block_17">"Nasıl yani, olan bitenden onların da mı haberi vardı?" Acı bir ifade belirdi Ayber'in kanı çekilmiş dudaklarında.</p>
	<p class="block_17">"Polis olan sizsiniz efendi," diye söylendi. "Onu da siz bulun."</p>
	</body></html>
