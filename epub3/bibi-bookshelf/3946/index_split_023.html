<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Kırlangıç Çığlığı</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="id_bookmark11" class="block_21">12</p>
	<p class="block_24">"Kayboldu, Fahhar kayboldu. Bir sabah evden çıktı, bir daha dönmedi."</p>
	<p class="block_22"><span class="text_7">Daha Tatavla'nın kapısından girer girmez, mutfakta pişen yemeklerin iştah açan kokuları karşıladı beni. Bir de rahmetli Müzeyyen Abla'nın o samimi sesi. "Bir ihtimal daha var, o da</span><span class="text_9"> </span><span class="text_7">ölmek mi dersin..." Yine buruk bir mutluluk duygusu, yine derinlerde uyanan o mahcubiyet. Evet mahcubiyet, neden derseniz bilmiyorum. Belki de yeryüzünde bu kadar acı var</span><span class="text_11"></span><span class="text_7">ken, kendini mutlu hissetmenin verdiği suçluluk duygusu. İtiraf etmeliyim ki, bu meyhaneye her adım attığımda başka bir ülkeye gelmiş gibi, başka bir dünyanın kapısından içeri girmiş gibi hissederim. Vahşetin, öldürmenin, yok etmenin olmadığı bir dünya... Şefkatin, sevginin, alabildiğine hoşgö</span><span class="text_11"></span><span class="text_7">rünün olduğu bir ülke... Biliyorum, hakikat değil, biliyorum bir yanılgı ama hoş bir yanılgı. Ve bütün bu kepazeliklere rağmen hayatın hclla güzel olduğunu, Müzeyyen Abla'nın söylediği şarkının aksine, son ihtimalin ölmek olmadığını anlatan bir yanılgı.</span></p>
	<p class="block_18"><span class="text_5">"Nevzat, Nevzatcım," diyen Evgenia'nın sesiyle dağıldı düşüncelerim. Başımı çevirince, onun yemyeşil gözleriyle karşılaştım. "Deminden beri sesleniyorum duymuyorsun, ne bu dalgınlık?" Sahte bir sitemle kaldırdı kaşlarını. "Kimi dü</span><span class="text_10"></span><span class="text_5">şünüyordun öyle derin derin?"</span></p>
	<p class="block_17">Kocaman gülümsedim.</p>
	<p class="block_17">"Kimi olacak, elbette seni düşünüyordum."</p>
	<p class="block_17">Yalandan somurttu.</p>
	<p class="block_17">"Hadi canım, hadi, ayaküzeri gönlümü alıyorsun."</p>
	<p class="block_17">Ayıp olmasa oracıkta sarılacaktım mis gibi lavanta kokan bedenine.</p>
	<p class="block_18"><span class="text_5">"Yalan değil Evgenia," demekle yetindim. "Valla değil, öz</span><span class="text_10"></span><span class="text_5">ledim seni..."</span></p>
	<p class="block_17">Biz, yaşını başını almış iki aptal aşık birbirimize sarılmak üzereyken, "Evgenia, Evgenia..." diyen cılız bir ses duydum.</p>
	<p class="block_18"><span class="text_5">Başımı çevirince, siyah saçları rüzgarda uçuşan bir kız ço</span><span class="text_10"></span><span class="text_5">cuğuyla karşılaştım. Ama kızdan çok elindeki oyuncak çekti ilgimi. Bu, Barbie bir bebekti. Ne kadere inanırım ne de do</span><span class="text_10"></span><span class="text_5">ğaüstü güçlere, ama cinayet mahallinden sonra Evgenia'nın meyhanesinde de Barbie bebekle karşılaşmak, ne yalan söy</span><span class="text_10"></span><span class="text_5">leyeyim ürkütmüştü beni.</span></p>
	<p class="block_17">"Bebek, o bebeği nereden buldun?"</p>
	<p class="block_17">Kendiliğinden dökülmüştü sözler ağzımdan. Küçük kız ne söylediğimi anlamamış, kaşlarını çatarak karşısındaki bu kaba adama bakıyordu.</p>
	<p class="block_17">"Ben aldım," diyerek araya girdi Evgenia. Elbette tavrımı yadırgamıştı. "O bebeği ben aldım. Ne oldu ki Nevzat?"</p>
	<p class="block_17">Sesindeki eleştirel ton hissedilmeyecek gibi değildi.</p>
	<p class="block_17">"Bir şey olmadı, özür dilerim, öylesine sordum."</p>
	<p class="block_17">İnanmamıştı, ama üstelemedi, kıza döndü.</p>
	<p class="block_17">"Evet Az ezcim, söyle canım, ne istiyorsun? Neden kalktın sofradan?"</p>
	<p class="block_17">Beş ya da altı yaşındaydı Azez. Esmer, dünya tatlısı bir kı z... Sağ elindeki bebeğini bağrına bastırıp şöyle bir sallandı durduğu yerde.</p>
	<p class="block_17">"Su," diye söylendi cılız bir sesle. "Su yok..."</p>
	<p class="block_17">Eğilip kocaman bir öpücük kondurdu Evgenia, kızın zayıf yanağına.</p>
	<p class="block_17">"Tamam canım, tamam güzelim, sen masaya git, hemen geliyor su..."</p>
	<p class="block_18"><span class="text_5">Azez san elbisesinin eteklerini uçuşturarak bahçenin kö</span><span class="text_10"></span><span class="text_5">şesine kurulmuş büyükçe masaya koştururken , "Suriyeli," diye açıkladı Evgenia. Sesinde belli belirsiz bir sitem vardı. "Suriyeli o zavallı çocuklardan biri. .. Ne oldu Nevzat niye öyle sinirlendin? Yoksa hırsız mı zannettin çocuğu?"</span></p>
	<p class="block_17">Eh, bütün bu sözleri hak etmiştim.</p>
	<p class="block_18"><span class="text_5">"Yok, yok öyle değil. Kucağındaki oyuncağı, başka bir be</span><span class="text_10"></span><span class="text_5">bekle karıştırdım. Dün cinayet mahallinde bulduğumuz bir oyuncakla. Bebeği görünce, bir an irkildim, kendimi kaybet</span><span class="text_10"></span><span class="text_5">tim. Gerçekten özür dilerim. O küçük kızı hırsız diye suçla</span><span class="text_10"></span><span class="text_5">mak aklımın ucundan bile geçmezdi."</span></p>
	<p class="block_17">Anlayışlı bir gülümseme yayıldı güzel ama durgun yüzüne.</p>
	<p class="block_22"><span class="text_7">"Biliyorum Nevzat, biliyomm yapmazsın..." Bakışları Azez'in gittiği masaya kaydı. On, on beş kişiydiler, kadınlar</span><span class="text_11"></span><span class="text_9"> </span><span class="text_7">da derin bir hüzün vardı, erkeklerde eziklik, çocuklar ise ina</span><span class="text_11"></span><span class="text_7">dına neşeliydiler, gülüşüp oynaşıyorlardı masanın etrafında. "Çok kötü durumdalar, " diye mırıldandı. "Çok çaresizler, te</span><span class="text_11"></span><span class="text_7">lefonda da söylediğim gibi onları zaman zaman buraya da</span><span class="text_11"></span><span class="text_9"> </span><span class="text_7">vet ediyomm. Feriköy'de Göçmen Barındırma Merkezi'nde yaşıyorlar..." Derinden bir iç geçirdi. "Dur, su götüreyim de geliyorum." Birkaç adım attı, hatırlamış gibi telaşla döndü.</span></p>
	<p class="block_18"><span class="text_5">"Hay Allah, sen de ayakta kaldın... Her zamanki masayı ha</span><span class="text_10"></span><span class="text_5">zırlattım, akasyanın altına, oraya geçsene..."</span></p>
	<p class="block_22"><span class="text_7">"Tamam, tamam Evgenia, beni dert etme, sen işine bak." Yaşlı akasya ağacının altına kurulmuş masamıza yürür</span><span class="text_11"></span><span class="text_9"> </span><span class="text_7">ken, Azez 'e takıldı gözlerim. Heyecanla bir şeyler anlatıyor</span><span class="text_11"></span><span class="text_7">du, kendisi gibi esmer bir oğlana. Aysun'umu hatırladım, kumraldı kızım, biraz daha büyüktü Azez'den. Ama o da bu yaşlarda böyleydi, yerinde duramaz oradan oraya koştumrdu. Bıcır bıcırdı, durmadan somlar sorar, cevabını almadan bir başkasına geçerdi. İçim sızladı, daha fazla bakamadım o rüzgar saçlı Suriyeli kıza. Benim için hazırlanan masada her zamanki yerime oturdum, sandalyemin sırtını akasya ağa</span><span class="text_11"></span><span class="text_7">cının yorgun bedenine dayadım. Mezelerin arasında hadi daha ne duruyorsun dercesine bakan rakı şişesine uzandım. Rakıyı kar beyazına çeviren suyu dökerken duydum Evgenia'nın sesini.</span></p>
	<p class="block_17">"Lütfen çekinmeyin," diyordu. "Burası eviniz sayılır, ne isteğiniz varsa lütfen söyleyin."</p>
	<p class="block_22"><span class="text_7">Misafirleri ise sanki karşılarında bir azize varmış gibi hay</span><span class="text_11"></span><span class="text_7">ranlık ve minnetle bakıyorlardı. Rakımdan ilk yudumumu alırken, masanın başında oturan erkeklerin en yaşlı olanı kalktı ayağa; inceydi, uzundu, kum bir dal gibi eğilmişti be</span><span class="text_11"></span><span class="text_7">deni. Konuşmaya başladı, ama sesi o kadar cılızdı ki, ne söy</span><span class="text_11"></span><span class="text_9"> </span><span class="text_7">lediğini anlayamıyordum. Teşekkür ediyor olmalıydı; çünkü</span></p>
	<p class="block_18"><span class="text_5">Evgenia'nın yanaklarını al basmıştı. Benim mütevazı sevgi</span><span class="text_10"></span><span class="text_5">lim ne zaman biri onu övecek olsa, mahcubiyetten yerin di</span><span class="text_10"></span><span class="text_5">bine geçerdi. Ko nuşma uzayınca, başka bir muhabbetin dön</span><span class="text_10"></span><span class="text_5">düğünü anladım, zaten Evgenia da adamı dinledikten sonra, beni göstererek, "Merak etme, şimdi Nevzat'a anlatırız, o halleder," dedi. Nitekim rakımdan ikinci yudumu almadan masamın başında dikilmişlerdi bile.</span></p>
	<p class="block_20"><span class="text_1">"Nevzatcım, seni Medeni Bey'le tanıştırayım." Evgenia'nın yanındaki ince uzun adam, ürkek gözlerle</span><span class="text_"> </span><span class="text_1">beni süzüyordu.</span></p>
	<p class="block_17">"Merhaba," diyerek elimi uzattım. "Memnun oldum."</p>
	<p class="block_22"><span class="text_7">Hoş bir esmerliği vardı, toprak rengi gö zleri derin bir an</span><span class="text_11"></span><span class="text_9"> </span><span class="text_7">lam katıyordu uzun yüzüne.</span></p>
	<p class="block_22"><span class="text_7">"Ben de memnun oldum," diyerek eğildi önümde. Par</span><span class="text_11"></span><span class="text_7">makları o kadar cılızdı ki, canını yakmaktan korkarcasına</span><span class="text_9"> </span><span class="text_7">belli belirsiz sıkmakla yetindim elini.</span></p>
	<p class="block_22"><span class="text_7">"Buyurun," diyerek karşımdaki iskemleyi gösterdim. "Bu</span><span class="text_11"></span><span class="text_9"> </span><span class="text_7">yurun, şöyle oturun."</span></p>
	<p class="block_17">Boynunu büktü.</p>
	<p class="block_17">"Yok, rahatsız etmeyeyim."</p>
	<p class="block_17">Bir parça aksanı vardı ama Türkçeyi düzgün konuşuyordu. "Ne rahatsızlığı Medeni Bey," diye nazikçe çıkıştı Evgenia.</p>
	<p class="block_18"><span class="text_5">"Nevzat bu yüzden burada, sizinle konuşmak için geldi." Çekingen bir tavırla sandalyeye yerleşti yaşlı adam, Evgenia da yanına oturdu. Kısa bir sessizlik oldu. Konuşmayı baş</span><span class="text_10"></span><span class="text_5">latmak bana kaldı.</span></p>
	<p class="block_17">"Suriye'den gelmişsiniz öyle mi?"</p>
	<p class="block_22"><span class="text_7">"Evet Halep'ten geldik," diye canlandı. "Ben tercüman</span><span class="text_11"></span><span class="text_9"> </span><span class="text_7">dım, Türkçe tercümanı ... Ankara'da okudum, Hacettepe'de... Türkiye 'den gelen devlet adamlarına, iş adamlarına çeviri yapıyordum. Küçük kardeşim Edhem, Lazkiye'de yaşıyordu. Kızım Adeviye de orada evlenmişti. Hasretlik vardı ama ha</span><span class="text_11"></span><span class="text_7">yatımız güzeldi... Sonra savaş çıktı, her şey mahvoldu. Ne ev kaldı, ne bark, ne de aile... Kızım, kardeşim, karısı ve oğlu bir patlamada öldü... Hepsi aynı evdeydi. Hepsini aynı bomba öldürdü..." Gözleri dolmuştu, iki damla yaş uzun kirpikleri</span><span class="text_11"></span><span class="text_7">nin ucunda titremeye başlamıştı. "Neyse, kendi hikayemle canınızı sıkmayayım, nihayet güç bela kendimizi Türkiye'ye attık..."</span></p>
	<p class="block_18"><span class="text_5">Ortam gerilmişti, yumuşatmak için, "Hoş geldiniz," de</span><span class="text_10"></span><span class="text_5">dim şefkat dolu bir sesle. "Burada mutlu mu sunuz? Her şey yolunda mı?"</span></p>
	<p class="block_18"><span class="text_5">Kararsızdı, hakikati söylesem mi, söylemesem mi diye te</span><span class="text_10"></span><span class="text_5">reddüt eder gibiydi.</span></p>
	<p class="block_17">"Mutluyuz, mutluyuz... Daha doğrusu mutluyduk. Ama Fahhar'ı kaybettik..."</p>
	<p class="block_17">Ne demek istediğini anlamadım.</p>
	<p class="block_17">"Fahhar?"</p>
	<p class="block_22"><span class="text_7">"Fahhar, ölen kardeşim Edhem'nin ikinci oğlu. Annesiyle</span><span class="text_9"> </span><span class="text_7">babası ölünce yanımıza aldık. Benden sonra ailenin tek er</span><span class="text_11"></span><span class="text_7">keği."</span></p>
	<p class="block_17">Az ileride koşuşturan küçük kızı işaret ettim.</p>
	<p class="block_17">"Azez'in kardeşi mi?"</p>
	<p class="block_17">Medeni'nin neşeyi yitirmiş gözleri Azez'e çevrildi.</p>
	<p class="block_17">"Evet, abisi Fahhar daha büyüktür Azez'den."</p>
	<p class="block_18"><span class="text_5">Medeni'nin anlattıklarını dinleyen Evgenia, "Ne kadar doğru yapmışsınız yeğenlerinize sahip çıkmakla." Sesi hay</span><span class="text_10"></span><span class="text_5">ranlık doluydu. "Eli öpülecek insansınız Medeni Bey. .. Ger</span><span class="text_10"></span><span class="text_5">çekten büyük insansınız."</span></p>
	<p class="block_17">Yaşlı adamın kamburlaşmış sırtı iyice eğildi.</p>
	<p class="block_17">"Estağfurullah, biz değil, büyük olan Allah'tır. O ne derse biz onu yaparız."</p>
	<p class="block_18"><span class="text_5">Konu dağılmaya başlamıştı, "Fahhar'dan bahsediyordu</span><span class="text_10"></span><span class="text_5">nuz, ne oldu Fahhar'a?"</span></p>
	<p class="block_17">Ardı ardına yutkundu.</p>
	<p class="block_17">"Kayboldu, Fahhar kayboldu. Bir sabah evden çıktı, bir daha dönmedi."</p>
	<p class="block_17">Daha fazla sürdüremedi, ağlamaya başladı. Evgenia'yla göz göze geldik, ikimiz de konuşacak cesareti bulamıyorduk. Adamcağızı kendi haline bıraktık, bir süre sessizce gözyaşı döktü, çok sürmedi burnunu çekerek başını doğrulttu.</p>
	<p class="block_17">"Kusura bakmayın... Ah bu çaresizlik, ah bu gariplik, ne zavallı bir mahlukmuş şu insanoğlu..."</p>
	<p class="block_17">Su dolu bardağı uzattım.</p>
	<p class="block_17">"İçin, iyi gelir."</p>
	<p class="block_17">"Sağ olun," dedi minnetle. "Çok sağ olun."</p>
	<p class="block_18"><span class="text_5">Islak gözlerini derisi kurumuş elinin tersiyle silerken ye</span><span class="text_10"></span><span class="text_5">niden başladı anlatmaya.</span></p>
	<p class="block_17">"Üç gün... Üç gün önce kayboldu Fahhar."</p>
	<p class="block_17">Hepsi bu kadar, yine sustu.</p>
	<p class="block_17">"Hiç mi haber almadınız?"</p>
	<p class="block_17">"Hiç, hiç haber alamadık. Daha on üç yaşında... Çok akıllı çocuktur, çok da terbiyeli. Şişli' de bir pastanede iş bulmuştu. Bir aydır orada çalışıyordu. İşe diye çıktı, bir daha gelmedi."</p>
	<p class="block_17">"Çalıştığı yere gittiniz mi? Onlar ne diyor?"</p>
	<p class="block_17">Alınmıştı, ilk kez sesi yüksek çıktı.</p>
	<p class="block_18"><span class="text_5">"Gitmez miyim? Daha ilk akşam gittim. Patronuna duru</span><span class="text_10"></span><span class="text_5">mu anlattım. Adam çok şaşırdı. Çünkü Fahhar o sabah, ben hastayım diyerek izin almış, eve gideceğini söylemiş. Ama gelmedi, ne o akşam, ne de sonraki iki gece."</span></p>
	<p class="block_17">"Polise haber verdiniz mi?"</p>
	<p class="block_17">Yüzündeki alınganlık, yerini açık bir öfkeye bıraktı.</p>
	<p class="block_18"><span class="text_5">"Elbette verdim. Beni dinlediler, ifademi aldılar, 'Bir geliş</span><span class="text_10"></span><span class="text_5">me olursa ararız,' dediler. Ama bir gün geçti aramadılar, iki gün geçti aramadılar. Yine karakola gittim. 'Merak etmeyin, araştırıyoruz,' dediler ama hiçbir netice çıkmadı. Ne yapaca</span><span class="text_10"></span><span class="text_5">ğımızı bilemiyoruz. İnsanlarla konuşmaya çalışıyoruz, inan</span><span class="text_10"></span><span class="text_5">mıyorlar, kendimizi acındırarak, para koparmaya çalıştığımı</span><span class="text_10"></span><span class="text_5">zı zannediyorlar... Halbuki biz çocuğumuzun derdindeyiz..."</span></p>
	<p class="block_17">Şikayetleri hakkında söyleyecek sözüm yoktu, o yüzden asıl meseleye yoğunlaştım.</p>
	<p class="block_18"><span class="text_5">"Fahhar'ın arkadaşlarıyla konuştunuz mu? Belki İstanbul dışına çıkmıştır. Ne bileyim, Yunanistan'a filan kaçmış olma</span><span class="text_10"></span><span class="text_5">sın?"</span></p>
	<p class="block_17">Avurtları çıkmış yüzü iyice küçüldü.</p>
	<p class="block_22"><span class="text_7">"Yok, Fahhar öyle bir iş yapmaz. Gidecek olsa mutlaka bize haber verirdi. Kaygı içindeyiz, Allah rızası için bize yar</span><span class="text_11"></span><span class="text_9"> </span><span class="text_7">dım edin."</span></p>
	<p class="block_17">Adamcağız gözyaşlarına boğulmuştu yine.</p>
	<p class="block_18"><span class="text_5">"Tamam Medeni Bey, tamam," diyerek yatıştırmaya çalış</span><span class="text_10"></span><span class="text_5">tım. "Üzrneyin kendinizi, belki de hiç aklımıza gelmeyen bir yerlere gitmiştir, ne bileyim bir arkadaşının ailesinin yanın</span><span class="text_10"></span><span class="text_5">dadır. Ama anlarız, hatta durun hemen arayalım arkadaşları." Telefonumu çıkardım, bizim Münir'in numarasını tuşladım. Telefon kapı duvardı. Medeni'ye döndüm. "Kapalı. Sabah bir daha ararım. Bir sonuç alır, almaz size bildireceğim."</span></p>
	<p class="block_18"><span class="text_5">Medeni öpmek için elime uzandı, güçlükle çektim. Teşek</span><span class="text_10"></span><span class="text_5">kür ederek, omuzları çökmüş bir halde, ailesinin bulunduğu masaya döndü.</span></p>
	<p class="block_22"><span class="text_7">"Fahhar'ı bulmalısın," dedi Evgenia. Gözleri nemlenmişti ama sesi kararlıydı. "Medeni'nin yeğenini bulmalısın. Nere</span><span class="text_11"></span><span class="text_9"> </span><span class="text_7">ye gider ki o yaşta bir çocuk?"</span></p>
	<p class="block_22"><span class="text_7">O kadar çok yanıtı vardı ki bu sorunun, ama itiraf etmeli</span><span class="text_11"></span><span class="text_9"> </span><span class="text_7">yim ki, hepsi kötü ihtimallerdi. O yüzden, yanıtlamak yerine, "Merak etme Evgenia," dedim güven veren bir sesle. "Merak etme, o çocuğu bulacağım. Sana söz, öyle ya da böyle bu olayı mutlaka aydınlığa kavuşturacağım."</span></p>
	</body></html>
