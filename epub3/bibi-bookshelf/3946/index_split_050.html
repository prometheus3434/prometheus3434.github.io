<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Kırlangıç Çığlığı</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_21" id="calibre_pb_50">"Valla ben içmedim Şaban Abi..." Karşılık veren ses daha cılızdı ama isyan yüklüydü. "Akşam sen içtin ya... Evet, abi hepsini sen içtin. Hatırlamıyorsun... Hep böyle yapıyorsun abi. İçiyorsun sonra da bana kızıyorsun..."</p>
	<p class="block_17">"Yalan söyleme lan!"</p>
	<p class="block_17">"Anam avradım olsun ya... Niye inanmıyorsun?"</p>
	<p class="block_17">"Lan akıl var, mantık var pezevenk. Kiloluk rakıyı tek başıma ben mi içtim?"</p>
	<p class="block_20"><span class="text_1">Bu muhabbetin uzamasından değil, işin sille tokat kavgaya dönüşmesinden korktuğumdan daldım barakaya. Biri ufak tefek, öteki iri yarı iki kişi ayakta dikiliyordu. Beni fark</span><span class="text_"> </span><span class="text_1">edince, derme çatma kapıya döndüler...</span></p>
	<p class="block_17">"Sen de kimsin ya?" diye tersledi ufak tefek olan. "İnsan bir kapıya vurur."</p>
	<p class="block_17">Ses tonundan anladım ki bu çelimsiz olan Şaban Reis, paparayı yiyen de zebellah gibi olanmış. Benden bir açıklama çıkmayınca, üzerime yürüdü.</p>
	<p class="block_17">"Sana diyorum hemşerim. Dingonun ahırı mı burası, selamsız sabahsız dalıyorsun içeri..."</p>
	<p class="block_17">Benden önce Ali bir güzel boyadı herifi.</p>
	<p class="block_17">"Terbiyesizlik etme lan. Polisiz biz, polis..." Tepeden tırnağa süzdü Şaban'ı. "Ne yapıyorsunuz burada?"</p>
	<p class="block_17">Polis lafını duyan yarım porsiyon Reis yutkundu.</p>
	<p class="block_17">"Öyle desene Amirim... Ne bilelim emniyetten olduğunuzu ... Piyade'yle muhabbet ediyorduk biz de ayaküstü..."</p>
	<p class="block_17">Koyun gözlerini yü zümüze dikerek sırıttı Piyade.</p>
	<p class="block_17">"He valla Amirim, sohbet ediyorduk öylesine..."</p>
	<p class="block_17">"Buraya sen mi bakıyorsun?" dedim ciddi bir tavırla. "Bütün bu balıkçı barınağına?"</p>
	<p class="block_17">Ali'den daha yüksek rütbeli olduğumu sezinlemeye başladığından, anında toparlandı Şaban Reis.</p>
	<p class="block_17">"Evet Amirim. Balıkçı arkadaşların tekneleri var burada. Meraklılar filan da bırakıyor teknelerini. Hepsine göz kulak oluyoruz elimizden geldiğince..."</p>
	<p class="block_20"><span class="text_1">"Rakıdan zaman bulup ayık kaldığınızda..." diye azarladı Ali. "Bu kadar içtikten sonra kendinize bile göz kulak ola</span><span class="text_"> </span><span class="text_1">mazsınız..."</span></p>
	<p class="block_17">Pis pis sırıttı Reis.</p>
	<p class="block_17">"N'apalım be abicim?" diyecek oldu.</p>
	<p class="block_20"><span class="text_1">"Abi değil lan, komiserim diyeceksin," diye uyardı yar</span><span class="text_"> </span><span class="text_1">dımcım. "Ali Komiserim."</span></p>
	<p class="block_17">Yine de toparlayamadı Şaban.</p>
	<p class="block_20"><span class="text_1">"Yani Ali Ab icim, pardon yani Ali Komiserim... Yani yedi</span><span class="text_"> </span><span class="text_1">gün yirmi dört saat biz buradayız. Ayık kafayla vakit geçmiyor. Deniz bize bakıyor, biz denize. Arada bir değişiklik olsun diye Kız Kulesi'ne de bakıyoruz tabii. Ama hepsi o. Tamam güzel olmasına güzel de insan gene de bıkıyor be Komiserim... Hem hayal kurmak için birazcık da mazot lazım. E işte n'apalım, biz de tütsülüyoruz kafaları. .."</span></p>
	<p class="block_17">O kadar içten konuşuyordu ki sessizce güldüm.</p>
	<p class="block_20"><span class="text_1">"Ama fazla tütsülemişsiniz anlaşılan Şaban Reis, bitirdi</span><span class="text_"> </span><span class="text_1">ğin şişeyi bile hatırlamıyorsun..."</span></p>
	<p class="block_20"><span class="text_1">Mahmur gözlerini açtı kapadı, mahcup olmuş gibi boynu</span><span class="text_"> </span><span class="text_1">nu büktü.</span></p>
	<p class="block_17">"Oluyor bazen Komiserim."</p>
	<p class="block_17">"Komiser değil lan," diye müdahale etti Ali. "Başkomser, Başkomser Nevzat diyeceksin..."</p>
	<p class="block_17">Saygıyla başını eğdi Reis.</p>
	<p class="block_17">"Kusuruma bakınayın Başkomserim. Biz cahil adamlarız, ne anlarız makamdan, rütbeden? Neyse, dün akşam fazla kaçırmışız mazotu yine. " Şüpheyle iri yan arkadaşını süzdü. "Gerçi hala emin değilim ya, o şişeyi tek başıma bitirdiğime..." Bir dirsek attı Piyade'ye. "Sahi lan, ben mi içtim hepsini?"</p>
	<p class="block_17">Boş bulunmuştu Piyade, ters yerine geldi dirsek.</p>
	<p class="block_17">"Ah," diye iki büklüm oldu. "Valla sen içtin Şaban Ahi. .. "</p>
	<p class="block_17">"Yeter, yeter lan, kesin artık!" diye araya girdi Ali. "'Kanun Benim' adında bir tekne arıyoruz."</p>
	<p class="block_17">Önce kafası basmadı. ..</p>
	<p class="block_17">"Ne benim Amirim?"</p>
	<p class="block_17">"Ayıl lan artık, " diye yine bayramlık ağzını açtı yardımcım. "'Kanun Benim' diyoruz oğlum. Kulağın da mı duymuyor?"</p>
	<p class="block_17">Fırçayı yiyince iyice şapşallaştı Şaban Reis.</p>
	<p class="block_20"><span class="text_1">"Öyle bir tekne yok burada Komiserim." Öfkeyle, iriyarı arkadaşına döndü yeniden. "Var mı lan Piyade bizde öyle bir</span><span class="text_"> </span><span class="text_1">tekne?"</span></p>
	<p class="block_17">Piyade'nin de eveleyip gevelemesine fırsat vermedim.</p>
	<p class="block_17">"Zekai'nin teknesi evladım," diye uyardım. "Başkomiser Zekai'nin teknesi. Burada değil mi o?"</p>
	<p class="block_17">Şaşkın gözleri büyük bir rahatlamayla aydınlandı.</p>
	<p class="block_17">"Öyle desene Başkomserim... Siz Zekai Aınirim'in teknesinden bahsediyorsunuz." Duraksadı. '"Kanun Benim'miş onun adı. Niye ezberlemiyorsun bunları?" diyerek bir dirsek daha attı Piyade'ye ama genç adam yana çekildiği için bu defa pek tesir etmedi iri gövdesine.</p>
	<p class="block_17">"Nasıl ezberleyeyim Şaban Reis, alfabenin harflerini bile aklımda tutamıyorum ben."</p>
	<p class="block_17">Piyade'yle uğraşmayı bırakıp yeniden bana döndü. Saçları seyrekleşmiş küçük başını sallayarak gülümsedi...</p>
	<p class="block_17">"Evet Başkomserim, tekne burada, ilerde, burunun sağında demirli."</p>
	<p class="block_17">Başımla dışarısını işaret ettim.</p>
	<p class="block_17">"İyi o zaman, hadi gidip bakalım."</p>
	<p class="block_17">Şimdi hatırlamış gibi endişeyle sordu.</p>
	<p class="block_17">"Zekai Amirim nerde?"</p>
	<p class="block_17">Bana kalsa söylemeyecektim ama bizim nobran Ali patlattı haberi.</p>
	<p class="block_17">"Öldü. Bu akşam evinde öldürülmüş..."</p>
	<p class="block_17">Böyle durumlara alışkın bir adam gibi duruyordu Şaban</p>
	<p class="block_17">Reis ama haberi duyunca, yıkıldı.</p>
	<p class="block_20"><span class="text_1">"Nasıl ya! Yok, yanlışınız var. Daha dün buradaydı. Başka</span><span class="text_"> </span><span class="text_1">biridir ölen..." Sessiz kaldığımızı görünce, kendi kendine başını öne salladı. "Öyle mi? Gerçekten Zekai Amirim mi? Öldü mü yani adamcağız?"</span></p>
	<p class="block_17">Ve rdiği tepkiden çok, verdiği malumat önemliydi.</p>
	<p class="block_20"><span class="text_1">"Ne yapıyordu Zekai dün burada?" diye eşeledim. "Balığa</span><span class="text_"> </span><span class="text_1">mı çıkacaktı?"</span></p>
	<p class="block_20"><span class="text_1">Ardı ardına iki kere yutkunduktan sonra konuşabildi. "Şey, yani her zamanki gibi... Teknesine gelmişti. Hatta ke</span><span class="text_"> </span><span class="text_1">fal yakalamıştım oltayla. Ondan ikram ettim, ekmek arasında. Rakı da verdim ama içmedi..." Ağlıyormuş gibi burnunu çekti. "Vay be, demek öldü Zekai Amirim..." İri yarı arkadaşını dirseğiyle dürttü yine. "Duydun mu lan Piyade, gitmiş dağ gibi adam..." Sonra gözlerini bana dikti. "Kim? Hangi şerefsiz yapmış bu alçaklığı? Birkaç kişi olmalılar. Bir iki kişi olsalardı, ikisini de indirirdi Zekai Amirim. Ya da arkadan vurmuşlardır. Öyle değil mi Başko mserim? Kalleşlik yaptılar değil mi?"</span></p>
	<p class="block_17">Sorusuna soruyla karşılık verdim.</p>
	<p class="block_17">"Sık gelir miydi buraya?"</p>
	<p class="block_17">Hatırlamaya uğraştı.</p>
	<p class="block_17">"Gelirdi. Ne bileyim haftada en az üç gün uğrardı..."</p>
	<p class="block_17">"Denize mi açılırdı?"</p>
	<p class="block_17">Sağ elini boşlukta hafifçe salladı.</p>
	<p class="block_17">"Çok değil. .. Yani seyrek açılırdı. .. Gelir teknesine kapanırdı. Aşağıda bir odası var, girer çıkmazdı oradan."</p>
	<p class="block_17">"Nasıl bir oda? Hiç gi rdin mi?"</p>
	<p class="block_17">"Nerde Başkomserim, tövbe tövbe Kabe gibi kutsaldı, kimseyi sokmazdı ki oraya. Bir keresinde, elinde poşetlerle gelmişti, yardım olsun diye tekneye kadar taşımıştım. Orada durdurdu beni. 'Sağ ol Reis, bundan sonrasını ben hallederim,' dedi."</p>
	<p class="block_17">"Hiç arkadaşı yok muydu? Yanında kimse olur muydu?"</p>
	<p class="block_17">"Hep yalnız gelirdi, arkadaşı filan yoktu. Bir kere yengeyle ge ldi. O kadar..."</p>
	<p class="block_17">"Bir de şu uzun boylu adam var Reis," diyerek Piyade girdi araya. "Hatırlasana, hani geçen hafta gelmişti."</p>
	<p class="block_17">Bir şaplak patlattı ensesine Reis.</p>
	<p class="block_20"><span class="text_1">"Aferin lan," dedi adeta neşeyle. "İyi hatırladın. Evet, geçen hafta üst üste iki gün geldi. Birinde balığa çıktılar. Alpars</span><span class="text_"> </span><span class="text_1">lan mı, Eren mi ne?"</span></p>
	<p class="block_17">Sohbet iyi bir yerlere gidiyordu.</p>
	<p class="block_17">"Alper mi?" atıldım. "Eski polis?"</p>
	<p class="block_17">Sağ elinin işaret parmağını heyecanla kaldırdı.</p>
	<p class="block_17">"Evet, evet Başkomserim, Alper. Zekai Amirim'in yardımcı sıymış. Ama onun dışında hep yalnızdı. Allah rahmet eylesin, bonkör adamdı. Öyle değil mi lan Piyade?"</p>
	<p class="block_17">Uykudan uyanmış gibi irkildi genç irisi.</p>
	<p class="block_17">"Öyle valla, Allah mekanını cennet eylesin. Ke ndine ne alırsa aynısından bize de alırdı. Rakı, nevale, çay, aklınıza ne gelirse." Gözleri nemlendi. "Hatırlıyor musun Şaban Reis, geçen kış helva getirmişti. Bir ay yemiştik rakının üstüne..."</p>
	<p class="block_17">İki kafadarın muhabbetini dinleyecek sıra değildi.</p>
	<p class="block_17">"Hadi gidelim artık," dedim. "Bakalım ne varmış şu kutsal odada."</p>
	<p class="block_17">Sıkış tepiş doluştuğumuz barakadan temiz havaya çıktık. Ortalığı kesif bir duman kaplamıştı.</p>
	<p class="block_17">"Yanıyor lan, yanıyor," diye bir kez daha payladı arkadaşını Reis. "Topla lan şunları çabuk. "</p>
	<p class="block_17">Zavallı Piyade, parmakları yana yana ızgaranın üzerindeki istavritleri toplarken, küçük koyun ucuna yürüdük. Hava hala çok sıcaktı, hala çok boğucu. Denizin kıyısında bile en küçük bir esinti yoktu. Cayır cayır yanmakta olan betonu adımlarken anlatmayı sürdürdü Şaban Reis.</p>
	<p class="block_17">"Aslında bu hafta daha sık gelmeye başlamıştı Zekai Amirim." Hatırlamaya çalıştı. "Nerdeyse her gün buradaydı. Elinde siyah çantasıyla öğleye doğru gelip, akşama kadar kalırdı... "</p>
	<p class="block_17">Ali benden önce davrandı.</p>
	<p class="block_17">"Çantada ne olduğunu biliyor mu sun? İçindekilerini gördün mü?"</p>
	<p class="block_17">Çelimsiz bedeniyle kıyaslanmayacak kadar iri olan ellerini yana açtı.</p>
	<p class="block_17">"Yok Ali Komiserim, nerden göreyim. Allah rahmet eylesin Zekai Amirim ketum adamdı. Öyle yüz göz olmazdı. Hep bir seviye, hep bir mesafe vardı aramızda... Öyle de olması icap ederdi. İyi adamdı, kiminle ne konuşacağını bilirdi." Sustu, gözlerini kısarak karanlıkta arandı. Başıyla ilerideki beyaza boyalı tekneyi gösterdi. "Hah işte orada..."</p>
	<p class="block_20"><span class="text_1">Yakl aşınca, beyaz zemin üzerine yazılmış "Kanun Benim" yazısı belirdi gözlerimizin önünde. Önce Şaban bindi tekneye, biz de onu izledik. Merdivenlerden aşağıya birkaç adım</span><span class="text_"> </span><span class="text_1">atmıştı ki, "Ha siktir, " diye bağırdı. "Hırsız girmiş ya buraya... Valla Başkomserim... Görüyor musun ya... Vay ibneler talan</span><span class="text_"> </span><span class="text_1">etmişler ortalığı ..."</span></p>
	<p class="block_17">Ali, eliyle sağa çekti yarım porsiyon Reis'i, hızla indik merdivenlerden aşağıya. İlk gözüme çarpan, aşağıya açılan kapıdaki asma kilidin kırılmış olduğuydu. İçeri girince bizi daha büyük bir sürpriz bekliyordu. Küçük odanın duvarları fotoğraflar, gazete kupürleriyle kaplıydı. Tahmin edileceği gibi "Körebe"nin işlediği cinayetlerle ilgili materyaller. Yerde siyah bir çanta duruyordu, kapağı açılmış içi boşaltılmıştı. Ali'yle göz göze geldik.</p>
	<p class="block_17">"Körebe zulayı patlatmış Başkomserim," diye malumu ilam etti. "İşe yarar ne varsa alıp götürmüş."</p>
	</body></html>
