<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Kırlangıç Çığlığı</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_21" id="calibre_pb_8">"Orada, çocukların oyun alanında." Parkın en kuytu köşesini gösteriyordu, caddeye en uzak olan noktayı. "Yukarıdan taşımış olmalılar. Gece vakti kimsecikler yoktur orada."</p>
	<p class="block_17">Bir yokuşun eteğine ku rulan parkın hemen üstündeki dar yoldan söz ediyordu. Yaklaşırken sordum.</p>
	<p class="block_17">"Kim bulmuş?"</p>
	<p class="block_20"><span class="text_1">"İki çocuk. .. Sekiz dokuz yaşlarında." Cızırdayan telsizi bu defa yandaki binayı gösterdi. "Şu okulda okuyorlar... Te</span><span class="text_"> </span><span class="text_1">neffüste kaçamak yapıp parka gelmişler kaydırakta oynamak için. Cesedi görünce basmışlar çığlığı."</span></p>
	<p class="block_17">"Çok mu kötü görünüyor maktul?"</p>
	<p class="block_17">"Yok," dedi yardımcım. "O kadar kötü değil aslında... Ama ceset sonuçta... Kum havuzunda bir ölü..."</p>
	<p class="block_17">Çocukların yüzlerindeki dehşet geldi gözlerimin önüne.</p>
	<p class="block_17">"Çok erken tanışmışlar vahşetle..."</p>
	<p class="block_17">Ne söylediğimi anlamamıştı yardımcım.</p>
	<p class="block_17">"Efendim Başkomserim? Ne dediniz?"</p>
	<p class="block_20"><span class="text_1">"Yok, yok bir şey Ali." Ye niden parkın içine baktım. Bir</span><span class="text_"> </span><span class="text_1">ceviz ağacının gölgesine sığınmış, sıcaktan gözlerini açmaya üşenen biri simsiyah, öteki saman sarısı iki sokak köpeğinden başka canlı yoktu ortalıkta. "Peki, tanık filan ... Var mı olayı gören kimse?"</span></p>
	<p class="block_20"><span class="text_1">Sanki bundan kendi sorumluymuş gibi bakışlarını kaçırdı. "Hayır Başkomserim, kimse yok. Muhtemelen cinayet</span><span class="text_"> </span><span class="text_1">gece yarısı işlendi... O saatte kim olur ki parkta?"</span></p>
	<p class="block_17">"Araştırmakta fayda var Alicim. Belki ağaçların altında şarap içen akşamcılar filan vardır. Sen mahalleyi şöyle bir dolaş bakalım. Kahvelere, dükkanlara bir sor, dünden beri tuhaf bir olayla karşılaşmışlar mı? Ne bileyim, gece yansı şüpheli birilerini görmüşler mi? Çığlık, bağırış çağırış, tuhaf bir ses duymuşlar mı?"</p>
	<p class="block_17">"Emredersiniz Başkomserim."</p>
	<p class="block_20"><span class="text_1">Ya rdımcım, az önce girdiğim ahşap kapıya yönelirken ar</span><span class="text_"> </span><span class="text_1">kasından seslendim.</span></p>
	<p class="block_17">"İşin bitince cinayet mahallinde buluşalım..."</p>
	<p class="block_20"><span class="text_1">Hiçbir yararı olmamasına rağmen yine de ağaçların gölgesinden yürüyerek, parkın en kuytu köşesine, devasa bir kestane ağacının arkasındaki çocuklara ayrılan bölüme yöneldim. Güneşin altında cayır cayır yanan salıncaklar, tahterevalliler,</span><span class="text_"> </span><span class="text_1">küçük çocukların kendilerince akrobasi yapması için kurulmuş ipten bir köprü ve narçiçeği renginde bir kaydırak... İşte o kaydırağın zemine ulaştığı yerdeydi ceset. Adam, küskün bir çocuk gibi öylece oturmuştu kumun üzerine. Kaydıraktan sert bir iniş yapmış da kimse yardım etmediği için kalkamayıp öylece kalmış gibi. Kuzguni siyah saçları dar alnını kapatmıştı. Başının arkasında düğümlenmiş kırmızı kadifeden</span><span class="text_"> </span><span class="text_1">bir göz bağı hemen dikkat çekiyordu. Alnı öne düştüğü için tam olarak yüzünü göremiyordum. Ensesinden giren kurşun ağzından çıkmış olmalıydı. Göğsünden süzülen kan, beyaz gömleğini kızıla boyayarak, sarı kumların üzerine dökülmüş, anbean siyaha dönüşen küçük bir birikinti oluşturmuştu.</span></p>
	<p class="block_17">"Maktul burada öldürülmüş olmalı."</p>
	<p class="block_17">Zeynep'in sesini hemen tanıdım. Kafalarında boneleri, özel giysileriyle, kumların üzerinde çalışan Olay Yeri İnceleme'nin üç elemanının biraz gerisinde duruyordu . Hemen yanında dikilen Olay Yeri İnceleme'nin titiz komiseri Şefik'in iri gölgesine sığınmış gibiydi. İyi anlaştıkları söylenemezdi. Oysa ikisi de teşkilattaki birçok polisi kıskançlıktan çatlatacak kadar başarılıydı. Şefik kılı kırk yarardı; olay yerindeki hiçbir ayrıntıyı kaçırmazdı. Zeynep ise onun topladığı ayrıntıları birleştirerek cinayet mahallinin tam bir resmini çıkarır, olayın nasıl gerçekleştiğini gösterir, katilin haletiruhiyesini sunardı bize. O yüzden hep yeni bilgiler ister, sıkıştırır dururdu Olay Yeri İnceleme'nin şefini. Her gün birkaç kişinin öldürüldüğü bu şehirde işi başından aşkın olan Şefik de sıkılır, bunalır, her defasında şikayete gelirdi.</p>
	<p class="block_17">"Ya Başkomserim, söyleyin şu kıza, başka işlerim de var benim. Günde beş kere aranır mı insan?"</p>
	<p class="block_17">İkisi de kıymetliydi, ikisi de bana lazımdı, ikisini de kırmamaya özen gösterirdim.</p>
	<p class="block_17">"Tamam Şefik, sen işine bak, ben konuşurum Zeynep'le," derdim ama hemen ardından eklerdim. "Fakat bizim işleri savsaklayayım deme sakın."</p>
	<p class="block_17">Bir kez daha yan yana gelmişlerdi işte, kum havuzundaki cesede bakarak tartışıyorlardı.</p>
	<p class="block_17">"Maktul burada öldürülmüş olmalı," diye tekrarladı Zeynep. "Yoks a bu kadar kan olmazdı."</p>
	<p class="block_18"><span class="text_5">Bu ihtimal kafasına yatmamış olmalı ki, kumda birbirine paralel olarak kaydırağa kadar uzanan </span><span class="text_6">iki </span><span class="text_5">çizgiyi gö sterdi Şefik.</span></p>
	<p class="block_17">"Zannetmiyorum, bak kurban sürüklenerek getirilmiş buraya. İzleri görmüyor mu sun?"</p>
	<p class="block_17">Hiç tereddüt etmedi güzel kriminoloğumuz.</p>
	<p class="block_20"><span class="text_1">"Haklısın, sürüklenerek getirilmiş ama getirildiğinde ya</span><span class="text_"> </span><span class="text_1">şıyormuş. Burada öldürülmüş, birazdan kumların arasında hem kovanı, hem de çekirdeği bulur seninkiler."</span></p>
	<p class="block_17">"Peki, katilin ayak izleri?" diyerek ben de katıldım tartışmaya. "Nerede onlar? Burada bir yerlerde olmalıydı?"</p>
	<p class="block_17">Beni fark edince ikisi de toparlanmıştı, sorumu Zeynep yanıtladı.</p>
	<p class="block_20"><span class="text_1">"Silmiştir Başkomserim. Adam profesyonele benziyor." Kurbanın ensesini gösterdi. "Tek kurşunla vurulmuş. Muhte</span><span class="text_"> </span><span class="text_1">melen de susturucu kullanılmış." Gözlerini kısarak caddeye baktı . "Yoksa ses duyulurdu. Gecenin bir yarısı da olsa bunu göze alamazdı..."</span></p>
	<p class="block_17">Tartışmakt an yorulmuş olan Şefik uzlaşmayı seçti.</p>
	<p class="block_20"><span class="text_1">"Eğer öyleyse, kurbanı bayıltmış olmalı, yoksa karşı ko</span><span class="text_"> </span><span class="text_1">yardı."</span></p>
	<p class="block_17">Bakışlarım maktulün başına kaydı. Rengi kirli sarıya dönüşen yüzünde sağ kulağının alt yarısı yoktu.</p>
	<p class="block_20"><span class="text_1">"Evet, kurbanın sağ kulağının yarısını almış," diye onayladı Zeynep. "Başının bu bölümünde fazlaca kan yok, kulağı</span><span class="text_"> </span><span class="text_1">daha önce ke smiş olmalı. Yarayı ateşle dağlamış."</span></p>
	<p class="block_20"><span class="text_1">Olay giderek ilginç bir hal alıyordu ama hava o kadar bu</span><span class="text_"> </span><span class="text_1">naltıcıydı ki, kolunun tersiyle alnında biriken terleri silen Şefik konuyu değiştirdi.</span></p>
	<p class="block_17">"Sıcak, çok sıcak be, Başkomserim. Bataklıkta yaşıyoruz sanki ..."</p>
	<p class="block_20"><span class="text_1">Güneş yükseldikçe daha da boğucu oluyordu park, nefesimiz kesilecek hale geliyor, dilimiz damağımız kuruyordu. Birilerinde su var mı diye etrafa bakınırken, altın sarısı kumların içinde pembe bir nesneye takıldı gözlerim. Kurbanın bacağının altında kalmıştı. Meraklandım, kum havuzuna bi</span><span class="text_"> </span><span class="text_1">raz daha yaklaştım. Şefik konuşmayı sürdürüyordu.</span></p>
	<p class="block_17">"Sabahın bu saatinde bu kadar sıcaksa, öğle vakti ne olur kim bilir?"</p>
	<p class="block_17">Komiserin sözleri ilgimi dağıtıyor, düşünmemi engelliyordu.</p>
	<p class="block_17">"Bir dakika," dedim sertçe. "Bir dakika Şefik..."</p>
	<p class="block_20"><span class="text_1">Afalladı, ama onun da yüzünde alınganlıktan çok merak</span><span class="text_"> </span><span class="text_1">dolu bir ifade oluşmuştu. Zeynep de durumun farkına varmıştı.</span></p>
	<p class="block_17">"Ne var Başkomserim, ne gördünüz?"</p>
	<p class="block_17">Onu yanıtlamak yerine cesedi incelemekte olan polislerden zayıf olanına seslendim.</p>
	<p class="block_17">"Şu, pembe şey ne?"</p>
	<p class="block_17">"Bebek, Başkomserim, Barbie bebek," diye Şefik açıkladı. "Siz göresiniz diye orada bıraktım. Cinayet mahalli bozulmasın diye..."</p>
	<p class="block_17">Ye niden zayıf polise döndüm.</p>
	<p class="block_17">"Evladım, versene şu bebeği bana."</p>
	<p class="block_17">Plastik eldiven geçirilmiş sağ elinin baş ve işaret parmağıyla bebeği alıp bana uzattı. Cebimden çıkardığım mendille, uzattığı oyuncağı sol ayağından tuttum. Ve sözler adeta kendiliğinden döküldü dudaklarımdan.</p>
	<p class="block_17">"Aysun! Aysun'un oyuncağı bu!"</p>
	<p class="block_17">Herkes şaşkınlıkla bana bakıyordu. Kısa bir suskunluğun ardından hayret dolu bir sesle sordu Zeynep.</p>
	<p class="block_17">"Kızınızın mı? Ama nasıl olabilir?"</p>
	<p class="block_17">"Bilmiyorum," diye söylendim. "Bilmiyorum Zeynep. "</p>
	<p class="block_20"><span class="text_1">Ne olup bittiğini anlamayan Şefik ve iki elemanı da ilgiyle bize bakıyo rlardı. Onları umursayacak halim yoktu , sarı saçlı bebeği inceliyordum. Biraz daha yaklaştırdım Barbie'yi</span><span class="text_"> </span><span class="text_1">yüzüme. Sağ kolunda kırık görünmüyordu. Emin olmak için bir daha kontrol ettim, hayır yoktu. Derin bir nefes aldım.</span></p>
	<p class="block_17">"Yok. .. Yok, bu Aysun'unki değil. Onun bebeğinin kolu kırılmıştı, ben yapıştırmıştım."</p>
	<p class="block_17">Sevinmişti Zeynep.</p>
	<p class="block_17">"Demek ki rahmetli kızınızın bebeği değilmiş Başkomserim. Zaten nasıl olabilirdi ki?"</p>
	<p class="block_17">Şefik de rahatlamıştı, hiç gereği yokken tahminlerde bulunmaya başladı.</p>
	<p class="block_17">"Belki de oyuncağın cesetle ilgisi yoktur. Belki dün oynamaya gelen kızlardan biri unutmuştur. Ne de olsa çocuk parkı burası..."</p>
	<p class="block_20"><span class="text_1">Olabilirdi, nerdeyse ona hak verecektim ki, adamın iri kafasındaki saçlarda bir tuhaflık hissettim. Kılları oldukça kalındı, gü neşin altında parıl parıl yanan bu siyahlık hiç doğal görünmüyordu. Evet, peruk takmıştı adam. Bu ayrıntıyı fark edince, nedense ilgim iyice arttı. Birkaç adım daha yaklaşıp adamın yüzünü görmeye çalıştım. Olmuyordu. O polisten</span><span class="text_"> </span><span class="text_1">yardım istedim yine.</span></p>
	<p class="block_17">"Evladım şu göz bağını çözsene, sonra da adamın başını kaldır bakalım!"</p>
	<p class="block_17">Hafif sıklet polis, büyük bir maharetle kadife kumaşı çözdü, sonra çenesinden tutarak maktulün başını yavaşça yukarı kaldırdı. İrkildim ama kendime hakim olmayı başardım. Nefesimi tutup, bir kez daha baktım. Bu kemerli burun, kalın kaşların altındaki derin göz çukurlarında donup kalmış kahverengi gözler, gamzeli sivri çene...</p>
	<p class="block_17">"Bu, o herif..." diye söyledim. "Bu, o alçak! "</p>
	<p class="block_17">Evet, oydu, biraz yaşlanmıştı ama hiç kuşkum yoktu, oydu. Neler olup bittiğini anlamayan Şefik ile Zeynep şaşkınlık içindeydi. Kurbanın yüzünü inceleyerek merakını gideremeyeceğini anlayan Zeynep dayanamayıp sordu.</p>
	<p class="block_17">"Kim? Kimden bahsediyorsunuz Başkomserim?"</p>
	<p class="block_17">İğrenç bir mahluk görmüş gibi kendiliğinden buruştu yüzüm.</p>
	<p class="block_18"><span class="text_5">"O herif</span><span class="text_6">. </span><span class="text_5">.</span><span class="text_6">. </span><span class="text_5">O herif işte... Yıllar önce kızımı taciz eden sapık."</span></p>
	</body></html>
