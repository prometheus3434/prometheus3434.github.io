<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Kırlangıç Çığlığı</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="id_bookmark14" class="block_25">15</p>
	<p class="block_29"><span class="text_12">"Bizden çıkmaz öyle ilginç katiller</span><span class="text_13"><span class="tab1">      </span></span><sup class="text_14">"</sup></p>
	<p class="block_22"><span class="text_7">Duvarları koyu yeşile boyanmış, tek katlı bir binaydı Top</span><span class="text_11"></span><span class="text_7">hane'deki Çocuk Müzesi. Meraklı kalabalığın arasından sıy</span><span class="text_11"></span><span class="text_7">rılıp bahçe kapısını geçince gördüm kurbanı; güdük çam ağaçlarının gölgelerinin belli belirsiz düştüğü kuru otların</span><span class="text_9"> </span><span class="text_7">üzerinde yüzükoyun yatıyordu. Sağ ayağındaki kahverengi deri sandalet neredeyse çıkmak üzereydi. Buna değil de san</span><span class="text_11"></span><span class="text_7">daletin küçük olmasına şaştım. Maktulün ayakları küçüktü, nerdeyse bir çocuk ayağı kadar küçük. Bu kez bir çocuğu mu öldürmüşlerdi yoksa? Yakl aşınca fikrim değişti, kurban zayıf</span><span class="text_11"></span><span class="text_8">tı, </span><span class="text_7">enikonu çelimsizdi ama yetişkin biriydi. Yandan yüzünü görünce emin oldum, en az kırklarında olmalıydı. Elleri de ayakları gibi tuhaf biçimde küçüktü, o kadar iğreti duruyor</span><span class="text_11"></span><span class="text_7">lardı ki, başka birine ait gibiydiler. Ali'nin telefonda söyle</span><span class="text_11"></span><span class="text_7">diği gibi ensesinden vurulmuştu. Kurşunun girdiği delikten</span><span class="text_9"> </span><span class="text_7">yayılan kızıllık bütün boynunu kaplamıştı. Gözleri kırmızı kadifeden bir kumaşla kapatılmıştı, sağ avucunda altın ren</span><span class="text_11"></span><span class="text_7">gi oyuncak bir Vo lkswagen minibüs vardı ve sağ kulağının yarısı yoktu. Maktulün başını kaldırarak yerde bir şeyler ara</span><span class="text_11"></span><span class="text_7">yan, Olay Yeri İnceleme'nin amiri Şefik, "Çekirdek yine yok Başkomserim," diyerek umutsuzca söylendi. Demek geldiği</span><span class="text_11"></span><span class="text_7">mi fark etmişti. Alacağım cevabı bilmeme rağmen yine de sormadan duramadım.</span></p>
	<p class="block_17">"Ya kovan?"</p>
	<p class="block_17">"O da yok!"</p>
	<p class="block_18"><span class="text_5">Yere bırakılmış işaretlerin üzerine basmamaya özen gös</span><span class="text_10"></span><span class="text_5">tererek Şefik'e yaklaştım, gölgem üzerine düşünce, maktu</span><span class="text_10"></span><span class="text_5">lün başını avuçlarının arasından saygıyla yere bırakıp bana döndü.</span></p>
	<p class="block_20"><span class="text_1">"Kasımpaşa'daki cinayeti işleyen katilin marifeti. Tıpa tıp aynı vaka. Enseden tek kurşun, kırmızı kadifeden göz bağı, kesilen sağ kulak, olay yerine bırakılan oyuncak. " Sıkıntıyla soluyarak ayağa kalktı, gölgemden kurtulduğu için gözleri</span><span class="text_"> </span><span class="text_1">kamaştı. Heyecansız, hatta bıkkın bir sesle söylendi. "Bu da Körebe'nin işi Başkomserim. Psikopat yine öldürmüş."</span></p>
	<p class="block_17">O kadar emin olma der gibi bakınca, "Tabii biri kopya cinayetler işlemiyorsa," diyerek sıkıntıyla gülümsedi. "Ama bizden çıkmaz öyle ilginç katiller... Hepsi bu ..."</p>
	<p class="block_17">Ne oluyordu bu bizim ekibe yahu? Hepsinde seri katillere bir ilgi, bir alaka, bir özenti, bir merak... Utanmasalar akıl verecekler adamlara daha mükemmel cinayet işlesinler diye.</p>
	<p class="block_22"><span class="text_7">"Daha ne olsun Şefik?" diye söylendim. İstemediğim hal</span><span class="text_11"></span><span class="text_7">de sert çıkmıştı sesim. "Körebe dediğin cani, şu ana kadar 12 kişiyi öldürdü, eğer bu son iki cinayet de onun işiyse on dört... Ve beş yıl boyunca işe yarar tek bir malumat bile edi</span><span class="text_11"></span><span class="text_7">nememişiz adam hakkında. Ne bir delil, ne bir iz, ne bir işa</span><span class="text_11"></span><span class="text_9"> </span><span class="text_7">ret... Profilini bile çıkaramadık herifin... Daha ne kadar ilginç olabilir bir katil?"</span></p>
	<p class="block_17">Keyfi kaçmıştı.</p>
	<p class="block_18"><span class="text_5">"Yok Başkomserim, bence abartacak bir tarafı yok bu heri</span><span class="text_10"></span><span class="text_5">fin. Bizden öncekiler gerektiği gibi ilgilenmemişler hepsi bu.</span></p>
	<p class="block_22"><span class="text_7">Ama dosya artık emin ellerde. Şu ana kadar hangi katil sıyrıl</span><span class="text_11"></span><span class="text_7">dı avucumuzdan? Körebe de paçayı kurtaramayacak. Ee, işin içinde siz de varsınız... Hiç itiraz etmeyin... Kiminle, neyine isterse iddiaya girerim. En fazla iki hafta sonra Körebe'yi içe</span><span class="text_11"></span><span class="text_9"> </span><span class="text_7">ri atarsınız..."</span></p>
	<p class="block_17">Yalakalık yapmıyordu, öyle bir adam değildi, hakikaten inanıyordu söylediklerine fakat bu defa yanılıyordu, bu defa işimiz gerçekten de zordu.</p>
	<p class="block_18"><span class="text_5">"Abartma, abartma," diye uyardım. "Hadi, bırak beni öv</span><span class="text_10"></span><span class="text_5">meyi de işine bak."</span></p>
	<p class="block_17">Dudak büktü.</p>
	<p class="block_17">"Abartmıyorum Başkomserim, hiç abartmıyorum, Körebe ya da her ne zıkkımsa, Türk değil mi bu katil?"</p>
	<p class="block_17">Canım sıkılmaya başlamıştı.</p>
	<p class="block_18"><span class="text_5">"Yahu Şefik, katilin Türk'ü Amerikalısı mı olur? Hepsi psi</span><span class="text_10"></span><span class="text_5">kopat işte. Amerikan dizilerine bu kadar kaptırma kendini. Onların çoğu palavra evladım, yazarların fantezileri. Ameri</span><span class="text_10"></span><span class="text_5">ka'da da adım başı seri katile rastlanmıyor..."</span></p>
	<p class="block_17">Omuz silkti.</p>
	<p class="block_18"><span class="text_5">"Yine de onlardaki zeki katil sayısı bizden fazladır. Ted Bundy'yi düşünün Başkomserim. Adam, kızıl saçlı kadınla</span><span class="text_10"></span><span class="text_5">rı öldürmüş. Annesine benziyorlar diye. Tam otuz kadın... Üstelik bunlar onun itiraf ettikleri. Eminim kurbanları daha fazladır. Bunca yıllık polissiniz, sizi hayretler içinde bıraka</span><span class="text_10"></span><span class="text_5">cak kaç tane böyle cinayet çözdünüz? Kaç tane acayip vakayla karşılaştınız?"</span></p>
	<p class="block_17">Çaresizce başımı salladım.</p>
	<p class="block_18"><span class="text_5">"Her cinayet acayiptir Şefik. Bir insanın, öteki insanı öl</span><span class="text_10"></span><span class="text_5">dürmesinden daha tuhaf bir durum olabilir mi? İlla katilin, psikopatlığın doruğuna mı çıkması lazım? İlla insan öldüren canavarın süper zeki mi olması lazım? Hem zeki olsa ne olur? Altı üstü bir katil. Benim gözümde bütün katiller zavallıdır. Onlarda takdir edilecek bir yan yok." Sinirlenmeye başladı</span><span class="text_10"></span><span class="text_5">ğımı anlayan Şefik cevap vermedi ama kendimi tutamayıp soktum lafı. "Sen, zeki katilleri öveceğine, işini doğru dürüst yap. Bak şerit bile koyrnamışsınız şuraya..."</span></p>
	<p class="block_18"><span class="text_5">Sahiden de cinayet mahallini kapatmayı unutmuşlardı, açığı yakalanınca suratı kıpkırmızı oldu. Delil arayan üç po</span><span class="text_10"></span><span class="text_5">listen en zayıf olanına bağırdı.</span></p>
	<p class="block_17">"Cesur, niye bant çekmediniz oğlum buraya?"</p>
	<p class="block_20"><span class="text_1">Yerdeki ayak izlerinin kalıplarını çıkarmaya çalışan Cesur,</span><span class="text_"> </span><span class="text_1">çok da iplemedi Şefik'i.</span></p>
	<p class="block_18"><span class="text_5">"Geliyor Amirim, arabada kalmamış, Necip merkezden al</span><span class="text_10"></span><span class="text_5">maya gitti. .."</span></p>
	<p class="block_17">"Ne demek kalmamış ya," diye azarlayacak oldu,</p>
	<p class="block_18"><span class="text_5">"Hadi, hadi Şefik, " diye susturdum. "Rica etsem, kurba</span><span class="text_10"></span><span class="text_5">nın kafasını bir daha kaldırır mısın?"</span></p>
	<p class="block_17">Şaşırmış gibiydi.</p>
	<p class="block_17">"Yoksa bu da mı tanıdık?"</p>
	<p class="block_17">"Yüzünü görmedim ki evladım, nereden bileyim?"</p>
	<p class="block_22"><span class="text_7">Şefik bir kez daha çenesinden tutarak kaldırdı, yüzü toz toprak içinde kalmış kurbanın başını. Kırmızı kadifeden ban</span><span class="text_11"></span><span class="text_9"> </span><span class="text_7">dı çıkardı. Önce özenle biçimlendirilmiş kaşları ilgimi çekti, sürmeli kirpiklerinin arasında donmuş yeşil gözleri hiçbir ipucu vermiyordu. Ama dudakları sanki dolguyla kalınlaştı</span><span class="text_11"></span><span class="text_7">rılmış gibi yapay duruyordu. Bir kadınınki gibi bakımlı bir</span><span class="text_9"> </span><span class="text_7">yüzü vardı. Bakışlarım toprağa kaydı.</span></p>
	<p class="block_17">"Neden yerde kan yok?"</p>
	<p class="block_17">Anlamamıştı Olay Yeri İnceleme'nin amiri.</p>
	<p class="block_22"><span class="text_7">"Kan Şefik, kan? Neden yerde kan yok? Burada öldürül</span><span class="text_11"></span><span class="text_9"> </span><span class="text_7">müş olsaydı, tıpkı Kasımpaşa'daki cinayet gibi daha fazla kan olması gerekirdi."</span></p>
	<p class="block_17">Sağ eli kurbanın çenesinin altında öylece kalmıştı Şefik. Neden sonra bir açıklama yapabildi.</p>
	<p class="block_17">"Bu da Körebe'nin başka bir rutini demek ki. Adam bir kurbanını cinayet mahallinde öldürmüş, öteki kurbanını ise başka yerde öldürüp buraya taşımış..."</p>
	<p class="block_17">Bu kadar basit olduğunu zannetmiyordum.</p>
	<p class="block_17">"Adı neymiş maktulün? Üzerinden bir kimlik çıktı değil mi?"</p>
	<p class="block_17">"Ferit Selcim... Kurbanın adı bu Başkomserim..." Şefik değildi konuşan, başımı çevirince, elinde notlarla karşımda dikilen Zeynep'i gördüm. "Namıdiğer Cicili Ferit.. Bu maktul de çocuk tacizinden sabıkalı... Ama sadece erkek çocuklara tacizde bulunuyormuş..."</p>
	<p class="block_17">Kriminoloğumuzu görmek hoşuma gitmişti.</p>
	<p class="block_18"><span class="text_5">"Dur, dur Zeynepcim, bu ne hız kızım? Ne zaman öğren</span><span class="text_10"></span><span class="text_5">din sen bütün bunları?"</span></p>
	<p class="block_18"><span class="text_5">Övgü dolu sözlerim, onu utandırmış, Şefik'in canını sık</span><span class="text_10"></span><span class="text_5">mıştı. Olay Yeri İnceleme'nin ko miseri maktulün elindeki oyuncak Vo lkswagen'i incelemeye yönelirken, Zeynep mah</span><span class="text_10"></span><span class="text_5">cup olmuş bir halde açıklamaya başladı.</span></p>
	<p class="block_18"><span class="text_5">"Ali aradığında merkezdeydim, maktulün kimliğini bildi</span><span class="text_10"></span><span class="text_5">rince ben de araştırdım. "</span></p>
	<p class="block_18"><span class="text_5">"Valla bravo..." Başımla elindeki notları işaret ettim. "Baş</span><span class="text_10"></span><span class="text_5">ka ne biliyoruz?"</span></p>
	<p class="block_17">Kestane rengi gözleri önündeki kağıda kaydı.</p>
	<p class="block_18"><span class="text_5">"Üç kere tutuklanmış tacizden. Değişik dönemlerde hapis</span><span class="text_10"></span><span class="text_5">te kalmış. İki kere bıçaklanmış, bir keresinde linç edilmekten zor kurtulmuş."</span></p>
	<p class="block_17">Cicili Ferit'in pahalı elbiseleri ilgimi çekti.</p>
	<p class="block_17">"Ne iş yapıyormuş bu adamcağız?"</p>
	<p class="block_17">Kurbanın giysilerine göz atarken açıkladı Zeynep.</p>
	<p class="block_18"><span class="text_5">"Terziymiş Başkomserim, Haute Couture tabir edilen, ki</span><span class="text_10"></span><span class="text_5">şiye özel lüks giysiler dikiyormuş. Bir zamanlar çok ünlüy</span><span class="text_10"></span><span class="text_5">müş, Nişantaşı'nda atölyesi varmış. İstanbul sosyetesine el</span><span class="text_10"></span><span class="text_5">bise dikermiş, fakat tacizci olduğu açığa çıkınca müşterileri kesilmiş. Şimdi başka terziler için evinde elbise dikiyormuş. Kendi adını kullanmadan."</span></p>
	<p class="block_20"><span class="text_1">Kasımpaşa'daki maktulle arasındaki ortak nokta çocuk taciziydi. Elbette ölümlerine neden olan ortak sapkınlık da</span><span class="text_"> </span><span class="text_1">buydu. Yeniden Zeynep'e döndüm.</span></p>
	<p class="block_17">"Ali nerede?"</p>
	<p class="block_17">"Buradayım Başkomserim..."</p>
	<p class="block_18"><span class="text_5">Müzenin kapısında dikiliyordu bizim delişmen polis. Ya</span><span class="text_10"></span><span class="text_5">nında, koyu esmer tenine kar beyazı bir atlet giymiş, nerdeyse cüce sayılabilecek kadar kısa boylu bir adam vardı. Sırıta</span><span class="text_10"></span><span class="text_5">rak müj d eyi verdi yardımcım.</span></p>
	<p class="block_17">"Bir şahidimiz var."</p>
	<p class="block_18"><span class="text_5">Cinayet mahallindeki herkesi heyecanlandırmıştı bu ha</span><span class="text_10"></span><span class="text_5">ber ama Olay Yeri İnceleme ekibinin konuşacaklarımızı duy</span><span class="text_10"></span><span class="text_5">masında bir yarar yoktu.</span></p>
	<p class="block_17">"Orada bekleyin geliyorum."</p>
	<p class="block_18"><span class="text_5">Zeynep'le birlikte müzenin kapısına yaklaştık. Ali kendi</span><span class="text_10"></span><span class="text_5">sinden en az yirmi santim daha kısa olan adamı gösterdi.</span></p>
	<p class="block_17">"Veyis olayı görmüş Başkomserim. Ama dizi film çekiliyor zannetmiş..."</p>
	<p class="block_20"><span class="text_1">Daha ben sormadan, makineli tüfek hızıyla anlatmaya</span><span class="text_"> </span><span class="text_1">başladı Veyis.</span></p>
	<p class="block_18"><span class="text_5">"Evet, filmciler zannettim, her gün sabaha kadar çalışıyor</span><span class="text_10"></span><span class="text_5">lardı... Millet sıkılıyordu onlardan. Mahvettiler mahalleyi. Gece boyunca gündüz gibi aydınlık oluyordu sokaklar, patır</span><span class="text_10"></span><span class="text_5">tı, gürültü, bağrış, çağrış... Yine onlar geldi diye düşündüm."</span></p>
	<p class="block_17">Sağ elimi kaldırdım.</p>
	<p class="block_18"><span class="text_5">"Yavaş Veyis Bey, yavaş. Olanı biteni en başından anlatır mısın? Ama sakin sakin... Vaktimiz var, hiçbir ayrıntıyı atla</span><span class="text_10"></span><span class="text_5">ma lütfen ..."</span></p>
	<p class="block_17">Bir ceylan kadar güzel gözlerini açtı kapadı kısa boylu adam.</p>
	<p class="block_18"><span class="text_5">"Anlatayım Başkomserim. Ben müzenin gece bekçisiyim. Büyük sorumluluk, her gün onlarca çocuk geliyor buraya." Binanın pencerelerine baktı. "Şimdi yoklar tabii, bugün pa</span><span class="text_10"></span><span class="text_5">zar. Anı.a ne olur ne olmaz, siz, benden daha iyi biliyorsunuz devir kötü..."</span></p>
	<p class="block_17">"Hadi, hadi Veyis uzatma," diye uyardı Ali. "Mevzuya gel artık."</p>
	<p class="block_18"><span class="text_5">"Emredersiniz Komiserim. Malumunuz dün gece çok sı</span><span class="text_10"></span><span class="text_5">caktı... Uyuyamadım, sağa dön, sola dön, kalktım. O sırada pencerenin önünden geçen birini gördüm. İşte, tam bu ka</span><span class="text_10"></span><span class="text_5">pının önünde. Fakat Ali Komiserim'e izah ettiğim gibi dizi çekiliyor zannettim."</span></p>
	<p class="block_17">"Müzenin bahçesinde mi çekiliyor bu dizi?"</p>
	<p class="block_22"><span class="text_7">Kummuş bir dal parçasını andıran eliyle sokağı gösterdi. "Yok, bütün mahallede çekiliyor. Bizim kel muhtar, film</span><span class="text_9"> </span><span class="text_7">şirketiyle anlaşmış. Alacağı parayla da güya şu ilerideki par</span><span class="text_11"></span><span class="text_7">kın düzenlenmesini yapacakmış. Ama millet işin içinde baş</span><span class="text_11"></span><span class="text_7">ka iş var diyor ya neyse... Bu diziciler, bizi canımızdan bez</span><span class="text_11"></span><span class="text_7">dirdiler. Geçen akşam da bizim binadan elektrik aldılar ama</span><span class="text_9"> </span><span class="text_7">sigortayı attırdılar, ben de kavga ettim onlarla<span class="tab">      </span> İşte dün</span><span class="text_9"> </span><span class="text_7">gece de adamı görünce yine dizi çekiliyor zannettim. Meğer</span><span class="text_11"></span><span class="text_9"> </span><span class="text_7">se gelen herif katilmiş..."</span></p>
	<p class="block_17">İçimde uyanmaya başlayan heyecanı bastırmaya çalıştım.</p>
	<p class="block_17">"Yüzünü gördün mü?"</p>
	<p class="block_17">Tadı kaçmıştı, başını yavaşça geri attı.</p>
	<p class="block_18"><span class="text_5">"Görmedim. Dizicilerle aramız bozuk olduğu için, şey</span><span class="text_10"></span><span class="text_5">tan görsün suratlarını dedim, o yüzden gitmedim yanlarına. Ama iri bir adamdı, güçlü kuvvetli biri..."</span></p>
	<p class="block_17">Nihayet bir tanığa ulaşmıştık.</p>
	<p class="block_17">"Adam tek miydi?"</p>
	<p class="block_17">Kararsız kalmıştı.</p>
	<p class="block_17">"Ben tek kişi gördüm, ama minibüste başkaları da olabilı<sup class="calibre2">.</sup> r..."</p>
	<p class="block_17">"Ne minibüsü?"</p>
	<p class="block_17">"Söylemedim mi? Bir de minibüs vardı. Tam şurada dunıyordu. Belki minibüsün şoförü de vardır, ama ben görmedı<sup class="calibre2">.</sup> m..."</p>
	<p class="block_17">Adamı ilgiyle dinleyen Zeynep de katıldı konuşmaya.</p>
	<p class="block_17">"Minibüsle mi gittiler?"</p>
	<p class="block_17">Pürüzsüz esmer alnındaki ter damlalarını eliyle sildi.</p>
	<p class="block_17">"Onu da görmedim ama motor sesini duydum. Herhalde minibüsle gitmişlerdir..."</p>
	<p class="block_17">Zeynep vazgeçmedi.</p>
	<p class="block_17">"Peki plakası, minibüsün plakasını gördün mü?"</p>
	<p class="block_17">Suçlu suçlu gözlerini kaçırdı.</p>
	<p class="block_18"><span class="text_5">"Yok, yok be polis abla, görmedim maalesef. </span><span class="text_6">.</span><span class="text_5">. "</span></p>
	<p class="block_17">"O zaman markasını da bilmiyorsun?"</p>
	<p class="block_17">Bedenine göre hayli uzun olan kollarını açtı.</p>
	<p class="block_22"><span class="text_7">"Yok, bilmiyorum, ama pencereden rengini gördüm sade</span><span class="text_11"></span><span class="text_9"> </span><span class="text_7">ce... Evet, siyah bir minibüstü." Duraksadı, ondan da emin de</span><span class="text_11"></span><span class="text_7">ğildi. "Belki de lacivertti, yok yok griydi, yani koyu renkti..."</span></p>
	</body></html>
