<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Kırlangıç Çığlığı</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="id_bookmark55" class="block_25">56</p>
	<p class="block_30">"Bilge, mavi balık..."</p>
	<p class="block_18"><span class="text_5">Hayat iyice yavaşlamıştı, rüzgar usulca esiyordu, nefti köknar ağaçları ağır ağır dalgalanıyordu suda, uçları şeker sarısına çalan yeşil otlar ibadet edercesine bir öne bir arkaya eğiliyorlardı, sadece o tarçın rengi kayalar sapasağlam duru</span><span class="text_10"></span><span class="text_5">yorlardı oldukları yerde. Dünya camdan bir yere dönüşmüş gibiydi, rengarenk bir rüya alemine. </span><span class="text_6">o </span><span class="text_5">anda gördüm ölüm meleğini. Kanatları omuzlarından ayaklarına kadar uzanan koyu mavi bir güzellik, kendinden geçmişçesine dans ediyor</span><span class="text_10"></span><span class="text_5">du duru suyun içinde. Kıpırdandıkça kanatlarındaki parlak tüyler iri pullara dönüşüyordu, ışığın altında gökkuşağı gibi yanan mavi pullara. Bütün bu görkeme, bütün bu ihtişama rağmen nedense tarifsiz bir hüzün duyuyordum meleğe ba</span><span class="text_10"></span><span class="text_5">karken, derin bir acı, onulmaz bir keder.</span></p>
	<p class="block_17">"Kavgacı siyam balığı," dedi tanıdık ses. "Bence yeryü zünün en muhteşem yaratığı."</p>
	<p class="block_22"><span class="text_7">Adamın sırtı dönüktü, akvaryuma yaklaşmış, işaret par</span><span class="text_11"></span><span class="text_7">mağıyla cama dokunuyordu. Tuhaftır balık da sanki onu tanı</span><span class="text_11"></span><span class="text_7">yormuş gibi ağzını cama yapıştırmıştı. Adam döndü ve Savcı Nadir'in yüzüyle karşılaştım. Kendinden emin, vahşi bir gü</span><span class="text_11"></span><span class="text_7">lümsemeyle bakıyordu bana. O büyülü evren dağılıvermişti, tavandan sarkan bir avizenin kırmızı ışıklarıyla aydınlanan uzunca bir salonun ortasındaki eski mobilya takımının belki de en yıpranmış kotuğunda otururken buldum kendimi. Ce</span><span class="text_11"></span><span class="text_7">hennem gibi sıcak olan salona iki kapıdan giriliyordu, ayrıca sol taraftan ahşap bir merdivenle yukarı çıkılıyordu. Belli ki en az iki katlı bir evdi burası. Salonun iki kapısı da açık olma</span><span class="text_11"></span><span class="text_7">sına rağmen en küçük bir esinti yoktu. İçerdeki nemden mi</span><span class="text_9"> </span><span class="text_7">yoksa sıkıntıdan mı bütün bedenim ter içinde kalmıştı. Ama çok daha önemli dertlerim vardı. Hem şu başımda zonklayan ağrıdan, hem sıcağın verdiği rehavetten kurtulmalıydım. İl</span><span class="text_11"></span><span class="text_7">giyle etrafı incelemeye başladım. Kehribar rengi ahşap duvar sararmış fotoğraflarla doluydu. Genç, güzel bir kadınla, yüz</span><span class="text_11"></span><span class="text_7">başı üniforması giymiş bir adam, ortalarına aldıkları sevimli bir çocukla bakmışlardı kameraya. Öteki fotoğraflarda da bü</span><span class="text_11"></span><span class="text_7">yümeyi sürdürüyordu çocuk. Ta ki bizim savcı oluncaya ka</span><span class="text_11"></span><span class="text_7">dar. Ama duvardaki en büyük fotoğraf, Nadir'in askerdeyken çekilmiş, komando kıyafetli fotoğrafıydı. En fazla bununla gurur duyuyordu. Kayalıkların üzerinde, elinde kocaman pi</span><span class="text_11"></span><span class="text_7">yade tüfeğiyle adeta bir kartal gibi poz vermişti. Fotoğrafa ba</span><span class="text_11"></span><span class="text_7">karken görüntü silikleşmeye başladı. Fenalaşıyordum yine. Gözlerimi kapadım, bir süre öyle kaldım.</span></p>
	<p class="block_17">"İyi misiniz? Başkomserim iyi misiniz?"</p>
	<p class="block_22"><span class="text_7">İyi değildim. Kafamda bir ağırlık vardı, yüzümün sol tara</span><span class="text_11"></span><span class="text_9"> </span><span class="text_7">fı zonkluyordu, kollarımı oynatmak istedim başaramadım. Bileklerim iki ayrı kelepçeyle oturduğum koltuğun ahşap kolçaklarına bağlanmıştı. Gözlerimi yeniden açtım. İnadına baktım suratına.</span></p>
	<p class="block_17">"İyiyim, çok iyiyim."</p>
	<p class="block_17">Anlamıştı, ama yüzüme vurmadı.</p>
	<p class="block_18"><span class="text_5">"Sevindim," dedi arsızca sırıtarak. "Sevindim iyi olduğu</span><span class="text_10"></span><span class="text_5">nuza. Size vurmak zorunda kaldığım için özür dilerim."</span></p>
	<p class="block_18"><span class="text_5">Umrumda bile değildi yalancı nezaketi, bakışlarım yine akvaryuma kaymıştı. Bu kez balık değil , akvaryumun içi ilgi</span><span class="text_10"></span><span class="text_5">mi çekti. Evet, her santimi düşünülerek, özene bezene dizayn edilmiş, o yeşilliklerle, küçük korular, kayalıklar, kumsallarla dolu akvaryum gerçek bir sanat eseriydi. Laciverdi balıksa o sanat eserinin mucizesi gibiydi.</span></p>
	<p class="block_20"><span class="text_1">"Güzel değil mi Başkomserim?" Akvaryumdaki balıkla ilgilendiğime memnu n olmuştu. Benim gibi o da gö zlerini,</span><span class="text_"> </span><span class="text_1">yüzgeçlerini maharetle açarak ilgimizi çekmeye çalışan renkli hayvana dikmişti. "Ama sadece güzel değil aynı zamanda bilge bir balık. " Tiz sesle bir kahkaha attı. "Bilge, mavi balık... Bakmayın güldüğüme, gerçekten kendi yaşam felsefesi </span><span class="text_">var. Başka kimseyi istemez dünyasında. Hiçbir erkek balığı yaşatmaz yanında. Dişilerle de sadece döllenme için buluşur.</span></p>
	<p class="block_20"><span class="text_">Ama sornınluluk sahibidir de. Yumurtadan çıkan yavrnlannı</span><span class="text_1"> </span><span class="text_">kornr, büyütür, sonra yalnızlığına geri döner. O kutsal yalnızlığına ..."</span></p>
	<p class="block_20">Kafamdaki ağırlıktan kurtulmak için gözlerimi kıstım fayda etmedi.</p>
	<p class="block_20">"Sizin gibi mi?" diye homurdandım. "Kendinizi mi anlatıyorsunuz?"</p>
	<p class="block_20">Parlak dişlerini göstererek güldü.</p>
	<p class="block_20">"Benim gibi, aynı zamanda sizin gibi, herkes gibi, bütün insanlar gibi. Kendimi değil insanlığı anlatıyornm."</p>
	<p class="block_20">Savcı Nadir konuşurken, bana da öteki kurbanlarına verdiği şu ilaçtan zerk etmiş olabileceğini düşündüm. Öyle olsa konuşamazdım. Yine de ellerimi hareket ettirmeye çalıştım. Kelepçeler bileğimi fena halde sıksa da parmaklarımı oynatabiliyordum.</p>
	<p class="block_20">"Merak etmeyin size ilaç vermedim," dedi üzgün bir sesle. "Bunlar olsun istemezdim. Sahiden büyük s aygı m var size. İşini iyi yapan herkese saygı duyarım. Beni bulmasaydınız, başınıza bunlar gelmezdi. Tamam, evin girişine döşettiğim o kırmızı toprak parçacıkları konusunda özensiz davrandığımı kabul ediyornm. Bağışlanmayacak bir hataydı. Ama sizin arabama bineceğinizi nereden bilebilirdim? Kötü bir rastlantı." Kollarını göğsünde kavuşturarak ciddileşti. "Aslına bakarsanız bu dava rastlantılar üzerinde yükseliyor. Şu Alper'in de hakkını yemeyelim, birkaç hata dışında iyi plan yapmıştı. Ama taklit ettikleri katilin, bu davanın savcısı olabileceği nereden akıllarına gelirdi? O yüzden evlerine gittiğimde benden kuşkulanmadılar. Kolayca öldürdüm ikisini de..."</p>
	<p class="block_20">Gerçekten tuhaftı, kader bu kez suçlular için adil bir senaryo yazmıştı.</p>
	<p class="block_20"><span class="text_">"Zekai Başkomiser için de üzgünüm," diye pişmanlığını dile getirmeyi unutmadı katil savcı. "Ona da saygı duyardım, öldürmeyi istemezdim. Evine gitme nedenim de buydu. Emin olmak... Eğer, Körebe olduğumu fark etmeseydi hiçbir zarar vermeyecektim.. Ama daha kapıyı açtığında emin oldum, benim Körebe olduğumu bildiğinden. Elbette belli etmemeye çalıştı, misafirperver bir ev sahibi gibi içeri aldı. Kendi aklınca oyalayacak, şüphelenmediğini kanıtlamaya</span><span class="text_1"> </span><span class="text_">çalışacak, en savunmasız anımda yakalayacaktı beni. Belki o muhteşem anı sizinle bile paylaşmayacak. Biliyorsunuz, hayatının avıydım. Ama beni yeterince tanımamıştı. Deyim</span><span class="text_1"> </span><span class="text_">yerindeyse hafife almıştı. Kibir diyelim, elbette büyük hata... Hatasını canıyla ödedi. Ödemek zorundaydı, başka çarem</span><span class="text_1"> </span><span class="text_">yoktu."</span></p>
	<p class="block_20">Onun timsah gözyaşlarıyla ilgilenmiyordum, aklım başka bir ayrıntıya takılmıştı. Neden beni arabada vurmamıştı? Arkasında kanıt bırakmamak için olmalıydı, ne de olsa arabası kan içinde kalacakb. Yolda, kuytu bir yere çekip arabadan indirdikten sonra da öldürebilirdi.</p>
	<p class="block_20">"Konuşmak istedim," dedi bir kez daha aklımdan geçenleri okumuş gibi. "Kendimi anlatmak istedim." İçtendi. ''İlk kez birine hakikati anlatmak istedim. Ya şadıklarımı, yaptıklarımı, düşündüklerimi, hissettiklerimi." Gözleri birkaç metre ötedeki başka bir koltuğa kaydı. Başımı o yöne çevirince Hayati Darcan'ı gördüm. Serap Hastaneleri'nin sahibi bakışları bir noktaya sabitlenmiş, öylece donup kalmıştı. Sağ şakağında taze bir yara vardı. Yaradan sızan kan çenesinin altına kadar uzanıyordu. Önce öldüğünü zannettim, ama sonra göğsünün inip kalktığını fark ettim.</p>
	<p class="block_20">"Aslına bakarsanız, sizi kaçıracağımı bilseydim, bu sabah evinde öldürürdüm onu. Bilirsiniz, marifet iltifata tabidir. Ya ptıkl arınızın etkisini başkalarının gözünde görmedikten sonra ne anlamı var... Ona anlatacakbm kendimi. Elbette beni anlamayacaktı. Nerde onda, sizdeki anlayış, sizdeki izan..." Utançla kızardı yüzü. "Hay Allah! Özür dilerim, sormayı unuttum, su ya da çay ister miydiniz? Hatta kahve de yapabilirim, makinası var."</p>
	<p class="block_20">Dilim damağım kurumuştu , boş yere kahramanlık yapmanın manası yoktu.</p>
	<p class="block_20">"Bir bardak su iyi olurdu."</p>
	<p class="block_20">İvecen adımlarla, akvaryumun yanındaki masaya yöneldi. Pet şişedeki yarılanmış suyu, bardağa döktü. Aynı çevik adımlarla yaklaştı, büyük bir özenle elindeki bardağı ağzıma yaklaştırdı. Nazikçe, usul usul içirdi.</p>
	<p class="block_20">"Teşekkür ederim," dedim dudaklarımı yalarken . "Zahmet oldu."</p>
	<p class="block_20"><span class="text_">"Rica ederim, afiyet olsun Başkomserim." Hayranlıkla bakıyordu. "Sizin gibi insanlar kalmadı artık. En zor anlarda</span><span class="text_1"> bile zarafetinizi kaybetmiyorsunuz. Dünya bu yüzden yıkılacak biliyorsunuz değil mi? İnsanlığın sorunu kötülük değil Nevzat Bey, bayağılık. Ye ryüzü iğrenç bir gezegene dönüştü.</span></p>
	<p class="block_17">Biliyorum, bu fikrime katılmıyorsunuz. Sizin için en önemli sorun kötülük, benim içinse nobranlık, cehalet, sıradanlık... Çünkü zaten kötüyüz, çünkü zaten kötülükten kurtulmamız mümkün değil, doğamızda var bu." Yine duraksadı... "Neyse felsefe yapmayayım şimdi. Bir dakika şu bardağı bırakıp geliyorum." Göz açıp kapayıncaya kadar bardağı masaya bıraktı, sonra duvarın dibindeki iskemleyi çekerek karşıma oturdu. "Eminim merak içindesiniz Başkomserim. Eminim, benim gibi birinin bu kadar acımasız bir katile nasıl dönüştüğünü anlamaya çalışıyo rsunuz?"</p>
	<p class="block_17">Ne söyleyeceğimi duymak için adeta heyecanla beklemeye başladı.</p>
	<p class="block_17">"Hayır, nasıl dönüştüğünüzü merak etmiyorum," dedim duyarsız bir sesle. "Belki de hiç dönüşmediniz, belki hep böyleydiniz. Belki berbat bir çocukluğunuz oldu. Belki de çok sevildiniz. Ama doğuştan kötüydünüz. İyi bir insan bunları yapamaz çünkü."</p>
	<p class="block_17">Takdir eden bakışları yüzümde gezindi.</p>
	<p class="block_17">"İyi tahmin yürütüyorsunuz ama hiçbirini tutturamadınız. Gerçek kitaplarda yazılanlardan, bütün o karmaşık teorilerden çok daha basittir Başkomserim. Kötülük zaten içimde vardı, evet, sizde olduğu gibi. Bir olay bunun kafama dank etmesini sağl adı diyelim. Yani bir başka deyişle kendimin farkına vardım."</p>
	<p class="block_17">Açık yürekli davranması hoşuma gitmişti, onu cesaretlendirmek istedim.</p>
	<p class="block_17">"Hakl ısınız, kötülüğe gerekçe uydurmanın manası yok. Uzun yıllar süren meslek hayatımda çok acı tecrübelerle öğrendim bunu. Ama sahiden merak ediyorum, eli kanlı bir katil olmadan önce, nasıl biriydiniz Savcı Bey?"</p>
	<p class="block_17">Ne yapmaya çalışıyordum, bakışlarıyla şöyle bir tarttı. Kendine duyduğu o sonsuz güvenin verdiği neşe bir anlığına yok oldu ama sadece bir an sonra gümrah bir kahkaha patlattı.</p>
	<p class="block_18"><span class="text_5">"Sorgu teknikleri ha..." Samimiyetle başını salladı. "Yap</span><span class="text_10"></span><span class="text_5">mayın Nevzat Başkomserim, buna gerek yok. Zaten her şeyi anlatacağım. Merak etmeyin kendimi rahatlatmak gibi bir amacım da yok. Haklı olduğumu biliyorum. O yüzden asla yalan söylemeyeceğim. Sizinle dertleşmek istiyorum. İki dost gibi değil, hayatı tanıyan iki insan gibi... İnanın bana, bu çok kıymetli bir şey..." Bakışları yine Hayati'ye kaydı. "Bizi işiti</span><span class="text_10"></span><span class="text_5">yor, biliyorsunuz değil mi? Ama bu güzel sohbeti dinlemeyi hak etmiyor..." Yüzünü buruşturarak yavaşça kalktı iskemle</span><span class="text_10"></span><span class="text_5">den. "Özür dilerim, o bizi dinlerken konuşamam..."</span></p>
	<p class="block_18"><span class="text_5">Masaya yürüdü yeniden, o anda fark ettim masanın üze</span><span class="text_10"></span><span class="text_5">rinde kara iki leke gibi duran iki tabancayı. İlki benim silahımdı, ikincisi onun. Kendi tabancasını aldı, en küçük bir he</span><span class="text_10"></span><span class="text_5">yecan belirti si gö stermeden Hayati'ye yöneldi. Silahı adamın başına doğrulttu. Daha ben, "Durun, yapmayın !" diyemeden tetiğe bastı. Hayati'nin alnından giren kurşun, başının arka</span><span class="text_10"></span><span class="text_5">sından bir avuç kan, et ve kemiği de yanına alarak dışarı fır</span><span class="text_10"></span><span class="text_5">ladı. Adam anında öldü. Nadir'in yüzünde tek bir mimik bile kımıldamadı, elindeki tabancayla bana yöneldi. O kadar ra</span><span class="text_10"></span><span class="text_5">hat davranıyordu ki, sanki bu benim doğal halim der gibiydi. Ama bu kocaman bir yalandı. Tıpkı şu kavgacı siyam balığı gibi o da ilgimi çekmek istiyordu. Beni fark et, beni umursa, ne kadar özel biri olduğumu anla demek istiyordu. Elbette onu fark etmiştim, elbette umursuyordum, elbette özel bir manyak olduğunu anlamıştım ama bunu asla belli etmeye</span><span class="text_10"></span><span class="text_5">cektim. Fakat tümüyle umursamaz davranırsam, gerçek haletiruhiyem açığa çıkardı.</span></p>
	<p class="block_18"><span class="text_5">"İki çocuğu vardı," diye söylendim yaklaşınca. "İki kız ço</span><span class="text_10"></span><span class="text_5">cuğu."</span></p>
	<p class="block_17">Omuz silkerek karşımda durdu.</p>
	<p class="block_22"><span class="text_7">"O kadar çok çocuk babasız kalıyor ki dünyada." Az önce öldürdüğü adama tiksintiyle baktı. "Üstelik bunun gibi adi bir organ kaçakçısı da değil, ölmeyi hiç hak etmeyen babalar. " Bir atmacanınkini andıran açık kahverengi gözlerini yüzü</span><span class="text_11"></span><span class="text_7">me dikti. "Her insan kıymetli değildir Başkomserim. Böylesi safsatadan artık kurtulmak gerek. Bu dünyada bir yararlılar vardır, bir de zararlılar. Zararlıları öldürmek asla yanlış değil. Hatta insanlık değerlerine filan inanıyorsanız, bu tür adam</span><span class="text_11"></span><span class="text_7">ları ortadan kaldırmak çok da faydalıdır. Güzel bir bahçedeki ayrık otlarını temizlemek gibi ..." Elindeki tabancanın ucuyla kurbanını işaret etti. "Mesela bu herif geberince, insanlık ne kaybetti, hiçbir şey, ne kazandı, yaşaması için bir kişiye daha</span><span class="text_9"> </span><span class="text_7">yer açıldı. Toprak da su da oksijen de sonsuz değil, her insan</span><span class="text_9"> </span><span class="text_7">kirlilik demektir. Doğaya ağırlık demektir. Bakın, böylece doğanın yükü biraz hafifledi."</span></p>
	<p class="block_22"><span class="text_7">Bakışlarımın silahına kaydığını görünce, utanır gibi oldu. "Özür dilerim, elimde tabancayla böyle sizi tehdit ettiği</span><span class="text_9"> </span><span class="text_7">mi filan zannetmeyin lütfen. </span><span class="text_8">O </span><span class="text_7">kadar kaba değilim." İskemleye oturdu, silahı aceleyle ceketinin cebine koydu. Ama ceketinde bir ağırlık oluştu. Rahatsız oldu, aynı cebinden bir cep telefonu çıkardı. Gözlerimi ellerine diktiğimi görünce açıkladı. "Kusura bakmayın sizinkini atmak zorunda kaldım. Zeynep'le Ali hiç durmadan arıyorlardı. Ali'ye değil de Zeynep Hanım'a cevap vermek isterdim doğrusu, ama takdir edersiniz ki, benim açımdan aptallık olurdu. Ayrıca cep telefonunuzdan yerimizi de tespit edebilirlerdi. O yüzden yolda attım gitti."</span></p>
	<p class="block_20"><span class="text_1">Telefonunu öteki cebine koyarken, bizimkilerin araması iyiye işaret diye düşündüm, demek beni merak etmeye başlamışlardı. Bakışlarım karşıdaki ahşap saate kaydı, 22:32'yi</span><span class="text_"> </span><span class="text_1">gösteriyordu. Savcıyla 20:00 gibi karşılaşmış olsak</span><sub class="text_21">,</sub><span class="text_1"> yaklaşık iki buçuk saat geçmişti. Beni bulmaları için zamana ihtiyaçları olacaktı, bu sohbeti mümkün olduğunca uzatmakta yarar vardı. Başımla cebini işaret ettim.</span></p>
	<p class="block_17">"12 tacizciyi bu tabancayla mı öldürmüştünüz?"</p>
	<p class="block_17">Elini sokup tabancayı yeniden çıkardı.</p>
	<p class="block_20"><span class="text_1">"Evet, bununla... Babamın beylik silahı. Yüzbaşıydı rah</span><span class="text_"> </span><span class="text_1">metli. Ben iki yaşındayken şehit olmuş. Şırnak'ta teröristlerin kurduğu bir pusuda." Gözleri hayranlıkla tabancaya takılmıştı. "Daha önce kimseyi öldürdü mü bilmiyorum</span><sub class="text_21">,</sub><span class="text_1"> ama Zekai Başkomiseri, üç sahtekarı ve 13 tacizciyi ortadan kaldırdı bu silah."</span></p>
	<p class="block_22"><span class="text_7">13 tacizci mi? Bilmediğimiz bir kurban daha mı vardı? "hk tacizciyi ben öldürmedim. Keşke yapabilseydim ama</span><span class="text_9"> </span><span class="text_7">yapamadım." Başını çevirdi akvaıyumun hemen sol tarafındaki bir fotoğrafa baktı. Bakışlarım onu izledi. "İlk tacizciyi annem öldürdü. Doktor Mukaddes Hanım. Çok iyi bir anneydi, çok iyi bir doktor ve çok iyi bir insan. Dünyanın en karakterli kadını. Kendisine ve oğluna zarar verenleri asla bağışlama</span><span class="text_9"> </span><span class="text_7">yacak sağlam bir insan. Keşke onun gibi olabilseydim...</span><sup class="text_16">"</sup><span class="text_8"> </span><span class="text_7">Sesi</span><span class="text_9"> </span><span class="text_7">hüzünlenmiş</span><sub class="text_22">,</sub><span class="text_7"> gözleri buğulanmıştı. "Babamdan</span><sub class="text_22">,</sub><span class="text_7"> çok cesur bir adamdı diye bahsederler, ama benim gerçek kahramanım annemdi. Ne aşk, ne aile, ne gelecek onu engelleyebildi. Hiçbir</span><span class="text_9"> </span><span class="text_7">zaman zayıf davranmadı, hep güçlüydü, öyle de kaldı. Haya</span><span class="text_11"></span><span class="text_7">tım boyunca onun gibi olmaya çalıştım." Gerçekten gurur du</span><span class="text_11"></span><span class="text_7">yuyordu annesiyle ama kendisi hakkında kuşkulan vardı ki</span><span class="text_9"> </span><span class="text_7">onaylatmak istedi. "Ne dersiniz galiba başardım..."</span></p>
	<p class="block_17">Bu kez ben omuz silktim.</p>
	<p class="block_22"><span class="text_7">"Daha önce de söylediğim gibi geçmişte nasıl biri oldu</span><span class="text_11"></span><span class="text_7">ğunuz hakkında hiçbir fikrim yok ki, neyi başardığınızı bile</span><span class="text_11"></span><span class="text_9"> </span><span class="text_7">yim." Yeniden fotoğraftaki doktor Mukkades Hanım'a dön</span><span class="text_11"></span><span class="text_7">düm. "Anladığım kadarıyla annenizden bir şikayetiniz yok, belli ki sevgiyle büyütülmüşsünüz..."</span></p>
	<p class="block_17">Şefkatle yumuşadı yüzü.</p>
	<p class="block_18"><span class="text_5">"Çok büyük sevgiyle, annem tapardı bana. Küçük yaştay</span><span class="text_10"></span><span class="text_5">ken babamın ölümünü saymazsak, aslında büyük bir mut</span><span class="text_10"></span><span class="text_5">suzluk yaşamadım. Onun yerini de üvey babam Müşfik Bey doldurdu zaten." Alaycı bir gülümseyişle gerildi yüzü. "Müş</span><span class="text_10"></span><span class="text_5">fik Bey de o kadar çok sevdi ki beni sonunda annemle karış</span><span class="text_10"></span><span class="text_5">tırır oldu...</span><span class="text_6">"</span></p>
	<p class="block_20"><span class="text_1">Tahmin ettiğimiz gibi Körebe küçükken tacize uğramıştı ama ne kadar da rahat anlatıyor diye düşünürken çalmaya</span><span class="text_"> </span><span class="text_1">başladı telefonu. Sıkıntıyla söylenerek telefonunu çıkardı.</span></p>
	<p class="block_18"><span class="text_5">"Kim bu münasebetsiz?" Yüzü karıştı. "Zeynep, sizin kri</span><span class="text_10"></span><span class="text_5">minolog arıyor. Niye ki?"</span></p>
	<p class="block_18"><span class="text_5">Bu benim son şansım olabilirdi. Nadir'i yönlendirmek is</span><span class="text_10"></span><span class="text_5">tedim.</span></p>
	<p class="block_17">"En son sizinle görüşeceğimi söylemiştim."</p>
	<p class="block_17">Tedirginlik içinde kıpırdandı.</p>
	<p class="block_18"><span class="text_5">"Öyle mi söylediniz? Olsun, ama bana ulaştığınızı bilmi</span><span class="text_10"></span><span class="text_5">yorlar değil mi? Siz geldiğinizde ben çoktan çıkmıştım Adalet Sarayı'ndan. Sonuçta odamda buluşmadık. Kim kanıtlayabi1ı. r ki?. "</span></p>
	<p class="block_18"><span class="text_5">Böyle düşünmesi işime gelirdi, o nedenle biraz daha kış</span><span class="text_10"></span><span class="text_5">kırttım.</span></p>
	<p class="block_17">"Ama, arabamı adliyenin oto parkında bulacaklar..." Umursamaz bir bakış attı.</p>
	<p class="block_17">"Bu gece yerini değiştiririm olur biter."</p>
	<p class="block_17">Zeynep telefonu çaldırmayı bırakmıştı.</p>
	<p class="block_17">"Yapmayın," dedim sahte bir üzüntüyle. "Eninde sonunda yakayı ele vereceksiniz."</p>
	<p class="block_17">Kendinden emin, neredeyse sevinç dolu bir sesle karşılık verdi.</p>
	<p class="block_17">"Yanılıyorsunuz Başkomserim<sub class="calibre3">,</sub> bugüne kadar yakalanmadım, bundan sonra hiç yakalanmam." Cep telefonunu salladı elinde. "Şimdi Zeynep Hanım'la konuşmam gerek. Yoksa benden şüphelenecekler." Hınzırca gülümsedi. "Ama izin verirseniz dışarıda konuşacağım. Sizin de konuşmaya dahil olmanızı istemem. "</p>
	</body></html>
