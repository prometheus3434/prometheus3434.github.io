<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Kırlangıç Çığlığı</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="id_bookmark1" class="block_19">"Çok erken tanışmışlar vahşetle... "</p>
	<p class="block_20"><span class="text_1">İstanbul sürprizlerle doludur. Bu park da öyleydi; beton yığınlarının ortasında bir vaha gibi ansızın çıkıvermişti kar</span><span class="text_"> </span><span class="text_1">şıma. İronik olan, dar sokakların arasında renksiz, sıvasız binaların kıyı sında kalmış bu güzelim parka bir ceset bırakılmış olmasıydı.</span></p>
	<p class="block_17">Benim emektarı Olay Yeri İnceleme'nin beyaz minibüsünün arkasına çektim. Kapıyı açar açmaz, cehennemi bir sıcağın içine düştüm. Asfalt, arabalar, kaldırım, kenardaki çöp kutusu, elektrik direği, demir çitler, parkın ahşap kapısı, her yer, her taraf cayır cayır yanıyordu. Çevik adımlarla kendimi parkın içine attım. İri gövdeli, uzun dallı, geniş yapraklı ağaçlar belki beni kurtarır diyordum, ama nafile. Gölgelerin de hiçbir faydası olmadı, gü neşten kaçsam da vücudumun her gözeneğinden ter fışkırmaya devam ediyordu. Cebimden çıkardığım mendille alnımı, ensemi kurularken duydum sesi.</p>
	<p class="block_17">"Merhaba Başkomserim, hoş geldiniz..."</p>
	<p class="block_17">Birkaç adım önümde, genç bir çitlembik ağacının altında duruyordu yardımcım, sanki sıcaktan hiç etkilenmemiş gibi düzgün dişlerini göstererek sırıtıyordu kerata karşımda. Ben de gülümsemeye çalıştım...</p>
	<p class="block_17">"Merhaba Alicim, kolay gelsin... Nerede ceset?"</p>
	<p class="block_17">Elindeki cızırdayan telsizle, ağaçların ötesinde bir yeri işaret etti.</p>
	</body></html>
