<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Kırlangıç Çığlığı</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="id_bookmark44" class="block_25">45</p>
	<p class="block_29"><span class="text_12">"Ölümü çoktan göze aldık, lakin iki yavru daha var geride</span><span class="text_13"><span class="tab1">      </span></span><span class="text_20">"</span></p>
	<p class="block_17">Feriköy'deki sığınma evinin önündeki boş arsaya emektarımı park ederken saat 23:42'yi bulmuştu. Tüm ısrarlarıma rağmen, Evgenia erken kalkmama izin vermemişti.</p>
	<p class="block_17">"Daha yeni geldin, nereye Nevzat?"</p>
	<p class="block_17">Gitmem lazım desem de razı olmuyordu, mümkün olduğu kadar ayrıntıya girmeden vaziyeti anlatmıştım. Yeşil gözlerini iri iri açarak sormuştu .</p>
	<p class="block_17">"Nasıl yani, kendi çocuklarının organlarını mı satıyorlar?"</p>
	<p class="block_17">"Henüz belli değil, sadece tahmin," diye geçiştirmeye çalışmıştım.</p>
	<p class="block_17">Elbette işin peşini bırakmamıştı zeki sevgilim.</p>
	<p class="block_17">"Öyle olsaydı beni bırakıp gitmezdin." Ne diyeceğimi bilemeden öyle kalınca, anlamıştı olayın ciddiyetini, güzel yüzü dehşetle çarpılarak sormuştu: "Azez? Azez'e de bu kötülüğü yaparlar mı?"</p>
	<p class="block_17">Korktuğum başıma gelmişti.</p>
	<p class="block_17">"Dur, dur, telaşlanma hemen. Daha ne olup bittiğini bile bilmiyoruz. Ben de o sebepten gidiyorum Feriköy'e. Neler olduğunu öğrenir öğrenmez anlatacağım sana."</p>
	<p class="block_17">Yüzündeki kaygı hiç azalmamıştı. Adeta yalvarırcasına söylenmişti.</p>
	<p class="block_17">"Azez'i korumalıyız Nevzat, hiç değilse o kızı kurtarmalıyız."</p>
	<p class="block_17">Uzanıp elini avucumun içine almıştım, dayanılmaz sıcağa rağmen buz gibiydi.</p>
	<p class="block_17">"Merak etme canım, Azez'e kimse zarar vermeyecek. Sana söz, onu koruyacağız. "</p>
	<p class="block_17">Biraz da bu cümlenin yarattığı iyimserlikle razı olmuştu erkenden kalkmama. Ama lavanta kokulu hoş bedenine sarılırken, olan bitenden kendisini haberdar etmem için söz almıştı benden.</p>
	<p class="block_17">"Lütfen Nevzat, ne öğrenirsen bana da söyle, yoksa ölürüm meraktan."</p>
	<p class="block_17">Öğrendiklerimi onunla paylaşacağımı sanmıyordum, çünkü duyacaklarımın onu daha mutsuz edeceğinden adım gibi emindim. Ama elbette söz verdim, bir an önce Feriköy'e gidip, neler olup bittiğini anlamak zorundaydım.</p>
	<p class="block_17">Biraz geç de olsa geldiğim Sığınma Evi'nin önündeki boş arsaya park ettiğim emektardan inerken boğucu sıcağın da etkisiyle iyice dayanılmaz olan idrar kokusundan kurtulmak için hızlı adımlarla karşıya geçtim. Sığınma Evi'nin girişindeki bekçi kulübesinin önüne attığı sandalyede uyuklamakta olan görevliye kimliğimi gö sterdim. Anında ayıldı tombul görevli.</p>
	<p class="block_17">"Buyurun, buyurun Amirim, Münir Komiser de sizi bekliyor içeride."</p>
	<p class="block_17">Karanlık bir koridordan geçerek küçük bir bahçeye çıktım. Münir yanında iki üniformalı memur ve sığınma evindeki görevlilerden biri olduğunu tahmin ettiğim başı tümüyle saçsız bir adamla kırmızı ışıklarla aydınlanan çardağın altındaki divana kurulmuş, ağır ağır çay içiyordu. Beni görür görmez, çay bardağını tahta masanın üzerine bırakarak doğruldu, onunla birlikte ötekiler de ayağa kalktılar.</p>
	<p class="block_17">"Merhaba Başkomserim."</p>
	<p class="block_17">Elini sıktım.</p>
	<p class="block_17">"Kusura bakma Münir geç kaldım."</p>
	<p class="block_17">Gölgeli gözlerinden utangaç bir ışık yandı, söndü.</p>
	<p class="block_17">"Yok, Başkomserim biz de yeni geldik. Zamanında çıkamadık, biliyorsunuz, şu bürokratik işler..." Bakışları ışıkları yanan binaya kaydı. "Cabir'le karısı da inmedi henüz. Çocuğun annesiyle babası... Ama eli kulağındadır, gelirler şimdi. Buyurun, şöyle geçin." Hemen yanına çökerken kel adamı gösterdi. "Maksut Bey, buranın yöneticisi."</p>
	<p class="block_17">Bakışlarımla selamladım Maksut'u. Terbiyeli bir tavırla gülümsedi.</p>
	<p class="block_17">"Hoş geldiniz Başkomserim..."</p>
	<p class="block_17">Adamın daha fazla konuşmasına izin vermedi Münir.</p>
	<p class="block_17">"Şahane çay var Başkomserim. En son Şırnak'ta görev yaparken rahmetli Ruhi yapardı böyle demlisini."</p>
	<p class="block_20"><span class="text_1">Aslında uzunca zamandır öyle tavşan kanı çaylar filan içemiyordum, üç bardaktan fazlası çarpıntı yapıyor, gece uyku</span><span class="text_"> </span><span class="text_1">tutmuyordu. Yine de memnuniyetle fısıldadım.</span></p>
	<p class="block_17">"Olur, içeriz bir bardak. "</p>
	<p class="block_17">Maksut tahta masanın yanındaki küçük tüpte kaynayan çaydanlığa eğilirken bakışlarım göçmenlerin oturduğu binaya kaydı. Hüzünlü bir hali vardı pencerelerinin çoğunda ışık yanmayan bu çirkin binanın.</p>
	<p class="block_17">"Nasıl anlaşacağız aileyle?" diye Münir'e döndüm. "Tercüman var mı?"</p>
	<p class="block_17">Elinde çaydanlığın demliğiyle doğrulan Maksut yumuşak bir sesle açıkladı.</p>
	<p class="block_17">"Cabir'in eşi Ayber Hanım Türkmen'dir, Suriye'de öğretmenmiş, dilimizi gayet güzel konuşuyor."</p>
	<p class="block_17">"Bu iyi," diye sevindi Münir. "Yoksa zor olurdu meramımızı anlatmak. Nelerle uğraşıyoruz karakolda. Suriyelilerin çoğu Türkçe bilmiyor, işin yoksa Arapça bilen birini ara. Biliyorsunuz Başkomserim, devletin böyle bir bütçesi de yok. Rica minnet tercüman buluyoruz valla. Hele bir de işin içinde cinayet olunca. Malum, adam suçunu gizlemek için Türkçe bilmiyorum numarasına da yatıyor..."</p>
	<p class="block_20"><span class="text_1">Tepsideki bardağın üçte birini koyu kırmızı sıvıyla dolduran Maksut, boşta kalan eliyle kaynayan çaydanlığa uzanma</span><span class="text_"> </span><span class="text_1">dan önce sordu.</span></p>
	<p class="block_17">"Bercis de öldürülmüş mü?" Yüzünde aptal bir gülümsemeyle izah etmeye çalıştı. "Çocuğun kaybolduğunu hepimiz biliyoruz. Günlerdir haber alınamıyordu..."</p>
	<p class="block_17">"Nasıl biriydi Bercis?" diye atıldı Münir. "Tanır mıydın çocuğu?"</p>
	<p class="block_17">Aptal gülümseme anında merhamete dönüştü.</p>
	<p class="block_17">"Çok tanımazdım ama bilirdim. Bercis'i herkes bilirdi. Melek gibi bir çocuktu. Down sendromluydu. Hep güler yüzlü, hep uysal." Bir an bakışları göçmenlerin kaldığı binaya kaydı. "Günahı anne babasının boynuna ama bu işte onların da parmağı var bence..."</p>
	<p class="block_17">Bu ihtimali bilmesine rağmen şaşırmış gibiydi Münir.</p>
	<p class="block_17">"Nasıl yani? Daha açık konuşsana..."</p>
	<p class="block_18"><span class="text_5">İstemeden da olsa sesi sert çıkmıştı ama pek umursama</span><span class="text_10"></span><span class="text_5">dı Maksut, çaydanlıktaki kaynar suyu sakince bardağıma boşalttı. Hiç acele etmeden çaydanlığı ocağın üstüne koyup demliği de yerleştirdirdikten sonra yanıtladı.</span></p>
	<p class="block_18"><span class="text_5">"Yalla burada acayip işler dönüyor Amirim. Bizim üstü</span><span class="text_10"></span><span class="text_5">müze vazife olmadığı için karışmıyoruz ama, bu insanların işi çok zor. Olup bitenleri bir duysanız. İnsanlar ayakta kal</span><span class="text_10"></span><span class="text_5">maya çalışıyor. Kimi dilencilik yapıyor, kimi namusunu satı</span><span class="text_10"></span><span class="text_5">yor, kimisi de çocuğunun böbreğini..."</span></p>
	<p class="block_17">İmada bulunuyordu, daha açık konuşması için sordum.</p>
	<p class="block_18"><span class="text_5">"Nasıl yani, Bercis'in böbreğini ailesi mi sattı? Nerden bi</span><span class="text_10"></span><span class="text_5">liyorsunuz bunu?"</span></p>
	<p class="block_17">Duraksadı Maksut.</p>
	<p class="block_18"><span class="text_5">"Gözlerimle görmedim, konuşmalarına da şahit olmadım, ama birkaç kez siyah bir BMW geldi buraya. Bercis'i ve baba</span><span class="text_10"></span><span class="text_5">sı Cabir'i alıp götürdüler, alıp getirdiler. Sonra bunların eline biraz para geçti. 'Gerisi gelecek,' demişler öteki Suriyelilere, 'Ev alacağız, yakında buradan kurtulacağız,' demişler. Tabii ben, sadece duyduklarımı söylüyorum ..."</span></p>
	<p class="block_18"><span class="text_5">O sırada ayak sesleri geldi alacakaranlıktan. Başımı çe</span><span class="text_10"></span><span class="text_5">virince, iki kişinin yaklaştığını gördüm. Az sonra silüetleri belirginleşti, ışığın altında gelince yüzleri seçilir oldu. Bir ka</span><span class="text_10"></span><span class="text_5">dınla bir erkekti gelenler. Uzun boyluydu erkek, beyaz tenli, koyu renk gözlüydü, kırklı yaşlarını sürüyor olmalıydı; ka</span><span class="text_10"></span><span class="text_5">dın inadına esmerdi, ama güzeldi, hem de çok güzel. .. Bütün bedenine sinen o ağır hüzün bile bozamamıştı güzelliğini. İkisinin de bakışlarında derin bir endişe okunuyordu. Gece</span><span class="text_10"></span><span class="text_5">nin bu vaktinde neydi onları böyle ayaklandıran? Adam koyu renk, iri gözlerini önce Münir'e sonra bana çevirdi, sağ elini göğsüne bastırdı.</span></p>
	<p class="block_17">"Selamün aleyküm."</p>
	<p class="block_17">"Aleyküm selam," diyerek plastik sandalyeleri gösterdi Münir. "Gelin, gelin şöyle oturun."</p>
	<p class="block_18"><span class="text_5">Adam çekingendi, sanki birinden onay bekler gibiydi, ka</span><span class="text_10"></span><span class="text_5">dın sandalyeye oturunca, yanına çöktü. Gözlerini adama di</span><span class="text_10"></span><span class="text_5">ken Münir, uzatmadan sordu.</span></p>
	<p class="block_17">"Cabir... Sen Cabir misin?"</p>
	<p class="block_17">"Evet," dedi adam belli belirsiz gülümseyerek. "Ben Cabı<sup class="calibre2">.</sup> r..."</p>
	<p class="block_18"><span class="text_5">Ona sormamış olmasına rağmen kadın da katıldı konuş</span><span class="text_10"></span><span class="text_5">maya.</span></p>
	<p class="block_17">"Ben Ayb er... Cabir'in zevcesiyim..."</p>
	<p class="block_20"><span class="text_1">Aksanlı ama düzgün bir Türkçeyle konuşuyordu. Kadının</span><span class="text_"> </span><span class="text_1">sesindeki cesareti o zaman fark ettim, cesaret değil de öfke. "İyi," dedi Münir pek de umursamayarak, sonra Cabir'e</span><span class="text_"> </span><span class="text_1">döndü. "Türkçe anlıyor musun?"</span></p>
	<p class="block_17">Mahcup gülümsedi adam.</p>
	<p class="block_17">"Yok, çok az bilirim Türkçe ..."</p>
	<p class="block_17">"Ben bilirim," dedi Ayb er. "Siz sorun, ben tercüme ederim."</p>
	<p class="block_18"><span class="text_5">Sesinin tonu hiç de nazik değildi, meydan okur gibiydi. Münir'in öfkelenmesinden, konuşmanın seyrinin değişme</span><span class="text_10"></span><span class="text_5">sinden korktum.</span></p>
	<p class="block_18"><span class="text_5">"Ben cinayet masasındanım," diyerek öne çıktım. "Oğlu</span><span class="text_10"></span><span class="text_5">nuz için geldik, Bercis için... Çok üzgünüm, başınız sağ olsun."</span></p>
	<p class="block_17">İri siyah gözleri buğulandı kadının, ama kendini tuttu. Karşılık vermek yerine sözlerimi kocasına tercüme etti. Cabir ilgiyle dinledi, başını öne salladı, Arapça bir şeyler söyledi.</p>
	<p class="block_18"><span class="text_5">"Kocam teşekkür ediyor, " diye bize döndü Ayber. "Ne ya</span><span class="text_10"></span><span class="text_5">palım kader. "</span></p>
	<p class="block_18"><span class="text_5">"Pek kadere benzemiyor. " Suçlayıcı bir tonda konuşuyor</span><span class="text_10"></span><span class="text_5">du Münir. "Oğlunuz ameliyat edilmiş, iç organları çalınmış. Cinayet olmasından şüpheleniyoruz."</span></p>
	<p class="block_18"><span class="text_5">Kadın hiç şaşırmadı ama gözlerinden yaşlar süzüldü, ko</span><span class="text_10"></span><span class="text_5">casına döndü, söylenenleri tercüme etti. Cabir de şaşırmadı, sadece bakı şlarını kaçırdı, adamın yüzünü utanç kaplamıştı. Meslektaşım sözlerini sürdürdü.</span></p>
	<p class="block_17">"Bercis bir aydır kayıpmış, neden polise bildirmediniz?"</p>
	<p class="block_17">Kadın uzun kirpiklerini tedirginlikle kırpıştırdı.</p>
	<p class="block_18"><span class="text_5">"Bildirsek ne olacaktı ki?" diye söylendi. "Bizi insan yeri</span><span class="text_10"></span><span class="text_5">ne koyan mı var? Kim alakadar olacaktı kayıp çocuğumuzla."</span></p>
	<p class="block_17">Münir zıvanadan çıkmak üzereydi.</p>
	<p class="block_18"><span class="text_5">"Ne demek kim alakadar olacak? Biz alakadar olacağız. Suri</span><span class="text_10"></span><span class="text_5">ye'yi bilmem ama burada bir devlet var, hukuk var, polis var."</span></p>
	<p class="block_18"><span class="text_5">"Böyle konuşmak kolay," dedi kadın sesindeki isyanı sak</span><span class="text_10"></span><span class="text_5">lamadan. "Bizim başımıza neler geldiğini biliyor musunuz? Hayatta kalmak için ne fedakarlıklar yaptığımızı biliyor mu</span><span class="text_10"></span><span class="text_5">sunuz?"</span></p>
	<p class="block_22"><span class="text_7">"Nankörlük etmeyelim ama," diyerek Maksut da katıldı tartışmaya. "Bakın bu ülke size kucak açtı... Burada kalıyor</span><span class="text_11"></span><span class="text_9"> </span><span class="text_7">sunuz, yatacak yeriniz, yemeğiniz var..."</span></p>
	<p class="block_17">Gözleri çakmak çakmak olmuştu kadının, Maksut'a döndü, söyleyecekleri boğazına kadar geldi, ama yutkundu, sanki söylemek istediklerini karnının derinliklerine gömdü. Derinden bir iç geçirdi.</p>
	<p class="block_17">"Haklısınız," dedi teslim olmuş bir sesle. "Sağ olun, bu ülke bize kucak açtı. Evet, kalacak yerimiz, yiyecek yemeğimiz var, Allah sizden razı olsun. Size minnettarız."</p>
	<p class="block_17">Ne yaparsa yapsın işe yaramayacağını bilen birinin çaresizliği içinde sustu.</p>
	<p class="block_17">"Kaç çocuğunuz var?" diye sordum kibarca. "Bercis'in kardeşleri de var değil mi?"</p>
	<p class="block_17">Cevaplasam mı, cevaplamasam mı diye tereddüt etti.</p>
	<p class="block_20"><span class="text_1">"Üç..." dedi sonunda. "Üç çocuğumuz var." Birden ağlamaya başladı, sessizce gözyaşı döktü bir süre. Sonra siyah başörtüsüyle gözlerini kuruladı. "Kusura bakmayın," dedi burnunu çekerek. "Yani üç çocuğumuz vardı, şimdi iki kaldı. Biri</span><span class="text_"> </span><span class="text_1">oğlan, biri kız, artık iki çocuğumuz var."</span></p>
	<p class="block_17">Sessizlik çöktü masaya.</p>
	<p class="block_17">"Sizi üzmek istemiyorum, kusura bakmayın ama ne yazık ki bunları konuşmak zorundayız. Bercis en büyükleri miydi?"</p>
	<p class="block_17">"Evet," dedi burnunu çekerek. "En büyükleriydi, en sessizi, en masumu ... Hastaydı Bercis, çok yaşamaz diyordu doktorlar..."</p>
	<p class="block_20"><span class="text_1">"O yüzden mi organ mafyasına sattınız oğlunuzu?" Münir'in sözleri sessizliğin ortasına yıldırım gibi düşmüş</span><span class="text_"> </span><span class="text_1">tü. Artık dayanamadı kadın, "Efendi, efendi," diye bağırdı. "Sen ne bilirsin bizim halimizi? Sen ne bilirsin üç çocukla,</span><span class="text_"> </span><span class="text_1">yabancı bir memlekette yaşamayı. Belinde silah, elinde hükmünle dikilmişsin karşıma. Hadi mahkum et bizi, hadi hapise yolla. Zaten ne farkı var burada yaşamanın hapisten." Öfkeyle Maksut'a çevirdi gözlerini. "Evet, teşekkür ederiz bizi misafir ediyorsunuz. Ama her gece buradan fuhuşa giden kızlan görmüyor musunuz? Her sabah dilenmeye giden çocukları görmüyor mu sunuz?"</span></p>
	<p class="block_17">"Lütfen," diyecek oldu Maksut.</p>
	<p class="block_17">"Siz karışmayın lütfen," diye susturdum adamı.</p>
	<p class="block_20"><span class="text_1">"Ama Başkomserim," diyecek oldu, buz gibi bir bakış at</span><span class="text_"> </span><span class="text_1">tım, geri çekildi. Sinirlendiğimi anlayan Münir de kendini tutuyordu.</span></p>
	<p class="block_17">"Şartlarınız çok zor anladığım kadarıyla Ayber Hanım."</p>
	<p class="block_17">"Zor mu? Burası bir cehennem efendi, biz cehennemin içinde yaşıyoruz..."</p>
	<p class="block_17">"Bu kadarı fazla ama," diyecek oldu yine Maksut.</p>
	<p class="block_20"><span class="text_1">"Hiç de fazla değil, insanlar o delik botlarla niye denize</span><span class="text_"> </span><span class="text_1">açılıyor zannediyorsunuz. Niye çoluk çocuk ailece ölümü göze alıyorlar. Burada mutlu olsalar, o ölüm yolculuğuna çıkarlar mı? Ya nlış anlamayın sizi suçlamıyorum, Allah kimseyi vatansız, yurtsuz bırakmasın, ondan bahsediyorum." Suçlu suçlu baktı. "Bercis'i biz sattık, evet, kendi elimizle. Bir böbreğini alacaklardı, bize para vereceklerdi, çok para. O parayla yeni bir hayat kuracaktık kendimize. Ama olmadı, dayanamamış kuzum, ameliyat masasında kalmış. Bize de söyleyemediler, sonra öğrendik. Evet, onu biz öldürdük ama korktuk polise anlatmaya, çünkü iki çocuğumuz daha var geride. Yalan yok, biz ölümü çoktan göze aldık, lakin o iki yavru ne olacak?" Gözyaşlarına boğulmuştu ama inatla sürdürdü. "Bercis'i biz ölüme gönderdik... İnsan, evladının ölümünü ister mi, ama ne yapalım, Allah belamızı versin, başka çaremiz yoktu..."</span></p>
	<p class="block_20"><span class="text_1">Ayber Hanım öz oğlunu nasıl bıçağın altına yolladığını anlatırken, bakışlarım Münir'e kaymıştı. Derin bir nefret vardı yüzünde; kadının çaresizliği, Cabir'in ölüm sessizliği, zerrece etkilememişti onu. Kendi çocuğunu sakat bırakmanın, ölüme yollamanın hiçbir gerekçesi olamazdı. Bir an onun yerinde olmayı istedim. Hayata siyah ve beyaz olarak bakabilmeyi. Suçluları sadece suçlu, kötüleri sadece kötü olarak görmeyi. Neden böylesi bir fenalığa yöneldiklerini düşünmeden yargılamayı, hatta acımasızca mahküm etme</span><span class="text_"> </span><span class="text_1">yi. Eminim, hayat daha sorunsuz olurdu. Ama yapamadım; yaşadıklarım, bildiklerim, vicdanım daha farklı düşünmeye</span><span class="text_"> </span><span class="text_1">alıştırmıştı beni. Bu trajedide sadece Bercis için değil, bütün aile için üzülüyordum. Öte yandan yapmamız gereken bir iş</span><span class="text_"> </span><span class="text_1">vardı. Ve bu çocuğun ölümü, elimizdeki dosyayla bağlantılı olabilirdi. Aklıma gelen ihtimal gerçekse bu soruşturmada bizi çözüme götürecek bir kapı açılacaktı. O ihtimal, öldürülen cerrahla, yani Kansu Sarmaşık'la, ameliyat masasından kalkamayan Bercis adındaki Suriyeli çocuk arasında bir bağ olmasıydı. Ayber Hanım'la konuşunca çok daha fazla inandım bu ihtimale. Ama daha önce bir sorunun cevabını öğrenmem gerekiyordu.</span></p>
	<p class="block_17">"Çok iyi anlıyorum," dedim adeta şefkat yüklü bir sesle. "Çaresizliğinizin farkındayım. İnanın oğlunuza bu kötülüğü yapanı bulacağız. Size de elimizden gelen yardımı yapacağız.</p>
	<p class="block_17">Peki, sizden başka çocuklarının organlarını satanlar da var mı burada?"</p>
	<p class="block_17">Onulmaz bir acıyla ağırlaştı bakışları ama suskunluğunu korudu. Kimseyi ispiyonlamak istemiyordu.</p>
	<p class="block_20"><span class="text_1">"Mutlaka duymuşsunuzdur, geçen gün bir çocuğun ölüsü daha bulunmuştu. Fahhar, Medeni'nin yeğeni Fahhar... İki çocuğun da ölmesi kafamızı karıştırdı. Dahası Medeni, yeğeninin öldürülmüş olabileceğini söylüyor. Güya organ mafyası işlemiş bu cinayeti." Kadının erken yaşlanmaya başlamış</span><span class="text_"> </span><span class="text_1">yüzünde korku dolu bir ifade belirdi. "Bu konu hakkında bir bilginiz var mı?"</span></p>
	<p class="block_17">Ayber adeta panikledi.</p>
	<p class="block_17">"Nasıl, nasıl bir bilgi?"</p>
	<p class="block_17">"Medeni de sizin gibi yapmış olabilir mi? Çaresizlikten Fahhar'ın organlarını satmaya kalkmış olabilir mi? Belki karısı bir şey anlatmıştır size."</p>
	<p class="block_17">Duraksadı, bir an konuşacak sandım, o anda Cabir öksürmeye başladı. Evet, karısına yapma diye işaret veriyordu. Ayber de hemen bakışlarını kaçırdı.</p>
	<p class="block_17">"Bilmiyorum, Medeni'yle karısını fazla tanımam."</p>
	<p class="block_17">Yalan söylüyordu. Benim yerime Münir sinirlendi.</p>
	<p class="block_20"><span class="text_1">"Bilmezsiniz tabii, ama başınız sıkışınca da polisi suçlarsınız." İşaret parmağıyla hem kadını hem Cabir'i gösterdi. "Hadi bakalım toparlanın, karakola gidiyoruz. Resmi soruş</span><span class="text_"> </span><span class="text_1">turma yapmamız lazım."</span></p>
	</body></html>
