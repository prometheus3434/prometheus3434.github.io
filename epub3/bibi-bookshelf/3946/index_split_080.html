<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Kırlangıç Çığlığı</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_31" id="calibre_pb_80"><span class="text_7">Hayati Darcan'dan bahsediyordu. Perdeye biraz yaklaş</span><span class="text_11"></span><span class="text_7">tım, ta kendisiydi, Kansu'nun eski ortağı. Buket'in sözlerini hatırladım. Eskiden organ kaçakçılığına adı karışmış deyip ardından hemen düzeltmişti. "Sonra bir yanlış anlaşılma ol</span><span class="text_11"></span><span class="text_7">duğu ortaya çıkmış." Ne yani, yanlış anlaşılma denilen o ha</span><span class="text_11"></span><span class="text_9"> </span><span class="text_7">bere mi bakıyorduk yoksa biz? Bu sabaha karşı yakaladığımız Dinç denen o vicdansız herifin sözleri olmasa, ben de Buket gibi düşünebilirdim.</span></p>
	<p class="block_22"><span class="text_7">"Sekiz yıl önceki haber bu," diyen Zeynep'in sözleriyle da</span><span class="text_11"></span><span class="text_7">ğıldı düşüncelerim. "Sekiz yıl önce Hayati Darcan hakkında çı</span><span class="text_11"></span><span class="text_7">kan son kötü haber diyelim." Bilgisayarın tuşlarına dokundu kriminoloğumuz. "Bakın bu da altı yıl önceki haber. " Ekranda</span><span class="text_9"> </span><span class="text_7">başka bir gazete kupürü göründü. "Serap Hastaneleri Artık İzmir'de." Bir önceki fotoğraftaki zayıf Hayati, şimdi epeyce semirmiş, sinekkaydı tıraş olmuş, pahalı lacivert elbisesinin içinde sırıtıyordu. Sadece saçları biraz kırçıllaşmıştı, yanında dönemin sağl ık bakanı gururla poz veriyordu. "Serap Hastaneleri'nin Üçüncü Şubesi İzmir'de Hizmete Başlıyor."</span></p>
	<p class="block_22"><span class="text_7">"Elbette üç şubeyle yetinmedi," diye görüntünün üzerine konuşmayı sürdürdü Zeynep. "On yılda tam dokuz hastane</span><span class="text_9"> </span><span class="text_7">açtı. Ama hala yeterince büyümediğini düşünüyor. " Eliyle bilgisayar ekranındaki haberi gö sterdi. "Amacının sadece Türkiye'de değil bütün dünyada hastaneler açmak olduğu</span><span class="text_11"></span><span class="text_9"> </span><span class="text_7">nu beyan etmiş. Önceliği de Balkanlar'a vereceklermiş. Zaten ikinci hastanesini Kosova'da açmış. Bakın yine dönemin ga</span><span class="text_11"></span><span class="text_7">zetelerinde yer alan bir fotoğraf daha..."</span></p>
	<p class="block_20"><span class="text_1">Ekrandaki solgun fotoğrafta, kocaman harflerle "Hospital of Serap" yazan bir binanın önünde Hayati Darcan ile son maktul Kansu Sarmaşık birlikte gülümsüyorlardı kameraya. İkisinin de üzerinde bembeyaz doktor önlükleri. Haberin</span><span class="text_"> </span><span class="text_1">başlığında ise "Türk Hekimleri Balkanlara Sağlık Götürecek" yazıyordu.</span></p>
	<p class="block_18"><span class="text_5">Kırmızı suratlı tefecinin, "Kansu yeğenimi Kosova'da ameliyat edecek," dediğini hatırladım bu defa. Belki de fo</span><span class="text_10"></span><span class="text_5">toğraftaki hastaneden bahsediyordu. Arkadaşlarımın kafası</span><span class="text_10"></span><span class="text_5">nı karıştırmamak için bu konuya hiç girmedim, Zeynep de anlatmayı sürdürüyordu zaten.</span></p>
	<p class="block_18"><span class="text_5">"Düşünün ilk hastane İstanbul'da ikincisi Priştine'de... Bunda ne var, adam para kazanmak istiyor, gücünün yettiği her ülkede hastane açabilir diyebiliriz. Ama Kosova, bir za</span><span class="text_10"></span><span class="text_5">manlar kaçak organ naklinin en yaygın yapıldığı ülke olarak anılıyordu."</span></p>
	<p class="block_18"><span class="text_5">"Yani Dinç'in haklı olduğunu mu söylüyorsun?" diye ara</span><span class="text_10"></span><span class="text_5">ya girdi Ali. "Serap Hastaneleri'nin temelinde organ kaçakçı</span><span class="text_10"></span><span class="text_5">lığı mı var?"</span></p>
	<p class="block_17">Zeynep bu fikri çoktan satın almıştı.</p>
	<p class="block_18"><span class="text_5">"Başka nereden bulacak parayı Alicim? On yıl gibi kısa sü</span><span class="text_10"></span><span class="text_5">rede dokuz tane devasa hastane nasıl açacak?"</span></p>
	<p class="block_17">Oysa karar vermek için daha fazla bilgiye ihtiyacımız vardı.</p>
	<p class="block_17">"Başka hangi şehirlerde var bu hastanenin şubeleri? Son yıllarda nerelerde açmış?"</p>
	<p class="block_17">Aklımdan geçeni sezinlemişti Zeynep.</p>
	<p class="block_17">"Pek çok şehir ama altı çizilmesi gereken yerler Şanlıurfa, Gaziantep, Hatay. Suriye'deki iç savaşın çıkmasından üç yıl sonra hizmete girmiş hepsi. Savaş nedeniyle ülkemize gelen insanların sığındığı iller..."</p>
	<p class="block_17">Nefretle söylendi Ali.</p>
	<p class="block_18"><span class="text_5">"Yani çaresiz insanlardan ucuza organ alabilecekleri yer</span><span class="text_10"></span><span class="text_5">lerde... Düşünecek ne var, belli ki adam, sermayesini organ kaçakçılığından yapmış... Göçmenlerin yaşadığı bölgeler or</span><span class="text_10"></span><span class="text_5">gan deposu... Adam doğrudan oralara yoğunlaşmış..."</span></p>
	<p class="block_17">"Öyle görünüyor, " dedim ketumluğumu koruyarak. "Ama hala tahminden ötesine geçemedik arkadaşlar. Bir de organ kaçakçılığı yapan zanlının sözleri var elimizde." Perdedeki hastane sahibini işaret ettim. "Hayati Darcan'ın gözaltına alındığı dava nasıl sonuçlanmış Zeynep?"</p>
	<p class="block_17">Umutsuzlukla asıldı yüzü.</p>
	<p class="block_18"><span class="text_5">"Serbest kalmış, delil yetersizliğinden ama siz de biliyor</span><span class="text_10"></span><span class="text_5">sunuz ki ..."</span></p>
	<p class="block_17">Güya beni inandırmaya çalışıyordu.</p>
	<p class="block_22"><span class="text_7">"Benim bilmemin hiçbir önemi yok. Savcı Nadir Bey, biz</span><span class="text_11"></span><span class="text_9"> </span><span class="text_7">den delil, şahit isteyecek... Peki, daha sonra hiç dava açılma</span><span class="text_11"></span><span class="text_7">mış mı?"</span></p>
	<p class="block_17">"Açılmaz mı? Tam beş dava açılmış..."</p>
	<p class="block_17">Alaycı bir tavırla tamamladı Ali.</p>
	<p class="block_17">"Ama hiçbirinden ceza almamış değil mi?"</p>
	<p class="block_17">İsyan eder gibi konuştu Zeynep.</p>
	<p class="block_20"><span class="text_1">"Her seferinde bir punduna getirip kurtulmuş... Bırakın</span><span class="text_"> </span><span class="text_1">cezayı, mahkemeye bile intikal etmemiş olay..."</span></p>
	<p class="block_17">Kafamı toparlamaya çalıştım.</p>
	<p class="block_20"><span class="text_1">"Nasıl punduna getirmiş Zeynepcim? Yasada bir açık mı</span><span class="text_"> </span><span class="text_1">var? Nedir bu adamı kurtaran?"</span></p>
	<p class="block_17">Konuya çalıştığı belliydi, güvenle anlatmaya başladı.</p>
	<p class="block_20"><span class="text_1">"Biraz karışık bir mesele Başkomserim. Aslında ortalıkta suç olacak bir fiil yok gibi gözüküyor. Yani adamın biri organını bağışlıyor, o organ hasta olana nakil yapılıyor. Ama</span><span class="text_"> </span><span class="text_1">organ nakli için sırada bekleyenler var. Yani sen böbreğini ya</span><span class="text_"> </span><span class="text_1">da başka bir organını bağışladığında, en çok ihtiyacı olana yahut sırada bekleyene nakil yapılması lazım. Oysa Hayati Darcan gibi ya da bugün yakaladığımız Dinç Açıkgöz gibi adamlar dünyanın değişik ülkelerinden hasta ama zengin olan insanları buluyorlar, büyük paralar karşılığı sıra beklemeden onlara organ nakli yapıyorlar. Geçenlerde bu işin yapıldığı bir hastaneyi basmışlar. Zengin bir Alman hastaya, Nijeıyalı bir garibanın böbreğini naklederken yakalamışlar. Böyle az buz vaka yok. On yılda dört yüze yakın kişi organ ve doku ticareti yapmak suçundan tutuklanmış. İki yüze yakın insan ise kendi organını usulsüz olarak satarken yakalanmış. Evet, bir zamanlar Kosova'da yapılıyormuş bu işler. Şimdi yasadışı organ naklinin en çok yapıldığı ülke olmuşuz... Kaçak organ pazarı epeyce hareketlenmiş görünüyor."</span></p>
	<p class="block_17">"Vay anasını," diye kükredi Ali. "Zenginsen yaşıyorsun, yoksulsan parça parça bedenini satıyorsun!"</p>
	<p class="block_17">Acı bir sesle onayladı Zeynep.</p>
	<p class="block_20"><span class="text_1">"Aynen öyle Alicim, kendi yoksullarımızın yaşadığı bu rezillik yetmezmiş gibi, şimdi de zavallı Suriyeliler yaşıyorlar</span><span class="text_"> </span><span class="text_1">aynı trajediyi."</span></p>
	<p class="block_17">Sanki karşısında bütün bunlara sebep olmuş birileri varmış da onların ağzını burnunu kıracakmış gibi yumruklarını sıktı Ali.</p>
	<p class="block_17">"Tıpkı Down sendromlu oğulları Bercis'i satan Ayber ve Cabir gibi.. . İnsanlık bitmiş be..."</p>
	<p class="block_20"><span class="text_1">Belki de insanlık tam olarak buydu. Daha korkuncu kendi</span><span class="text_"> </span><span class="text_1">kızı bu yüzden, yani organ bulamadığı için ölen Hayati'nin sadece zengin hastalara yaşam hakkı tanıyan bu alçakça yolu seçmesiydi. Ama şimdi insan doğası üzerine felsefe yapacak zaman değildi. Asıl konuyu gözden kaçırmamak gerekiyordu.</span></p>
	<p class="block_17">"Peki arkadaşlar," dedim, iskemlelerden birine çökerken.</p>
	<p class="block_17">"Diyelim ki Hayati Darcan'ın organ kaçakçısı olduğunu ispat ettik. Diyelim ki Serap Hastaneleri'nin sermayesinin temelinde bu kanlı para var. Konunun cinayetlerle bağlantısı nedir? Öyle ya, bizim işimiz yasadışı sağlık ticareti değil, dört cinayetin faillerini bulmak. Eğer..."</p>
	<p class="block_17">Sözlerimi tamamlamama fırsat vermedi kriminoloğumuz.</p>
	<p class="block_17">"Hayati Darcan'ın yanına bir ismi daha eklememiz gerekiyor Başkomserim." Adeta neşeli çıkmıştı sesi. "Bu gece Ekrem'le birlikte sahte hastanenin önüne gelme amacım da buydu, ama olaylar çığırından çıkınca anlatamadım..."</p>
	<p class="block_17">Zeynep boşa konuşmazdı, önemli bir bulguya ulaşmış olmalıydı. Sükunetimi korumaya çalışarak sordum.</p>
	<p class="block_17">"Cinayet mahallerine bırakılan barkodlardan bir şey mi çıktı?"</p>
	<p class="block_17">Gülümsemesi genişledi tüm yüzüne yayıldı.</p>
	<p class="block_20"><span class="text_1">"O da var; evet, son üç cinayetteki oyuncakların barkodlarındaki sayıların toplamı 12'yi bulmuyor. Savcı Nadir doğru söylemiş, bu sayılar, beş yıl önce işlenen cinayetlerde olay yerine bırakılan oyuncakların barkodları gibi Körebe tarafından</span><span class="text_"> </span><span class="text_1">oluşturulmuş değil. Bunu da göz önünde bulundurmamız lazım. Ama son öğrendiklerimizin ışığında çok daha önem kazanan bir bilgiye ulaştım. Sabık polis, Zekai Başkomiserim'in manevi oğlu Alper Siper hakkında... Son üç yıldır Serap Hastaneleri'nin güvenlik işini Alper'in şirketi yürütüyormuş..."</span></p>
	<p class="block_17">Bir gazete kupürü daha belirdi perdede. Bu kez Zekai, Kansu ve Alper birlikteydiler. Bir basın toplantısının haberiydi. Serap Hastaneleri'nde çalışan bir kadın doktora saldırıyla ilgili konuşuyorlardı.</p>
	<p class="block_17">"Yani Alper, son kurbanı tanıyormuş." Adeta kendiliğinden dökülmüştü bu sözcükler dilimden. "Oysa dün, Kansu</p>
	<p class="block_17">Sarmaşık'tan bahsedince hiç oralı olmamıştı."</p>
	<p class="block_17">Mantık zincirini bıraktığım yerden devam ettirdi Zeynep.</p>
	<p class="block_17">"İşte tam da bundan bahsediyorum Başkomserim. Öteki cinayetleri bilmem ama Kansu Sarmaşık cinayetinde Alper şüpheli görünüyor... Böylece Hayati Darcan da zanlılar listesinde ilk sıraya yükseliyor."</p>
	<p class="block_20"><span class="text_1">Yanımdaki iskemleye çöken Ali, "Çok mantıklı," diye</span><span class="text_"> </span><span class="text_1">onayladı. "Kansu, adamdan sürekli para istiyormuş. Ben de neden bu kadar parayı eski ortağına veriyor diyordum. Belli ki şantaj yapıyordu. 'Parayı vermezsen, organ kaçakçılığı</span><span class="text_"> </span><span class="text_1">yaptığını herkese anlatırım,' diyordu."</span></p>
	<p class="block_17">Dinç'in Serap Hastaneleri hakkında söylediklerini duyduktan sonra kafamda oluşan senaryoyu anlatıyordu yardımcım. Zeynep de aynı fikirdeydi, ayrıntıları tamamlamak amirleri olarak bana kalıyordu.</p>
	<p class="block_22"><span class="text_7">"Sadece söylerim demiyordu Alicim, elimdeki belgeleri gösteririm diyordu. Ve para isteği hiç bitmiyordu. Çünkü o zengin oyununa öyle bir kaptırmıştı ki ke ndini, fırsatı olsa, Serap Hastaneleri'nin bütün sermayesini bahise yatırabilir</span><span class="text_11"></span><span class="text_7">di. Hayati'nin bu rezilliğe bir son vermesi gerekiyordu. Al</span><span class="text_11"></span><span class="text_9"> </span><span class="text_7">per'e derdini söyledi yahut eski polis şantaj olayına tanık oldu. Belki de bizzat Alper getirmiştir öneriyi. Kansu'yu or</span><span class="text_11"></span><span class="text_7">tadan kaldıralım diye... Muhtemelen korktu Hayati; parasını kaybetmek neyse de cinayetten hapse girmek planları arasın</span><span class="text_11"></span><span class="text_7">da yoktu. İkizlerinin babasız büyümesini istemezdi. Ama bi</span><span class="text_11"></span><span class="text_7">zim paragöz Alper, reddedemeyeceği bir cinayet planı sundu ona. Bu senaryoya göre asla yakalanmayacaklardı... Çünkü Kansu Sarmaşık'ı bir seri katil tarafından öldürülmüş gibi göstereceklerdi. Cinayeti Körebe'nin üzerine yıkacaklardı.</span></p>
	<p class="block_18"><span class="text_5">Ama inandırıcı olması için, iki kişiyi daha öldürmeleri ge</span><span class="text_10"></span><span class="text_5">rekiyordu. Topluma zararlı, öldürülmelerini polislerin bile onaylayacağı iki çocuk tacizcisini..."</span></p>
	<p class="block_22"><span class="text_7">Hayranlığa benzer bir ifafe belirdi Zeynep 'in yüzünde. "Oldukça zekice Başkomserim. Alper, Körebe hakkındaki</span><span class="text_9"> </span><span class="text_7">bütün bilgilere sahipti. Dahası Zekai Başkomiserim'in seri katil hakkında topladığı bütün bilgiler elinin altındaydı. Kur</span><span class="text_11"></span><span class="text_7">banları Mivakuryum'la uyuşturdu, çocuklarla ilgili mekan</span><span class="text_11"></span><span class="text_7">lara götürerek öldürdü ya da daha önce katletti. Gözlerine larmızı kadifeden göz bağları taktı, sağ kulaklarını ke sti, yan</span><span class="text_11"></span><span class="text_7">larına birer oyuncak bıraktı."</span></p>
	<p class="block_17">Gerçekten şeytanice düşünmüştü Alper.</p>
	<p class="block_17">"Çok daha ince çalıştı Zeynepcim," dedim hatırlayarak.</p>
	<p class="block_18"><span class="text_5">"Davaya benim bakacağımı biliyordu. Benim hakkımda etraf</span><span class="text_10"></span><span class="text_5">lıca bir araştırma yapmıştı. Kızımı taciz eden Akif Soykan'ı da öyle öğrenmiş olmalı. O yüzden ilk kurban olarak Akif'i seçti. Kızımın bebeğine benzeyen bir oyuncağı yanına bıraktı. Duygusallaşmamı, tümüyle Körebe'ye yoğunlaşmamı istiyordu."</span></p>
	<p class="block_17">Gözlerini kısmış, deminden beri bizi dinleyen Ali sessizce söylendi.</p>
	<p class="block_22"><span class="text_7">"Ama bir yanlış yaptı, Körebe'nin hesabını tutturamadı. 12 yerine sadece üç kişiyi öldürdü." Sustu, adeta kendi ken</span><span class="text_11"></span><span class="text_9"> </span><span class="text_7">dine sordu:. "Acaba devam edecek miydi?"</span></p>
	<p class="block_20"><span class="text_1">"Hayır Alicim," dedim güven dolu sesle. "Öyle olsaydı</span><span class="text_"> </span><span class="text_1">tam 12 kişiyi öldürmesi gerekirdi. O kadarını göze alamazdı.</span></p>
	<p class="block_17">Bizim de bu ayrıntıya takılacağımızı düşünmedi. Haksız da sayılmazdı, bu delillere ulaşmasaydık, çok da önemsemeyebilirdik bu tutarsızlığı."</p>
	<p class="block_17">Dalgın bir tavırla doğruladı Zeynep.</p>
	<p class="block_17">"Haklısınız, önemsemeyebilirdik. Ne de olsa karşımızda bir seri katil vardı. Hakkında çok da fazla bilgiye sahip olmadığımız bir seri katil. .. Onun ilk cinayetlerindeki rutine sadık kalmasını beklemeyebilirdik." Duraksadı. "Muhtemelen Siper Güvenlik'in minibüslerinden birini kullandılar. Şu senin bulduğun tanık Alicim, hatırlıyor musun, koyu renk bir minibüs gördüğünü söylemişti."</p>
	<p class="block_17">"Elbette hatırlıyorum, ama üzerinde Siper Güvenlik yazmayan bir minibüsü kullanmışlardır. "</p>
	<p class="block_20"><span class="text_1">"Ya da yazının üzerine kapattılar. Evet, Alper'in bir de suç</span><span class="text_"> </span><span class="text_1">ortağı vardı. Ya nındaki o iri yarı adam..."</span></p>
	<p class="block_17">"Merdan," diye fısıldadım. "Suç ortağı Merdan'dı. Adam, Alper'in memleketlisiymiş, belki başka pis işleri de vardır..."</p>
	<p class="block_17">"İyi de emekli de olsa bir kanun adamı bunu nasıl yapar?" Bizim temiz kalpli Ali'ydi bunu söyleyen. "Adam resmen bir seri katili taklit ediyor. Tamam, öldürdükleri insanlar pek namuslu olmayabilir ama onları bir ideal için, doğru bir amaç için de öldürmüyor. Tek derdi patronunu mutlu etmek. Yani para..."</p>
	<p class="block_17">İşte bu yüzden seviyordum bu çocuğu, kötülük karşısında şaşkınlığını hala koruyabildiği için. Kötülüğe hiçbir zaman alışamadığı için.</p>
	<p class="block_17">"Daha ne olsun Alicim, biliyorsun ki, cinayet nedenlerinin en esaslısı paradır. " Va azımı sürdürecektim ki çalan telefonum izin vermedi. Baktım, bizim Ekrem arıyordu.</p>
	<p class="block_17">"İyi akşamlar Başkomserim," dedi o bildik sesle. "İki ceset bulduk. İki erkek cesedi..."</p>
	<p class="block_17">Aklıma gelen başıma mı gelmişti?</p>
	<p class="block_17">"Kimlikleri belli mi?" diye sordum korkuyla. "Kimmiş maktuller?"</p>
	<p class="block_17">"Biri eski polis, emekli komiser Alper Siper, öteki ise eski boksör, Merdan Kaymaz..."</p>
	<p id="id_bookmark54" class="block_17">55</p>
	<p class="block_24">"Artık bitirelim şu Körebe efsanesini!"</p>
	<p class="block_20"><span class="text_1">Oturma odasının önündeydi Merdan; sağ omuzunu kapının kanadına dayayarak, yere diz çökınüştü. Alnının ortasındaki küçük kara delik olmasa tetiğini çekıneye fırsat bulama</span><span class="text_"> </span><span class="text_1">dığı şu gümüş kabzalı Baretta hala parmaklarının arasında durmasa, merakla içeriyi gözetliyor zannedebilirdiniz. Ölümü ani olmuştu, öyle ki hareket etmeye bile fırsat bulamamıştı. Kurşunu yiyince usulca yığılmıştı dizlerinin üzerine.</span></p>
	<p class="block_20"><span class="text_1">Alper koltukta oturuyordu, sağ eli kucağında, gözlerinde bir şaşkınlık, başı geriye kaykılıp öylece kalmıştı. Tıpkı iri yarı adamı gibi onun da alnının ortasında küçük, kara bir</span><span class="text_"> </span><span class="text_1">delik vardı. Tek fark Alper'in kafatasına giren kurşunun arkadan çıkınış olmasıydı. O yüzden eski polisin açık yeşil gömleğinin omuzları olduğu gibi kana boyanmıştı. Kuruyan kan, kırmızıdan siyaha doğru koyulaşmayı sürdürüyordu. Cesetler henüz kokınasa da odanın havası iyice ağırlaşmıştı.</span></p>
	<p class="block_17">"En az 12 saat önce vurulmuş olmalılar," diyerek plastik eldivenli eliyle kurumuş kana dokundu Zeynep. "Belki biraz daha önce."</p>
	<p class="block_22"><span class="text_7">Her durumda Körebe bizden hızlı davranmıştı. Aklımın almadığı buydu. Nasıl oluyor da sahte katillerin kim olduğunu bizden erken anlayabiliyordu? Bunu yapabilmesi için sadece müthiş bir zekaya değil, elimizdeki bilgilere de sahip olması gerekirdi. Başka deyişle soruşturmanın içinde olması</span><span class="text_9"> </span><span class="text_7">gerekirdi. Bakışlarım, ilgiyle Merdan'ı inceleyen yardımcı</span><span class="text_11"></span><span class="text_7">ma kaydı. Yok artık, diye kendi kendimi azarladım içimden.</span></p>
	<p class="block_18"><span class="text_5">Ali'den mi şüpheleniyorsun? Elbette benim öfkeli ama dü</span><span class="text_10"></span><span class="text_5">rüst, genç arkadaşım böyle bir barbarlığa kalkışmazdı. Öte yandan, yardımcım, Körebe olmak için ideal adaydı. Çocuk</span><span class="text_10"></span><span class="text_5">ken tacize uğramıştı, öfke doluydu, cinayet konusunda uz</span><span class="text_10"></span><span class="text_5">mandı, hepsinden önemlisi soruşturmanın içindeydi. Hayır, hayır diyerek uzakl aştırdım bu düşünceyi kafamdan.</span></p>
	<p class="block_17">"Misafir gibi elini kolunu sallayarak girmiş olmalı içeri."</p>
	<p class="block_22"><span class="text_7">Zeynep tahminlerini sürdürüyordu. Sehpanın üzerinde, Al</span><span class="text_11"></span><span class="text_7">per'in önünde duran fincanı gö sterdi. "Tıpkı kahve içmeye</span><span class="text_9"> </span><span class="text_7">gelen bir dost gibi." Bakışları sehpanın öteki ucuna kaydı, fincan yoktu. "Elbette kendininkini yıkadı, temizledi." Karşı</span><span class="text_11"></span><span class="text_7">daki koltuğa yürüdü. Diz çöktü . "Tam buraya oturmuş." Sağ elini silah haline getirerek eski polise çevirdi. "Kendini en güvende hissettiği anda vurmuş adamı." Hayali tabancasını kapıdaki cesede doğrulttu. "Merdan yetişmeye çalışmış, ama onu da gafil avlamış."</span></p>
	<p class="block_17">Ali'nin aklı başka bir noktaya takılmıştı .</p>
	<p class="block_22"><span class="text_7">"Anlayamıyorum ya, sihirbaz mı bu adam? Nasıl oluyor da</span><span class="text_9"> </span><span class="text_7">biri eski polis, biri koruma iki adamı birden öldürebiliyor?" Körebe'ye beslediği hayranlık, yerini zorlu bir rakibe du</span><span class="text_11"></span><span class="text_9"> </span><span class="text_7">yulan kıskançlık dolu öfkeye bırakmıştı.</span></p>
	<p class="block_22"><span class="text_7">"Öyle değil mi Başkomserim, nasıl böyle gafil avlayabili</span><span class="text_11"></span><span class="text_9"> </span><span class="text_7">yor insanları?"</span></p>
	<p class="block_18"><span class="text_5">Cevap çok basitti, beş yıl önce 12 kurbanı nasıl avladıysa, birkaç gün önce Zekai'yi nasıl öldürdüyse öyle. Zeka, tecrü</span><span class="text_10"></span><span class="text_5">be, cesaret ve öldürme yeteneğiyle. Ama bunları söyleyemedim, çünkü küçük kitaplığın bittiği yerde, kolonun hemen arkasında duran kahverengi sehpanın üzerindekileri fark ettim. İlk gözüme çarpan kırmızı kadife kumaş oldu, üzerin</span><span class="text_10"></span><span class="text_5">de 38'lik bir Smith We sson duruyordu . Birkaç adım atınca büyükçe ilaç kutusunu da gördüm. Tam anlayamadım ama mu htemelen ku rbanlarını kaçırırken kullandıkları Mivakuryum içeren iğnelerden olmalıydı.</span></p>
	<p class="block_18"><span class="text_5">"Körebe, sahte katilleri ortadan kaldırmakla kalmamış, ka</span><span class="text_10"></span><span class="text_5">nıtları da sergilemiş." Hiç hissetmemiştim yardımcımın pe</span><span class="text_10"></span><span class="text_5">şimden geldiğini. Bir adım geride durmuş sehpanın üzerindekileri süzüyordu. "Ne kadar soğukkanlı bir adam bu ya?"</span></p>
	<p class="block_17">Yeniden o övgü dolu tını belirmişti sesinde.</p>
	<p class="block_17">Zeynep de katılmıştı aramıza. Sergilenenlere şöyle bir göz attıktan sonra başını salladı.</p>
	<p class="block_17">"Bugün konuştuklarımız ihtimal olmaktan çıktı. Demek ki kurduğumuz senaryo gerçekmiş Başkomserim..."</p>
	<p class="block_17">Zeynep'in sözleri aklımı başıma getirdi, aceleyle Ali'ye döndüm.</p>
	<p class="block_22"><span class="text_7">"Şu hastane sahibinin telefonu var mıydı bizde? Hayati Darcan'ın..." Hala anlamamışlardı neden bahsettiğimi. "Bu ikisini öldürdüğüne göre sıra hastane sahibinde. Sahte cina</span><span class="text_11"></span><span class="text_9"> </span><span class="text_7">yetlerin işlenme sebebi Hayati Darcan!"</span></p>
	<p class="block_17">Telaşım Ali 'ye geçti.</p>
	<p class="block_18"><span class="text_5">"Kartını vermişti," diyerek ince montunun ceplerini di</span><span class="text_10"></span><span class="text_5">diklemeye başladı. "Evet, buldum." Emrimi beklemeden cep telefonunu çıkardı, tuşlara bastı. Telefon kulağında, heye</span><span class="text_10"></span><span class="text_5">canlı bakışları yüzümdeydi. Uzaktan uzağa çalan bir zil sesi duydum, ama kimse cevap vermedi. Bir süre daha ısrar etti yardımcım. Kimse açmıyordu.</span></p>
	<p class="block_18"><span class="text_5">"Hastaneyi arayalım," dedi Zeynep. O da akıllı telefonunu çıkarmış, hızla tuşlara basıyordu. "Tamam, işte bu numara... Merkez hastaneyi arıyorum..." Yine uzaktan uzağa çalan tele</span><span class="text_10"></span><span class="text_5">fon zili. Ama bu kez beklemeden açıldı. Çıkan sekretere, ken</span><span class="text_10"></span><span class="text_5">dini tanıttı, lisanı münasiple meramını anlattı Zeynep.</span></p>
	<p class="block_17">"Anladım efendim," dedi telefondaki kız tedirgin olmuş bir sesle. "Hayati Bey'in geldiğini görmedim, asistanı Pınar Hanım'a bağlayayım sizi. .."</p>
	<p class="block_18"><span class="text_5">Pınar Hanım'a bağl anmak biraz uzun sürdü. İki kez tele</span><span class="text_10"></span><span class="text_5">fon kesildi, Zeynep ye niden aradı. Sonunda kadına ulaştı.</span></p>
	<p class="block_18"><span class="text_5">"Hayati Bey'le konuşacaktık. Cinayet masasından arıyo</span><span class="text_10"></span><span class="text_5">ruz..."</span></p>
	<p class="block_17">Kadının söylediklerini dinleyen Zeynep'in yüzü asıldı.</p>
	<p class="block_18"><span class="text_5">"Siz de mi ulaşamıyorsunuz? Evde yok mu? Karısı, çocuk</span><span class="text_10"></span><span class="text_5">ları... Marmaris'te yazlıktalar... Onların yanına gitmiş olamaz mı? Öyle mi? Ailesi ne diyor? Dün akşam mı konuşmuşlar? Tamam, anladım... Ama bir haber alırsanız mutlaka bildirin."</span></p>
	<p class="block_17">Telefonu kapatırken bana döndü.</p>
	<p class="block_17">"Körebe, Hayati'yi kaçırmış olmalı. Şoförü onu almak için sabah eve gitmiş, bulamamış... Adamı ne gören varmış, ne duyan...''</p>
	<p class="block_17">"Zamparalık yapıyor olmasın?"</p>
	<p class="block_18"><span class="text_5">Bu parlak fikrin sahibi Ali'ydi, yadırgayan gözlerle baktı</span><span class="text_10"></span><span class="text_5">ğımızı görünce daha cılız bir sesle açıkladı.</span></p>
	<p class="block_17">"Olamaz mı? Hazır karısı çocukları tatildeyken..."</p>
	<p class="block_20"><span class="text_1">Zayıf ihtimaldi, zaten yardımcım da ısrar etmedi. Kuvvetli</span><span class="text_"> </span><span class="text_1">ihtimal ise Hayati 'nin seri katilin elinde olmasıydı. Belki adamı çoktan öldürmüştü bile, birbirimize söylemesek de böyle düşünüyorduk. Ama düşünmekle olacak iş değildi, bütün İstanbul Emniyeti'ni ayağa kaldırmak gerekiyordu . Bunu tek</span><span class="text_"> </span><span class="text_1">başıma yapamazdım.</span></p>
	<p class="block_18"><span class="text_5">"Ben, Savcı Nadir'e gidiyorum," diyerek hareketlendim. "Zeynep, sen burada kal, incelemeyi sürdür. Ali, sen de Hayati'nin evine uğra, bak bakalım, bir ipucu bulabilecek misin? İrtibatı kaybetmeyelim, en geç iki saat sonra telefonlaşa</span><span class="text_6">} </span><span class="text_5">ım ...</span><sup class="calibre2">"</sup></p>
	<p class="block_17">Dışarı çıkınca alev gibi bir rüzgar yaladı yüzümü. Güneş çoktan batmış olsa da o Allah'ın belası sıcak hiç eksilmiyordu. Villadan çıkıp emektara yürürken saçlarımın dibine kadar terlemiştim. Araba fırın gibiydi, sanki günün bütün sıcaklığı çökmüştü koltukların üstüne. Yine güç bela çalıştırabilmiştim zaten. Motorun sesini duyuncaya kadar ağır bir benzin kokusu sarmıştı içerisini. Adalet Sarayı'na varıncaya kadar da hiç eksilmedi bu koku.</p>
	<p class="block_17">Resmi görevlilerin kullandığı otoparka girerken gördüm savcıyı. Arabayı yanına yaklaştırarak, camdan seslendim...</p>
	<p class="block_17">"Nadir Bey! Nadir Bey!" Çok dalgındı. "Savcı Bey, sayın savcım..."</p>
	<p class="block_17">Döndü, sonunda işitmişti, ben de emektarı durdurdum. Camdan başımı dışarı çıkardım, görünce adeta irkildi.</p>
	<p class="block_17">"Kusura bakmayın, ardınızdan bağırdım böyle..." Anlamak istercesine beni süzüyordu hala.</p>
	<p class="block_17">"Yok, yok önemi yok..." Yaklaştı, gülümseyerek elini camdan içeri uzattı. "Hayrola Başkomserim, ne işiniz var burada?"</p>
	<p class="block_17">Uzattığı eli sıktım.</p>
	<p class="block_17">"Pek hayır değil. .. Size gelmiştim, bazı gelişmeler var, konu şmamız lazım ..."</p>
	<p class="block_17">Yüzü karıştı.</p>
	<p class="block_20"><span class="text_1">"Önemli herhalde..." Sıkıntıyla konuşuyordu. "Ben de bir yere yetişmeye çalışıyordum." Bakışları az Herdeki gri Megane'a kaydı. "Benimle gelin, arabada konuşuruz... Sizi uygun</span><span class="text_"> </span><span class="text_1">bir yerde bırakırım, taksiyle dönersiniz sonra..."</span></p>
	<p class="block_17">"Tabii... Şu emektarı kö şeye park edip geliyorum."</p>
	<p class="block_17">"Emektarı ha," diye tekrarladı. "Güzel deyim." Bizim ihtiyarı alıcı gözüyle şöyle bir süzdü. "İyi bakmışsınız, hiç fena görünmüyor. "</p>
	<p class="block_17">"Teşekkür ederim..." Hafifçe gaza dokundum. "Hemen gelıyorum ..."</p>
	<p class="block_17">Arabamı az Herdeki kırmızı Peugeot ile krem rengi Ford'un arasına park ederken çaldı telefonum. Kriminoloğu.muzdu arayan.</p>
	<p class="block_17">"Merhaba Zeynepcim, önemli bir kanıt buldum de lütfen..."</p>
	<p class="block_17">Neşesizce güldü.</p>
	<p class="block_17">"Önemli ama yeni değil, şu kırmızı toprak parçacıklarından vardı yerde. Yanılmamışız, bütün oklar olağan şüpheliyi gösteriyor..."</p>
	<p class="block_20"><span class="text_1">"Körebe'yi," diye tamamladım. "Anlaşıldı Zeynepcim, haber verdiğin için çok teşekkür ederim, ama artık kapatmalı</span><span class="text_"> </span><span class="text_1">yım. Savcı Nadir arabasında beni bekliyor. "</span></p>
	<p class="block_17">"Arabasında mı? Siz neredesiniz Başkomserim?"</p>
	<p class="block_17">Güldüm.</p>
	<p class="block_20"><span class="text_1">"Uzun hikaye, adam bir yere yetişecekmiş, arabada anlatacağım derdimi. Hadi kolay gelsin, bir saate kalmaz yanın</span><span class="text_"> </span><span class="text_1">dayım..."</span></p>
	<p class="block_17">Megane'a binerken, içerde savcıdan başka kimse olmadığını görünce şaşırdım. Ya nındaki koltuğa yerleşirken savcı da yadırgadığımı fark etti.</p>
	<p class="block_17">"Cavit'i, yani benim şoförü erken yolladım, kansı hastaymış." Araba hareket etti§, otoparktan çıkarken sordu . "Ee anlatın bakalım, neymiş şu önemli gelişmeler?"</p>
	<p class="block_17">Merak mı etmiyordu, yoksa aldırmazmış gibi mi görünmek istiyordu, anlayamadım. İnadına, bodoslama girdim konuya.</p>
	<p class="block_17">"Öldürülen üç maktulün katillerini bulduk..."</p>
	<p class="block_17">Araba asfaltın üzerinde akarken, bana döndü.</p>
	<p class="block_17">"Öyle mi? Yakaladınız mı adamları?"</p>
	<p class="block_17">Şimdi heyecanlanmıştı.</p>
	<p class="block_17">"Hayır, ikisini de öldürmüşler."</p>
	<p class="block_20"><span class="text_1">Bu önemli haber karşısında ne arabayı durdurdu, ne de</span><span class="text_"> </span><span class="text_1">hızını azalttı.</span></p>
	<p class="block_17">"Kim öldürmüş?"</p>
	<p class="block_17">Ben olsam, kurbanlar kim diye sorardım, önce onları öğrenmek isterdim. Ama savcılar, polis gibi düşünmek zorunda değildi.</p>
	<p class="block_17">"Muhtemelen Körebe lakaplı şu seri katil..."</p>
	<p class="block_17">Şöyle bir baktı, sonra yeniden yola çevirdi gözlerini.</p>
	<p class="block_20"><span class="text_1">"Yine aynı ritüeli mi uygulamış? Cesetler, çocuklarla ilgili</span><span class="text_"> </span><span class="text_1">mekanlara bırakılmış?"</span></p>
	<p class="block_17">Sorular doğruydu ama ses tonu merakt an yoksundu. Ne bileyim, bizim savcıda bugün bir tuhaflık vardı.</p>
	<p class="block_20"><span class="text_1">"Hayır, adamları evlerinde öldürmüş... Katil tıpkı Zekai Başkomiserim'in evine girdiği gibi kurbanların yanına da rahatça girmiş. Tanışıyor olmalılar, belli ki maktuller, ona gü</span><span class="text_"> </span><span class="text_1">veniyordu. İkisini de gafil avlamış..."</span></p>
	<p class="block_17">Hala kim bu ikisi demiyordu.</p>
	<p class="block_17">"Peki, cinayet mahallinde ipucu filan bırakmış mı? İşe yarar bir şeyler bulabildiniz mi?"</p>
	<p class="block_17">"Her zamanki gibi hiçbir ipucu bulamadık, sadece şu kırmızı toprak parçacıkları. .."</p>
	<p class="block_17">Gözlerini bana çevirdi.</p>
	<p class="block_17">"Hangi toprak parçacıkları?"</p>
	<p class="block_17">Nadir'e bundan bahsetmemiştim.</p>
	<p class="block_17">"Kırmızı toprak parçacıkları. Zekai Başkomiserim'in teknesinde, evinde bulmuştuk, Kansu'nun apartmanında da vardı, son olarak da öldürülen iki kişinin villasında gördük. "</p>
	<p class="block_17">Vites değiştirirken belli belirsiz söylendi.</p>
	<p class="block_17">"İlginç..."</p>
	<p class="block_17">"Öyl e," diye anlatmayı sürdürdüm. "Başka da bir ipucu yok. Gerçi arkadaşlar olay mahallini araştırmayı sürdürüyorlar hala. Ama daha önemli bir gelişme var. Körebe, tacizci cinayetlerinin azmettiricisi olan şahsı kaçırmış olabilir."</p>
	<p class="block_17">Yine bir bakış attı.</p>
	<p class="block_17">"Kimmiş o şahıs?"</p>
	<p class="block_17">Ya nıtı beklemeden yola bakmaya başladı.</p>
	<p class="block_17">"Hayati Darcan, şu Serap Hastaneleri 'nin sahibi. Öldürülen üç maktulün azmettiricisi. Siz sormadınız ama Körebe'nin öldürdüğü iki kişi dün Zekai Başkomiserim'in evinde karşılaştığınız Alper ile koruması Merdan..."</p>
	<p class="block_17">Sözlerimdeki imayı anlamıştı.</p>
	<p class="block_20"><span class="text_1">"Evet sormadım, çünkü aklım katildeydi. Körebe'de... Adamı hala yakalayamadık. Basın peşimizde, yukarıdan her</span><span class="text_"> </span><span class="text_1">gün telefon geliyor. Korkarım yakında bakandan da fırça yiyeceğiz."</span></p>
	<p class="block_17">Hiç üzerime alınmadım.</p>
	<p class="block_17">"Buna gerek kalmayabilir. Bana yetkiyi verin. Özel bir ekip kurayım. Hayati gece evden kaçırılmış olmalı. Mobese kameralarını kontrol edelim. Mutlaka bir iz buluruz. Hissediyorum, Körebe paniklemiş durumda. Zamana karşı yarışıyor. Dün gece iki kişiyi öldürdü, bir kişiyi kaçırdı. Kim olsa açık verir..."</p>
	<p class="block_17">"Tamam, tamam," dedi hevesle. "Ne gerekiyorsa yapalım.</p>
	<p class="block_17">Artık bitirelim şu Körebe efsanesini!" Yine bana çevirdi bakışlarını. "Sizden başkası yapamaz bunu zaten. Derhal harekete geçelim ..."</p>
	<p class="block_20"><span class="text_1">O böyle konuşurken, sağ taraftan çıkan siyah bir Passat</span><span class="text_"> </span><span class="text_1">önümüze kırdı.</span></p>
	<p class="block_17">"Dikkat!" dememe gerek kalmadan Nadir ustalıkla direksiyonu çevirdi, çarpmaktan son anda kurtulduk, ama ikimiz de arabada savrulmuştuk.</p>
	<p class="block_17">"Önüne baksana be!" diye bağırdı savcı, ama Passat'ın sürücüsü gaza basıp çoktan uzaklaşmıştı.</p>
	<p class="block_17">Nadir, yüzünü buruşturarak ayaklarına doğru baktı.</p>
	<p class="block_17">"Yaralandınız mı?" diye sordum. "Bir şeyiniz yok ya?"</p>
	<p class="block_17">"Yok, yok ben iyiyim," dedi ama eliyle sağ ayağını yokluyordu. O anda gördüm paspasın üzerindeki kırmızı toprak parçalarını. Zekai'nin teknesinde, Kansu'nun evinde ve bu akşamüstü cinayet mahallinde bulduğumuz kırmızı toprak parçacıklarıyla aynıydı bunlar... Nasıl yani? Yıllardır peşinde olduğumuz o acımasız katil, bizim Savcı Nadir miydi? Niye olmasın? Savcılardan seri katil çıkmaz diye bir kural mı vardı?</p>
	<p class="block_17">"Ne? Neye bakıyorsunuz?" diye soran Nadir'in sözleriyle dağıldı zihnimi yakan sorular.</p>
	<p class="block_17">"Hiç... Hiç öylesine bakıyorum işte."</p>
	<p class="block_17">Rahat bir gülümseme yayıldı yüzüne.</p>
	<p class="block_17">"Merak etmeyin gerçekten iyiyim. Siz de iyisiniz değil mi?"</p>
	<p class="block_17">"İyiyim, iyiyim," dedim ama bakışlarım kendiliğinden paspasın üzerindeki kırmızı zerreciklere kaymıştı yine.</p>
	<p class="block_17">"Sahi neye bakıyorsunuz Başkomserim?"</p>
	<p class="block_17">Bu defa sert çıkmıştı sesi.</p>
	<p class="block_17">"Emin olmak istedim."</p>
	<p class="block_17">Kuşkuyla süzdü beni.</p>
	<p class="block_17">"Neden emin olmak istediniz?"</p>
	<p class="block_17">Gülümsedim.</p>
	<p class="block_20">"Dedim ya iyi olduğunuzdan."</p>
	<p class="block_20"><span class="text_">Hata yapmıştım, işkillenmeye başlamıştı. Daha fazla kuş</span><span class="text_1"> </span><span class="text_">ku uyandırmanın manası yoktu, derin bir nefes alarak bakışlarımı yola diktim. Belki de yanılıyordum, sadece şu kırmızı toprak parçacıklarına dayanarak bir kanun adamını suçlamak ne kadar doğruydu? Ama öte yandan Nadir, Körebe'nin öteki niteliklerini de taşıyordu. Polisin çalışına tarzını çok iyi biliyordu. Zekiydi, cesurdu, güçlü bir adamdı. Kansu'nun oturduğu gökdelenlerin güvenlik kamerasındaki şapkalı, sakallı adamın cüssesi geldi gözlerimin önüne. Bizim savcıyla uyuşuyordu. O anda başka bir ayrıntıyı hatırladım. Barkodlar, cinayet mahalline bırakılan oyuncakların üzerindeki barkodlar... Zekai'nin ondan şüphelenmesine yol açan barkodların üzerindeki sayılardı. Zekai bu konuyu sadece Buket'le konuşmuştu. Oysa emniyetin karşısındaki kafede otururken, Nadir barkodları kastederek, "Yok, Kasımpaşa'da bulunan Barbie'nin üzerinde o numaralardan yoktu," demişti. Bunu sadece Körebe bilebilirdi, çünkü her barkodun üzerine toplamı 12 olacak sayıyı kendi elleriyle yazmıştı. Zekai o gün beni aramış, Körebe'yi bulmuş olabileceğini söylemişti. Ardından da öldürülmüştü. Bu kadar rastlantı fazlaydı. Yeniden savcı</span><span class="text_1"> </span><span class="text_">ya baktım. Gergindi, aklında çözülmemiş bir mesele vardı.</span></p>
	<p class="block_20"><span class="text_">Çünkü Hayati'yi kaçırmış ama henüz öldürmemişti, onun tedirginliği içindeydi. Aslında ben de tedirgindim. İlk kez başıma geliyordu böyle bir vaka. Sadece 12 çocuk tacizcisini değil, sevdiğim bir meslektaşımı da öldüren bir seri katille yan yana oturuyordum. Üstelik adam benim amirim sayılırdı. hk aklıma gelen silahımı çekip, onu tutuklamak oldu. Ama hala</span><span class="text_1"> </span><span class="text_">yeterli kanıt yoktu. Kolayca yakayı sıyırabilirdi. En iyisi sabırla beklemekti, arabadan indikten sonra Ali'yi arar peşine düşerdik. Bu arada onu işkillendirmemeliydim. O zaman fark ettim epeydir konuşmadığımızı.</span></p>
	<p class="block_20"><span class="text_">"Evet, ko nuya dönecek olursak sayın Savcım," dedim arabadaki sessizliği bozarak. "Bir an önce harekete geçmemiz</span><span class="text_1"> </span><span class="text_">lazım. Talimat verirseniz, biz de operasyonlara başlarız. Böylece belki Hayati Darcan'ı Körebe'nin elinden kurtarabiliriz. Geçen her saniye aleyhimize işliyor. "</span></p>
	<p class="block_20">Hiç bozuntuya vermedi. Kuşkulanmamış mıydı yoksa? Ne olursa olsun uyanık olmakta fayda vardı.</p>
	<p class="block_20">"Haklısınız, hemen talimat vereceğim." Cep telefonunu çıkardı, bir yandan da arabayı kullanıyordu. Bunu fırsat bilip ben de telefonuma uzandım. Nadir, yetkili birini bulmaya çalışırken, ben de yardımcıma mesaj yazacaktım. Telefonumu elime alınıştım ki, acı bir fren sesiyle, öne savruldum, başım bir yere çarptı, sersemlemiştim. Kendime gelmeye çalışırken, suratıma sert bir yurnnık indi, ardından bir tane daha... Sonrası karanlık, sadece karanlık. ..</p>
	</body></html>
