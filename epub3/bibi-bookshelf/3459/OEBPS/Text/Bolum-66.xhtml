<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bolum-66</title>
  <link rel="stylesheet" href="../Styles/balci60.css" type="text/css"/>
</head>

<body>
  <div xml:lang="en-GB">
    <p class="Resim-2"><img width="46" height="42" src="../Images/image001.png" alt=""/></p>

    <p>Puruwehua gece saatleri boyunca Jaeger’ın hamağının yanından ayrılmamıştı. Yalnızca o Jaeger’ın neler çektiğini anlıyordu. Verdiği içecekte zihnin en kıyıda köşede kalmış anılarını ortaya çıkaran <i>nyakwana</i> vardı. Beyaz adamın derinden sarsılacağını biliyordu.</p>

    <p>Şafak vakti geldiğinde ikisi de olanlara dair sesini çıkarmadı. Zaten bir şey söylemeye gerek yoktu. Ancak o sabah boyunca Jaeger’ın üzerindeki huysuzluk ve çekingenlik bir türlü gitmedi, yeniden yüzeye çıkan anılarının arasında kaybolmuştu. Yağmurun yıkamaya devam ettiği sırılsıklam ormanda bedenen bir ayağını diğerinin önüne koysa da zihni bambaşka bir yerde, Galler’deki buzlu dağın yamacındaki yırtık çadırın içinde geziyordu.</p>

    <p>Takımı da ister istemez ruh hâlindeki bu değişimi fark etmişti ama sebebini anlayabilen yoktu. Uçak enkazına bu kadar yakınken, bu inanılmaz keşif avuçlarının içine kadar gelmişken Jaeger’ın çok daha enerjik olmasını, heyecanla önderlik etmesini bekliyorlardı. Ancak tam aksine Jaeger herkesi dışarıda bırakmış, kendi karanlık ve yalnız köşesine çekilmişti.</p>

    <p class="Yildiz">***</p>

    <p>Karısı ve oğlunun ortadan kaybolmalarının üzerinden artık neredeyse dört yıl geçmişti. Jaeger, Galler Dağları’ndaki yirmi dört kilometrelik Pen y Fan Yarışı’na hazırlanıyordu. Noel zamanı gelmişti; Ruth ve Luke ile birlikte yeni yıla farklı bir şekilde, Gal tepelerinin eteklerinde kamp yaparak girmeye karar vermişlerdi. Luke’un çok sevdiği dağda kamp aktivitesi için kusursuz bir bahaneydi bu ve Jaeger da böylece fazladan antrenman yapabilecekti. Şakayla karışık Ruth’a söylediği gibi kombo aile macerası yaşayacaklardı.</p>

    <p>Yarışın başlayacağı yerin yakınlarında kamp kuracaklardı. Pen y Fan Yarışı, İngiliz Özel Kuvvetler seçmelerinden esinlenerek oluşmuştu. En zorlu aşamalarında adaylar Fan’ın neredeyse dimdik olan yamacına tırmanacak, Jacob’s Ladder’dan inecek, engebeli eski Roma yolunun sonuna kadar koşacak; sonra yolun bitiminden geri dönüp aynılarını tersten yapacaklardı.</p>

    <p>Bu yarış, “Fan Dansı” adıyla önlenmişti ve hız, dayanıklılık ve zindeliği acımasız bir şekilde test ediyordu. Tabii Jaeger bu özelliklerin kendisinde doğuştan olduğuna inanıyordu. Ordudan emekli olmasına rağmen neler yapabileceğini arada sırada kendine hatırlatmak hoşuna gidiyordu.</p>

    <p>O gece, günü antrenman yaparak geçirdiği için tüm bedeni sızlayan Jaeger ile karlı ovada dağ bisikletleriyle yolculuktan yorgun argın dönen karısı ve çocuğu hemen uykuya dalmıştı. Jaeger’ın daha sonra hatırladığı ilk şey, bir hafta sonra bir hastanenin yoğun bakım ünitesinde kendine gelmesiydi. Ruth ve Luke’un kaybolduğunu da orada öğrenmişti.</p>

    <p>Çadırda açılan delikten sızdırılan gaz, birle üç saniye arasında etkisini gösteren ve pek bilinmeyen Rus yapımı “Kolokol-1” adında bir bayıltıcıydı. Kurbanı kapalı bir ortamda çok uzun süre maruz kalmadığı sürece ölüme yol açmıyordu ama bu hâliyle bile Jaeger’ın tam olarak iyileşmesi aylar almıştı.</p>

    <p>Polis, Jaeger’ın arabasının bagajında, ailesi için aldığı ama hiçbir zaman sahiplerine ulaşamayan Noel hediyelerini bulmuştu. 4x4’ün teker izleri dışında kayıp karısı ve çocuğuna dair hiçbir iz yoktu. Amaçsız bir kaçırmayı takip eden bir cinayet gibi görünüyordu bu.</p>

    <p>Jaeger olayda baş şüpheli olarak görülmemesine rağmen girdiği bitmek bilmeyen sorguların ardından iyice meraklanmıştı. Buldukları her ipucunun boş çıkmasıyla polis de Jaeger’ın karısını ve çocuğunu ortadan kaldırmasını isteyecek kadar geçmişte neler yaşadığını daha da kurcalıyordu.</p>

    <p>Ordudaki kayıtlarını altüst etmiş, travma sonrası stres bozukluğunu tetikleyebilecek önemli bir olay bulmaya çalışmışlardı. Böylesine anlaşılmaz bir davranışa sebep olabilecek her şeyi didik didik ediyorlardı. En yakın arkadaşlarını sorgulamış, özellikle anne ve babası olmak üzere evliliğinde yaşandığını düşündükleri sorunları öğrenmek için ailesini bir an rahat bırakmamışlardı.</p>

    <p>Anne ve babasının Bermuda’ya taşınma sebeplerinden biri de bu rahatsız edici müdahalelerden kaçmak istemeleriydi. En kötü günlerini atlatması için Jaeger’ın yanında kalmışlardı ama oğulları ortadan kaybolup Bioko’ya kaçtığı zaman kendileri de bunu yeni bir başlangıç için bir fırsat olarak değerlendirmişti. Hem o zamana kadar var olabilecek izler bile dağlarda unutulup gitmişti. Ruth ve Luke artık bir yıldır kayıptı, öldükleri düşünülüyordu ve merhametsiz arama sürecinde Jaeger paramparça olmanın eşiğine gelmişti.</p>

    <p>O karanlık geceye dair en derinlere gömülmüş hatıraların yeniden kanaya kanaya yüzeye çıkması günler, aylar ve yıllar sürmüştü. Şimdi de bambaşka bir deneyim yaşamıştı. Hafızasının en uzak noktalarına gömdüğü o geceye dair anıları, bir Amahuaca savaşçısının verdiği <i>nyakwana</i> katılmış içecekle birlikte gelmişti.</p>

    <p>Elbette Jaeger’ın o bıçak kabzasında gördüğü <i>Reichsadler</i> sıradan olanlara benzemiyordu. İskoç tepelerine sakladığı kulübesinde Joe Amcasını gördüğü gibi olduğu yere mıhlayan o korkunç kartaldı bu. Şimdiyse sırılsıklam olmuş ormanda saf dehşetle dolmuş gözlerle amaçsızca ilerleyişini sürdürürken o sözler zihninde geziyordu; <i>Sonra o değerli çocuk elinde bununla geldi. Ein Reichsadler! Allah’ın belası lanet! Şeytan geri dönmüş!</i></p>

    <p>Amahuaca Kızılderililerinin şefine göre ele geçirilen savaşçılarının cesetlerine kazınan <i>Reichsadler</i> da bunun aynısıydı. Şimdi Jaeger ile takımı o karanlık güce karşı ölüm kalım mücadelesi veriyordu.</p>

    <p>Fakat Jaeger’ın kafasını en çok karıştıran, gaz maskesinin ardından tükürüklerini saçarak kendisiyle konuşan o sesti. Beynine işkence çektirerek zorlamasına rağmen ne bir isim ne de bir resim hatırlayabilmişti. Bir şekilde bu işkencecisini tanıdığını düşünse bile adamın kimliğine dair hiçbir fikri yoktu.</p>
  </div>
</body>
</html>