<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bolum-92</title>
  <link rel="stylesheet" href="../Styles/balci60.css" type="text/css"/>
</head>

<body>
  <div xml:lang="en-GB">
    <p class="Resim-2"><img width="46" height="42" src="../Images/image001.png" alt=""/></p>

    <p>Jaeger yeşile çalan ılık sulardan Irina Narov’a baktı.</p>

    <p>“Senin dalgan,” diye meydan okudu. “Bakalım yeterince güçlü müsün?”</p>

    <p>Arkalarından gelen dev dalga, bembeyaz kumlara doğru yuvarlanıyor; sahile yaklaştıkça daha da güçlenip büyüyordu.</p>

    <p>“<i>Schwachkopf!</i> Yarışalım o zaman!”</p>

    <p>Narov meydan okumayı kabul etmişti.</p>

    <p>Arkalarına dönüp sahil şeridine doğru kollarıyla harıl harıl kürek çekmeye başladılar. Bir anda Jaeger büyük dalganın gürlemesini kulaklarında hissetti ve güçlü sular sörf tahtasının arkasını kaldırdı. Daha da hızla kürek çekmeye başladı, ince sahilin gümüş kumlarına doğru hızla gürleyen dalgayı yakalayıp onunla bir olmaya çalışıyordu.</p>

    <p>Hızını artırdı, sörf tahtası suya katıldı ve çevik bir hamleyle ayaklarının üzerinde yükseldi. Sürüşü kontrol etmek için dizlerini bükmüştü. Jaeger hız kazandıkça içinde yükselen adrenalini hissetti ve hızlı bir dönüş yaparak Narov’u havalı bir şekilde yenmeye karar verdi.</p>

    <p>Omuzlarını dalgaya doğru çevirdi, sörf tahtası üç metreyi aşan sudan bir duvarın üzerinde yüzüyordu. Suyun köpüklü zirvesine uzanıp yeniden hızlanarak aşağı süzülmek adına kendini çevirdi. Ama Kara Sahil Cezaevi’nde beş haftanın üzerine Amazon’da da bir o kadar geçirdiği süreyi hafife almıştı.</p>

    <p>Ağırlığını öndeki ayağına geçirmeye çalıştığı sırada Jaeger bacaklarının ne kadar hamladığını fark etti. Dengesini kaybedip saniyeler içinde tahtadan düştü. Dev dalga Jaeger’ı içine alıp en derinlerine çekmiş ve gürlemeler arasında durmaksızın döndürmeye başlamıştı.</p>

    <p>Okyanusun muazzam gücünün kendisini ele geçirdiğini hissetti ve kendini bıraktı. Böylesine büyük bir dalgada hayatta kalmanın tek yolu buydu. Oğlunu ilk kez sörf yapmaya götürdüğü zaman da bunu öğretmişti; “Acele etme. Dünyayı kurtarmak için on saniyen olduğunu düşün. O on saniyenin yarısını kurabiye yiyip süt içmeye ayır.” Luke’a bir fırtınanın ortasında sakin kalmayı bu şekilde öğretmişti.</p>

    <p>Dalganın kendisiyle işi bittiğinde onu tükürüp sahile atacağını biliyordu. Beklediği gibi birkaç saniye sonra su yüzeyine çıktı. Kocaman bir nefes aldıktan sonra sörf tahtasının iplerini aradı. Yakaladıktan sonra tahtayı kendine çekti ve üzerine çıkıp sahile doğru kürek çekmeye başladı. Narov zaferle parlayan bakışlarla kumların üzerinde onu bekliyordu.</p>

    <p>Jaeger’ın teknesindeki efsane şifre çözme oturumunun ve Kurtadam Operasyonu keşfinin üzerinden bir hafta geçmişti. Bermuda’ya gitme fikri Jaeger’a aitti. Niyetiyse ailesinin yanında biraz vakit geçirmek ve plan yapmaktı. Gelecek savaştan önce bir molaydı.</p>

    <p>Atlas Okyanusu’nun ortasına kurulmuş ufacık bir İngiliz bölgesi olarak Bermuda, onu meraklı gözlerden uzak tutabilecek en iyi yerdi. Jaeger’ın ailesi oradaki en büyük yerleşim yeri olan Ana Ada tarafında bile yaşamıyordu. Morgan’s Point’in nefes kesici tarafında, Horseshoe Körfezi’nde bir yaşam kurmuşlardı.</p>

    <p>Her şeyiyle izoleydi. Her şeyiyle çok güzeldi. Bir de Serra de los Dios cehenneminden çok uzaktaydı.</p>

    <p>Garip bir şekilde, göreve en hevesli isim olan Narov, bu ufak cennet adaya bir ziyaret fırsatı doğduğunda da ilk atlayan olmuştu. Jaeger her şeyden uzaklaştıkları zaman artık saklı geçmişi ve tabii ki dedesiyle olan ilişkisi hakkında konuşacağını tahmin etmişti. Londra’dayken konuyu birkaç kez açmaya çalışmıştı ama Narov orada bile peşindeki şeytanlardan kurtulmuş gibi görünmüyordu.</p>

    <p>Bermuda yolculuğu, aynı zamanda Jaeger’a anne ve babasıyla, Ted Dedesinin ölümüne dair çok ertelenmiş bir sohbet etme fırsatı da sağlayacaktı. Jaeger o zamanlar durumu anlayamayacak kadar küçük olsa da işin içinde cinayet olduğu kesindi.</p>

    <p>Polislerin herhangi bir kanıt bulmayı başaramamasıyla birlikte aile de bu kaybı göründüğü gibi kabullenmek zorunda kalmıştı. Ama şüpheleri hiçbir zaman sonlanmamıştı.</p>

    <p>Tahmin ettiği üzere, annesiyle babası Jaeger’ın yanında Narov ile gelmesini olduğundan farklı bir şey olarak yorumlamıştı. Hatta babası, Jaeger’ı çalışma odasına götürerek konuyla ilgili özel bir sohbet bile etmişti.</p>

    <p>Arada sırada kendine has davranışları olsa da Narov’un ne kadar güzel olduğundan bahsetmiş ve Jaeger’in bir kez daha sonunda biriyle birlikte olduğunu gördüğüne çok sevindiğini söylemişti. Jaeger ise babasının çok önemli bir durumu görmezden geldiğini, Narov ile ayrı odalarda uyuduklarını vurgulamıştı. Ardından babası buna hiçbir şekilde inanmadığını söylemişti. Onun gözünde, ayrı yatak odasında kalmak sadece bir numaraydı. Hepsi göstermelikti. Bir de Jaeger’ın karısı ve çocuğunun ortadan kaybolmasının ardından dört yıl geçmişti ve annesiyle birlikte artık zamanın geldiğini düşündüklerini söylemişti. Hayatına devam etmesinin zamanı gelmişti.</p>

    <p>Jaeger, anne ve babasını her şeyden çok seviyordu. Özellikle babası, doğaya dair her şeye; dağlara, denizlere ve ormanlara beslediği sevginin kaynağıydı. Jaeger ona Ruth ve Luke’un hayatta olduğuna artık kesin bir şekilde inandığını söyleyememişti. Bu sayede ailesinin yeni bir belirsizlik ve acı sürecine girmesini engellediğini düşünüyordu.</p>

    <p>Bu yeni inancını onlara nasıl açıklayacağını da bilmiyordu. Babasına bir Amazon Kızılderilisi’nin, bir savaşçı kardeşinin verdiği psikotropik bir içecekle anılarının canlandığını, ona umut verdiğini nasıl anlatabilirdi?</p>
  </div>
</body>
</html>