<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bolum-89</title>
  <link rel="stylesheet" href="../Styles/balci60.css" type="text/css"/>
</head>

<body>
  <div xml:lang="en-GB">
    <p class="Resim-2"><img width="46" height="42" src="../Images/image001.png" alt=""/></p>

    <p>Neyse ki Malabo’da bir sürü internet kafe vardı. Boerke’nin rehberliğinde Jaeger birini seçti ve kısacık bir mesaj yazdı.</p>

    <p><b>Bütün iletişim hatlarım kapalı... Ayarlandığı gibi yola çıkın. İlk plana geri dönün.</b></p>

    <p><b>WJ</b></p>

    <p>Sivil hayatta bile Jaeger eski asker özdeyişine uygun bir hayat sürmeye çalışıyordu; “Planlamayı başaramazsan başarısızlığı planla.”</p>

    <p>Cachimbo’dan ayrılmadan önce avın devam etmesi ihtimaline karşı alternatif seyahat ve iletişim yolları ayarlamıştı. Düşmanın artık iki hedefe kilitlendiğini, ya belgeleri geri alacağını ya da varlığından haberdar olan herkesi öldüreceğini anlamıştı. İki hedefi de gerçekleştirmekse onlar adına kusursuz bir sonuç olurdu.</p>

    <p>Yalnızca çekirdek takımının -Narov, Raff ve Dale- erişim sağlayabildiği gizli bir adres üzerinden bir e-posta taslağı yazmaya başladı. Takımındakiler hiç göndermese bile taslağı nasıl okuyacağını biliyordu. Bu sayede mesajları takip etmek imkânsız olacaktı.</p>

    <p>E-postada, planlanan buluşmanın daha önce belirlenen lokasyonda tam olarak ne zaman gerçekleşeceğini paylaştı. Taslak kutusunda aksini bildiren bir mesaj olmazsa toplantı yapılacak demekti. “Ayarlandığı gibi yola çıkın,” talimatı Narov, Raff ve Dale’in, Albay Evandro’nun Brezilya istihbaratındaki dostları sayesinde sağladığı pasaportları kullanarak İngiltere’ye uçmalarını söylüyordu.</p>

    <p>Gerekmesi hâlinde Brezilyalı diplomat kılığına gireceklerdi. Albay Evandro, Jaeger’ın takımını evine güvenle götürmeye ve Ju 390 bulmacasını çözmeye bu kadar kararlıydı.</p>

    <p class="Yildiz">***</p>

    <p>Jaeger planlandığı gibi Bioko’dan Londra’ya uçtu. Özellikle de Albay Evandro’nun ayarladığı, takip edilmesi mümkün olmayan “temiz” pasaportla uçacağı için bu planı değiştirmenin herhangi bir anlamı yoktu.</p>

    <p>Londra’ya indiğinde Heathrow Express treniyle Paddington’a gitti ve oradan siyah bir taksiye atladı. Taksiden Springfield Marina’nın aşağı yukarı bir kilometre uzağında inerek kısa bir yürüyüşün ardından Londra’daki evine vardı. Aynı zamanda takip edilmediğinden emin olmak adına aldığı ekstra bir önlemdi bu.</p>

    <p>Bir teknede yaşamanın getirileri arasında peşine düşülebilir bir iz bırakmama gibi önemli bir avantaj vardı. Jaeger belediye vergisi ödemiyor, elektrik faturası veya tapu sicili gibi meselelere hiç bulaşmıyordu; bir de açık adresi olarak marinayı göstermemeyi tercih etmişti.</p>

    <p>Teknesiyle birlikte bağladığı yeri de anonim bir yabancı şirket adına kaydettirmişti. Yani kısacası Jaeger’ın Thames Nehri’ndeki teknesi bu toplantı için olabilecek en kusursuz seçimdi.</p>

    <p>Marinaya doğru yürürken oldukça pis görünen bir internet kafeye uğradı. Sade bir kahve söyleyip hesaba giriş yaptı ve taslak kutusunu açtı. İki mesaj vardı. İlki Raff’tan gelmiş, oraya ulaşmaları için gereken zaman dolayısıyla toplantıyı birkaç saat ertelemesi gerektiğini söylemişti. Diğer mesaj tek bir bağlantı haricinde boştu. Jaeger bağlantıya tıkladı ve çevrimiçi veri depolama sistemi Dropbox’a gitti.</p>

    <p>Dropbox’taki dosyada bir görüntü, bir JPEG dosyası vardı.</p>

    <p>Jaeger ona da tıkladı.</p>

    <p>İnternet bağlantısı çok yavaştı ve fotoğraf ağır ağır yüklenirken gördükleriyle birlikte karnına üst üste sert yumruklar yemiş gibi hissetti.</p>

    <p>Fotoğrafta Leticia Santos vardı. Brezilyalı kadın elleri ve ayakları bağlanmış, çırılçıplak bir şekilde dizlerinin üzerine çökmüştü ve dehşetten kana bulanmış gözleriyle direkt kameraya bakıyordu.</p>

    <p>Arkasındaki yırtık pırtık olmuş, kan lekeleriyle kızarmış çarşafın üzerine artık tanıdığı cümleler yazılmıştı.</p>

    <p>Bizim olanı teslim et.</p>

    <p><i>Wir sind die Zukunft</i>.</p>

    <p>İnsan kanı olduğunu düşündüğü şeyle kaba saba yazılmıştı.</p>

    <p>Jaeger çıkış yapmaya zahmet etmedi. El sürmediği kahvesini bırakarak hızla kafeden ayrıldı.</p>

    <p>Nasıl olduğunu anlamadığı bir şekilde taslak e-posta sistemlerine bile sızmışlardı. Durum böyleyse bir Hellfire’ı ateşleyecek hava aracının hemen üzerine ulaşması ne kadar zaman alırdı? Jaeger düşmanın Doğu Londra’ya bir roket saldırısı yapacak kadar güçlü olduğunu sanmıyordu ama varsayımlar en büyük felaketlerin kilidini açardı.</p>

    <p>İçgüdüleri, Jaeger’a düşmanın neyin peşinde olduğunu söylemişti bile. Kasten sataşıyorlardı ona. Nazilerin zamanında <i>Nervenkrieg</i>, “akıl savaşı” adını verdiği denenmiş ve onaylanmış çok güçlü bir silahtı bu. Özenle tasarlanmış bir planı uygulayarak ona işkence ediyor, nihayetinde bulup öldürebilecekleri takip edilebilir bir noktada kalacak kadar kışkırtabileceklerini umuyorlardı. Bu da olmazsa tek başına ava çıkacak kadar kışkırtılması da ikinci seçenekti.</p>

    <p>Ve <i>Nervenkrieg</i> işe yarıyor gibi görünüyordu.</p>

    <p>O mide bulandırıcı fotoğrafı yavaş yavaş inerken seyretmek, Jaeger’ı için için yakan, derhâl bir başına yola çıkıp Leticia Santos’un işkencecilerini bulma dürtüsünü tetiklemeye yetmişti bile.</p>

    <p>Peşine düşebileceği farklı ipuçları vardı. İlk olarak C-130’un pilotundan başlayabilirdi. Carson’da adamın bilgileri bulunuyordu ve Jaeger’ın ava başlaması için bu kadarı yeterliydi. Hem Albay Evandro da kendi soruşturmalarından çıkacak yeni ipuçlarını paylaşacağına söz vermişti.</p>

    <p>Ama Jaeger’ın kendini tutması gerekiyordu.</p>

    <p>Takımını yeniden bir araya getirmesi, keşfettikleri şeyin ne anlama geldiğini öğrenip yeri, düşmanı ve tehdidi derinlemesine araştırması ve bunlara göre bir strateji belirleyip harekete geçmesi gerekiyordu. Bir şekilde içindeki sesi susturmak, olayın heyecanına kapılıp fevri bir harekette bulunmadan geleceği düşünerek kararlar almak zorundaydı.</p>

    <p>O eski deyiş yine kulaklarına çalınmıştı.</p>

    <p>“<i>Planlamayı başaramazsan başarısızlığı planla</i>.”</p>
  </div>
</body>
</html>