<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bolum-08</title>
  <link rel="stylesheet" href="../Styles/balci60.css" type="text/css"/>
</head>

<body>
  <div xml:lang="en-GB">
    <p class="Resim-2"><img width="46" height="42" src="../Images/image001.png" alt=""/></p>

    <p>Jaeger ağır cıvata kesicileri aldı ve çitlerin üzerinden adadı. Şansına, Doğu Londra’daki Springfield Marina’nın güvenliği hiçbir zaman sıkı olmamıştı. Bioko’dan sadece hâlâ üzerinde bulunan kıyafetlerle ayrılmış; marinaya girmesini sağlayacak kapıları açanlar da dâhil olmak üzere anahtarlarını alacak bir an bile bulamamıştı. Ama sonuçta orada yatan kendi teknesiydi ve anahtarla olmasa bile içine girmeye hakkı olduğunu düşünüyordu.</p>

    <p>Cıvata kesicileri bölgedeki bir dükkândan satın almıştı. Raff ve Feaney’nin yanından ayrılmadan önce de hem onlardan hem de Wild Dog Media Genel Müdürü Carson’dan kırk sekiz saat istemişti. Smithy’nin kaldığı yerden sorumluluğu alıp Amazon’un en derinlerine gerçekleştirilecek bu talihsizliği her yanından okunan keşif gezisinin liderliğini üstlenip üstlenmeyeceğine bu iki günde karar verecekti. Ancak böyle bir zaman istemesine rağmen Jaeger kimseyi kandıramadığının farkındaydı. Onların eline düşeli çok olmuştu zaten. Pek çok sebepten ötürü reddetmesi mümkün bile değildi.</p>

    <p>Her şeyden önce Raff’a borcu büyüktü. İri Maori hayatını kurtarmıştı. Pieter Boerke’nin paralı askerleri harekete geçip Bioko’yu rekor bir sürede özgür bırakmadığı takdirde, sonuna kadar kaçtığı dünyanın hiç haberi olmadan Kara Sahil Cezaevi’nde hayatından olurdu. Raff’ın ardından Andy Smith’e de borcu büyüktü. Hem Jaeger arkadaşlarını yarı yolda bırakmazdı. Asla! Smithy’nin kendi canını almasına imkân yoktu. Elbette üçüncü kez kontrol etmek, tamamen emin olmak istiyordu. Ama arkadaşının ölümünün, Amazon’un derinlerinde yatan o gizemli uçak enkazıyla bir şekilde bağlantılı olduğunu da hissediyordu. Başka nasıl bir sebep, <i>nasıl bir gerekçe</i> olabilirdi ki?</p>

    <p>İçindeki ses, Smithy’nin katilinin keşif takımından biri olduğunu söylüyordu. Onu bulmanın yolu da aralarına karışıp kişileri içeriden birer birer elemekten geçiyordu.</p>

    <p>Bundan sonraysa bizzat uçağın gizemi ağır basıyordu. Adam Carson’ın telefonda çok kısa bir sürede anlattıkları bile ilgisini çekmeye yetmişti. Hatta öyle ki karşı koyamaz bir duruma gelmişti. Feaney’nin söylemeye çalışıp da beceremediği Winston Churchill’in sözü gibi; <i>Uçak kesinlikle gizemle kuşatılmış bir muammaydı</i>.</p>

    <p>Jaeger bu keşfin her yerinde tutunacak bir şey bulmuştu.</p>

    <p>Ama hayır, kararını vermişti zaten; gidiyordu.</p>

    <p>Kırk sekiz saati istemesinin sebebi bambaşkaydı. Yapmak istediği üç ziyaret, üç soruşturma vardı ve bunları da kimseye tek bir kelime etmeden yapacaktı. Belki yaşadığı o son birkaç yıl onu iyice herkese karşı güvensiz biri hâline getirmişti. Artık kimseye bel bağlayamıyordu. Belki de Bioko’da geçirdiği üç yıl onu yalnız bir kurda dönüştürmüştü; öyle ki aynısını kendi evinde, kendi şirketinde bile hissediyordu. Ama belki de böylesi daha iyi, daha <i>güvenliydi</i>. Böyle böyle hayatta kalıyordu işte.</p>

    <p>Jaeger marinanın etrafını saran yola girdi; yağmurdan sırılsıklam olmuş, kayganlaşmış çakılların üzerinde botları çatırdıyordu. Artık akşamüzeri olmuş, marinanın üzerine o mavi karanlık çökmüştü. Sakin nehrin üzerindeki teknelerden yemek kokuları yayılıyordu.</p>

    <p>Parlak renklere boyanmış tekneler, bacalardan tembel tembel süzülen dumanla birlikte yapraksız kanal havzasındaki yağmurun yıkadığı Şubat grisi, önündeki manzarayı bütünüyle dengesiz gösteriyordu. Üç yıl geçmişti. Ama Jaeger sanki bir ömürdür uzaktaymış gibi hissediyordu.</p>

    <p>Kendi teknesinden iki kapı önceki demirleme yerinin önünde durdu. Annie’nin yuvasında ışıklar yanıyor ve eski odun sobasından çıkan dumanlar havaya karışıyordu. Tekneye tırmandı ve yarı açık ambar ağzından başını uzattı.</p>

    <p>“Selam Annie, benim! Yedek anahtarlarım hâlâ duruyor mu?”</p>

    <p>Korkudan fal taşı gibi açılmış bir çift göz ona döndü.</p>

    <p>“Will? Tanrım! Sen nasıl... Biz burada... Yani endişeden...”</p>

    <p>“Öldüm mü sandınız?” Jaeger bir kahkaha attı. “Hayalet değilim Annie. Sadece biraz uzaklaşmıştım. Afrika’da öğretmenlik yaptım. Şimdi de döndüm.”</p>

    <p>Annie aklı karışmış bir şekilde başını sallayıp, “Tanrım... Pek konuşkan bir tip olmadığını biliyorduk zaten ama Afrika’da üç yıl mı? Yani bir gün buradaydın, sonraki gün gitmiştin. Hem de kimseye tek bir kelime etmeden...” dedi.</p>

    <p>Annie’nin ses tonundaki kırgınlık barizdi ama saklamaya çalışıp başaramadığı bir de yara vardı.</p>

    <p>Gri ve mavi karışımına çalan gözleri, uzun bıraktığı siyah saçlarıyla, Jaeger biraz sıska, epey vahşi ve gayet keskin bir şekilde yakışıklıydı. Sırma saçları oldukça uzamıştı ve kendisini yaşından çok daha genç gösteriyordu.</p>

    <p>Annie de dâhil olmak üzere marinadaki kimseyle özel hayatının detaylarını paylaşmamıştı ama güvenilir ve sadık bir komşu olduğunu göstermişti. Bir de sürekli diğer tekneci arkadaşlarının arkasını kollaması vardı tabii. Birbirine yakın olmasıyla övünen bir topluluktu onlar. Nitekim Jaeger’ı oraya çeken de buydu. Ayrıca bir ayağının Londra’nın kalbinde, diğerinin ardına kadar açık kırsal bölgede olmasını da çok sevmişti.</p>

    <p>Marina, kuzeyde açık çayırlara ve yüksek tepelere uzanarak yeşilden bir papyon çizen Lee Vadisi’ndeki Lee Nehri’ndeydi. Jaeger, <i>Global Challenger</i>’da geçirdiği yorucu günlerin ardından nehrin kenarındaki koşu yoluna çıkar; biraz eksik kaldığı sporunu yapmak, biraz da bedeninde biriken gerginliği atmak için koşardı. Neredeyse hiç yemek yapma gerekliliği duymamıştı. Annie zaten sürekli kendi yaptığı yemeklerden getiriyordu ve Jaeger da en çok <i>smoothie</i>’sini seviyordu.</p>

    <p>Annie Stephenson... Bekâr, otuzlu yaşlarının başında, oynak, güzel bir hippi kız... Jaeger uzunca bir süre Annie’nin kendisine âşık olduğundan şüphelenmişti. Ancak tereddütsüz bir şekilde “tek” kadın adamıydı.</p>

    <p>Ruth ile oğlu, bütün hayatı onlardı.</p>

    <p>Bir zamanlar...</p>

    <p>Muhteşem bir komşu olmasına ve Jaeger’ın hippiliğiyle sürekli dalga geçerek eğlenmesine rağmen Annie’nin hiçbir şansı yoktu.</p>

    <p>Genç kadın ortalığı didik didik ettikten sonra anahtarlarını verdi.</p>

    <p>“Geri döndüğüne hâlâ inanamıyorum. Yani dönmen harika tabii. Onu demek istedim. Hani Tenekeci George var ya, tam da bu ara motosikletini almayı düşünüyordu. Neyse, soba hâlâ sıcak...” Gülümsedi. Gergindi ama içindeki bir tutam umut gözlerinden okunuyordu. “Geri dönüşünü kutlamak için bir pasta yapayım, ne dersin?”</p>

    <p>Jaeger sırıttı. İçindeki karanlıktan kurtulabildiği ender anlarda çok genç ve çocuksu görünürdü.</p>

    <p>“Aslında var ya Annie, yemeklerini özledim. Ama buralarda kalmayacağım. Halletmem gereken birkaç işim var. Sonrasında bir dilim pasta ve sohbet için bir sürü zamanımız olacak.”</p>

    <p>Jaeger tekneden çıktı, Tenekeci George’un yelkenlisini geçti. Adama alaycı bir gülümseme hediye etti. Motosikletine göz diken arsıza da böyle bir selam yakışırdı zaten.</p>

    <p>Hemen sonra kendi teknesine tırmandı. Biriken yaprakları bir tekmeyle dağıttı ve girişe doğru eğildi. Kapıdaki kalın zincirle asma kilidi yerli yerinde duruyordu. Londra’dan ayrılıp dünyanın diğer ucuna giden uçağına binmeden önce yaptığı son şey buydu, teknesini zincirleyip kilit vurmuştu.</p>

    <p>Zinciri cıvata kesicinin arasına yerleştirdi, ağrıyan kollarıyla sıkıca bastırıp ortadan ikiye ayırdı. Annie’deki yedek anahtarı ana kilide geçirdikten sonra evine açılan akordeon kapıyı araladı. Jaeger’ın teknesi tam bir Thames ürünüydü. Bilindik teknelere nazaran daha geniş ve daha derindi, amaç ise boş alanı artırarak biraz daha lüks bir hava katmaktı. Ama Jaeger’ın teknesinde lüks namına bir şey yoktu. İçerisi çarpıcı şekilde boştu. Tamamen işlevsellik düşünülerek tasarlanmıştı. Birkaç kişisel eşya haricinde tenha sayılırdı.</p>

    <p>Bir odasını geçici bir spor alanı olarak şekillendirmişti. Diğerinde oldukça sıradan yatak odası bulunuyordu. Minik bir mutfağı, bir de ahşap zeminde oraya buraya dağılmış yastıklarla kilimlere sahip oturma odası vardı. Odanın büyük bölümünüyse masasına ayırmıştı. Çünkü <i>Global Challenger</i>’ın yoğunluğundan kaçabildiği zamanlarda burada çalışmayı tercih ederdi.</p>

    <p>Teknesinde pek zaman kaybetmedi. Bir çiviye asılı ikinci anahtarlığını alıp dışarı çıktı. Teknesinin pruva kısmında, üzerine özenle serilmiş çarşafın altında yatan <i>Triumph Tiger Explorer</i>’a ilerledi. Motoru belki de en eski dostuydu. Belki on sene, belki de daha uzun süre önce SAS seçimlerini geçtikten sonra kutlama amacıyla ikinci el olarak almıştı.</p>

    <p>Üzerindeki örtüyü kaldırıp kenara attı. İkinci güvenlik zincirine doğru eğildi, kesti ve tam kalkmak üzereyken uzaktan bir ses işitti; ıslak, kaygan çakıllardan bir ayak sesinin çatırtıları duyuluyordu. Bir anda kalın zincirin bir ucunu eline doladı, asma kilidin sallandığı diğer ucuysa bir metreye yakın bir uzunlukta bıraktı.</p>

    <p>Arkasını döndü, elindeki geçici silahı Ortaçağ’da kullanılan prangalara benziyordu. Karanlıkta dev bir figür belirmişti.</p>

    <p>“Seni burada bulacağımı biliyordum,” dedikten sonra gözleri sallanan zincire kaydı. “Ama daha sıcak bir karşılama beklerdim.”</p>

    <p>Jaeger yaralı bedenindeki gerilimin yavaşça üzerinden sıyrılmasına müsaade etti.</p>

    <p>“Haklısın. Çay demleyeyim mi? Evde üç yıllık süt ve bayatlamış poşet çay var.”</p>

    <p>İçeri girdiler, Raff tekneye bir göz gezdirdi.</p>

    <p>“Geçmiş üzerime üzerime yürüyor dostum.”</p>

    <p>“Evet, burada güzel günlerimiz olmuştu.”</p>

    <p>Jaeger bir süre çaydanlığın yanında zaman geçirdi, sonra Raff’a sıcak çay bardağını uzattı.</p>

    <p>“Şeker taş gibi olmuş, bisküviler yumuşacık... Almazsın diye düşünüyorum.”</p>

    <p>Raff omuz silkip, “Çay yeter,” dedikten sonra açık kapıdan görünen <i>Triumph</i>’a bir göz attı. “Yolculuk mu var?”</p>

    <p>Jaeger ser verip sır vermiyordu.</p>

    <p>“Olayımı biliyorsun, sürmek için yaşarım.”</p>

    <p>Raff elini cebine daldırıp Jaeger’a bir kâğıt parçası verdi.</p>

    <p>“Smithy’nin ailesi... Yeni adresleri bu... Eskisine gitmen manasız... Son üç yılda iki kez taşındılar.”</p>

    <p>Jaeger’ın yüzündeki ifadeden hiçbir şey anlaşılmıyordu.</p>

    <p>“Bu taşınmaların belirli bir sebebi var mı?”</p>

    <p>Raff yine omuzlarını silkip, “Bizimle çalışırken iyi para kazanıyordu. Enduro’da... Sürekli büyüdü. Bir odaya daha ihtiyaçları varmış. Yeni bir çocuk yapmayı düşünüyorlarmış,” dedi.</p>

    <p>“İntihara meyilli birinin sözleri değil.”</p>

    <p>“Aynen. Motora yardım edeyim mi?”</p>

    <p>“Evet, olur.”</p>

    <p>İki adam, <i>Triumph</i>’ı geçici bir iskele tahtasında ilerleterek, nehrin kıyısındaki yola götürdü. Jaeger lastiklerin epey hava kaçırdığını anlayabiliyordu. Güzelce bir şişirilmeleri lazımdı. Tekneye dönüp motor giysilerini aldı. Su geçirmez bir Belstaff ceket. Botlar. Kalın, deri eldivenler. Yüzü açıkta bırakan kaskı. Son olarak da bir atkıyla İkinci Dünya Savaşı’ndan kalmış gibi görünen eski püskü uçuş gözlüğünü aldı. Sonra bir çekmeceyi açıp yerinden çıkardı, arkasını çevirdi ve altına yapıştırılmış bir zarfı kopardı. İçine baktığında nakit 1.000 Pound’un aynı bıraktığı gibi yerli yerinde olduğunu gördü.</p>

    <p>Parayı cebine attı, tekneyi kilitledi ve Raff’in yanına döndü. Elektrikli bir kompresi fişe taktıktan sonra iki lastiğe de hava verdi. Motorunu, üzerinde güneş enerjisinden faydalanan şarj cihazıyla bırakır; kışın ortasında bile aküye güç verecek kadar enerji depolamış olurdu. Kontağı birkaç kez çevirdi ve sonra motor gürleyerek hayata döndü.</p>

    <p>Jaeger atkısını yüzüne doladı, kaskını taktı ve antika gözlüğünü taktı. O gözlük paha biçilemezdi. Büyükbabası Ted Jaeger, İkinci Dünya Savaşı sırasında gizli kapaklı işler yürütürken onu takıyordu. Bu konuda pek konuşmazdı ama duvarlarını süsleyen fotoğraflardan anlaşıldığı kadarıyla, üstü açık jipini savaştan en büyük yarayı alan en köhne yerlere kadar sürmüştü.</p>

    <p>Jaeger sık sık Ted Dedesi hâlâ hayattayken ona savaşa dair, orada neler yaptığına dair daha fazla soru sormuş olmayı dilerdi. Son birkaç saatten sonra da fırsat bulduğu onca seferde bunu yapmadığı için büyük bir pişmanlık duymaya başladı.</p>

    <p><i>Triumph</i>’ın üzerine atladı, Raff’ın elindeki boş kupaya baktı.</p>

    <p>“Onu teknede bırak, olur mu?”</p>

    <p>“Olur.” Raff bir an tereddüt etti, sonra kocaman eliyle motorun gidonuna uzandı. “Dostum, Sammy’nin fotoğrafını gördüğünde ben de gözünde parlayan ateşi fark ettim. Nereye gidiyorsan, ne planlıyorsan dikkatli ol.”</p>

    <p>Jaeger uzunca bir süre Raff’ı dinledi. Fakat bu sırada bile zihni bambaşka yerlerdeydi.</p>

    <p>“Hep dikkatliyimdir.”</p>

    <p>Raff gidonun üzerindeki eli iyice sıkıp, “Artık birilerine güvenmeye başlamanın zamanı geldi. Hiçbirimiz neler yaşadığını bilmiyoruz. Biliyor gibi de davranamayız zaten. Ama biz de senin arkadaşınız, kardeşiniz. Bunu unutma,” dedi.</p>

    <p>“Biliyorum,” dedikten sonra Jaeger durakladı. “Sadece kırk sekiz saat... Bir cevapla geri döneceğim.”</p>

    <p>Sonra gazı kökleyip karanlık iskelede hızlandı ve gözden kayboldu.</p>
  </div>
</body>
</html>