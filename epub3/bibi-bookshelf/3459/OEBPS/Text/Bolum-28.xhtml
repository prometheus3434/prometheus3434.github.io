<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bolum-28</title>
  <link rel="stylesheet" href="../Styles/balci60.css" type="text/css"/>
</head>

<body>
  <div xml:lang="en-GB">
    <p class="Resim-2"><img width="46" height="42" src="../Images/image001.png" alt=""/></p>

    <p>Jaeger aklındakileri Narov’a anlattı.</p>

    <p>Narov’un açmak zorunda kaldığı acil durum paraşütü, kendi üzerindeki BT80’e nazaran daha küçük ve daha dayanıksızdı. Ormana daldığı sırada ağaçların tepesindeki dallardan nasibini alıp yırtılmıştı. Bu yüzden Jaeger iki paraşütün altında dengeyi sağlamalarını, böylece aşağı inebilmek için güçlü bir nokta oluşturmayı önerdi.</p>

    <p>Açıklamasını yaptıktan sonra, bir süredir altlarında asılı bıraktıkları çantaları kesmeye başladılar. Ağır çantalar bitki örtüsünü yarıp geçtikten sonra uzaklarda kalan orman zemine çarptıkları gibi boğuk bir ses çıkardı. Ayaklarının altında sallanan otuz beş kiloluk çantalarla birlikte Jaeger'ın planladığı manevraları yapmanın imkânı yoktu.</p>

    <p>Daha sonra Narov’a kendisine doğru sallanmasını söyledi. Jaeger da paraşütünü bir dayanak noktası alarak aynısını yaptı. Kollarıyla hemen üzerlerinde duran ipleri yakaladılar ve bir o tarafa, bir bu tarafa sallanmaya başladılar. Sarkaç benzeri salınım bir süre devam ettikten sonra ikisi de birbirini tutabilecek kadar yaklaşmıştı.</p>

    <p>Jaeger’ın bacakları Narov’un bedenini hissetti. Kadının kalçalarını arasına alarak sıkıca tuttu. Sonra kollarıyla gövdesine uzandı ve Narov’un göğsündeki tokayı kendininkine taktı. Artık iki paraşütün arasında birbirine sıkıca kilitlenmiş bir şekilde salınıyorlardı.</p>

    <p>Ancak ikili atlayışın tersine, bu sefer kalın bir karabina<sup><a href="#_ftn7" id="_ftnref7" title="">[←7]</a></sup> ile yüz yüze bakacak şekilde bağlanmışlardı. Jaeger bu pozisyonu ve aralarındaki mesafesizliği, özellikle de kalın ve külfetli hayatta kalma kıyafeti ve YİYA atlayışının diğer malzemeleriyle birlikte diri diri yanıyormuş gibi hissettiği için ciddi şekilde rahatsız edici buldu. Ama tek parça hâlinde aşağı inmelerini ne sağlayacaksa ona sarılmaya hazırdı.</p>

    <p>İkinci bir karabina kullanarak, iki paraşütün en dar noktasındaki halat donanımını bağlayıp paraşütleri sıkıca kilitledi. Ardından bir çamaşır ipi kalınlığında olmasına rağmen olağanüstü bir dayanıklılığa sahip haki renkte uzunca bir Specter paraşüt kordonu çıkardı. 220 kilograma kadar dayanıklı olmasına rağmen Jaeger ne olur ne olmaz diye ikiye katlamıştı.</p>

    <p>Sürtünmeyi artırmak için dağcıların iple iniş sırasında kullandığı bir salınma cihazından iki kez geçirdi, ucunu paraşütlere bağlamış oldu. Paraşüt kordonunun kalanını dikkatlice aşağı saldı ve toprakla aralarındaki otuz metrelik mesafe boyunca ilerlemesini izledi. En son da salınma cihazını göğüs takımına bağlı karabinaya geçirdi, böylece Narov ile az önce uydurarak yaptığı paraşüt kordonundan halata bağlanmış oldular.</p>

    <p>Artık Jaeger’ın biraz önce toparladığı kordon teçhizatı sayesinde ikisi de paraşütlerine bağlı ama bir taraftan da bağımsız bir şekilde sarkıyordu. Kritik an gelmişti; paraşütlerini keseceklerdi ve Jaeger da zemine inmelerini sağlayacak iniş işlemlerine başlayacaktı.</p>

    <p>Narov ile birlikte kasklarını, maskelerini ve gözlüklerini çıkarıp orman zemine bıraktılar. Jaeger onca uğraşın ardından oldukça terlemişti. Saçlarından süzülen ter damlalarının yüzünden bir dere gibi aktığını ve Narov ile sıkı sıkıya bağlı olduğu klipslerin bulunduğu kıyafetini sırılsıklam yaptığını hissedebiliyordu. Islak tişört yarışmalarından birine benziyordu bu. Ama bu sefer çok daha yakın ve kişiseldi. Hem de kadının vücudunu en ince ayrıntısına kadar çizebilirmiş gibi hissediyordu.</p>

    <p>"Rahatsızlığını anlıyorum,” diye belirtti Narov. Sesinde acayip, duygusuz ve mekanik bir ton vardı. “Böylesine yakın bir birliktelik çeşitli sebeplerden ötürü ortaya çıkabilir. Bir, pratik gereklilik. İki, vücut ısısını paylaşmak. Üç, sevişmek. Bizim buradaki durumumuz birinci sebeple ilgili... İşine odaklan.”</p>

    <p><i>Falan filan falan filan</i>, diye düşündü Jaeger. <i>Bu şekilde ormana</i> düşüyorum <i>ve yanımda da buzdan bir kraliçe var, tam benlik!</i></p>

    <p>"Beni kandırarak dibine kadar soktun,” diye düz bir şekilde devam etti Narov. Sonra yukarıyı işaret etti. "Şimdi ne yapacaksan hızlı olmanı öneriyorum.”</p>

    <p>Jaeger gösterdiği yere baktı. Bir metre kadar üstünde, el büyüklüğünde bir örümcek vardı. Gövdesine vuran yarım yamalak ışıkta yarı fosforlu ve gümüşi duruyor, bacakları da bedenine doğru saldırıya geçmiş sekiz adet sıska parmak gibi görünüyordu.</p>

    <p>İyice şişmiş, şeytani kırmızı gözlerinin parladığını; açlıkla yerinde duramayan ağzının sulandığını görebiliyordu. Öndeki bacaklarını kaldırdı, saldırgan bir tutumla sallayıp biraz daha yaklaştı. En kötüsüyse yüksek ihtimalle zehirle dolu dişlerini çıkarıp saldırıya hazırlanmasıydı.</p>

    <p>Narov’un bıçağını düzeltti, hayvanı parçalara ayırmak için hamlesini yaptı ama kadının elleri onu tutup, “Yapma!” diye çıkıştı.</p>

    <p>Ardından Narov yedek bıçağına uzandı ve kınından çıkarmaya bile zahmet etmeden dar ucunu örümceğin kıllı bedeninin altına sokarak hayvanı havaya fırlattı. Örümcek havada taklalar atarken güneşi yakalayan bedeni bir anlığına parıldadı ve yeminden olduğu için tüm bedenini kaplayan öfkesi, yere düştüğü sırada ağzından bir tıslama olarak ormanda yankılandı.</p>

    <p>Narov gözlerini ağaç tepelerinden ayırmadan, “Ben sadece gerektiğinde öldürürüm. Akıllıca bir hamle olduğunda...” dedi.</p>

    <p>Jaeger, kadının baktığı yere döndüğünde kendilerine doğru hızla ilerleyen bir sürü eklem bacaklı gördü. Hatta paraşütün halat teçhizatı, üzerindeki örümceklerle birlikte nefes alıyor gibi görünüyordu.</p>

    <p><i>“Phoneutria,”</i> dedi Narov. “Yunancada ‘kadın katil’ demek. Düştüğümüz sırada yuvalarına çarptık herhâlde.” Jaeger’a baktı. “Ön bacaklarını kaldırarak yükselmeleri, savunmaya yönelik bir pozisyon aldıkları anlamına gelir. Birini kesersen, bedeninden diğerlerini uyaran bir koku yayılır ve o zaman da gerçekten saldırırlar. Zehri PhTx3 nörotoksin içeriyor. Yani sinir zehri... Semptomları bir sinir gazı saldırısına çok benziyor; kas kontrolü ve nefes almada zorluk, ardından felç ve oksijensiz kalma.”</p>

    <p>“Nasıl diyorsan Dr. Ölüm,” diye fısıldadı Jaeger.</p>

    <p>Narov hızla gözlerine bakıp, “Ben savuştururum. Sen bizi buradan indirmeye bak,” dedi.</p>

    <p>Jaeger elindeki komando bıçağıyla kadının arkasına uzandı ve paraşüt takımını halat teçhizatıyla buluşturan bezimsi kalın şeridi kesmeye başladı. Bu sırada Narov’un da bıçağıyla ileri atılıp ikinci ve üçüncü örümceği uzaklaştırdığını gördü. Kadın örümcekleri birer birer uzaklaştırıyordu ama Jaeger birini kaçırdığını fark etti. Örümcek hızla kendisine doğru ilerleyip ön bacaklarını kaldırdı ve dişlerini, Jaeger’ın çıplak ellerinden birkaç santim uzakta ısırmaya hazır bir şekilde gösterdi. Anlık bir içgüdüyle hareket eden Jaeger bıçağını savurdu ve jilet gibi keskin ucunu örümceğin alt kısmına soktu. Bıçağın darbesiyle yaralanan örümcek yuvarlanıp orman zemine çakıldı.</p>

    <p>Hayvanın düşmesiyle Jaeger tıkırtıyı duydu ve kendilerinden birinin öldürüldüğünü hisseden diğer örümcekler sinyali aldı. Hemen tek bir vücut hâline gelip saldırıya geçtiler.</p>

    <p>“Şimdi gerçekten geliyorlar!” diye haykırdı Narov.</p>

    <p>Bıçağını kınından çıkardı ve bir sağa, bir sola savurarak yığın yığın saldıran örümceklere saplamaya başladı. Jaeger da iki katı bir güçle çalışıyordu. Son birkaç kesiği attıktan sonra Narov’u serbest bırakmayı başardı. Jaeger’ın takımına kilitlenen karabinası durdurana kadar kadın sert bir şekilde düştü.</p>

    <p>Bir saniyeliğine Jaeger, paraşütünün fazladan ağırlığa dayanamayacağını hissetti ama neyse ki şansı yaver gitmiş ve ipler sağlam kalmıştı. Başının üzerine uzandı, bir hışımla halatına saldırdı ve kısa bir süre sonra kendisi de indi. Şimdi hem Jaeger hem de Narov, sanki düşüyormuş gibi serbest kalmıştı.</p>

    <p>Jaeger, ölümcül örümcek ordusundan yeterince uzaklaştıklarına karar verene kadar, dik düşüşe müdahale etmedi. Sonra paraşüt kordonuna uzanıp dik bir şekilde aşağı çekerek iyice sıktı. Bağlama çeliği üzerindeki sürtünme, düşüşün yavaşlamasını ve nihayet durmasını sağlamıştı. Artık zehirli örümcekler tarafından istila edilmiş paraşütlerinden on metre aşağıda, paraşüt kordonunun ucunda salınıyorlardı.</p>

    <p><i>Phoneutria.</i> Jaeger hayatı boyunca bunlardan bir tane daha görmezse çok mutlu olacağını düşündü. Daha bu düşüncesinin hayalini kuramadan, gümüşi yaratıklardan biri daha üzerlerine ilerlemeye başladı. Kendi halatının -ince örümcek ağı- açtığı yolu izleyerek dik bir şekilde İkiliye doğru dalmıştı. Buna karşılık Jaeger da paraşüt kayışını bıraktı ve Narov ile bir kez daha düşüşe geçtiler.</p>

    <hr class="dipnotcizgi"/>

    <p class="dipnot-1"><a href="#_ftnref7" id="_ftn7" title="">[←7]</a> D şeklinde yaylı klipsleri bulunan metal halka.</p>
  </div>
</body>
</html>