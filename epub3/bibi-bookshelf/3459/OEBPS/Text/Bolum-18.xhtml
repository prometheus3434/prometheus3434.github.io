<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bolum-18</title>
  <link rel="stylesheet" href="../Styles/balci60.css" type="text/css"/>
</head>

<body>
  <div xml:lang="en-GB">
    <p class="Resim-2"><img width="46" height="42" src="../Images/image001.png" alt=""/></p>

    <p>Gün yeni doğmuştu.</p>

    <p>Lockheed Martin C-130J Süper Hercules'i çalıştırıp göğe yükselme zamanı yaklaşıyordu. Jaeger'ın takımı göreve hazırdı. İşareti bekliyorlardı. Uçağın katlanan kanvas koltuklarına bağlanmış; yüzlerinde oksijen soluma sistemleriyle karşılarına çıkacak maceraya, dünyanın çatısından atlayacakları bilinmezliğe kendilerini hazırlıyorlardı.</p>

    <p>Hayatının görevi, -daha doğrusu keşfi- gökyüzüne çıkmak üzereyken, Jaeger’ın da kısa bir süre yalnız kalma vakti gelmişti.</p>

    <p>Tekerleri kaldırmaya hazırlardı.</p>

    <p>Yeşil ışık yanmış, kalkış için her şey hazırlanmıştı.</p>

    <p>Artık geri dönüş yoktu. Her şeyin ötesinde, sonuna kadar bağlıydılar.</p>

    <p>Hayatta kalma mücadelesi tüm günlerini ve gecelerini doldurmadan önceki son birkaç dakikayı yaşıyorlardı.</p>

    <p>Jaeger birkaç saniye yalnız kalma umuduyla pistte küçük bir gezintiye çıktı. Sonraki günler ve haftalar boyunca bir daha hiç fırsat bulamayacağını biliyordu. Elit bir asker olduğu zamanlarda da yapardı aynısını. Ama şimdi Amazon'un en derinlerindeki keşfe karşı kendini hazırlıyordu.</p>

    <p>Brezilya'daki <i>Serra de Cachimbo,</i> yani Tüten Pipo Dağları’nın kalbinde yatan Cachimbo Havaalanı'na uçuyorlardı. Cachimbo, Atlantik kıyısındaki Rio de Janerio ile Amazon’un en batıdaki sınırlarına eşit mesafedeydi; bu da asıl hedef öncesinde bölgeyi Brezilya’daki mola yeri yapmıştı.</p>

    <p>Brezilya’nın bir ülke olarak ne kadar büyük olduğunu ve Amazon havzasının ne kadar engin olduğunu unutmak çok kolaydı. Cachimbo’nun doğusuna doğru iki bin kilometre ötede Rio de Janerio; iki bin kilometre batıda, yağmur ormanlarının en uzak taraflarında da gizemli uçak yatıyordu. Aradaki her şey ise sımsıkı bir ormandan ibaretti.</p>

    <p>Yalnızca askerî operasyonlar için özel olarak ayrılmış Cachimbo Havalimanı, gerçek hayattaki Kayıp Dünya yolculuğuna başlamadan önce kusursuz bir kalkış noktası olmuştu. Ayrı bir güzelliğiyse, B-SOB Komutanı Albay Evandro’nun kalkış öncesinde orada çekim yapılmasına izin vermemesiydi. Cachimbo’da yürüttüğü özel görevler sebebiyle dışarı bilgi sızmaması gerektiğini söylemişti. Ancak aslında tüm bunları burnunun dibinden bir an olsun ayrılmayan kameralardan ciddi şekilde bıkan Jaeger’ın isteği üzerine yapmıştı.</p>

    <p>Kameramanlar geçen iki haftanın büyük bölümünde keşif takımıyla birlikte olmuş, ayakta geçirdikleri her ânı olur da yaklaşan macera öncesi dramatik bir şey yakalama umuduyla kameraya almışlardı. Jaeger bu denli yakın bir takibe hiç ama hiç alışık değildi.</p>

    <p>Bunlar yetmiyormuş gibi bir de sözde yardımcısı ve sandığı kadarıyla Andy Smith cinayetinin baş şüphelisi Irina Narov ile uğraşması gerekiyordu. Takımın geri kalanı Jaeger’ın aralarında olmasından memnun görünse de Narov, düşmanca tavırlarını açık bir şekilde sergilemekte beis görmüyordu.</p>

    <p>Sarışın Rus, en başından beri Jaeger’ın varlığından tiksiniyormuş gibi duruyor ve yırtıcılığı da Jaeger’ın sinirlerini oynatmaya başlıyordu. Kadın, Andy Smith’in işi bitirildikten sonra keşfin önderliğini üstlenmeyi bekliyormuş da sanki hırsı ve isteğinin önüne geçilmiş gibi bir tavır takınmıştı.</p>

    <p>Jaeger’ın Kara Sahil Cezaevi’nden hatıra olarak taşıdığı kırık el ve ayak parmakları hâlâ acı vermeye devam ediyordu. Bandajlarla sıkı sıkı sarılmışlardı ve Jaeger karşısına ne çıkarsa çıksın atlatabilecek kadar zinde olduğunu düşünüyordu. Tek endişesi, arkasını döndüğü gibi Narov’un bıçağını sırtına geçirmesiydi. Kadındaki bu düşmanca tavra ise anlam verememişti ama ormanda kaynayacak kazanla birlikte her şeyin açığa çıkacağına inanıyordu.</p>

    <p>Dikkatinden kaçmayan başka bir keşif dinamiği daha vardı. Henüz yola çıkmadan önce bile, Brezilyalı takım üyesi Leticia Santos ile Irina Narov arasında kıvılcımlar uçuşmaya başlamıştı. Jaeger iki güzel kadın arasında her zaman olduğu gibi klasik ve pek tanıdık olan kavgalardan birinin yaşanacağını düşünüyordu.</p>

    <p>Yine de içinden bir ses, birbirlerine karşı bu denli kıskanç tavırlar sergilemelerine rağmen, bu kıskançlık ve gerginliğin kaynağının kendisi olduğunu söylüyordu.</p>

    <p>Bu düşünceyi aklından çıkarmaya çalıştı. Gece boyu yağmur yağmıştı ve güneşin yaktığı, sıcacık toprağın üzerine düşen taze, serin tropik sağanağın o eşsiz kokusunu aldı. Aynısıydı. SAS’ta ormana verdikleri isimle, “ağaçlarda” geçirdiği ilk güne daldı.</p>

    <p>Orman eğitimi, SAS seçimlerinin önemli bir bölümünü oluşturuyordu. Birime girmeden önce her askerin bu acımasız seçmeleri atlatması gerekiyordu. Ağaçlarda geçirdiği daha ilk günde, Jaeger ormanda yaşama karşı doğal bir ilgisi olduğunu anlamıştı. O yoğun orman bitkileri, çamur ve yağmurla birlikte geçmişe gitmesine, küçükken babasıyla dışarıda geçirdiği zamanları hatırlamasına neden olmuştu. Basık, klostrofobik ormandaki yağmur ve çamurun içerisinde bitmek bilmeyen günler boyunca hayatta kalmaya çalışmak insanı doğaçlama yapmaya itiyordu ve Jaeger da akışına bırakmayı, bir sonraki hamlesinden önce akıllıca düşünme gerekliliğini seviyordu.</p>

    <p>Gözlerini kapatıp derin bir nefes aldı; ciğerlerini nemli, küflü, toprak kokan havayla doldurdu. İçindeki sese, savaşçının altıncı hissine kulak vermesinin zamanı gelmişti. O sesi hep dinlemişti. Çocukluğunu geçirdiği kırsal Wiltshire’daki tepeleri karış karış gezmeye başladığı, ormanlarda hafta sonu boyunca kamp yaptığı ve merakı ve zekâsıyla hayatta kaldığı zamanlardan beri içgüdülerine güveniyordu.</p>

    <p>Babasının rehberliğinde, çıplak elle alabalık yakalamayı öğrenmişti. Hafif hafif dalgalanan suyun üzerinde parmaklarını gezdirir; balığın soğuk, pullarla kaplı bedeni etrafında yavaşça hareket ettirir; onu boyun eğmeye zorlar ve ışık hızıyla yakalayarak nehir kenarına atardı. Tavşanlar için nasıl tuzak kuracağını ve İngiliz ormanlarında bulabileceği şeylerle su geçirmez bir sığınak inşa etmeyi öğrenmişti.</p>

    <p>O zamanlarda bile iç sesi dikkate değer olduğunu göstermiş, ona vahşi yaşamdaki doğal düzeni hatırlatmıştı. Sonraki yıllarında elit bir asker olduğu zaman ise aynı içgüdüsü ruhuna bir kalkan olmuştu. SAS seçimlerinin Subay Haftası sırasında, herkes dalga geçmesine rağmen içindeki güçlü sese kulak verip güvenmiş ve diğer tüm adayların uygulamaya karar verdiği plana uymamıştı. O vahşi kış sonrasında seçmeleri geçen iki subaydan biri olduğunda iç sesinin haklı çıktığı da anlaşılmıştı.</p>

    <p>İç sesi her zaman onu merkeze alarak hizmet verirdi. Ya da en azından şimdiye kadar böyle olmuştu. Garip bir sebepten, bu girişim Jaeger’ı ciddi şekilde korkutmuştu ve buna hiçbir anlam veremiyordu. Önündeki keşif, yeterince adamı ve silahı olmadan düşman hatlarının arkasına sızarak gerçekleştireceği bir görev değildi. Onu için için yiyen şeyi bir türlü bulamıyordu. Yüksek ihtimalle Andy Smith’in ölümü ve sonrasında yaşananlardı.</p>

    <p>İngiltere’den uçmadan önce Jaeger, Smithy’nin cenazesine katılmış ama Dulce ve çocuklarıyla birlikte son vazifesini gerçekleştirirken bile kalbindeki sıkıntıdan kurtulamamıştı. Cenazenin ardından Raff ile bir şeyler içmeye gittiklerindeyse iri Maori, Andy Smith’in ölümüne dair daha önce söylemediği çok önemli bir ayrıntıyı paylaşmıştı.</p>

    <p>Otel odasına zorla girildiğine dair hiçbir iz bulunamamıştı. Polise göre kendi başına odasından çıkmış, sarhoş bir vaziyette tepeye tırmanmış ve ölüme atlamıştı. Ancak bu ölüm bir intihar değilse, Andy de katillerini otel odasına girerken durdurmaya yönelik hiçbir hamle yapmamıştı. Bu da onları tanıdığı anlamına gelirdi. Onları tanıdığı ve onlara güvendiği anlamına... Fırtınanın dövdüğü Ocak ayında, kuş uçmaz kervan geçmez Loch Iver Oteli’nde kalıyorlardı. Keşif üyeleri dışında neredeyse hiç misafir yoktu ve bu da katilin Jaeger’in takımından biri olduğu anlamına geliyordu. Yani, katil her kimse, aralarında geziyordu.</p>

    <p>Jaeger’ın katilin kim olabileceğine dair şüpheleri vardı. Fakat şüphelendiği kişinin bunu anlayıp alarma geçmemesi için sesini çıkarmamıştı. Irina Narov haricinde kanının ısınmadığı isimler, ukala tavırlarıyla kameraman ekibi Mike Dale ve Stefan Kral olmuştu. Ama onların da Smithy’yi öldürmesi hiç mantıklı değildi.</p>

    <p>Medyayla ilgili hiçbir şeye güvenmeyen Jaeger, Dale ve Kral’ın boş keseden sallayan tipler olduğunu anlamıştı. Onlar da karşılarında, kameralarını her uzattıklarında ciddi şekilde sert ve uyumsuz bir hâl alan Jaeger’ı bulmuşlardı. Muhtemelen Andy Smith çok daha uyumlu, çekimlere karşı uysal bir tavır sergilemişti. Onun ölmesini isteyecek son kişiler de bu yüzden kameramanlar olurdu.</p>

    <p>Hangi açıdan bakarsa baksın, artık bunun gerçekten de <i>cinayet</i> olduğuna inanan Jaeger, arkadaşının neden ve nasıl öldürüldüğüne dair cevapları da yaklaşan keşifle birlikte ormanın en derinlerinde bulacağına ikna olmuştu. Bir an önce yola çıkmak istiyordu. Artık toprağa ayak basma ve bu düşüncesini tüm dünyaya kanıtlama zamanı gelmişti.</p>

    <p>Jaeger işini yarım yamalak yapan adamlardan değildi. Keşfin liderliğini üstlenmeyi kabul ettiği zaman kendini de bütün olarak bu işe adamıştı. Smithy’nin bıraktığı yerden alıp hemen kolları sıvamıştı. Gözünü açtığı andan kapatana kadar geçen tüm süreyi heyecanla süren hazırlıklarla geçirmiş, başka hiçbir şeye vakit ayıramamıştı.</p>

    <p>Uçuştan önce sadece kısa bir telefon konuşmasıyla anne babasına haber vermişti. Birkaç yıl kadar önce gün ışığının hiç ayrılmadığı, garip fırtınaların ve vergisiz hayatın keyfini çıkardıkları Bermuda’ya taşınmışlardı. Alelacele yaptığı aramayı kısa tuttu. Bioko’dan döndüğünü, Ruth ve Luke’tan bir haber olmadığını, Endure Adventures ile bir keşif için Amazon’a gideceğini ve daha sonra Ted Dede’nin hayatı ve ölümüyle ilgili sorular sormak için onları ziyaret etmek istediğini söyledi.</p>

    <p>Ailesine en kısa zamanda yanlarına geleceğinin sözünü verdikten sonra telefonu kapattı. Ted Dedesinin ölümüyle ilgili şüphelerini dillendirmedi. Böyle bir telefon görüşmesinde bundan bahsetmek doğru gelmemişti. Bu tür bir diyalogun yüz yüze yapılması gerekirdi. Amazon’da işi bittiği gibi Bermuda’ya uçacaktı.</p>

    <p>Jaeger ile takımı, Albay Evandro ve B-SOB takımının misafiri olarak bir haftadır Brezilya’daydı. Bu süreçte Brezilya’daki hem iklim hem de insani sıcaklık, en büyük korkularının yumuşamasına yol açmıştı. İngiltere’deyken tüm benliğini saran o karanlık, aklından adım adım uzaklaşmıştı. Ancak şimdi, Amazon macerasına gerçek bir adım atmaya hazırlanırken, içindeki endişeler gömüldükleri yerden çıkmaya çalışıyor gibiydi.</p>
  </div>
</body>
</html>