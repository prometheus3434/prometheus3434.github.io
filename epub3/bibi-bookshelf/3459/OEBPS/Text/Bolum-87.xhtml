<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bolum-87</title>
  <link rel="stylesheet" href="../Styles/balci60.css" type="text/css"/>
</head>

<body>
  <div xml:lang="en-GB">
    <p class="Resim-2"><img width="46" height="42" src="../Images/image001.png" alt=""/></p>

    <p>Boerke olayları gereğinden fazla abartacak biri değildi.</p>

    <p>Bioko Hükümet Binası arşivlerinden çıkardığı dosya bilinmeyen birçok şeyi açığa çıkardığı gibi insanı hayrete düşürecek boyuttaydı. Jaeger dosyayı el bagajına yerleştirirken, Narov’un kısa bir süre önce söylediği ifadeyi hatırladı; “zehirli kadeh.” İçindeki dosyayla birlikte çantası artık olduğundan çok daha ağır hissettiriyordu. Yapbozun yeni bir parçası elindeydi ve Karanlık Güç’ün bu dosya için gözünü kırpmadan katliam yapacağını biliyordu.</p>

    <p>Jaeger hazırladığı bagajıyla Boerke’nin yanına döndü. Güney Amerikalı, Londra’ya hareket edecek dönüş uçağını yakalamadan önce Jaeger’a bir ada turu önermişti. Gizemi perçinleyerek ona hükümet arşivlerindeki dosyayı bile aşacak, aklının ucundan geçmeyecek olağanüstü bir keşif sözü daha vermişti.</p>

    <p class="Yildiz">***</p>

    <p>Malabo’nun doğusuna doğru yola çıkıp yeniden sıkı tropik yeşilliğin arasına girdiler. Boerke sahile uzanan dar toprak yola döndüğü gibi Jaeger da nereye gittiklerini anladı. Bir ömür gibi geçen üç yıl boyunca çocuklarına İngilizce öğrettiği balıkçı köyü Fernao’ya gidiyorlardı. Jaeger ümitsizce oğlu Küçük Mo’yu sahildeki çatışma sırasında kaybeden köyün şefine ne söyleyeceğini düşünüyordu. Oradan ayrılalı daha iki ay bile olmamıştı ama Jaeger için koca bir ömür geçmişti. Boerke yüzündeki endişeyi sezmiş olmalıydı. Güldü.</p>

    <p>“Jaeger, oğlum söylemezsem olmaz. Adamlarıma seni Kara Sahil’e atmalarını söylediğimde bile bu kadar tırsmış görünmüyordun. İkinci büyük sürprize az kaldı.”</p>

    <p>Fernao’ya uzanan yoldaki son virajı aldıklarında, Jaeger köyde kendisini bir tür karşılama partisinin içinde bulduğuna çok şaşırdı. İyice yaklaştıklarında sanki bütün köy onu karşılamak için yollara dökülmüş gibi görünüyordu. Ama ne içindi ki? Yeniden hoş geldin mi diyeceklerdi? Yaşanan onca şeyden sonra bunu gerçekten hak etmiyordu.</p>

    <p>Jaeger, toprak yolun üzerinde, iki palmiye arasına asılmış el yapımı bir pankart gördü.</p>

    <p><i>“EVİNE HOŞ GELDİN WILLIAM JAEGER</i>.”</p>

    <p>Boerke aracı durdurduğunda Jaeger’ın eski öğrencileri etraflarını sarmıştı. Boğazını düğüm düğüm eden yumruyu hissedebiliyordu. Arabaya uzanan minik eller onu zorla çıkarıp Şef’in evine doğru yürütmeye çalışırken Boerke ile korumaları uzaktan seyrediyordu. Jaeger biraz sonra yüzleşeceği acı-tatlı buluşmaya artık kendini hazırlamıştı.</p>

    <p>İçeri girdi. Tropik güneşin parlak ışıklarından sonra karanlık evde görüşünü yakalaması uzun bir süre aldı. Hemen yakınlardaki sahile vuran köpüklü dalgaların tanıdık sesi kulübenin ince topraktan duvarlarında yankılanıyordu. Karşılama için bir el uzandı ama Şef’in selamı bir anda güçlü bir sarılmaya dönüşmüştü.</p>

    <p>“William Jaeger... William Jaeger, hoş geldin! Fernao köyü her zaman senin evin olacak.”</p>

    <p>Şef’in gözleri dolu doluydu. Jaeger kalbine hücum eden hislerle savaştı.</p>

    <p>“Yolculuğun güzel geçmiştir inşallah,” dedi Şef. “Arkadaşınla sahilden kaçtıktan sonra suyu geçip geçmediğini bilemedik.”</p>

    <p>“Evet,” diye yanıtladı Jaeger. “Raff ile birlikte bunu ve daha bir sürü macerayı atlattık.”</p>

    <p>Şef gülümsedi. Kulübenin karanlık bir köşesini işaret edip, “Gel,” dedi. “Bay Jaeger’ı yeterince beklettik.”</p>

    <p>Gölgelerin arasından süzülen bir beden, kendini Jaeger’ın kollarına bırakmıştı.</p>

    <p>“Bayım! Bayım! Hoş geldiniz! Hoş geldiniz! Bakın!” Küçük çocuk, alnına koyduğu kocaman güneş gözlüğünü gösteriyordu. “Kaybetmedim! Güneş gözlüğünüz! Oakley!”</p>

    <p>Jaeger güldü. Gözlerine inanamıyordu. Küçük Mo’nun başına sarılı kalın bir bandaj vardı ama çocuk kanlı canlı önünde duruyordu.</p>

    <p>Jaeger, çocuğun yaşama tutunma mucizesinin tadını çıkararak, ona daha bir sıkı sarıldı. Ama aynı anda kalbinin derinlerindeki yeri doldurulamaz kaybının sancısını hissetmişti. Kendi oğlu da şimdiye Küçük Mo’nun yaşlarında olacaktı. Tabii hâlâ hayattaysa...</p>

    <p>Kusursuz bir zamanlamayla Boerke aralarına katıldı ve köyün şefi, Küçük Mo’nun mucizevi kurtuluşunun hikâyesini anlatmaya başladı.</p>

    <p>“Bu mucize için önce Allah’a, sonra sana şükrediyoruz Bay Jaeger. Bir de tabii ki Bay Boerke’ye... Kaçtığınız gece ateşlenen mermi oğluma büyük bir darbe indirdi. Orada ölüme terk edildi ve gerçekten de hayatını kaybedeceğinden korktuk. Ama onu kurtarılabileceği bir hastaneye gönderecek paramız yoktu. Sonra darbe oldu ve bu adam geldi.” Şef, Boerke’yi işaret etti. “Elinde bir parça kâğıda yazılmış sayılar vardı. Bu sayılar bize bir banka hesabının kapılarını açtı. İçinde senin bıraktığın para vardı. O para ve Bay Boerke’nin yardımlarıyla Küçük Mo’yu Cape Town’daki bütün Afrika’nın en iyi hastanesine gönderdim. Ancak orada kurtulabilirdi. Ama bize çok fazla para bırakmışsın ve büyük bir kısmı arttı.” Şef gülümsedi. “Ben de önce çatışma sırasında hasar görmüş botların yerine yenilerini aldım. Sonra yeni bir okul inşa etmeye karar verdik. Düzgün bir okul... Eğitimin artık palmiyelerin altında verilmek zorunda olmayacağı bir okul... En son da, Bayan Topeka gelebilirse, kalıcı bir öğretmen tuttuk.”</p>

    <p>Bölge yerlisi olduğu anlaşılan, genç ve şık giyimli bir kadın öne çıkıp Jaeger’a utançla gülümsedi.</p>

    <p>“Çocukların hepsi sizden büyük bir sevgiyle bahsediyor Bay Jaeger. Başlattığınız muhteşem işi devam ettirmeye çalışıyorum.”</p>

    <p>“Tabii senin gibi yetenekli bir öğretmen için her daim yerimiz var,” diye ekledi Şef. “Hem Küçük Mo da plaj futbolundaki hareketlerini özlemiş! Ama seni engin dünyaya geri götüren işlerin olabileceğini düşünüyorum, belki de böylesi daha hayırlıdır.” Duraksadı. “İnşallah William yolunu bulmuşsundur.”</p>

    <p><i>Bulmuş muydu? Yolunu bulmuş muydu?</i></p>

    <p>Jaeger artık enkazı yağmur ormanlarına dağılmış o karanlık savaş uçağını düşündü; Irina Narov’u ve kıymetli bıçağını, kayıp karısı ve çocuğunu, Ruth ve Luke’u... Önünde uzanan çok fazla yol vardı ama bir ihtimal, bir şekilde, bir yerde hepsi birleşirdi.</p>

    <p>“Umuyorum,” deyip Küçük Mo’nun saçını okşadı. “Ama sizden bir iyilik rica edeceğim. O öğretmenlik pozisyonu açık kalsın, ne olur ne olmaz.”</p>

    <p>Şef kapılarının ona her zaman açık olacağını söyledi.</p>

    <p>“Öyleyse zaman geldi,” diye duyurdu. “Okul için seçtiğimiz araziyi görmen lazım. İnanılmaz kaçışa sahne olan sahile yukarıdan bakıyor ve temelini senin atmanı istiyoruz. Adını da William Jaeger ve Pieter Boerke Okulu koyacağız, sizler olmasanız bu okul var olmazdı.”</p>

    <p>Boerke hayretler içerisinde başını iki yana sallayıp, “Onur duydum ama bunu kabul edemem. William Jaeger Okulu gayet yeterli... Ben sadece aracıydım,” dedi.</p>

    <p>Okulun inşa edileceği araziye yaptığı ziyaret, Jaeger’ın asla unutamayacağı bir anıydı. Üzerine duvarların örüleceği ilk taşı okulun temeline yerleştirdi. Ardından Boerke ile katılımın zorunlu olduğu ziyafete kaldılar. Ama nihayetinde veda zamanı gelmişti.</p>

    <p>Boerke ada turu için son bir durak daha planlamıştı, Jaeger’ın ise yakalaması gereken bir uçağı vardı.</p>
  </div>
</body>
</html>