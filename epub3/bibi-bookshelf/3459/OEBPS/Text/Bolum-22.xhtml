<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bolum-22</title>
  <link rel="stylesheet" href="../Styles/balci60.css" type="text/css"/>
</head>

<body>
  <div xml:lang="en-GB">
    <p class="Resim-2"><img width="46" height="42" src="../Images/image001.png" alt=""/></p>

    <p>Aslında barışçıl bir görüşme gerçekleşecek olsa Jaeger o kabileyle karşılaşmayı çok isterdi. Bu yağmur ormanlarındaki gizemi anlayan biri varsa o da Amazon Kızılderilileridir diye düşünen ve kalbinin daha hızlı atmasına yol açan bir taraf vardı. Ormanda yatan sırları, onların yüzyıllar boyunca nesilden nesile taşıdıkları bilgileri açığa çıkarabilirdi.</p>

    <p>Üzerine bağlanan ağır kıyafetiyle koltuğuna oturdu. Rampaya en yakın oturan oydu. İlk olma şansına erişmişti. Hemen yanındaki sırada Narov oturuyordu.</p>

    <p>Böyle bağlı ve yüklü bir hâlde otururken, kendini çirkin bir kardan adam gibi hissetti. Uçağın içerisi sıcak ve basıktı, Jaeger da beklemekten nefret ederdi.</p>

    <p>Uçağın rampası kapandı. İçerisi gölgelerden oluşan karanlık bir tünele dönüştü. Çelikten dev bir tabut gibiydi. Dört saatlik bir uçuş planlanıyordu, yani her şey plana uygun ilerlerse 09.00 Zulu saatinde atlama noktasına gelmiş olacaklardı. Haki yeşilinden giysilere bürünmüş on kişi, yüzlerinde kamuflaj makyajı, mat siyah paraşütlerinin altında uçaktan atlayacaktı. Yere indikleri andan itibaren görünmez ve duyulmaz olacaklardı. TV kameraları için de böylece muhteşem bir drama sağlanacaktı. Ancak Jaeger dikkat çekmeden ve görünmeden ilerleme konusunda içinin daha rahat edeceğine karar vermişti.</p>

    <p>Uçak ani bir hareketle sarsıldı ve pistte ilerlemeye başladı. Jaeger biraz yavaş olduğunu düşündüğü sırada türbinler büyük bir gürültüyle coştu ve uçak kalkış yapacağı yöne döndü. Motorlardan çıkan ses kulağı sağır edecek düzeye geldiğinde pilot kalkış öncesi son dakika kontrollerini yapıyor, Jaeger’ın vücudunda da adrenalin salgılanıyordu.</p>

    <p>Uçağın içinde, yanan benzinin dumanlarından ötürü hava iyice boğuk bir hâl almıştı. Ancak Jaeger’ın tadabildiği ve koklayabildiği tek şey, hızla bedenine hücum eden saf oksijendi. YİYA kıyafetinin bir parçası olan eldivenler, koşum takımı, oksijen tankı, paraşüt çantası, kask, maske ve gözlüklerle birlikte ciddi şekilde kısıtlanmış; hatta tutsak kalmış hissediyordu. Yine de net bir perspektife sahip olmak çok zordu. Saf oksijen kişiyi oldukça yüksek bir benliğe taşıyordu. Sanki sonraki gün akşamdan kalmayı dert etmeden litrelerce alkol almış gibiydi.</p>

    <p>Türbinlerin ulumasında keskin bir değişim oldu ve C-130 tüm gücüyle hızlanarak öne atıldı. Saniyeler içerisinde Jaeger kalkışı hissetmiş ve boğucu gökyüzüne doğru çıkış başlamıştı. Arkasına uzanıp pilotun konuştuklarını dinlemek için uçaktaki dâhilî telefonu aldı. Bir atlayışa hazırlanırken bunları dinlemek her zaman rahatlamasını sağlamıştı.</p>

    <p>“Hava hızımız 180 knot,”<sup><a href="#_ftn5" id="_ftnref5" title="">[←5]</a></sup> dedi pilotun sesi. “İrtifa 1.500 feet... Tırmanma hızı...”</p>

    <p>O raddede, atlayışa tehdit olabilecek tek şey, ormanın üzerinde şekillenen fırtınaydı. 30.000 feet’teyse hava şartları rahatlıkla tahmin edilebilirdi. Daha düşük irtifada hava nasıl olursa olsun orada çok soğuk, aşırı rüzgârlı ama sabitti. Ancak zeminde çıkabilecek tropik bir fırtına inişi imkânsız kılardı.</p>

    <p>Yandan esen rüzgârın 15 knot’u geçmesi hâlinde inerken ciddi bir zorluk çekerlerdi. Paraşütleri yana sürüklenir, insan kargolarını da yanlarında götürür ve her yanı tehlikelerle kaplı iniş noktası düşünüldüğünde ölüm kendini hissettirirdi.</p>

    <p>Muazzam bir nehir olan Rio de los Dios, ormanı tam ortadan kesiyor; kıvrıla kıvrıla yolunu açıyordu. Özellikle iyice dolambaçlı bir hâl aldığı uzun, ince bir kıyı kordonu etrafındaysa herhangi bir bitki örtüsünün yetişmesine izin vermemişti. Bu sayede kilometrelerce uzanan ormanda, bir elin parmaklarını geçmeyecek açıklıklardan birine de ev sahipliği yapıyordu. İniş noktası olarak orayı seçme sebepleri de buydu. Ancak zor şartlar sebebiyle hataya yer yoktu.</p>

    <p>Nehrin kenarında oldukça ince uzanan kıyı kordonu ormanın upuzun ağaçlarıyla kesiliyordu. Olur da biri rotadan sapıp o yöne ilerlerse ağaçlara çarpması neredeyse kesindi. Diğer yöne gidilmesi hâlindeyse taşıdıkları ağırlık sebebiyle Rio de los Dios’a dokundukları an dibe batarlardı.</p>

    <p>“İrtifa 3.500 feet,” dedi pilot dâhilî telefondan. “Hava hızımız 250 knot. Seyir yüksekliğine tırmanıyoruz.”</p>

    <p>“Ormandaki o çatlağı görüyor musun?” diye araya girdi rotacı. “Bir saat boyunca o nehir üzerinden batıya ilerleyeceğiz.”</p>

    <p>“Anladım,” diyerek onay verdi pilot. “Muhteşem bir sabah, değil mi?”</p>

    <p>Sohbeti dinlediği sırada Jaeger’ın midesi ağzına gelir gibi oldu. Ancak uçak tutulması gibi bir şey yaşaması söz konusu olamazdı. Bu uçuşlarda böylesine zayıflamış gibi hissetmesinin tek sebebi YİYA giysilerinin içine sarılıp tutsak düşmesiydi.</p>

    <p>YİYA eğitimi sırasında yüksek irtifaya, düşük oksijene ve rotadan ciddi şekilde sapmaya karşı direncini ölçmek amacıyla bir dizi teste tabi tutulmuştu. Bir basınç odasına alınmış, 30.000 feet’te başına gelebilecek şeylere dair sınanmıştı.</p>

    <p>İrtifadaki her 3.000 feet’lik artışta oksijen maskesini çıkarıp adını, rütbesini ve seri numarasını bağırarak söylemek zorundaydı. Ancak o zaman geri takabiliyordu. Nitekim bunu nispeten rahat bulmuştu. Ama sonra korkunç bir santrifüje koyuldu.</p>

    <p>Kendini ekstra güçlendirilmiş devasa bir çamaşır makinesinde gibi hissetmişti. Bayılma raddesine gelene kadar döndü, döndürüldü; hızlandırıldı, daha da hızlandırıldı. Bunun amacıysa insanların bilinç kaybından önce görüşünün flu bir hâl almasıydı. Gözün önüne sürekli farklılaşan grilikler gelirdi. Askerlerin de gerçek bir atlayış sırasında ne durumda olduklarını bilmesi ve dönüşten kurtulması için ne zaman görüş kaybı yaşayacağını öğrenmesi gerekirdi. Girdikleri santrifüj; dehşetin su katılmamış, mide bulandırıcı bir tasviriydi.</p>

    <p>Testin ardından Jaeger’a hatıra olsun diye bir video vermişlerdi. Görüş kaybını seyretmekse yaşamak kadar rahatsız ediciydi. İnsanın gözleri bir sineklikle ezilmiş böceğinkiler gibi yerinden fırlıyor, yüzü iyice çukurlaşıp iskeletimsi bir hâl alıyor, yanakları içine çekiliyor, yüz hatları her saniye biçimini daha da kaybediyordu.</p>

    <p>Bu santrifüj Jaeger’ı yıkıp parçalara ayırmaya çok yaklaşmıştı. Vahşi doğada olma fikrine bile heyecanlanan bir adam olarak, o kapalı metalden varilin, insanı boğan çelikten tabutun içinde dönüp durmaktan nefret etmiş; sanki bir hapiste gibi hissetmişti. Sanki kendi mezarındaymış gibi...</p>

    <p>Jaeger doğal olmayan herhangi bir şeyle kısıtlanmaktan veya kilitli kalmaktan tiksiniyordu. Şimdi de YİYA teçhizatının içinde atlayışı beklerken aynen öyle hissediyordu. Arkasına yaslanıp gözlerini kapattı, kendini uykuya bırakacaktı. Elit bir asker olmaya dair öğrendiği ilk şey buydu; hiçbir zaman uyku veya yemek fırsatını tepme, çünkü bir daha ne zaman yiyebileceğini veya uyuyabileceğini bilemezsin.</p>

    <p>Bir süre sonra kendisini dürten bir el hissetti. Paraşüt görevlilerinden biriydi. Bir anlığına artık gösteri vaktinin geldiğini sandı ama takımına hızla göz gezdirdikten sonra kimsenin çıkışa doğru hareketlenmediğini fark etti. Paraşüt görevlisi iyice yaklaşıp kulağına bağırdı.</p>

    <p>“Pilot bir şey söylemek için buraya geliyor.”</p>

    <p>Jaeger yüzünü uçağın ön tarafına çevirdiğinde kokpitin en arkasındaki katlanır koltuğunda oturan rotacının yanında ilerleyen birini gördü.</p>

    <p>Jaeger, pilotun, uçağın kontrolünü yardımcı pilota bıraktığını düşündü. Adam biraz daha yaklaşıp eğildi, gürleyen motorlar arasında sesini duyurmak için bağırmıştı.</p>

    <p>“Arkada rahat mısınız?”</p>

    <p>“Bebek gibi uyuyordum. Gerçek profesyonellerle uçmak her zaman büyük keyif...”</p>

    <p>“Fırsat bulunca kestirmek iyidir,” diye doğruladı pilot. “Neyse, bir şey oldu; gelip sizi uyarayım dedim. Ne anlama geldiğini hiç bilmiyorum ama kalkıştan kısa bir süre sonra takip edildiğimizi hissettim. Bir kez Gece Takipçilerine girince insan çıkamıyor, anlarsın sen de.”</p>

    <p>Jaeger bir kaşını kaldırıp, “Özel Harekât’ta mıydın? 160. Alay mı?” diye sordu.</p>

    <p>“Aynen öyle,” dedi pilot. “Sonra askerlik yapamayacak kadar kartlaşıp yaşlandım.”</p>

    <p>160. Özel Harekât Havacılık Alayı, bilinen adıyla Gece Takipçileri, Amerika’nın en değerli gizli hava operasyon birimiydi. Düşman hatlarının çok ötesinde, kötü adamların nefesini ensesinde hissettiği birkaç seferde Jaeger, Gece Takipçilerinin arama kurtarma helikopterlerinden çağırmıştı.</p>

    <p>“Gerçekten en iyi birim,” dedi Jaeger. “Size saygım sonsuz... Bizi o kadar fazla beladan çekip çıkardınız ki...”</p>

    <p>Pilot elini cebine attı ve askerî bir bozuk para çıkarıp Jaeger’ın eline bastırdı. Jaeger’ın eskiden Noel’i kutlarken bir çorap içinde Luke’a verdiği altın rengi çikolata paralarla aynı boyuttaydı bu. Jaeger ailesi için Noel’in önemi büyüktü. Ta ki son Noel’e kadar... O zaman her şey karanlığa gömülmüştü. Bunu hatırlamak, bir anlığına da olsa Jaeger’ın kalbine bir hançer sapladı.</p>

    <p>Gece Takipçileri’nin parası soğuk, kalın ve ağırdı. Bir yüzünde birimin nişanı görünüyor, diğer yüzündeyse sloganları yazıyordu: <i>Ölüm Karanlıkta Bekler.</i> Amerikan ordusunda dost bir savaşçıya birim parası verme gibi bir gelenek vardı. İngiliz ordusunda buna benzer bir şey olmaması Jaeger’ı üzdü.</p>

    <p>Jaeger, bu parayı aldığı için büyük bir onur duydu ve önündeki keşif süresinde yanından ayırmayacağına karar verdi.</p>

    <p>“Neyse, üç yüz altmış derece tarama yaptım,” diye devam etti pilot. “Beklediğim gibi nispeten küçük bir sivil uçak ufukta belirdi ve bizim rotada ilerliyordu. Ancak orada kalmaya, kör noktamdan çıkmamaya devam ettikçe ben de takipçimiz olduğuna emin oldum. Hâlâ arkamızda, belki dört mil geriden geliyordur. Kalkıştan bu yana da bir saat yirmi dakika geçti. Radar imzasından, Learjet 85 tarzı bir şey olduğunu düşünüyorum,” diye devam etti pilot. “Küçük, hızlı, epey güzel bir yolcu uçağı... Arayıp peşimizden ayrılmayarak ne yapmaya çalıştıklarını sorayım mı?”</p>

    <p>Jaeger kısa bir süre düşündü. Normalde böyle davranan bir uçağın gözetim görevinde olduğuna, öndekilerin neyin peşinde olduğunu keşfetmeye çalıştığına kesin gözüyle bakılırdı. Şimdiye kadarki birçok savaşın kaderi kimin elinde daha iyi istihbarat olduğuna göre belirlenmişti ve Jaeger da gözlenmekten hiç hoşlanmazdı.</p>

    <p>“Tesadüf olma şansı yok mu? Belki bizimle aynı vektörde ve seyir hızında ilerleyen ticari bir uçaktır.”</p>

    <p>Pilot başını sallayıp, “İmkânsız... Learjet 85 uçaklar normalde 49.000 feet’te uçar. Bizse atlama yüksekliğinde, 30.000 feet’teyiz. Pilotlar hava sahasında karmaşa çıkmaması için hep farklı irtifalarda uçar. Ek olarak bir Learjet, Herc’e göre en az 100 knot daha hızlı gider,” dedi.</p>

    <p>“Başımıza bela açabilirler mi peki?” diye sordu Jaeger. “Atlama sırasında?”</p>

    <p>“Süper Hercules’e karşı Learjet...” Pilot kahkahaya boğuldu. “Denesinler bakalım.” Ardından Jaeger’a baktı. “Ama hâlâ arkamızda ve kör noktamızdan da çıkmıyor. Peşimizde olduğunu bil.”</p>

    <p>“O zaman bırakalım da orada olduklarını bilmediğimizi sanmaya devam etsinler, daha çok seçeneğimiz olur.”</p>

    <p>Pilot başını sallayıp, “Olabilir, meraklansınlar anca,” dedi.</p>

    <p>“Belki bizden taraftadır,” diye öne sürdü Jaeger. “Burada ne yaptığımızı merak ediyordur.”</p>

    <p>Pilot omuz silkip, “O da olabilir ama sen de duymuşsundur, en büyük felaketler varsayımlardan çıkar,” dedi.</p>

    <p>Jaeger güldü, SAS’ta en sevdiği deyişlerden biri buydu.</p>

    <p>“O zaman peşimizdeki kimsenin çuvallar dolusu hediye getiren bir Noel Baba olmadığını düşünüp gözümüzden ayırmayalım. Bir gelişme olursa haber verirsin.”</p>

    <p>“Tamamdır,” dedi pilot. “Bu arada sabit hızla dümdüz gitmeye devam edeceğiz, az daha kestirebilirsin.”</p>

    <hr class="dipnotcizgi"/>

    <p class="dipnot-1"><a href="#_ftnref5" id="_ftn5" title="">[←5]</a> Knot, saatte 1 deniz miline eşit hız birimi. 1 kn=l deniz mili/saat= 1.852 km/saat≈1.151 mph. Yaygın olarak denizcilik ve havacılıkta kullanılır.</p>
  </div>
</body>
</html>