<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bolum-58</title>
  <link rel="stylesheet" href="../Styles/balci60.css" type="text/css"/>
</head>

<body>
  <div xml:lang="en-GB">
    <p class="Resim-2"><img width="46" height="42" src="../Images/image001.png" alt=""/></p>

    <p>“<i>Ölüm Karanlıkta Bekler</i>.” Jaeger nefretle bu sözde paranın bir tarafına kazınmış Gece Takipçileri sloganını tekrarladı. “Bunlardan birini taşıyınca bekliyormuş gerçekten.”</p>

    <p>Parayı yakınındaki bir taşın üzerine koydu, devre kartı yukarı bakıyordu. Eline daha küçük, ikinci bir taş aldı. Taşları bir çekiç ve örs olarak kullanıp lanet şeyi paramparça edecekti. Bir yumruğunu kaldırdı, kalbinde bastırılmış öfkesini ve bedenini kavuran ihanet hissini avcundaki taşa yoğunlaştırdı ama bir el uzanıp onu durdurdu.</p>

    <p>“Yapma. Daha iyi bir yol var.” Irina Narov’du konuşan. “Tüm takip birimlerinin bir bataryası olur. Ayrıca açma kapama düğmeleri de vardır.” Cihazı alıp küçük bir anahtarı çevirdi. “Artık kapandı. Sinyal göndermeyecek.” Ardından Jaeger’a bakıp, “Asıl soru, bunu nereden bulduğun...” dedi.</p>

    <p>Jaeger’ın parmakları sanki avcunun içinde parçalayacakmışçasına parayı sarmıştı.</p>

    <p>“C-130 pilotu. Sohbet ediyorduk. SOAR gazisi olduğunu söyledi. Gece Takipçisi. SOAR’ı da iyi bilirim. Dünyanın en iyilerindendir. Bunları ona da söyledim.” Duraksadı, sinirliydi. “O da bana bu parayı verdi.”</p>

    <p>“Öyleyse bir senaryo çizeyim,” dedi Narov, sesi Kuzey Buz Denizi’nin engin çölü gibi soğuk ve bomboştu. “C-130 pilotu sana bir takip cihazı vermiş. Orası kesin... Biz, yani sen ve ben, atlayış sırasında bir şeye takıldık. Onun mürettebatı, paraşüt görevlileri bunu kasten yaptı; bizi döndürmek için. Silahını da gevşeterek dengemizi iyice bozdular.” Narov duraksadı. “C-130 mürettebatı ya bizi öldürme ya da bizi takip edecek birine olanak sağlamakla görevlendirilmiş. Görevi veren her kimse bizi takip ediyor ve öldürmeye çalışıyor.”</p>

    <p>Jaeger, Narov’un anlattığı hikâyenin mantıklı olan tek seçenek olduğunu kabul ederek başını salladı.</p>

    <p>“Peki bizi kim öldürmeye çalışıyor?” diye devam etti Narov. “Formaliteden bir soru sordum. Cevap vermeni beklemiyorum. Ancak şu an milyon dolarlık bir soru bu.”</p>

    <p>Narov’un ses tonunda, Jaeger’ın içini ürperten bir şeyler vardı. Kadın bazen çok soğuk ve ifadesiz konuşuyor, insansı bir robotu andırıyordu. Bu da Jaeger’ı ciddi şekilde rahatsız ediyordu.</p>

    <p>“Bir cevap beklememene sevindim,” dedi. “Çünkü durum ortada... O C-130’un pilotu bana takip cihazı verdiyse şu an kimin dost, kimin düşman olabileceğine dair en ufak bir fikrim bile yok.” Bir parmağıyla Kızılderililerin olduğu yeri gösterdi. “Şu an güvenebileceğimi bildiğim tek taraf onlar; bu iletişime geçilmemiş Amazon Kızılderilileri. Düşmanın kim olduğu konusundaysa sadece el altında Predator, takip cihazları ve daha kim bilir neler saklayan sağlam bir donanıma sahip birileri olduğunu biliyorum.”</p>

    <p>“C-130 ve mürettebatını Carson mu buldu?” diye sordu Narov. “Evet.”</p>

    <p>“Öyleyse Carson da bir şüpheli... Zaten hiç sevmemiştim onu. Küstah bir <i>Schwachkopf.</i>” Jaeger’a baktı. “İki tür var bunlardan. İyi <i>Schwachkopf</i> olanlar ve bir de iğrendiklerim... Sen iyilerdensin.”</p>

    <p>Jaeger bakakaldı. Narov’u hiçbir şekilde anlayamıyordu. Şu an kendisiyle flört mü ediyordu, yoksa bir farenin kediyle oynadığı gibi oynuyor muydu? Hangisi olursa olsun, hafif kinayeli bu iltifatı kabul etti. O sırada yanlarına Alonzo geldi.</p>

    <p>“Bence yukarıdakileri bir ara,” diye önerdi iri Afro-Amerikalı. “Airlander’ı diyorum. Devamlı geniş alan takibi yapıyorlar, değil mi? Şimdiye kadar gelip kurulmuş olmaları lazım. Ne öğrendiklerini bir sor bence.”</p>

    <p>“Unuttuğun bir şey var,” diye karşı çıktı Jaeger. “Arama yaparsam dibimizde bir Hellfire daha patlar.”</p>

    <p>“Veri gönder,” diye önerdi Alonzo. “Veri patlama modu var. Predator’ın bir hedefi bulup, takip edip yakalaması en az doksan saniye sürer. Veri patlamasıyla göz açıp kapayıncaya kadar göndermiş olursun.”</p>

    <p>Jaeger bu fikri biraz düşünüp, “Evet, sanırım işe yarar,” derken geçidin oraya baktı. “Ama oraya gidip ben yapacağım bunu. Tek başıma, yalnız...”</p>

    <p class="Yildiz">***</p>

    <p>Jaeger Thuraya uydu telefonunu açtı. Yalnızca açığa çıkıp göndereceği zaman uydu yakalayacağını bilmenin verdiği güvenle hızla bir mesaj yazdı.</p>

    <p><i>Şebeke 964864. İletişim birimlerine müdahale ediliyor. Takım hedef alındı; Hellfire. İHA’yı sorgulayın. İletişim şu an yalnızca şifrelenmiş veri patlamasıyla veriliyor. Airlander ne gördü? Tamam.</i></p>

    <p>Jaeger nehir kenarındaki açıklığa ilerledi. Orman örtüsünün kalkanından çıkıp kolunu kaldırarak Thuraya telefonunu havada tuttu ve ekranda beliren uydu simgelerinin yanıp sönmesini izledi. Kullanabileceği kadar sinyal yakaladığı anda mesajı gönderdi ve telefonu kapatarak hızla ormana döndü.</p>

    <p>Jaeger ile takımı gölgelerin arasında beklemiş, saniyeleri sayarken gerilim iyice tırmanmıştı. Bir dakika geçti, görünürde bir Hellfire yoktu. İki dakika geçti, herhangi bir füze saldırısı olmamıştı.</p>

    <p>“Üç dakika oldu dostum,” dedi Alonzo. “Hellfire falan yok. Veri patlamasıyla işimizi görmüş gibi duruyor.”</p>

    <p>“Evet,” diye doğruladı Jaeger. “Şimdi ne yapacağız?”</p>

    <p>“Önce o başına pansuman yapmama izin vereceksin.” Leticia Santos gelmişti. “Böyle yaralanıp zarar görmemesi gerekecek kadar yakışıklı bir yüzün var.”</p>

    <p>Jaeger sesini çıkarmayıp Santos’un işini yapmasına müsaade etti. Kadın, kollarındaki aşınmış yerleri temizleyip sterilize etmek için iyodin sürdü; sonra da alnını kalınca bir sargı beziyle sardı.</p>

    <p>“Teşekkür ederim,” dedi Jaeger, Santos’un işi bittiğinde. “Şunu da söyleyeyim, sıhhiye işi söz konusu olduğunda benim alıştığım kıllı komandolara göre inanılmazsın.”</p>

    <p>Puruwehua’nın yanına gitti, bir iki dakika boyunca neler yaşandığını açıkladı. Kızılderililerden hiçbiri Hellfire füzelerinin ne olabileceğine dair bir fikre bile sahip değildi. Gökyüzünden düşen böylesine bir ölüm, onların gözünde tanrılarının gönderdiği bir şimşek bile olabilirdi. Sadece bir sürü savaş filmi izleyen Puruwehua’nın olanlara dair küçük bir fikri var gibi görünüyordu.</p>

    <p>“Ne olduğunu sizinkilere anlat,” dedi Jaeger. “Karşımızda neyin olduğunu tamamen anlamalarını istiyorum. Predator karşısında ne ağız tüfekleri ne de oklar bir işe yarar. Geri dönmeye karar verirlerse hiçbirini suçlayamam.”</p>

    <p>“Köprüde bizi kurtardın,” diye yanıtladı Puruwehua. “Ödenmesi gereken bir hayat borcu var. Kadınlarımız savaşa giderken bizi bir deyişle uğurlar. Çevirmeye çalışırsam şöyle bir şey olabilir; ‘Ya galip gel ya da ölü.’ Ne ölüme ne de zafere ulaşmadan köye dönmek büyük bir onursuzluk olarak algılanır. Burada bir ikilem yok, seninleyiz.”</p>
  </div>
</body>
</html>