<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bolum-06</title>
  <link rel="stylesheet" href="../Styles/balci60.css" type="text/css"/>
</head>

<body>
  <div xml:lang="en-GB">
    <p class="Resim-2"><img width="46" height="42" src="../Images/image001.png" alt=""/></p>

    <p>Kasvetli gökyüzü, direğinin tepesinden öfkeyle bakarken, Thames’te demirli bir şekilde dinleniyordu MT<sup><a href="#_ftn2" id="_ftnref2" title="">[←2]</a></sup> <i>Global Challenger.</i></p>

    <p>Raff ve Jaeger’ı Heathrow Havalimanı’ndan taşıyan siyah taksi, lastiklerini dinlendirmek için yağla kayganlaşmış bulanık su birikintisinin üzerinde durdu.</p>

    <p>Yolculuğun sona ermesiyle birlikte, Jaeger taksiye ödedikleri parayla Bioko’daki bütün bir sınıfı kitapla donatabileceğini fark etti. Raff’ın da görünüşe göre taksiciye beklediği kadar bahşiş vermemesiyle adam tek kelime etmeden gaza bastı ve ikilinin ayakkabılarına su sıçratarak uzaklaştı.</p>

    <p>Londra’da bir Şubat ayıydı. Bazı şeyler hiç değişmiyordu. Ekvator Ginesi’nden Nijerya’ya uçan gürültülü C-130 Hercules kargo uçağında ve sonra da Londra yolculuğunda deliksiz uyumuştu. Lagos’tan Londra’ya oldukça lüks bir yolculuk olmuştu ama tecrübelerine güvenen Jaeger, birinci sınıfın öyle bedava gelmediğini biliyordu. Hem de hiçbir zaman...</p>

    <p>O birinci sınıf koltuklar için biri kesenin ağzını açmıştı ve kişi başı 7.000 Sterlin de epey büyük bir keseden çıkmış olmalıydı. Raff’tan laf almak için uğraştığında uyumlu Maori’nin ağzını bıçak açmamıştı. Birilerinin Jaeger’ı Londra’da ciddi şekilde istediği ve paranın mesele olmadığı aşikârdı ama Raff bu konuda konuşmak istemiyordu. Jaeger da dert etmemeye karar verdi. Adama güveni sonsuzdu.</p>

    <p>Londra’ya inmeleriyle birlikte Jaeger, Kara Sahil’deki beş haftalık hapsine ek olarak kaçış sırasındaki çatışma ve dövüşlerin bir araya gelip oluşturduğu ağır etkiyi hissetmeye başlamıştı. Bulutlar bütün yükünü şehre boşaltmaya karar verdiği sırada <i>Global Challenger</i>’a uzanan iskelede yürüyen Jaeger’ın kol ve bacakları yaşlı bir adam gibi sızlıyordu.</p>

    <p>Eskiden Kuzey Buz Denizi’nde araştırma gemisi olarak kullanılan <i>Global Challenger</i>, Jaeger’ın askerlikten emekli olduktan sonra Raff ve bir diğer yakın asker dostuyla birlikte kurduğu Enduro Adventures’ın genel merkezi konumundaydı. O adam, Stephen Feaney, iskele tahtasının tepesinde misafirlerini beklerken hızla yağan yağmurun altında bulanık bir görüntü çiziyordu.</p>

    <p>Elini Jaeger’a uzatıp, “Seni bulacağımızı hiç sanmıyorduk. Berbat görünüyorsun. Tam zamanında bulmuşuz galiba,” dedi.</p>

    <p>“Sen de tanıyorsun işte.” Jaeger omuzlarını silkti. “O koca Maori piçini Başkan Chambara pişirip yemek üzereydi. Birinin onu kurtarması gerekiyordu.”</p>

    <p>Raff homurdanarak, “Diyene bak!” dedi.</p>

    <p>Üç adam, yağmurun sertçe dövdüğü açık güvertede kısa bir anlığına da olsa kahkahalara boğulmuştu. Yeniden bir arada olmak güzeldi.</p>

    <p>Elit bir askeri oynamak her daim genç adamların işi olmuştu. Jaeger, Raff ve Feaney yalnızca çok az insanın ayak bastığı yerlere gitmiş; çok daha az insanın mümkün olduğuna bile inanmayacağı şeyler yapmıştı. Muazzam bir maceraydı ama biterken yarasını da bırakmıştı.</p>

    <p>Birkaç yıl kadar önce, hâlâ ayakta durabilirken bırakmaya karar vermişlerdi. İngiliz halkının vergileriyle öğrendikleri yeteneklerini alıp kendi işlerini kurmak için kullanacaklardı. Bunun sonucu da, “Dünya bizim oyun bahçemiz,” sloganıyla yola çıkan Enduro Adventures olmuştu.</p>

    <p>Jaeger’ın parlak buluşu olan Enduro; iş adamları, sporcular ve ünlüler gibi varlıklı kimseleri dünyanın en zorlu vahşi doğa deneyimlerine çıkarmak için tasarlanmış bir oluşumdu. Zaman içerisinde kazançları artarken dünyanın sunduğu en akıl almaz maceralara en büyük isimler katılmaya başlamıştı. Ancak sonrasında Jaeger’ın hayatı bir gecede yerle bir oldu.</p>

    <p>Enduro Adventures’in görünmez adamıydı artık. İşlerin para getiren kısmı Feaney’nin omuzlarına binerken, Raff da yolculukların kurumsal kısmıyla ilgileniyordu. İki adam da alakaları olmayan görevlerle baş başa kalmıştı.</p>

    <p>Geminin kaptanı Jaeger, üçlü arasındaki tek subaydı. Orduda görev aldığı sırada, altmış askerden oluşan SAS birimi D Taburu’nun komutanıydı. Komuta zincirinin üst tarafıyla yakından çalışır, üst düzey iş çevreleri arasında rahatlıkla kendine yer edinebilirdi.</p>

    <p>Feaney biraz daha yaşlıydı ve kazandığı her rütbe için canını dişine takarak çalışmıştı. Nihayetinde de Jaeger’ın kıdemli başçavuşu olarak hizmet vermeye başlamıştı. Raff içinse alkol ve kavgalar terfi konusunu ciddi şekilde zora sokmuştu. Zaten tüm bunlar iri Maori’nin umurunda da değildi.</p>

    <p>Kaptan koltuğunun boşaldığı son üç yıl Enduro Adventures için zorlu geçmişti. Jaeger, Bioko’ya kaçışından ötürü Feaney’nin kendine içerlediğini biliyordu. Ancak aynı dehşeti Feaney yaşasaydı onun da aynı şekilde davranacağına inanıyordu. Zaman ve tecrübe ona her adamın bir kırılma noktası olduğunu öğretmişti. Jaeger da kendi kırılma noktasına ulaştığında kimsenin kendisini aramayacağı, dünyanın unuttuğu Bioko’ya gitmişti.</p>

    <hr class="dipnotcizgi"/>

    <p class="dipnot-1"><a href="#_ftnref2" id="_ftn2" title="">[←2]</a> Ç.N.: Motorlu tekne.</p>
  </div>
</body>
</html>