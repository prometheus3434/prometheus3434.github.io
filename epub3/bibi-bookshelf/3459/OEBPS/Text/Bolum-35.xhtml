<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bolum-35</title>
  <link rel="stylesheet" href="../Styles/balci60.css" type="text/css"/>
</head>

<body>
  <div xml:lang="en-GB">
    <p class="Resim-2"><img width="46" height="42" src="../Images/image001.png" alt=""/></p>

    <p>Jaeger nehir kıyısına süründü. Sırılsıklam, bitap düşmüş bir vaziyette dizlerinin üzerine çöktüğünde kolları ve bacakları yanıyor, ciğerleri bir tutam nefes için yalvarıyordu. Orada kendisini izleyen bir göz olsa, bir insandan ziyade çamurla kaplı, yarı boğulmuş bir sıçan olduğunu düşünürdü. Tabii izleyen biri olduğunu pek sanmıyordu.</p>

    <p>Saatler ilerlemiş ve Rio de los Dios’un her yanında Irina Narov’u aramıştı. Nehri kıyıdan kıyıya dolaşmış, her yeri didik didik etmiş ve kadının adını haykırmıştı. Ama ne kadından ne de saldan en ufak bir iz bulmak mümkün olmuştu. Sonrasında bulmaktan en korktuğu şeyle, çantası ve kano yüzdürme ekipmanıyla karşılaştı. Hâlâ birlikteydiler ama timsah dişleri ve pençeleriyle paramparça olmuşlardı.</p>

    <p>El yapımı saldan geriye kalan yıpranmış parçalar, akıntı yönünde epey bir mesafe katederek sığlığa vurmuştu. Hemen yakınlarındaki bir çamur birikintisindeyse çaresizce güvende tutmaya çalıştığı kadına dair tüm umutlarını yerle bir eden bir iz buldu Jaeger. Gök mavisi saç bandı yırtılmış, paramparça olmuş ve çamurla kaplanmıştı.</p>

    <p>Yine de gücü yettiğince kıyıdan kıyıya ilerledi ve aramasını sürdürdü. İçindeki ses tüm bu çabaların nafile olduğunu söylüyordu artık. Kaymanın ölü bedeni kendisini nehrin kapkara derinliklerine sürüklediği sırada, Narov’un da saldan düşmüş olabileceğini düşündü. Kalanını zaten akıntılarla diğer timsahlar hallederdi. Oysa yeniden su yüzeyine çıkmak için bir dakikaya yakın bir süre boyunca savaş vermiş ama bu bile salın tamamen ortadan kaybolmasına yetmişti. Tek bir parça hâlinde kalsa, hâlâ yüzüyor olsa onu güvenceye alabilir ve yakalayıp karaya doğru sürükleyebilirdi. Irina Narov da üzerinde olsa kadını kurtarabilirdi.</p>

    <p>Ama... Narov’un kaderi üzerine kafa yormak istemiyordu ama hayatını kaybettiğinden de emindi artık. Narov ölmüştü. Ya Rio de los Dios’ta boğulmuş ya da vahşi siyah timsahlarca parçalanmıştı. Hatta büyük ihtimal ikisinin karışımıyla canından olmuştu. Ama o, Will Jaeger, kadını kurtarmak adına hiçbir şey yapamamıştı.</p>

    <p>Ayağa kalktı ve çamurlu nehir kıyısında sendeleyerek ilerlemesini sürdürdü. O ânın korkunç şokuyla, aldığı eğitimler beyninde canlandı. Artık tamamen hayatta kalma moduna geçmişti, zaten daha iyi bildiği bir şey de yoktu. Narov’u kaybetmişti ama keşif takımının kalanı hâlâ ormanda bir yerdeydi. Çok uzaklardaki bir kıyıda büyük olasılıkla onu bekleyen, ona güvenen sekiz kişi vardı.</p>

    <p>Şu an itibariyle ne gidebilecekleri bir koordinat ne de enkaza doğru ilerleyebilecekleri bir rota vardı. İlerlenecek bir rota olmadığı zamansa bu vahşi Kayıp Dünya’da kolay bir çıkış yolu, bir kaçış stratejisi olmuyordu. Cordillera de los Dios gibi böylesine uzak ve görünüşe göre lanetli bir yerden ayrılmak önemli miktarda planlama ve hazırlık gerektiriyordu ve Jaeger da bunu iyi biliyordu. Narov’un bir hiç uğruna ölmediğini kanıtlamak için takımıyla yeniden bir araya gelmeli ve yola koyulmalıydı. Onları enkaz sahasına götürmek zorundaydı. Yani her şeyden önce kendisi o iniş bölgesine ulaşmalıydı ama bunun olasılığı da her geçen saniye hızla azalıyordu.</p>

    <p>Önce üzerindeki, sonra da kemerindeki cepleri birer birer boşaltmaya başladı. Korkunç nehir geçişinin ardından eşyalarından neyin kalıp neyin gittiğine dair hiçbir fikri yoktu. Kaymanların parçalarına ayırdığı ve içindekileri nehre bıraktığı sırt çantasının işe yarar bir tarafı kalmamıştı. Ama zaten kıt olan eşyalarını bir bir tararken Jaeger’ın ağzından bir şükür duası çıktı.</p>

    <p>En ama en önemli eşyası; pantolonundaki cebin derinlerine tıkılmış ve sıkıca kapatılmış pusulası yerinde duruyordu. Sadece onunla bile o uzaktaki kıyıya ulaşma şansı vardı. Pantolonunun yan cebinden haritasını çıkardı. Dağılmış ve yırtılmıştı ama yine de kullanılabilirdi. Hem haritası hem de pusulası vardı. Fena bir başlangıç sayılmazdı.</p>

    <p>Göğsüne yapıştırdığı bıçağı kontrol etti. Kılıfına sıkıca bağlanmış bir şekilde yerli yerinde duruyordu. Raff’in verdiği, Fernao sahilinde Küçük Mo’nun öldürülmesine yol açan inanılmaz dövüş sırasında çok işlerine yarayan bıçaktı bu.</p>

    <p>Çok ölüm görmüştü Jaeger, şimdi aralarına bir tane daha katılmıştı.</p>
  </div>
</body>
</html>