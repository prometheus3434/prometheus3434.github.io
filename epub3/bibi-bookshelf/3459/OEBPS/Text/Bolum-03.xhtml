<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bolum-03</title>
  <link rel="stylesheet" href="../Styles/balci60.css" type="text/css"/>
</head>

<body>
  <div xml:lang="en-GB">
    <p class="Resim-2"><img width="46" height="42" src="../Images/image001.png" alt=""/></p>

    <p>Şef İbrahim, Fernao köy sahilini işaret etti. Kıyıya vuran köpüklü dalgaların sesini geçirecek kadar ince olan balçıktan örülmüş duvarlara sahip kulübesi sahilin hemen dibindeydi.</p>

    <p>“Size bir kano hazırladık. İçinde su ve yemek de bulunuyor.” Şef bir an durup Jaeger’ın omzuna dokundu. “Seni unutmayacağız. Hele çocuklar, onlar hiç unutmayacak.”</p>

    <p>“Sağ olun,” diye yanıtladı Jaeger. “Ben de sizi unutmayacağım. Anlatmaya dilimin varmayacağı bir sürü şeyden kurtardınız beni.”</p>

    <p>Şef hemen yanındaki, güçlü kaslara sahip genç adama çevirdi yüzünü.</p>

    <p>“Oğlum bütün Bioko’daki en iyi denizcilerden biridir. Adamların sizi karşıya geçirmesini istemediğinize emin misiniz? Seve seve yaparlar çünkü.”</p>

    <p>Jaeger başını sallayıp, “Başkan Chambara kaçtığımı öğrendiğinde intikam için elinden geleni ardına koymayıp bulduğu tüm bahanelere sarılacak. Burada vedalaşacağız, başka yol yok,” dedi.</p>

    <p>Bunun üzerine Şef ayağa kalkıp, “Güzel bir üç yıl geçirdik William. İnşallah körfeze geçer, oradan da evine ulaşırsın. Bir gün nihayet Chambara lanetinden kurtulduğumuzda geri dönüp bizi ziyaret edersin inşallah,” dedi.</p>

    <p>“İnşallah,” diye tekrarladı Jaeger. Şef ile el sıkıştılar. “Çok isterim.”</p>

    <p>Jaeger bir anlığına kulübenin etrafını saran yüzlere göz gezdirdi. Hepsi çocuktu. Yarı çıplak, kirli ve yaralılardı ama gözlerinden mutluluk okunuyordu. Buradaki çocuklar da ona bunu öğretmişti işte; mutluluğu.</p>

    <p>Yeniden Şef'e dönüp, “Biz kurtulduktan sonra onlara neden gittiğimi anlat,” dedi.</p>

    <p>Şef gülümsedi.</p>

    <p>“Anlatacağım. Gidin şimdi. Burada bir sürü iyi şey yaptın. O bilgiyle ve kalbindeki ışıkla git.”</p>

    <p>Jaeger ile Raff, sık palmiyelerin örtüsü altına gizlenip sahile ilerledi. Onları gören az sayıda adam yollarını açarken, daha azı da karşılık vermesi hâlinde düşeceği durumu anlar bir ifadeyle seyretmekle yetindi.</p>

    <p>Sessizliği bozan Raff oldu. Genç öğrencilerini bırakmanın arkadaşını ne kadar üzdüğünü anlamıştı.</p>

    <p>“İnşallah mı?” diye girdi. “Buradaki köylüler Müslüman mı?”</p>

    <p>“Evet. Onlar var ya, şimdiye kadar tanıdığım en temiz kalpli insanlar...”</p>

    <p>Raff yüzünü ona çevirip, “Bioko Adası’nda yalnız başına üç yıldan sonra yüce <i>Jaeger-bomb</i>’un yumuşadığını duyarsam sinirlenirim,” dedi.</p>

    <p>Jaeger arkadaşına yarım yamalak güldü. Belki de Raff haklıydı, belki de yumuşamıştı.</p>

    <p>Sahilin bembeyaz kumlarına yaklaşırken nefes nefese kalmış biri yanlarına geldi. Sekiz yaşından büyük görünmeyen çocuğun ayakları ve bedeninin üstü çıplaktı, üzerinde sadece yırtık pırtık bir şort vardı. Yüzündeki ifadeyse yaklaşan dehşetin habercisiydi.</p>

    <p>“Bayım! Bayım!” Jaeger’ı elinden yakaladı. “Geliyorlar. Başkan Chambara’nın adamları... Babam... Biri telsizle uyarı göndermiş. Geliyorlar! Sizi bulmaya, geri götürmeye geliyorlar!”</p>

    <p>Jaeger, çocuğun göz seviyesine gelene kadar eğilip, “Küçük Mo merak etme. Kimse beni geri götürmeyecek,” dedi. Başındaki sahte Oakley gözlüğü çıkarıp çocuğun eline bastırdı. Ardından kirlenmiş, fırça gibi saçlarını okşayıp, “Tak da görelim madem,” dedi.</p>

    <p>Küçük Mo gözlüğü taktı. O kadar büyük gelmişti ki yüzünde durması için eliyle tutması gerekiyordu.</p>

    <p>Jaeger sırıtıp, “Oğlum be! Efsane oldun! Ama Chambara’nın adamları gidene kadar iyice sakla,” dedikten sonra bir an durdu. “Koş şimdi. Babanın yanına dön. Dışarı çıkmayın. Bir de uyarı için teşekkür ettiğimi söyle.”</p>

    <p>Çocuk, Jaeger’a son bir kez sarıldı. Bu ayrılığı hiç istemediği sarılışından belliydi. Kolları Jaeger’ın boynundan ayrılırken de gözleri yaşlarla dolmuştu.</p>

    <p class="Yildiz">***</p>

    <p>Jaeger ve Raff hızla yakınlardaki bir çalılığın arasına karıştı. Birbirlerinin nefesini duyacak kadar yakından, başlarını kaldırmadan ilerliyorlardı. Jaeger zamanı anlamak için hızla Raff’ın bileğini yakaladı.</p>

    <p>“Güneşin batmasına daha iki saat var,” diye söylendi. “İki seçeneğimiz var. Biri; güpegündüz kaçmayı deneriz. İkincisi; saklanıp gün battığında sızmaya çalışırız. Chambara’yı tanıdığım kadarıyla hızlı devriye tekneleri okyanusa düşmüştür bile. Direkt köye gönderdiği adamları hiç saymıyorum. Zaten Malabo’dan tekneyle en fazla kırk dakika sürer. Yani suya adım attığımız gibi başımıza üşüşürler. Başka çaremiz yok, karanlığı bekleyeceğiz.”</p>

    <p>Raff başını sallayıp, “Dostum sen üç yıldır buradasın, etrafı biliyorsun. Bize kimsenin aklına bile gelmeyecek bir saklanma yeri lazım!” dedi.</p>

    <p>Gözleriyle hızla etrafı taradı. Bakışları gecenin getirdiği karanlığa güvenerek sahilin uzak tarafındaki yeşillikte takılı kaldı.</p>

    <p>“Mangrov Bataklığı.<sup><a href="#_ftn1" id="_ftnref1" title="">[←1]</a></sup> Yılanlar, timsahlar, sivrisinekler, akrepler, sülükler ve dizine kadar pislik dolu çamur... Aklı başında biri bile orada saklanmaz.”</p>

    <p>Raff elini cebine soktu. Özel olduğu belli olan bir bıçak çıkarıp Jaeger’a verirken, “Elinde bulunsun, ne olur ne olmaz,” dedi.</p>

    <p>Jaeger sustasını açtı ve on santimlik, yarısı dişli bıçağın keskinliğine baktı.</p>

    <p>“Bu da mı sahte?”</p>

    <p>Raff’ın kaşları çatılmıştı.</p>

    <p>“Konu silah olduğunda masraftan kaçınmam.”</p>

    <p>“Chambara'nın adamları yola çıkmış,” diye sesli düşündü Jaeger onu hiç duymamış gibi. “Tek amaçları da bizi Kara Sahil’e geri götürmek... Elimizdeyse sadece bir bıçak var.”</p>

    <p>Raff ilkine oldukça benzer bir bıçak daha çıkarıp, “İnan bana, bunları Bioko Havalimanı'ndan geçirmek bile mucizeydi,” dedi.</p>

    <p>Jaeger sevimsizce gülüp, “Tamam, şimdi ikimizin de birer bıçağı oldu. Artık kimse bizi durduramaz,” dedi.</p>

    <p>İki adam uzaktaki bataklığa doğru palmiye korusunun arasından hızla ilerlemeye başladı. Dışarıdan bakıldığında bu vahşi doğa labirentinin, iç içe geçmiş ağaç kökleri ve dallarla aşılması imkânsızmış gibi görünüyordu. Azminden bir an olsun ödün vermeyen Raff dizlerinin üzerine çöktü ve daha önce görmediği yaratıkları önünden savarken bir bebeğin zor sığacağı boşluklardan emekleyerek kendine yol açtı. Yirmi metre kadar içeri girene kadar da durmadı. Jaeger de hemen arkasından sürünüyordu.</p>

    <p>Jaeger’ın sahilde yaptığı son şey, birkaç eski palmiye yaprağını alıp izlerini silmek için arkalarında kalan kumun üzerinde sürümekti.</p>

    <p>Bataklığın derinlerine indikleri zamansa oradan geçtiklerini belli eden tek bir iz bile kalmamıştı.</p>

    <p>İki adam bataklığın temelini oluşturan o iğrenç kokulu, kapkara çamurun içine ilerledi. Korku dolu yürüyüş sona erdiğinde sadece başları yüzeyin üzerindeydi, onlar da sağlam bir çamur ve pislik tabakasıyla kaplanmıştı. İkiliyi çevrelerindeki karanlıktan ayıran tek şey gözlerinin beyazıydı.</p>

    <p>Jaeger etrafındaki yaşamın kaynağı olan bataklığın karanlık yüzeyindeki fokurdamaları hissediyordu.</p>

    <p>“Kara Sahil’i özleyeceğimi hiç düşünmezdim,” diye homurdandı.</p>

    <p>Raff da aynı fikirde olduğunu belli edercesine mırıldandı. Dişleri böyle parlamasa nerede olduğu belli olmayacaktı.</p>

    <p>O sırada Jaeger’ın gözleri hemen üzerlerindeki katedrali oluşturan sıkıca örülmüş ahşaptan kafese takıldı. En büyük mangrov bile olsa olsa bir adamın bileği kadardı ve boyları da altı metreyi biraz aşıyordu. Fakat köklerin çamurdan kurtulduğu ve akıntıyla her gün yıkandığı yerde bir buçuk metre uzunluğunda keskin olanları büyümüştü.</p>

    <p>Raff uzanıp birini aldı ve tırtıklı bıçağının kenarını kullanarak yer seviyesine kadar kesti. Bir metreyi biraz geçtikten sonra bir kesik daha attı ve odunun uzun kısmını Jaeger’a uzattı. Jaeger ne olduğunu anlamamış gözlerle ona bakıyordu.</p>

    <p>“Krav Maga,” dedi Raff. “Onbaşı Carter ile sopa dövüşleri... Hatırladın mı?”</p>

    <p>Jaeger gülümsedi. Nasıl unutabilirdi ki?</p>

    <p>Bıçağını çıkardı ve sert odunun bir ucunu sivriltmeye başladı. Ağır ağır, kısa ama keskin bir mızrak şekilleniyordu.</p>

    <p>Onbaşı Carter, yumruk yumruğa dövüşlerde olduğu kadar, silahlar konusunda da tam bir duayendi. Raff ile birlikte, Jaeger’ın birimine ilk olarak İsrail’de geliştirilen karma bir savaş sanatı olan Krav Maga dersleri vermişti. Biraz Kung Fu, biraz da sokak dövüşünün karışımı olan bu yöntemlerle gerçek hayatta karşılaşılan zor durumlarda hayatta kalma öğretiliyordu.</p>

    <p>Diğer savaş sanatlarının aksine, Krav Maga’nın tek gayesi düşmana mümkün olan en fazla hasarı vererek dövüşü olabildiğince hızlı bir şekilde bitirmekti. Carter buna, “sistematik hasar” derdi; ölümcül olmak için tasarlanmış hasar... Hiçbir kural yoktu ve tüm hamleler vücudun en savunmasız yerlerine -gözlere, buruna, boyuna, kasıklara ve dizlere- epey de sert vurmayı amaçlıyordu.</p>

    <p>Krav Maga’nın altın kurallarıysa hız, saldırganlık ve şaşırtmaya dayalıydı. Bunların yanında ilk önce saldırmak ve doğaçlama silah geliştirmek de öğretinin birer parçasıydı. İster bir odun parçası olsun, isterse metal bir sopa, hatta kırık bir şişe; eline gelenle savaşmayı öğrenmek zorundaydın. Yeri geldiğinde bu silah, mangrov köklerinden oluşturulmuş odundan bir mızrak da olabilirdi.</p>

    <p class="Yildiz">***</p>

    <p>Chambara’nın adamları gün batımına kısa bir süre kala geldi. Tek kamyonette iki düzine adam vardı. Sahilin uzak ucuna doğru hareketlendiler, bir baştan diğerine arayacaklardı. Kumların üzerine dizilmiş tüm kanoların yanında durup sanki avları bunlardan birinin altında saklanıyormuşçasına hepsini ters çevirdiler. Saklanmak için daha bariz bir yer olamazdı ve Jaeger ile Raff kanoları hesaba bile katmamıştı.</p>

    <p>Bioko Silahlı Kuvvetlerine mensup askerler, G3 model tüfeklerinden mermiler yağdırarak teknelerden birkaçının altında delikler açtı. Ancak hareketlerinde hiçbir düzen yoktu ve Jaeger da hangi kanoların mermilerden nasibini almadığını aklına kazıyordu.</p>

    <p>Askerlerin erzakla dolu kanoyu bulması uzun sürmedi. Sahilin her yanından emirler yağıyordu. Kamuflaja sarınmış iki asker hızla köye koşarken, bir dakika sonra omuzlarının üzerinde taşıdıkları küçük bir çocukla geri döndüler. Çocuğu, Komutan’ın ayaklarının önüne bırakmışlardı.</p>

    <p>Jaeger, Komutan'ı görür görmez tanıdı. Kara Sahil’e gelip sorguları ve işkenceleri kontrol eden, iri ve kilolu adamdı.</p>

    <p>Komutan, yerdeki çocuğun göğsüne botlarıyla bastırdığında küçük Mo’dan boğuk bir çığlık yükselip artık iyice kararan sahil boyunca acı acı yankılandı. Jaeger dişlerini sıktı. Çünkü Şef’in oğlunu kendi çocuğu gibi seviyordu. Akıllı bir öğrenciydi ve yüzünden eksik olmayan şapşal ifade Jaeger’ı her daim güldürmüştü. Hem de günlük dersleri bittiğinde herkesin iple çektiği plaj futbolu sırasında bir yıldıza dönüşüyordu. Ancak ikisini bu kadar yakınlaştıran sadece bunlar değildi. Birçok açıdan Küçük Mo, Jaeger’a kendi oğlunu hatırlatıyordu.</p>

    <p><i>Ya da en azından bir zamanlar yaşayan oğlunu...</i></p>

    <hr class="dipnotcizgi"/>

    <p class="dipnot-1"><a href="#_ftnref1" id="_ftn1" title="">[←1]</a> Gelgit sonucu oluşan haliçlerde, tuzlu bataklıklarda ve çamurlu kıyılarda sık ormanlar oluşturan bazı ağaç ve çalı türlerine ve oluşturdukları ormanlara verilen addır.</p>
  </div>
</body>
</html>