<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bolum-80</title>
  <link rel="stylesheet" href="../Styles/balci60.css" type="text/css"/>
</head>

<body>
  <div xml:lang="en-GB">
    <p class="Resim-2"><img width="46" height="42" src="../Images/image001.png" alt=""/></p>

    <p>Karanlık Güç’ün kumandanı avı sonlandırmış olsa bile Jaeger’ın avı yeni başlıyordu. İçgüdüleri eksiksiz bir şekilde her seferinde doğru çıkmış, keşfin açtığı yolun sonuna geldiğinde Andy Smith’in katillerini de bulmuştu. Jaeger o Karanlık Güç’ün uçağa ilk önce ulaşmak adına Smith’e işkence ettiğinden ve sonrasında da onu ölüme attığından emindi.</p>

    <p>Aynı Karanlık Güç, Jaeger’ın takımından iki üyeyi daha, Clermont ve Krakow’u da öldürmüştü. Artık alacağı bir intikam vardı. En azından en yakın arkadaşına işkence ve ölüm emri veren ve sonrasında da keşif takımından iki kişiyi katleden kimse onun karşısına çıkacaktı. Andy’nin Wiltshire’daki evinde Dulce’ye yemin ettiği gibi Jaeger arkadaşlarını yarı yolda bırakmazdı.</p>

    <p>Ama önce takımının kalan üyelerini, Lewis Alonzo önderliğindeki ekibi Serra de los Dios’tan güvenle çıkarması gerekiyordu. Yani ellerinde lojistik bir kâbus tutuyordu. Tüm bunların arasında bir de en çok istediği, en çok <i>ihtiyaç duyduğu</i>; kendisini kayıp çocuğu ve karısına götürecek soruların cevabını arayacak zamanı bulması gerekiyordu.</p>

    <p>Ruth ve Luke’un hâlâ hayatta olduğuna dair içinde güçlü bir his vardı. Hiçbir kanıtı yoktu, sadece psikotropik bir sıvının sakladığı yerden çıkardığı anıları vardı ama ailesinin kaderini öğrenmesini sağlayacak ipuçlarının bu uçağın bir yerinde yattığına emindi.</p>

    <p>Omzuna dokunan bir elle derin düşüncelerinden sıyrıldı. Gelen Dale’di. Kameraman yorgun bir şekilde gülümsedi.</p>

    <p>“Belki küçük bir röportaj diye düşündüm. Şu an burada oturmanın, bu uçağın kokpitinde tüm dünyaya ne bulduğumuzu göstermenin nasıl bir his olduğunu özetleyebilir misin?”</p>

    <p>“Olur ama kısa tutalım.”</p>

    <p>Dale kamerasını ayarlarken Jaeger da Narov’un başını rotacının masasından bir anda kaldırdığını gördü. Arkaya uzanan kokpitin en sonundaki pencereler uçağın iki tarafını görüyordu ve kadın kendi penceresinden dikkatle dışarıyı izliyordu.</p>

    <p>“Misafirimiz var,” dedi. “Üç tane Kara Şahin helikopter...”</p>

    <p>“Albay Evandro’nun eskortudur,” diye araya girdi Dale. “Öyle olmak zorunda...” Ardından Jaeger’a baktı. “Bir saniye bekle. Röportaj biraz dursun, çekim yapacağım.”</p>

    <p>Dale uçağın yan tarafına ilerleyip çekim yapmaya başladı. Jaeger da peşinden gitti. Narov’un dediği gibi üç tane siyah helikopter, zeplinin takribi yüz elli metre sancak tarafında Airlander ile aynı hızda ilerliyordu. Ancak Jaeger helikopterlere bakarken bir şeyin eksikliğini fark etti. Makineler bir tür mat siyah radar karşıtı teknolojiyle boyanmıştı ve hiçbirinin üzerinde işaret yoktu.</p>

    <p>Brezilya Hava Kuvvetleri de Kara Şahin helikopterlere sahipti. Ellerinde işaretsiz hayalet helikopterlerden olabilirdi ama Jaeger kesinlikle böyle bir şey beklemiyordu. Albay Evandro’nun kendilerini zafer edasında bir güvenlikle Cachimbo’ya götürmek için F-16 gibi hızlı jetlerden göndermesi çok daha mantıklıydı. İşaretsiz Kara Şahin helikopterler Jaeger’ın aklına yatmamıştı.</p>

    <p>Ağır silahlarla donatılan Kara Şahin çoğunlukla kıta nakliyeleri için kullanılırdı ve Cachimbo Hava Üssü’ne ulaşabilecek menzile sahip olması mümkün değildi. Helikopterin katedebileceği maksimum mesafe, gereken yolun yarısı olan altı yüz kilometre kadardı.</p>

    <p>Jaeger bunların Albay Evandro’nun eskortu olduğuna bir gram dahi inanmamıştı. Narov’a döndü. Gözleri buluştu. Jaeger endişeyle başını iki yana salladı.</p>

    <p><i>Burada yanlış bir şeyler var.</i></p>

    <p>Narov da ona benzer şekilde karşılık verdi.</p>

    <p>Jaeger, Thuraya uydu telefonunu açık konuma getirip Raff’ı aradı. Artık iletişim kanallarını kapalı tutmanın bir anlamı yoktu. Bu helikopterler ya yardıma gelen eskorttu, ki bu durumda zaten güvende olurlardı, ya da düşman güç tarafından bulunmuşlardı. Hangisi olursa olsun artık saklı kalmaya çalışmak hiç önemli değildi.</p>

    <p>Uydu telefonu sinyal yakaladığı gibi Jaeger zil sesini duydu ve hemen ardından yanıt aldı. Ancak hattın diğer ucundan gelen ses Raff’a ait değildi. Onun yerine gizemli Kara Şahin helikopterleri komuta eden kişiden gelen telsiz aramasını duyuyordu. Raff, Thuraya bağlantısını kullanarak mesajı Jaeger ile takımına iletiyordu.</p>

    <p>“İşaretsiz Kara Şahin açık hattan Airlander’ı arıyor,” dedi ses. “Beni duyduğunuzu doğrulayın. İşaretsiz Kara Şahin, Airlander’ı arıyor. Doğrulayın.”</p>

    <p>“Açık hat” ifadesi tüm uçakların izlendiği şifrelenmemiş genel trafik radyo frekansı anlamına geliyordu. Garip bir şekilde pilotun sesinde hafif bir Doğu Avrupa, bir ihtimal Rus aksanı vardı. Bu düz, boğuk ve ayrı ses Jaeger’a bir anda Narov’un konuşmasını hatırlattı.</p>

    <p>Narov uydu telefonundan yükselen sese kulak vermişti ama bir saniyeliğine gözlerini kaldırıp Jaeger’ın bakışlarıyla buluştu. Jaeger, kadının gözlerinde hiç beklemediği bir ifadeyle karşılaşmıştı.</p>

    <p>Irina Narov korkuyordu.</p>
  </div>
</body>
</html>