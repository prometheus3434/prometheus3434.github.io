<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bolum-10</title>
  <link rel="stylesheet" href="../Styles/balci60.css" type="text/css"/>
</head>

<body>
  <div xml:lang="en-GB">
    <p class="Resim-2"><img width="46" height="42" src="../Images/image001.png" alt=""/></p>

    <p>Jaeger oturma odasının diğer köşesine ilerledi. Oradaki çift kapı, ailece “müzik odası” adını verdikleri odaya açılıyordu. Duvarlardan birindeki tavana kadar uzanan raflar CD ile doluydu. Mozart’ın “Requiem” eserini seçti. CD-çalara koyup çalma düğmesine bastı ve oda müzikle aydınlandı.</p>

    <p>Hareketli melodiler her şeyin akın etmesine sebep olmuştu; tüm aile anıları bir bir canlanıyordu. Birkaç dakika içerisinde ikinci kez, Jaeger kendini gözyaşlarını tutmaya çalışırken buldu. Ama öylesine yıkılmaya, koyvermeye ve yas tutmaya müsaade etmiyordu. Ona daha vardı. Zaten oraya gelme sebebi bambaşkaydı, çok ama çok daha tedirgin edici bir şey için evine dönmüştü.</p>

    <p>Artık yıpranmış çelik sandığı müzik setinin altındaki yerinden çekip çıkardı. Bir anlığına, gözleri kapağa kazınmış harflere takıldı; W. E. J. William Edward “Ted” Jaeger. Dedesinin ölmeden kısa bir süre önce Jaeger’a hediye ettiği savaş sandığı duruyordu önünde.</p>

    <p>“Requiem”, ilk vurucu kreşendosuna yükselirken, Jaeger da dedesinin onu gizlice çalışma odasına soktuğu zamanlara geri döndü. Jaeger’a piposundan birkaç fırt verir, aynı sandığı kurcalayarak dede-torun zaman geçirirlerdi.</p>

    <p>Ted Dede’nin piposu sanki dişlerinin arasından sonsuza kadar ayrılmayacak gibiydi. <i>Player’s Navy Cut</i> ile içkide dinlendirilmiş tütün kokuyordu. Jaeger o ânı hiçbir eksiği olmaksızın gözünde canlandırabiliyordu. Dedesinin dudakları arasından havaya karışan halkalar, masa lambasının ışığında huzurla dans ediyordu.</p>

    <p>Jaeger sandığın iki yanındaki kilitleri açtı ve ağır kapağı arkaya yatırdı. Yığının tepesi en sevdiği yadigârlardan oluşuyordu. Deri ciltli bir dosyanın üzerindeki artık solmuş kırmızı damgada <i>ÇOK GİZLİ</i> yazıyordu. Onun altındaysa <i>206 Numaralı İrtibat Birlik Komutanı.</i> Ancak dosyanın içindeki onca şeyin, kapaktaki büyük vaadi yerine getirememesi Jaeger’a her daim çok garip gelmişti.</p>

    <p>Dosyada İkinci Dünya Savaşı’nda kullanılan radyo frekansları ve kodlarının bulunduğu kitapçıklar, ana savaş tanklarının diyagramları; türbinlerin, pusulaların ve motorların taslakları vardı. Bir çocuğun gözüne olağanüstü görünse de yetişkin bir adam olduktan sonra Jaeger, dosyanın kapağıyla içindekilerin bir alakası olmadığını anlamış ve böylesine bir gizliliğin manasız olduğunu düşünmüştü. Sanki dedesi, dosyadaki belgeleri ergenliğe yeni girmiş bir çocuğu etkileyip eğlendirmek ve özellikle bir değere sahip hassas hiçbir şeyi göstermemek için kasten dizmişti.</p>

    <p>Dedesinin ölümünden sonra Jaeger, 206 Numaralı İrtibat Birliği’ni araştırmaya, daha doğrusu geçmişini öğrenmeye çalıştı. Ancak hiçbir şeye ulaşamadı. Ulusal Arşivler’de, İmparatorluk Savaş Müzesi’nde, Deniz Kuvvetleri Komutanlığı’nda... Bir tür kayıt, en azından bir savaş günlüğü içermesi gereken arşivlerin hiçbirinde birliğin adı geçmiyordu. Sanki 206 Numaralı İrtibat Birliği hiç var olmamıştı, sanki bir hayalet donanmaydı.</p>

    <p>Ama sonra bulmuştu.</p>

    <p>Daha doğrusu, Luke bulmuştu.</p>

    <p>Sekiz yaşındaki oğlu da aynı kendisi gibi sandığın içindekilerden çok etkilenmişti. Büyükdedesinin ağır komando bıçağı, çokça eskimiş beresi, artık hurdaya çıkmış pusulası... Ancak bir gün Jaeger’in oğlu elini daha da derinlere, sandığın en dibine sokmuş ve çok uzun zamandır saklı kalan bir şeyi açığa çıkarmıştı.</p>

    <p>Jaeger da şimdi oğlu gibi hararetle sandığa eğiliyor, içindekileri yere boşaltıyordu. O kadar fazla Nazi yadigârı vardı ki; anlaşılamaz bir gülümsemeye sahip kuru kafanın süslediği bir SS Totenkopf [Ölümün Başı] rozeti, kabzasında Führer’in resmi olan bir Hitler Gençliği hançeri, savaş kaybedildikten sonra Nazi direnişini yeniden canlandırmaya çalışan fanatik Werwolf’a [Kurtadamlar] ait bir kravat.</p>

    <p>Arada sırada savaş sandığında bu kadar Nazi yadigârı olduğu için Jaeger, dedesinin Nazi rejimine gereğinden fazla yaklaşmış olabileceğini düşünürdü. Savaş sırasında her ne yaptıysa bir şekilde şeytana ve karanlığa böylesine yakın olabilir miydi? Onun içine mi sızmışlardı, onu kendilerinden mi yapmışlardı? Jaeger bunlara inanmıyordu. Ama dedesi beklenmedik bir şekilde vefat etmeden önce oturup bunları konuşamamıştı da...</p>

    <p>Sandıktaki diğer eşyalardan ayrılan ve varlığını neredeyse unuttuğu bir kitabı görünce duraksadı. Tamamı gizemli bir dilde yazılmış, içerisinde bol bol görsel yer alan Ortaçağ’dan kalma Voynich yazmalarının ender bulunan kopyalarından biriydi bu. Garip bir şekilde kitap her daim dedesinin çalışma odasındaki masayı süslemişti. Şimdi sandıkla birlikte Jaeger’ın ellerine düşmüştü.</p>

    <p>Dedesiyle konuşmak istediği bir diğer şey de buydu; Neden bu acayip ve anlaşılamaz Ortaçağ yazmalarını bu kadar seviyordu?</p>

    <p>Jaeger ağır kitabı kaldırdı ve sandığın dibindeki gizli bölmeye açılan sahte tahtanın üzerini boşalttı. Dedesinin oradaki belgeleri kazara mı, yoksa bir gün torununun gizli bölmeyi ortaya çıkararak bulmasını umduğu için bilerek mi bıraktığını hiçbir zaman anlayamadı.</p>

    <p>Öyle ya da böyle, bölme oradaydı. Bir sürü savaş yadigârının altına saklanmış, otuz yıl boyunca keşfedilmeyi beklemişti.</p>

    <p>Jaeger'ın parmakları ahşaptan zeminin altına uzandı, bölmenin mandalını bulup kapağı kaldırdı. Biraz bakındıktan sonra sararmaya yüz tutmuş kalın zarfı çıkardı. Gözünün önünde tutarken elleri titriyordu. Bir yanı içine bakmayı istemezken, çok daha güçlü diğer yanı bakmak zorunda olduğunu biliyordu.</p>

    <p>Belgeyi çıkardı. Bir tarafından telle tutturulmuş kâğıtlar tam da hatırladığı gibi duruyordu. Kapağın en üstündeyse Hitler’in Nazi rejimine benzer kaba bir biçimde, büyük harflerle yazılmış tek bir kelime vardı; <i>KRIEGSENTSCHEIDEND</i>.</p>

    <p>Jaeger’ın Almancası yoktu. Ama bir Almanca-İngilizce sözlük aracılığıyla belgenin kapağındaki birkaç kelimeyi çevirmeyi başarmıştı. <i>Kriegsentscheidend,</i> Nazilerin bahşettiği en yüksek gizlilik sınıfıydı. Buna en yakın İngiliz sınıflandırması, “Çok Gizli Ötesi” olurdu.</p>

    <p>Altında <i>Aktion Werwolf,</i> yani “Kurtadam Operasyonu” yazıyordu. Onun da altında çevirisi gerekmeyen bir tarih vardı; 12 Şubat 1945. Son olarak ise <i>Nur fur Augen Sicherheitsdienst Standortwechsel Kommando,</i> “Yalnızca Sicherheitsdienst Standortwechsel Komandolar için”.</p>

    <p>Sicherheitsdienst, SS ve Nazi Partisinin gizli servisi, kötülüğün merkeziydi. Standortwechsel Komando ise, “Yeniden Mevzilendirme Komandosu” şeklinde çevrilebilirdi ama bu, Jaeger’a hiçbir anlam ifade etmemişti. Gizemli terimler “Kurtadam Operasyonu” ve “Yeniden Mevzilendirme Komandosu”nu hem İngilizce hem de Almanca olarak Google’da aratmıştı. Sonuç ise koca bir hiçti. İkisine dair de hiçbir yerde tek bir kelime yazmıyordu.</p>

    <p>Soruşturmacı ruhu buraya kadar ilerleyebilmişti. Çünkü kısa bir süre sonra karanlık ve Bioko’ya kaçışı baş göstermişti. Ancak belgenin savaş zamanında inanılmaz bir hassasiyete sahip olduğu barizdi ve bir şekilde dedesinin eline düşmüştü. Yine de Jaeger’ın hafızasını tetikleyen, onu Londra’dan Wiltshire’a, uzun zaman önce terk ettiği aile evine kadar geri getiren şey bir sonraki sayfadaydı.</p>

    <p>Kötü bir şey olacağını bile bile kapağı kaldırdı. Karşısında siyah bir damgayla vurulmuş net bir görüntü vardı. Jaeger uzun uzun baktı, başı dönüyordu. Korktuğu olmuştu; hafızası onu kandırmamış, oyunlar oynamamıştı.</p>

    <p>Belgedeki damga; kuyruğu üzerinde duran, kanatları acımasızca açılmış, pençeleri arasında okunamayan işaretlerle anlamsız bir dairesel şekli tutan kartaldan başka bir şey değildi.</p>
  </div>
</body>
</html>