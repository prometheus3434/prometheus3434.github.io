<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bolum-73</title>
  <link rel="stylesheet" href="../Styles/balci60.css" type="text/css"/>
</head>

<body>
  <div xml:lang="en-GB">
    <p class="Resim-2"><img width="46" height="42" src="../Images/image001.png" alt=""/></p>

    <p>Karanlığın daha da derinlerine ilerlediler. Gövdenin içindeki sıcaklık boğucu düzeydeydi, takım ve maskenin yüküyle hissettikleri rahatsızlık katlanıyordu ama Jaeger NBC kıyafetinin tam olarak o anda hayatlarını kurtardığından emindi. Uçağın içi nasıl bir zehirli gazla dolu olursa olsun, Narov ya da Dale böylesi bir koruma olmadan girmiş olsa şu anda acılar içinde kıvranıyor olurlardı.</p>

    <p>Bir anlığına, arkasını dönüp Dale’e baktı. Genç adamın kamerasının üzerine pille çalışan portatif bir lamba yerleştirdiğini fark etti. Çekim için kullanacağı ışığı açtı ve savaş uçağının içerisi bir anda keskin ışık ve gölgelerin dansına sahne oldu. Uçağın her yanında parıldayan ikiz noktalar vardı; <i>Phoneutria</i> gözleri.</p>

    <p>Jaeger kısa bir süreliğine zamanında uçakta görev almış mürettebatın hayaletlerinin, parıldayan ışıkla birlikte saklandıkları gölgelerin arasından çıkacağını ve karanlık sırlarını sonsuza kadar bu şekilde tutmak için Luger tabancalarını kendilerine tutacaklarını düşündü. Uçağın içerisindeki tüm bu sırlarla birlikte böylesine terk edilmesini bir türlü aklı almıyordu.</p>

    <p>Narov üçüncü bir kasanın yanına eğildi ve aynı anda Jaeger, kadının hâl ve hareketlerindeki değişikliği sezdi. Yazıyı okumasıyla birlikte nefesi kesilmiş ve Jaeger bu sefer onun bile beklemediği bir şey bulduklarını anlamıştı. Kasanın kenarına yazılmış kelimeleri okumak için eğildi.</p>

    <p class="Ara-bosluk-2"></p>

    <p class="Siir-2">Kriegsentscheidend: Aktion Adlerflug</p>

    <p class="Siir-2">SS Standortwechsel Kommando</p>

    <p class="Siir-2">Plasmaphysik-Dresden</p>

    <p class="Siir-2">Röntgen Kanone</p>

    <p class="Ara-bosluk-2"></p>

    <p>“İşte bunu beklemiyorduk,” diye fısıldadı Narov. Ardından Jaeger’a baktı. “Satırlar gayet açık ama sonuncular? Üçüncü satırı anladın mı?”</p>

    <p>Jaeger başını sallayıp, “Plazma Fiziği, Dresden,” dedi.</p>

    <p>“Aynen öyle!” dedi Narov. “<i>Röntgen Kanone</i> içinse İngilizceye kelimesi kelimesine çeviri yapmak mümkün değil. ‘Ölüm ışını’ ya da doğrudan ‘enerji silahı’ diyebilirsin. Bir parçacık ışını, elektromanyetik radyasyon ya da ses dalgası bile ateşleyebiliyor. Bilimkurgu filmlerinden çıkmış gibi duruyor ama Nazilerin bu tür silahlara sahip olduğu ve İttifak güçlerinin uçaklarını düşürmek için kullandığı yıllardır söyleniyordu.” Narov’un bakışları maskenin camının arkasından Jaeger’in gözleriyle buluştu. “Demek ki söylentiler doğruymuş ve son âna kadar <i>Röntgen Kanone</i>’lerini korumuşlar.”</p>

    <p>Jaeger yüzünden akan teri hissedebiliyordu. Sıcaklık artık dayanılmaz boyuta gelmişti ve bedeninden attığı sular maskenin içinde buharlaşarak görüşünü bulandırıyordu. Uçağın arka tarafına gidip kuyruk kanadının hemen gerisindeki yan kapılardan birini açmaya uğraşmaları gerektiğini düşündü. Büyük bir mücadeleyle arkaya ilerlerken, Narov da yanlarından geçtikleri son derece gelişmiş silahlarla dolu kasaları anlattı.</p>

    <p>“BV 246 kanatlı bomba; iki yüz kilometre menzili var ve hedefinin radar sinyaline kilitlenebiliyor. Fritz-X güdümlü bomba; ısı bulma ya da radar/telsiz hedeflerine kilitlenebilen bir başlığı var. Yani burada gördüklerimiz, bugünün akıllı bombalarının atası aslında...” Uzun, alçak kasalardan oluşan bir sıranın kenarına eğildi. “Rheintochter R1; ittifak bombardıman uçaklarını vurmak için tasarlanmış, yerden havaya güdümlü füze. X4; pilot tarafından hedefe yönlendirilen havadan havaya füze. Feuerlilie, Ateş Zambağı. Güdümlü uçaksavar roketi...”</p>

    <p>Daha ufak bir şekilde paketlenmiş kutuların önünde durup, “Seehund aktif gece görüş birimi; kızılötesi projektörle birlikte kullanılıyordu ve sınırsız bir menzili vardı. Burada da IG Farben tarafından Schwarzes Flugzeug, Siyah Uçak Programı için üretilmiş gizlilik malzemeleri var. Bugünün modern hayalet uçakları için öncü olmuştu,” dedi.</p>

    <p>“Burada da XXI denizaltısını kaplamak için kullandıkları malzemeler var. Kaplamayla radar ve sonar sinyalleri emiliyor, XXI herhangi bir şekilde tespit edilemiyordu.” Jaeger’a baktı. “O kadar çığır açan bir teknolojiydi ki Çin deniz kuvvetlerinin kopyası, Ming sınıfı denizaltı <i>bugün</i> hâlâ kullanılıyor. Ayrıca Rusların Proje 633, Romeo sınıfı denizaltısı da XXI’ın tıpatıp kopyasıydı ve Soğuk Savaş boyunca operasyonlara devam etti.”</p>

    <p>Başka bir kasanın üzerindeki tozu silkip üzerine yazılmış kelimeleri açığa çıkardı.</p>

    <p>“Sarin, tabun ve soman; Nazilerin en gelişmiş sinir gazları... Dünyanın en büyük devletleri hâlâ bunları depoluyor. Ama 1945’te bunlara karşı hiçbir savunma mekanizmamız yoktu. Sıfır. Çünkü var olduklarını bile bilmiyorduk.” Narov derin bir nefes aldı. “Yanındaki de biyolojik silah kasası. Hitler biyolojik silah programına ‘Blitzableiter’ adını vermişti, <i>Yıldırımsavar.</i> Nazi bilim adamı Kurt Blome’un eseriydi. Varlığını sürekli reddedip kanser araştırma programı olarak gizlediler ama önümüzde Blitzableiter’in var olduğunun kanıtı duruyor; veba, tifo, kolera, şarbon ve nefrit bazlı gazlar. Belli ki savaş bittikten sonra da devam etmek istiyorlarmış.”</p>

    <p>Uçağın kuyruk tarafına ulaştıklarında boğucu sıcak ve keşfettikleri şeyler yüzünden Jaeger’ın başı dönüyordu. Hitler’in teknolojiye ve her şeye rağmen Reich adına savaşı kazandıracak etmen olduğuna yönelik mutlak inancı sonuçlarını vermişti, hem de Jaeger’ın hayal bile edemeyeceği düzeyde...</p>

    <p>Gittiği okulda ve ardından subay eğitimini tamamladığı Kraliyet Donanması Savaş Eğitim Merkezi’nde İttifak kuvvetlerinin Nazi düşmanlarını hem askerî hem de teknolojik açıdan yendiğini öğrenmişti. Ancak içinde bulunduğu uçakta yer alanları düşündüğünde gördüğü derslerin tamamen yalan olduğu anlaşılıyordu.</p>

    <p>Güdümlü füzeler ve roketler, akıllı bombalar, hayalet uçaklar, hayalet denizaltıları, gece görüş takımları, kimyasal ve biyolojik silahlar, hatta <i>ölüm ışınları</i>... Nazilerin teknolojide attığı büyüleyici adımlar bu savaş uçağının karanlık gövdesine doldurulmuş kasaların içine saklanmıştı.</p>
  </div>
</body>
</html>