<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bolum-14</title>
  <link rel="stylesheet" href="../Styles/balci60.css" type="text/css"/>
</head>

<body>
  <div xml:lang="en-GB">
    <p class="Resim-2"><img width="46" height="42" src="../Images/image001.png" alt=""/></p>

    <p>Joe Amca çekmecesine uzanıp karıştırmaya başladı. Bir şey çıkardı, ince kâğıdı yırtıp Jaeger’a uzattı.</p>

    <p>“Orijinal SAS rozeti. Beyaz bir hançer, altında ‘CÜRET EDEN KAZANIR’ yazısı. Paraşütçümüzün kanatlarında yazıyordu, sonra bugünkü birimlerin kanatlı hançerleriyle ünlü oldu. Senin de şüphesiz tahmin ettiğin üzere dedenle SAS’ta görev aldık. Kuzey Afrika, Doğu Akdeniz ve son olarak da Güney Avrupa’da askerlik yaptık. Bunda açığa vuracak pek bir şey yok. Ama şunu iyi bil oğlum, bizim neslimiz böyle şeyleri olur olmadık yerde anlatmazdı. O yüzden birimde kazandığımız nişanları ve savaş hikâyelerimizi bir kenara kaldırıp saklı tuttuk.</p>

    <p>1944 sonbaharıydı, İtalya’nın kuzeyinde ikimiz de yaralanmıştık. Düşman hattının arkasında düzenlenen bir operasyonda pusuya yakalanıp çatışmanın arasında kaldık. Önce Mısır’da, sonra da Londra’da hastaneye kaldırılmıştık. Tahmin edersin, ikimiz de iyileşme sürecine pek hevesli değildik. Çok gizli bir birim için gönüllü arandığını öğrendiğimiz an da düşünmeden atladık.”</p>

    <p>Gözleri kuşkuyla buğulanan Joe Amca, Jaeger’a bakıp, “Dedenle gizlilik yemini etmiştik. Ama şimdi, tüm bu olanlar düşünülünce...” dedi. Önce Jaeger’a, sonra telefona doğru el etti. “Deden benim üstümdeydi. O zaman onu albay yaptılar. Ocak 1945’te de Hedef Kuvvetler komutanlığına getirildi. Ben de kurmay subayı oldum. Emin ol oğlum, bunları daha önce kimseye anlatmadım, Ethel’a bile.”</p>

    <p>Yaşlı adam, kafasındakileri toparlamak için biraz duraksamıştı.</p>

    <p>“Hedef Kuvvetler o zamana dek kurulmuş en gizli birimlerden biriydi. Şimdiye kadar hiç duymaman da bundan... Bizim oldukça belirgin bir görevimiz vardı. Nazilerin en önemli sırlarını ele geçirmekle görevlendirilmiştik. Savaş teknolojilerini; <i>Wunderwaffe’</i>lerini, yani olağanüstü derecede gelişmiş savaş makinelerini ve en iyi bilim insanlarını ele geçirecektik.”</p>

    <p>Yaşlı adam bir kez anlatmaya başladıktan sonra artık durmak istemiyormuş gibiydi. Tüm bu anıların, sırların yükünü omzundan atmak için çırpınırcasına kelimeler bir bir ağzından dökülüyordu.</p>

    <p>“Amacımız, <i>Wunderwaffe’</i>yi, o zaman bile yeni düşman olarak görülen Ruslardan önce bulmaktı. Bize kilit mevkilere dair bir ‘kara liste’ verildi; fabrikalar, laboratuvarlar, pilot bölgeler, deney tünelleri ve bilim insanlarıyla uzmanlar. Ne pahasına olursa olsun Rusların eline düşmelerine izin vermeyecektik. Ruslar doğudan ilerliyordu, zamana karşı yarışıyorduk. Ama büyük bir farkla kazandık.”</p>

    <p>“Belgeyi de bu sırada mı bulmuş?” diye sordu Jaeger. Sormadan edememişti. “Kurtadam Operasyonu’nun raporunu...”</p>

    <p>“O bir rapor değil,” diye söylendi Joe Amca. “Bir operasyon planı... Cevap ise hayır. Karanlığın en derinlerinden çıkarılan böylesine gizli bir belgenin, bizim birimimizin, Hedef Kuvvetlerin bile erişemeyeceği yerlerde olması lazım.”</p>

    <p>“Öyleyse nereden...” diye heyecanla söze başladı Jaeger.</p>

    <p>Yaşlı adam yine bir el hareketiyle onu susturdu.</p>

    <p>“Deden çok iyi bir askerdi; korkusuz, zeki ve dürüsttü. Hedef Kuvvetler’de görev aldığı sırada; neredeyse hiçbir zaman dile getirmediği, kendisini hayrete düşüren, kapkaranlık bir şey fark etti. Hedef Kuvvetler’den bile ötede bir operasyon daha vardı. Bu, karanlık dünyanın oluşturduğu bir birimdi. Görevleriyse en üst düzey, en istenmeyen, yani kesinlikle dokunulmaz Nazileri, onlardan faydalanabileceğimiz yerlere kaçırmaktı. Tahmin edebileceğin üzere deden bunu öğrendiğinde dehşete kapıldı.” Joe Amca duraksamıştı. “Her şeyden öte bunun ne kadar yanlış olduğunun farkındaydı. Şeytandan da şeytan olan o adamları evimize almanın hepimizi nasıl bozacağını biliyordu. Deden <i>tüm</i> Nazilerin, Nuremberg’de yargılanması gereken savaş suçluları olduğuna inanıyordu. Şimdi artık bana asla paylaşmamaya yemin ettirdiği kısma geliyoruz.” Jaeger’a kısa bir bakış attı. “Şimdi ben yeminimi bozacak mıyım?”</p>

    <p>Jaeger yaşlı adamın omzuna elini koyup, “Joe Amca şimdiye kadar anlattıkların zaten bildiklerimden, hatta bilmeyi hayal edebildiklerimden bile çok daha fazla...” dedi.</p>

    <p>Joe Amca da karşılık olarak hafifçe Jaeger’ın eline vurup, “Oğlum sabrın, anlayışın için teşekkür ederim. Bu... Bu hiç kolay değil,” dedi. “Savaşın sonlarına doğru deden SAS’a yeniden katıldı. Daha doğrusu o zaman SAS diye bir şey yoktu. Savaştan sonra resmen dağıtılmıştı. Perde arkasındaysa bir ülkenin dileyip dileyebileceği en iyi lider olan Winston Churchill ekibini ayakta tuttu. İyi ki de tutmuş. Churchill, SAS’ı her daim kendi evladı gibi görmüştü. Savaştan sonra birimi gizli bir şekilde, Londra’daki bir otelden kumanda etti. Avrupa’nın dört bir yanına gizli üsler kuruldu. Hedefse kapsamlı aramalardan kaçmayı başaran Nazileri, özellikle savaş sırasında yaşanan onca korkunç olaydan sorumlu olanları temizlemekti. Belki Hitler’in <i>Sonderbehandlung’unu</i> duymuşsundur. Komando birliği... Müttefik kuvvetlerden ele geçirilen herkesin, özel muamele için, yani işkence ve idam için SS’e teslim edilmesine hükmetmişti. Nazilerin <i>Nacht und Nebel</i>, ‘gece ve sis’ dediği olayda yüzlerce insan ortadan kayboldu.”</p>

    <p>Joe Amca bir an için duraksadı. Yıllardır içinde sakladığı karanlığın bu kadar derinlerine ulaşmak yaşlı adamı yormuştu.</p>

    <p>“Churchill’in gizli SAS’ı, kaçan Nazileri yakalamak adına kurulmuştu. Kıdemi ne olursa olsun hepsini ele geçirmek istiyordu. <i>Sonderbehandlung</i> ise bizzat Hitler’den geldi. Nazi rejiminin en önde gelen isimleri dedenin gözleri önündeydi. Bu durum da o telaşlı adamları güvenli bir yere kaçırmakla görevlendirilenlerle dedeni büyük bir çıkmaza sürükledi.”</p>

    <p>“Yani kendi kendimize mi savaşıyorduk?” diye sordu Jaeger. “Bir taraf şeytanın kalan son parçalarını ortadan kaldırmaya çalışırken, diğer taraf onları korumaya mı çalışıyordu?”</p>

    <p>“Aynen öyle,” diye doğruladı yaşlı adam. “Aynen öyle oldu.”</p>

    <p>“Peki bu ne kadar sürdü?” diye sordu Jaeger. “Ted Dedemle Churchill’in bu gizli savaşı?”</p>

    <p>“Dedene kalsa hiç bitmedi. Öldüğü güne kadar...”</p>

    <p>“O zaman sakladığı onca Nazi yadigârı,” diye araya girdi Jaeger. “SS Ölümün Başı rozetleri, Kurtadam nişanları... Hepsini bu av sırasında mı ele geçirdi?”</p>

    <p>Joe Amca başını sallayıp, “Evet, adını ödül koy istersen. Her biri karanlık bir anıyı, yok edilen şeytanı hatırlatıyordu. Tam da olması gerektiği gibi...” dedi.</p>

    <p>“Peki Kurtadam Operasyonu belgesi?” dedi Jaeger. “O da mı aynı şekilde denk geldi?”</p>

    <p>“Muhtemelen. Belki. Emin olamıyorum.” Yaşlı adam koltuğunda rahatsız bir şekilde döndü. “O konuda çok az bilgiye sahibim. Tabii dedenin bir nüshasını sakladığını bile bilmiyordum. Veya bunun sana geçtiğini de... Ondan bahsedildiğini ya bir ya da iki kez duydum, o da fısıltılar arasından... Deden kesinlikle daha fazlasını biliyordu. Fakat en derin, en karanlık sırlarını mezara götürdü. Çok da erken bir gidiş oldu.”</p>

    <p>“Peki <i>Reichsadler</i>?” diye tekrar araya girdi Jaeger. “O neyi ifade ediyor? Neyi temsil ediyor?”</p>

    <p>Joe Amca uzunca bir süre Jaeger’a baktıktan sonra, “Telefonundaki o şey, o sıradan <i>Reichsadler</i>’lardan değil. Standart Nazi kartalı, bir gamalı haçın üzerinde durur,” dedi. Yaşlı adam yeniden Jaeger’ın telefonuna bakmıştı. “O ise önemli derecede farklı... Kartalın kuyruğunun altındaki dairesel sembole özellikle bak.” Bunları söylerken yaşlı adam ürpermişti. “Böylesine bir sembolü şimdiye kadar sadece bir organizasyon kullandı. Onlar da savaştan <i>sonra</i>, sözde dünya barışa kavuştuğunda ve Nazizim çoktan yok edildikten sonra...”</p>

    <p>Çalışma odası, mutfaktaki sobadan tüm kulübeye yayılan ısıyla ılıktı. Buna rağmen Jaeger tüm odayı kaplayan karanlık ürpertiyi iliklerinde hissediyordu.</p>

    <p>Joe Amca iç çekti, gözlerindeki korku yüzünden okunuyordu.</p>

    <p>“Açıkçası, bir yetmiş yıldır buna denk gelmemiştim. Böyle olduğu için de mutluydum.” Duraksadı. “İşte şimdi çok ileri gittiğimi düşünüyorum. Gittiysem deden ve diğerleri beni affetsin.” Duraksadı. “Sormak zorunda olduğum bir şey daha var, deden nasıl öldü biliyor musun? Buraya taşınma sebeplerimden biri de bu... Çocukken o kadar mutlu olduğumuz yerde durmaya daha fazla dayanamadım.”</p>

    <p>Jaeger omuz silkti.</p>

    <p>“Sadece beklenmedik olduğunu biliyorum. Zamansız olduğunu... Ben on yedi yaşındaydım, kimse bir şey anlatmadı.”</p>

    <p>“Anlatmamakta haklılarmış.” Yaşlı adam duraksadı, güç kalmamış ellerinde tuttuğu SAS şapkasını çevirip duruyordu. “Yetmiş dokuz yaşındaydı. Boğa gibi güçlüydü. Her zamanki gibi enerjikti. İntihar olduğunu söylüyorlar. Araba camından içeri bir hortum... Motor açık bırakılmış. Egzoz gazında boğulmuş. Savaştan kalan onca kötü hatırasını artık kaldıramamış. Haydi oradan!” Joe Amca’nın gözleri şimdi saf bir nefretle yanıyordu. “Bir şey hatırlattı mı? Pencereden içeri hortum? Eminim hatırlatmıştır! Deden tabii ki <i>Lebensunwertes Leben</i>’lardan biri değildi, engelli değildi! Nazilerin ‘yaşamaya değer’ görmediklerinden değildi!”</p>

    <p>Ardından çaresizlikle Jaeger’a bakıp, “İntikam almanın daha iyi bir yolu olabilir miydi?” dedi.</p>

    <p class="Yildiz">***</p>

    <p>Jaeger motosikletini ateşledi. Güçlü 1200cc motoru, kimselerin kalmadığı karanlık yolda Triumph’ın gırtlaksı sesiyle birlikte gürlüyordu. M6’dan güneye hızla ilerlemesine rağmen kendinde gürleyecek bir şey bulamıyordu. Joe Amca’ya yaptığı ziyaret iyice sersemlemesine sebep olmuştu. Yaşlı adamın son anlattıkları Jaeger’a en büyük darbeyi vurmuştu.</p>

    <p>Ted Dedesi egzozdan çıkan dumanla boğularak öldürüldüğü arabasında bulunmuştu. Polis bir kez daha ölüm sebebi olarak intiharı göstermişti. Tüyleri ürperten ise sol omzuna kazınmış özgün bir simgeydi; <i>Reichsadler.</i></p>

    <p>Andy Smith’in ölümüyle aradaki benzerlikler sinir bozucu derecedeydi.</p>

    <p>Jaeger kulübeden ayrılmadan önce öğrendiklerinin etkisini mümkün olduğunca göstermemeye çalıştı. Ethel’a kar küreme işinde yardım etti. Yaşlı çiftle birlikte akşam yemeğinde tütsülenmiş balık yedi. İkisini de yatağa gönderirken amcasını daha önce hiç bu kadar kederli ve yorgun görmemişti. Müsaadesini isteyip yeniden yola koyuldu.</p>

    <p>Raff, Feaney ve Carson’a, kırk sekiz saat içerisinde kararını bizzat bildireceğini söylemişti. Zaman geçiyordu ve Londra’ya uzun dönüş yolunda uğrayacağı bir durak daha vardı.</p>

    <p>Kulübeyi karlı ormanın ortasında, hiç kimsenin onları bulamayacağını, Joe ve Ethel’ın güvende kalacağını umarak terk etti. Ama güneye uzanan yolculuğu boyunca, geçmişten gelen hayaletlerin karanlıkta omzunun hemen arkasından onu izlediğini hissediyordu. <i>Nacht und Nebel</i>’da, gece ve siste peşini bırakmamışlardı.</p>
  </div>
</body>
</html>