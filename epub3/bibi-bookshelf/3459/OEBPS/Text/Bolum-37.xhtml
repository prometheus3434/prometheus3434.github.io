<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bolum-37</title>
  <link rel="stylesheet" href="../Styles/balci60.css" type="text/css"/>
</head>

<body>
  <div xml:lang="en-GB">
    <p class="Resim-2"><img width="46" height="42" src="../Images/image001.png" alt=""/></p>

    <p>Çok uzaklarda, ormanın birkaç yüz kilometre ötesinde başka bir ses duyuldu.</p>

    <p>“Gri Kurt, ben Gri Kurt Altı,” dedi ses. “Gri Kurt, ben Gri Kurt Altı. Duyuyor musun?”</p>

    <p>Vasat ama iş görür bir uçuş pistinin kenarındaki kamufle edilmiş çadırın içinde yer alan telsiz setinin üzerinde duran hoparlör titredi. Her yanı sarkmış ağaçlarla süslenmiş pistin uzak tarafındaki tepeler şekilsiz gri gökyüzüyle buluşuyordu. Gevşek kanatlara sahip bir grup siyah helikopter topraktan piste dizilmişti. Başka da bir şey yoktu.</p>

    <p>Bu sahne Serra de los Dios’u andırıyordu ama bir taraftan da farklıydı. Yakındı, ama çok da yakın değildi.</p>

    <p>Güney Amerika ormanlarında, dağların çok yukarılarına kurulmuştu; uzak ve el değmemiş bir arazide, Bolivya ve Peru'ya uzanan vahşi ve kuralsız And Dağları’nın arasına gizlenmişti. İkinci Dünya Savaşandan kalma bir uçağı sonsuza kadar ortadan kaldırmak, varlığını dünyadan silmek adına tasarlanmış karanlık bir operasyon için kusursuz bir mevkideydi.</p>

    <p>“Gri Kurt, Gri Kurt Altı,” diye tekrarladı telsiz operatörü. “Duyuyor musun?”</p>

    <p>“Gri Kurt Altı, ben Gri Kurt,” diye doğruladı bir ses. “Gönder, tamam.”</p>

    <p>“Takım planlandığı gibi yerleştirildi,” diye duyurdu operatör. “Yeni emirler bekleniyor.”</p>

    <p>Sonraki birkaç saniye boyunca söylenenlere kulak verdi.</p>

    <p>Bu adam -bu asker-, her kimse, üzerinde ne bir birim ne de bir rütbe işareti vardı. Düz, haki yeşili orman kıyafetinde milliyetini bildiren tek bir simge bile yoktu. Etrafını çevreleyen çadır da benzer şekilde herhangi bir tanımlayıcı özellikten arındırılmıştı. Pistte sıralanmış helikopterler bile tüm etiketlerden, uçuş numaraları veya bayraklardan mahrum bırakılmıştı.</p>

    <p>“Emredersiniz efendim,” dedi operatör. “Zeminde altmış çift botum var. Kolay olmadı ama hepsini yerleştirebildik.”</p>

    <p>Birkaç saniye süresince talimatları dinledi, sonrasında anladığını doğrulamak için tekrarladı.</p>

    <p>“Savaş uçağının koordinatlarını güvenceye almak için eldeki tüm imkânları kullanacağız. Tam konumuna yönelik arama sürecinde kimseyi es geçmeyeceğiz. Anlaşıldı.”</p>

    <p>Operatör son yanıtını vermeden önce kısa birkaç mesaj daha iletildi.</p>

    <p>“Anlaşıldı efendim. On kişilik güçlü bir ekipler, hepsini saf dışı bırakacağız. Kimse hayatta kalmayacak. Gri Kurt Altı çıktı.”</p>

    <p>Bunun ardından telsiz aramasını sonlandırdı.</p>
  </div>
</body>
</html>