<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bolum-91</title>
  <link rel="stylesheet" href="../Styles/balci60.css" type="text/css"/>
</head>

<body>
  <div xml:lang="en-GB">
    <p class="Resim-2"><img width="46" height="42" src="../Images/image001.png" alt=""/></p>

    <p>Yoğun hesaplarla uğraşma işi Jaeger ve Raff’a göre değildi. İkili bu boşlukta kahve demleyerek ve güverteye çıkıp nöbet tutarak vakit geçirdi. Jaeger marinada bir sorunla karşılaşacaklarını pek sanmıyordu ama Raff ile birlikte şu âna kadar hayatta kalmış ve devam edebilmiş olmalarının arkasında, beklenmeyeni beklemek üzerine aldıkları eğitim vardı; hâlâ hayatlarını üzerine kurdukları eğitim.</p>

    <p>Takribi bir saat kadar sonra Dale de onlara katıldı. Kahvesinden büyükçe bir yudum alıp, “Normal bir adam ancak bu kadar belge okuma çekebilirdi,” dedi.</p>

    <p>“Çekim demişken bizim film nasıl gidiyor?” diye sordu Jaeger. “Carson memnun kaldı mı, yoksa sabaha karşı evinde ölü mü bulunacaksın?”</p>

    <p>Dale omuzlarını silkti.</p>

    <p>“Garip bir şekilde adam gayet keyifli görünüyor. Tam olarak söz verdiğimiz gibi uçağı bulup ormandan çıkardık. Yolda kaybetmemiz, devam serilerinin olmayacağı anlamına geliyor. Ama burada işim bittikten sonra bölümleri kesmeye başlamak için bir kurgu stüdyosuna gideceğim.”</p>

    <p>“Beni nasıl göstereceksin?” diye sordu Jaeger. “Aa ve ıı’larımı çıkaracak mısın?”</p>

    <p>“Seni tam bir salak gibi göstereceğim,” dedi Dale. Yüzünde hiçbir ifade yoktu.</p>

    <p>“Öyle bir şey yaparsan <i>gerçekten</i> sabaha karşı evinde ölü bulunursun.”</p>

    <p>“Öyle bir şey yaparsan film falan olmaz.”</p>

    <p>Güldüler. Aralarında, Jaeger’ın, ilk tanışmalarının ardından mümkün olabileceğini aklından geçirmediği çok güçlü bir bağ oluşmuştu artık.</p>

    <p>Narov ilk belgesini çözdüğünde saat gece yarısına yaklaşıyordu. Voynich yazmaları olmasa bu belgelerin ne anlama geldiğini çözmek de mümkün olmazdı ama buna rağmen iş çok zaman alıyor, büyük özen gerektiriyordu. Teknenin açık güvertesinde duran Raff, Dale ve Jaeger’a katıldı.</p>

    <p>“İşimin yüzde ellisini bitirmiş olabilirim,” dedi. “Bu hâli bile inanılmaz!” Jaeger’a baktı. “Artık ilk üç Ju 390’ın; <i>Adlerflug I</i>, <i>II</i> ve <i>III</i>’ün nereye gittiğini ve bizim uçağımız <i>Adlerflug IV</i>’ün de yakıtı bitmese nereye gideceğini tam olarak biliyoruz. Yani Nazilerin saklanmaya kaçtıkları güvenli bölgelerini öğrendik.”</p>

    <p>“<i>Aktion Feuerland</i>,” diye devam etti, “neden bu ismi verdiklerini biliyor musunuz? Tierra del Fuego’nun adını vermişler, Ateş Toprakları. O da nerede dersiniz? Arjantin’in Atlantik kıyısına açılan en güney ucunda... Bana sorarsanız Arjantin’de olması önemli bir sürpriz değil. En önde gelen Nazilere ev sahipliği yaptığından hep şüphelenilmişti zaten. Ama belgeden öğrendiğim başka yerler de var. Başka güvenli bölgeler ve onları görünce gerçekten şok oldum.”</p>

    <p>Narov duraksadı, içindeki sevinci dizginlemeye çalışıyordu.</p>

    <p>“Tüm bunları sona erdirmek için gerekli istihbarat ve uzmanlığa hiç erişememiştik ya hani? Şimdi bu şifrelerin hepsini çözdükten sonra belki bu mümkün olur.”</p>

    <p>Narov anlattıklarına devam edemeden, içeriden coşkulu bir çığlık yükseldi. Jenkinson bağırmıştı. Arşivcinin olur olmadık her şeye heyecanlanma gibi bir alışkanlığı olmadığı için gerçekten olağanüstü bir şey bulduğunu anlayıp koşarak içeri girdiler.</p>

    <p>Jenkinson elinde bir kâğıt tutuyordu.</p>

    <p>“Bu! İşte bu!” diye seslendi, nefes nefeseydi. “Bu her şeyi değiştirir. Kolaylıkla gözden kaçabilirdi, kolaylıkla bir anlam ifade etmeyen sayılar olarak görülebilirdi. Ama şimdi her şey bir anlam ifade etmeye başladı. Korkunç, tüyler ürpertici bir anlam!”</p>

    <p>Karşısındaki dörtlüye baktı, alt dudağı titriyordu. Heyecandan mı? Korkudan mı? Yoksa dehşetten mi?</p>

    <p>“O kadar ganimeti, en üst düzey adamları ve <i>Wunderwaffe</i>’yi, yani mucize silahları dünyanın dört bir yanına hiçbir amaç olmadan göndermek mantıklı gelmiyor, değil mi? Ama varmış. Bir amaç... Bir takvim... Bir <i>ana plan</i>...”</p>

    <p>“Bu...” Bir kâğıdı salladı. “İşte bu. <i>Aktion Werewolf,</i> “Kurtadam Operasyonu.” Dördüncü Reich’ın planları...” Bakışlarına hücum eden korku ifadesiyle karşısındakileri izledi. “Dikkat edin, Dördüncü Reich. Üçüncü değil, <i>Dördüncü Reich</i>.”</p>

    <p>Jenkinson okumaya başlarken afallamış takım da masanın etrafında toplandı.</p>

    <p>“Şöyle başlıyor; ‘Führer’in emirleriyle Üçüncü Übermensch İmparatorluğu yeniden yükselmemiz için çalışacak.’ Übermensch, ‘üstün ırk’ demek bu arada.”</p>

    <p>Jenkinson bütün belgeyi okumaya başladı. İttifak devletlerinin en zayıf noktasını, Doğu Bloku ile Sovyet komünizmine yönelik paranoyasını onlara karşı kullanacakları bir planın taslaklarını açıklıyordu. İttifak güçleri zafer şarkıları söylerken bile Naziler o paranoyayı Truva atı olarak kullanacak; onun içinde hayata tutunacak, onun içinde yükselecek ve fethedecekti.</p>

    <p>“Savaş yılları süresince topladıkları muazzam serveti kullanarak toplumun her kademesine ‘gerçek yandaşlar’dan yerleştirmişler. Nazi teknolojisini bu sefer yeni sahiplerinin faydasına kullanıyormuş gibi göstermelerine rağmen aslında bozuyorlarmış. Geleceği en parlak <i>Wunderwaffe</i> teknolojilerini mutlak gizlilik içerisinde, Dördüncü Reich’ın altında Nazizm’in yeniden doğması için geliştirmeye devam etmişler.”</p>

    <p>“‘<i>Önümüzdeki görevi sakın hafife almayın</i>.’” Jenkinson, belgenin son paragrafını okumaya başlamıştı. “‘<i>Kurtadam Operasyonu bir gecede tamamına ermeyecek. Sabırlı olmamız, gücümüzü yeniden toplamamız ve askerlerimizi yeniden yetiştirmemiz gerekecek. Reich’ın en büyük akıllarının da yardımlarıyla Führer bu amaç uğruna gizlilik altında çalışmaya devam edecek. Reich küllerinden bir Anka kuşu gibi yeniden doğduğu gün geldiğindeyse tüm dünyaya yayılmış olacak ve durdurulamayacak. Birçoğumuz o günü görecek kadar yaşamayacak</i>’,” diye devam etti, “‘<i>ama çocuklarımız görecek. Doğuştan onlara bahşedilen hakkı sahiplenecekler. Übermensch’in kaderi ifa edilecek. Ve intikam... İntikam nihayet bize bahşedilecek</i>.’”</p>

    <p>Jenkinson elindeki kâğıdı çevirip ikinci sayfasına baktı.</p>

    <p>“Adamlarını CIA’in selefi Stratejik Hizmetler Ofisi’ne, Amerikan hükümetine, İngiliz Gizli İstihbarat Servisi’ne, dünyanın en büyük şirketlerine yerleştirmekten bahsetmişler. Liste uzadıkça uzuyor. Bunu başarmak için de kendilerine yetmiş yıl vermişler; o büyük utançlarından, İttifak kuvvetlerine kayıtsız şartsız teslim oldukları Mayıs 1945’ten itibaren yetmiş yıl.” Jenkinson korku dolu gözlerle başını kaldırdı. “Yani şu sıralar yeni Reich’ın yükselmesi planlanmış. Anka kuşu gibi küllerinden doğarak...”</p>

    <p>Karşısında duran Jaeger ve diğerlerinin de görmesi için belgeyi çevirdi. İkinci sayfanın altına oldukça tanıdık bir sembol damgalanmıştı; <i>Reichsadler.</i></p>

    <p>“Bu,” diye gösterdi, “onların işareti. Dördüncü Reich’ın simgesi... Kartalın kuyruğunun altındaki o dairesel şekil, etrafındaki yazı da bir şifre... Hatta üç kat daha fazla şifrelenmiş ama çözmeyi başardım. Şöyle yazıyor; ‘<i>Die Übermensch des Reich-Wir sind die Zukunft</i>.’ Yani; ‘<i>Dördüncü İmparatorluk’un üstün ırkı, gelecek biziz</i>.’”</p>
  </div>
</body>
</html>