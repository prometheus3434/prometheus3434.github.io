<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Alintilar</title>
  <link rel="stylesheet" href="../Styles/balci60.css" type="text/css"/>
</head>

<body>
  <div xml:lang="en-GB">
    <p style="margin-top:3%"></p>

    <p class="Girintisiz"><i>Harper’s Magazine,</i> Ekim 1946</p>

    <p class="Girintisiz"><b>BİNLERCE SIR</b></p>

    <p class="Girintisiz">C. Lester Walker</p>

    <p class="Ara-bosluk-2"></p>

    <p class="Girintisiz">Kısa bir süre önce biri Wright Field Hava Üssü’ne yazarak bu ülkenin elinde düşmana ait çok sayıda savaş sırrı olduğunu ve mümkünse her şeyin Alman jetleriyle kendisine gönderilip gönderilemeyeceğini sordu. Bu talebe Ordu Hava Kuvvetlerinin Hava Evrak Dairesi yanıt verdi.</p>

    <p class="Ara-bosluk-2"></p>

    <p class="Girintisiz">“Kusura bakmayın ama o elli ton olur.”</p>

    <p class="Ara-bosluk-2"></p>

    <p class="Girintisiz">Ancak söz konusu elli ton, bir şekilde bugün ele geçirilmiş en büyük düşman savaş sırları koleksiyonunun şüphesiz yalnızca küçük bir bölümü... Siz de kafanız karışmış bir hâlde savaş sırlarını düşündüyseniz, (Kim düşünmemiştir ki zaten?) bu koleksiyondaki sırların binlerce ayrı başlıkta buluştuğunu, evrakların dağ gibi yükseldiğini ve dünya tarihinde daha önce bunun yakınına yaklaşabilecek bir şey dahi olmadığını bilmek ilginizi çekebilir.</p>

    <p style="margin-top:7%"></p>

    <p class="Girintisiz"><i>Daily Mail,</i> Mart 1988</p>

    <p class="Girintisiz"><b>ATAÇ KOMPLOSU</b></p>

    <p class="Girintisiz">Tom Bower</p>

    <p class="Ara-bosluk-2"></p>

    <p class="Girintisiz">Ataç Komplosu, Müttefik devletlerin savaşın ardından Nazi Almanyası’ndan kalan yağmaları ele geçirmek için aralarında verdikleri mücadelenin doruk noktasıydı. Hitler’in mağlup edilmesinden sadece birkaç hafta sonra, “ateşli Nazi” şeklinde sınıflandırılan insanlar, saygın birer Amerikalı olmaları için Pentagondaki kıdemli subaylar tarafından seçildi.</p>

    <p class="Ara-bosluk-2"></p>

    <p class="Girintisiz">Britanya’da siyasi karışıklıklar, suçlu Almanları ülkeye katma planlarına ket vururken, Fransızlar ve Ruslar suçlarına hiç bakmaksızın bulabildikleri herkesi aldı ve Amerikalılar da muazzam oyunlarıyla ellerindeki Nazi bilim insanlarının kanla kirlenmiş özgeçmişlerini temizledi.</p>

    <p class="Ara-bosluk-2"></p>

    <p class="Girintisiz">Almanların teknik üstünlüğünün kanıtı, Müttefik kuvvetlerine ait müfettişlerin kaleme aldığı yüzlerce raporla üzerine basıla basıla öne çıkarılırken, bu müfettişler “Almanların olağanüstü başarıları” ve “üstün keşifleri” konusunda sözlerini hiç sakınmamıştı.</p>

    <p class="Ara-bosluk-2"></p>

    <p class="Girintisiz">Hitler gerçekten de düşmanlarına karşı son gülen olmuştu.</p>

    <p style="margin-top:7%"></p>

    <p class="Girintisiz"><i>The Sunday Times</i>, Aralık 2014</p>

    <p class="Girintisiz"><b>AVUSTURYA’DA GİZLİ NAZİ "DEHŞET SİLAHLARI”NIN BULUNDUĞU MEVKİLER KEŞFEDİLDİ</b></p>

    <p class="Girintisiz">Bojan Pancevski</p>

    <p class="Ara-bosluk-2"></p>

    <p class="Girintisiz">Avusturya’da İkinci Dünya Savaşı’ndan sonra Naziler tarafından inşa edilip nükleer bombaların da içerisinde bulunduğu kitle imha silahlarının geliştirilmesi için kullanılmış gizli bir yeraltı kompleksi keşfedildi.</p>

    <p class="Ara-bosluk-2"></p>

    <p class="Girintisiz">Oldukça büyük olan tesis, geçtiğimiz hafta St. Georgen an der Gusen kasabasının yakınlarında bulundu. Tesisin; savaşın sonlarına doğru Müttefik kuvvetler adına kısa süreli de olsa bir tehdit arz eden, hemen yakınlarındaki dünyanın ilk jet motoru destekli avcı uçağı Messerschmitt Me 262’nin üretildiği B8 Bergkristall yeraltı fabrikasına tünellerle bağlı olduğu düşünülüyor. Açığa çıkarılan istihbarat belgeleriyle tanıkların ifadeleri sayesinde kazıcı takımlar tesisin mühürlenmiş girişini buldu. Kazıların başında yer alan Avusturyalı belgesel film yapımcısı Andreas Sulzer, “Büyük çaplı bir endüstriyel tesisle karşı karşıyayız ve büyük ihtimalle Üçüncü Reich’ın en önemli gizli silahları burada üretiliyordu,” açıklamasında bulundu.</p>

    <p class="Ara-bosluk-2"></p>

    <p class="Girintisiz">Sulzer, tarihçilerden oluşturduğu bir takımla SS General Hans Kammler’in idaresindeki gizli projelerde çalışan bilim insanlarına dair daha fazla delil elde etmeyi başardı. Kammler savaşın sonlarına doğru Londra’ya atılan V-2 füzeler de dâhil olmak üzere Hitler’in füze programının başındaydı.</p>

    <p class="Ara-bosluk-2"></p>

    <p class="Girintisiz">Zekâsı ve acımasızlığıyla öne çıkan Kumandan, Güney Polonya’daki Auschwitz Toplama Kampı tesisindeki gaz odalarıyla krematoryumların taslaklarını da imzalayan isimdi. Söylentilere göre kendisi Amerikalılar tarafından yakalandı ve savaş sonrası yeni bir kimlikle hayatına devam etti.</p>

    <p class="Ara-bosluk-2"></p>

    <p class="Girintisiz">Sulzer’in kazılarıysa geçtiğimiz Çarşamba günü, tarihî alanda araştırma yapmak için izin talep eden yerel birimler tarafından durduruldu. Ancak Sulzer, kazıların önümüzdeki ay devam edebileceği konusunda kendinden emin...</p>

    <p class="Ara-bosluk-2"></p>

    <p class="Girintisiz">“Avrupa’nın dört bir yanındaki toplama kamplarına götürülen mahkûmlar özel yeteneklerine göre tek tek seçiliyor; fizikçiler, kimyagerler ve diğer uzmanlar bu korkunç projelerde zorla çalıştırılıyordu. Bu tesisi tamamen açıp gerçekleri ortaya çıkarmak ise bizim bu kurbanlara ödememiz gereken bir borç...”</p>
  </div>
</body>
</html>