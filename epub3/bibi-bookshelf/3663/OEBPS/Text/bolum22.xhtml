<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>22. Bölüm<br /></h1>

  <h2 id="sigil_toc_id_22"><a id="bookmark4"></a>Bazılarımız Zengin Oluyor</h2>

  <div>
    <br />
  </div>

  <p>Bu kitap da dahil bütün tarih kitapları çoğunlukla birdenbire olan, kötü ve kanlı şeyleri ele alır; devrimleri örneğin, savaşları veya yıkılan imparatorlukları. Oysa bunlar yaşamlarımızdaki en önemli şeyler&nbsp;değildir. Geçen 200 yıl içinde insanların yaşamındaki en önemli devrim, refah düzeyimizdeki artıştı. On Dördüncü Bölüm’de bu artışın&nbsp;temelinde yer alan şeyleri incelemiştik, bu bölümde de öykümüze kaldığı yerden devam edeceğiz.</p>

  <p>1900’lerin sonlarında para kazanma yolları hızla değişti. Bu değişimleri anlatmak için, tek bir şirketin, neredeyse dünyadaki herkesin bildiği bir şirketin öyküsünü ele alacağız.*</p>

  <p>1930’iardaki Ekonomik Bunalım sırasında New England’daki bir ayakkabı fabrikasında bir ustabaşı işten çıkarılmıştı. Ustabaşmm, liseyi yeni bitiren oğulları Dick ve Mac, evlerinin yakınında iş bulamayacaklarını anlamışlardı. Ülkeyi boydan boya geçmiş ve California’da&nbsp;karşılarına parıldayan bir güneş, kendileri gibi yeni gelen insanlar,&nbsp;küçük kasabalar, dar yollarda ilerleyen hantal otomobiller ve Hollywood çıkmıştı. Bir süre geçimlerini film setlerini bir yerden bir yere&nbsp;taşıyarak kazanmışlardı. Ardından bir sinema salonu işletmişler ama&nbsp;zar zor geçinebilmişlerdi.</p>
  <hr />

  <p><b style="text-indent: 0.3in;"><i>* McDonald’s öyküsü için, John F. Love’m, McDonald’s: Behind the Arches [McDonald’s: Kemerlerin Ardında] (gözden geçirilmiş yeni basım, 1996) kitabından&nbsp;yararlandım.</i></b><br /></p>

  <p>O dönemde, bunalıma rağmen yeni bir girişim türü biçimleniyordu. Durmadan bir yerden bir yere giden insanların karnım doyurmak için otomobille girilen lokantalar ortaya çıkmıştı. Bu lokantalar, bir&nbsp;otomobilleri varsa her yere otomobille giden California’lılar arasında&nbsp;epey yaygındı. 1937’ye gelindiğinde Dick ve Mac, Los Angeles’ın&nbsp;dışında bir sosisli sandviç tezgâhı işletiyordu. Üç yıl sonra kentin biraz daha içlerinde, Mojave Çölü’nün kenarında daha büyük bir yer&nbsp;açtılar. Bu lokantanın, müşterilerin mutfağı görmesini sağlayan tavandan tezgâha kadar inen paslanmaz çelikten pek çok penceresi vardı. Müşterilere genç garson kızlar hizmet ediyordu. İki kardeş lokantanın ön cephesine soyadlarını yazmıştı: <span style="font-variant:small-caps;">McDonald’s.</span></p>

  <p>İşleri gelişip büyüse de kardeşler hoşnut değildi. Daha iyi bir düzen kurabileceklerinden emindiler. Henry Ford’un otomobil üretirken yaptığı şeyi, yiyeceklerin sunulmasında kendileri de küçük çapta yapabilirdi. 1948’de kapılarını kapadılar ve üç ay sonra yeniden açtıklarında bir “Hızlı Servis Sistemi”ni uygulamaya koydular.</p>

  <p>Mönülerini daralttılar: Burgerler, patates kızartması, milkshake ve tart dışında pek fazla bir şey sunmuyorlardı. Böyle basit bir mönüyle&nbsp;bir yiyecek üretim hattı kullanabiliyorlardı. Bu hat nitelikli işgücü gerektirmiyor ve işçi maliyetini düşürüyordu. McDonald kardeşler bir&nbsp;değişiklik yaparak bütün burgerlerini ketçap, hardal, soğan ve iki&nbsp;kornişon turşusuyla birlikte sunuyorlardı. Bu birörneklik burgerlerin&nbsp;önceden hazırlanmasını olanaklı kılıyordu, bu da müşterilerin hoşlandığı hızlı servis anlamına geliyordu. Paket kâğıtları, kesekâğıtları,&nbsp;kâğıt bardaklar ve tabaklar porselenin yerini aldı, böylece yıkanması&nbsp;gereken hiçbir şey kalmadı. Garson kızlar genç erkekleri lokantaya&nbsp;çekse de, McDonald kardeşler onları işten çıkararak ödedikleri maaş&nbsp;miktarını azalttılar. Müşteriler sipariş listelerini bir servis penceresine&nbsp;bırakıyorlardı.</p>

  <p>Bütün bu tasarruflar sayesinde Dick ve Mac, hamburgerlerinin fiyatını yarısına düşürebilmişti. Müşteriler lokantaya akmaya başladı. Lokantanın başarısını duyan diğer yiyecek satıcıları görmeye geldiler&nbsp;ve kardeşler küçük çapta da olsa, kendilerininki gibi bir yiyecek satış&nbsp;yeri işletme hakkını satmaya başladılar. Arizona’da açılan bu yerlerin&nbsp;ilki için Dick McDonald’ın parlak bir fikri vardı. Lokantanın ışıltılı ön&nbsp;cephesine, birkaç bina öteden görülebilen iki sarı kemer yerleştirdi.</p>

  <p>1954’te McDonald’s hâlâ küçük ve önemsiz bir işletmeydi, fakat bu durum Kroc adında yorulmak bilmez bir işadamının ortaya çıkmasıyla değişti. Ray Kroc öteden beri girişimci biriydi. I. Dünya Savaşı’nda okulu bırakmış ve on beş yaşındayken kısa bir süre ambulans şoförlüğü yapmıştı. Ardından caz piyanistliği, emlakçilik ve aynı&nbsp;anda beş milkshake birden yapabilen bir karıştırıcının dağıtımcılığı&nbsp;gelmişti. Otomobille girilen lokantalardan birinin, dağıtımım yaptığı&nbsp;karıştırıcılardan sekiz tane alacak kadar işlek olduğunu öğrenince, bu&nbsp;lokantayı görmek için California’ya gitmişti.</p>

  <p>Kroc, McDonald kardeşlerin yerini öğle yemeği kalabalığı içinde görmüştü. Bir hayli etkilenip, Hızlı Servis Sistemi’ni kullanan bir lokanta zinciri açmaya karar verdi. Bütün kazancının yarısını kardeşlere vermeyi kabul ederek lokanta açma hakkını satın aldı. Kısa bir süre sonra çeşitli yerlerde kendi lokantalarını açmaya ve başka girişimcilere lokanta açma hakkını satmaya başladı. “McDonald’s” adını&nbsp;değiştirmemişti. Kulağa “KrocY’tan daha hoş geliyordu.</p>

  <p>Kroc, McDonald kardeşlerin sistemini ABD’nin her yerine yaydı. Bu sistemi, artık sadece giysi ve otomobil gibi mallar değil, hizmet de&nbsp;satın almaya hazır, gelişen bir halka sunuyordu. Hız ve rahatlık istiyorlardı, bunları ucuz bir fiyata alabildikleri için de mutluydular.&nbsp;Radyolarında McDonald’s tanıtım şarkılarını duyuyorlardı: “Kırk&nbsp;beş sente üç çeşit yemek / İşte ucuzluk bu demek.”</p>

  <p>Kroc, kuralların kısa ve özlü bir biçimde ifade edilmesinden hoşlanıyordu, bunları çalışanların görebileceği yerlere asıyordu. Bir tanesi, KISS (Öpücük), “Keep it simple, stupid” (İşleri karmaşıklaştırma, sersem) cümlesinin ilk harflerinden oluşuyordu. Yiyecekleri ve servisi basitleştirmek McDonald’s çalışanlarının başka bir ilke olan QSC’ye, yani “Quality, Service, Cost” (Kalite, Hizmet, Ucuzluk) ilkesine yoğunlaşmalarını sağlıyordu. QSC’yi yerine getirmek için McDonald’s teknolojiden yararlanıyor ve ayrıntılara büyük özen gösteriyordu.</p>

  <p>Basit bir hamburgeri ele alalım. Kroc’un mühendisleri en küçük et parçasını bile kemikten sıyırmanın yöntemini bulmuştu. Sonra, sıvı&nbsp;nitrojen kullanarak, kıyılmış etten yapılma köfteleri iyice donduruyorlardı. Böylece köfteleri paketleyenler onları kâğıt kullanmadan&nbsp;kutulara yerleştirebiliyor ve aşçılar da köftelere poker fişi gibi davra<span style="text-indent: 0.3in;">nabiliyordu. Köftelerin her iki tarafını tek bir seferde pişirme yöntemi de bulunmuş, böylece müşterilerin bekleme süresi kısaltılmıştı.</span></p>

  <p>Bir de patateslere bakalım. Eskiden her bir McDonald’s işletmesinde işçiler patatesleri kızartılmak üzere soyup doğruyordu. Fakat bu yavaş ve pahalı bir yöntemdi, ayrıca kızartmalar her dükkânda aynı&nbsp;olmuyordu. McDonald’s uygun patatesleri yetiştirmek için mükemmel bir yer olan ABD’nin kuzeybatısındaki büyük bir üreticiyle anlaşma yaptı. Fabrikalardaki makineler patatesleri ovarak temizliyor, kabuklarını soyuyor ve yüksek bir hızla dilimleme ızgaralarından geçiriyorlardı. Ardından dilimlenmiş patatesler iyice donduruluyor ve ülkenin dört bir yanına dağıtılıyordu.</p>

  <p>McDonald’s doğal olarak, yirminci yüzyılın harikaları olan bilgisayarlardan da bin bir biçimde yararlandı. Bilgisayarlar her bir patates partisinin nemini ölçüyor ve kızartma süresini belirliyordu. Bilgisayarlar ayrıca eti de inceliyor, yağsız et parçalarıyla yağın hangi oranda karıştırılacağım saptıyordu. Dükkânlarda çalışanlar, buz miktarını denetleyen dengeleyicileri olan otomatik karıştırıcılar kullanıyorlardı. Bir barmenin bir bira doldurmasından daha hızlı milkshake&nbsp;hazırlıyorlardı. (Daha sonra, şirket uluslararası bir nitelik kazandığında, kişisel bilgisayarlar ve web teknolojileri, merkezi yönetimin dünyadaki bütün McDonald’s lokantalarındaki her bir satıştan haberdar&nbsp;olmasını sağladı.)</p>

  <p>McDonald’s dükkânı işleten herkes McDonald’s yöntemlerini öğrenmek zorundaydı. Bu nedenle Kroc, bir göl kıyısında güzel binaları olan Hamburger Üniversitesi admda bir okul kurdu. On dört gün süren derslerden sonra öğrenciler Hamburgeroloji diploması alıyorlardı.</p>

  <p>Kroc kısa bir süre sonra McDonald kardeşlerle anlaşmazlığa düştü ve satışların yarısı karşılığında kardeşlerin hakkını yeniden satın aldı. Kardeşler bu hakkı, 2,7 milyon dolara satmamış olsalardı, ABD’nin en zenginlerinden olacaklardı. Satış gerçekleştiğinde, Kroc,&nbsp;kardeşlerin ilk lokantasının yalnızca birkaç bina ötesine yeni bir&nbsp;McDonald’s inşa etti. Yeni dükkân eskisinin satışlarına zarar verdi ve&nbsp;sahipleri McDonaldizm’in doğduğu yeri kapattılar.</p>

  <p>Kroc’un McDonald kardeşlerle karşılaşmasından yedi yıl sonra 228 McDonald’s dükkânı çalışır durumdaydı. Pek güvenilir olmasa&nbsp;da renkli istatistikler hazırlıyorlardı. Daha 1973 yılında <span style="font-style:italic;">Time</span> dergi<span style="text-indent: 0.3in;">sinde, McDonald’s hamburger ekmeği için kullanılan unun Büyük Kanyon’u, hamburgerler için kullanılan ketçabın da Michigan Gölü’nü dolduracağı belirtiliyordu. McDonald’s’ın o güne dek sattığı&nbsp;hamburgerlerle, “Snefru’nun [Mısır firavunu] yaptırdığı piramitten&nbsp;783 kat daha büyük bir piramit oluşturulabilirdi.”</span></p>

  <p>Artık McDonald’s, ABD’deki çabuk yiyecek satışına yatırabileceği paradan çok daha fazlasını kazanıyordu. Kroc ve meslektaşları, başka pek çok şirketin yaptığı gibi, piyasaya değişik ürünler sürmeyi, yani “ürün çeşitliliğini artırmayı” düşündüler. Oteller mi açmalıydılar, bir çiçekçi zinciri mi kurmalıydılar, bir futbol takımı mı satın almalı, yoksa dev bir eğlence parkı mı işletmeliydiler? Sonunda&nbsp;en iyi bildiklerinden vazgeçmemeye karar verdiler. İzlenecek en akıllıca yol yabancı ülkelere açılmak, hamburgerleri bu yeni dev pazarlarda satmaktı.</p>

  <p>Bütün dünyada başka pek çok şirket de dışa açılıyordu. Dünya tek bir küresel pazar olmaya doğru gidiyordu. İlkçağdan beri kıtaların,&nbsp;birinde olan diğerinde olmayan şeyleri alıp vermeye dayanan bir ticaret yaptığı doğrudur. Fakat bu, yakın zamanda yaşananla aynı değildi. Artık, bilgisayarlar ve internet sayesinde, para, iş ve siparişler ışık&nbsp;hızıyla dünyanın her yerine ulaşıyordu; küçük ve büyük şirketler her&nbsp;yerde iş yapabiliyordu. Pek çok yerde şirketler tek bir ürün üretmek&nbsp;üzere birleşiyordu. Bir şirket, üzerinde, “Şu ülkelerden birinde veya&nbsp;birkaçında imal edilmiştir: Kore, Hong Kong, Malezya, Singapur,&nbsp;Tayvan, Mauritius, Tayland, Endonezya, Meksika, Filipinler” yazan&nbsp;bir etiket bulunan bir entegre devre üretiyordu.</p>

  <p>McDonald’s Japonya’nın gelecek vaat eden bir ülke olduğunu düşünüyordu. 100 milyonluk varlıklı nüfusuyla şahane bir pazar olsa&nbsp;gerekti. Fakat pirinç ve balıkla beslenen bir halk hamburger, patates&nbsp;kızartması ve milshake satın alır mıydı? McDonald’s Japonya’da, Japonların ilgisini bu ürünlere çekebilirse başarılı olunacağına inanan&nbsp;bir ortak buldu. Bu ortak Japon basınında yer alan sarsıcı, şakayla&nbsp;karışık haberlerle halkın ilgisini çekti. “Japonların kısa boylu ve sarı&nbsp;tenli olmasımn nedeni,” diye açıklıyordu gazetecilere, “2.000 yıldır&nbsp;yalnızca balık ve pirinçle beslenmeleridir. 1.000 yıl boyunca McDonald’s hamburgerlerini ve patateslerini yersek, boyumuz uzar, tenimiz&nbsp;beyazlaşır ve saçımız sarılaşır.”</p>

  <p>McDonald’s için Japonya büyük bir başarı oldu. Japonya’daki ilk McDonald’s 1971’de açıldı, bir buçuk yıl sonra sayılan yirmiye ulaştı. 10 yıl sonra Japonya’daki en büyük yiyecek şirketi McDonald’s idi&nbsp;(ardından bir başka <span style="font-variant:small-caps;">abd</span> devi, Kentucky Fried Chicken geliyordu). Japonların hepsi McDonald’s dükkânlarını biliyordu. Küçük bir Japon&nbsp;kızının ABD’ye gidip bir çift altın rengi kemer gördüğünde annesine,&nbsp;“Bak, burada da Makudonardo var!” dediği söylenir.</p>

  <p>1990’ın bir kış günü Moskovalılar Rusya’daki ilk McDonald’s dükkânının açılışı için kuyruk olmuşlardı. Aynı yıl Çin de ilk McDonald’s dükkânını gördü. Birkaç yıl sonra McDonald’s dükkânlarının&nbsp;yarısından fazlası Amerika Birleşik Devletleri’nin dışındaydı. Ve dünyanın dört bir tarafındaki bütün dükkânlar birbirine bağlıydı. Yeni&nbsp;Zelanda peyniri uçakla Güney Amerika’daki McDonald’s dükkânlarına taşınıyordu. Uruguay’dan Malezya’ya et gönderiliyordu. Paketleme malzemeleri Malezya’dan bütün Asya’ya dağıtılıyordu. Avustralya eti Japonya’ya gidiyordu. Rus tartları, paketleme malzemesi ve&nbsp;sabun karşılığında Almanya’ya yollanıyordu. Dilimlenmiş Amerikan&nbsp;patatesi Hong Kong’a ve Japonya’ya gönderiliyordu. Meksika susamları dünyanın her yerine dağıtılıyordu. Her ülkede, her dükkânda&nbsp;McDonald’s sistemi aynıydı. Britanyalı bir işletmecinin dediği gibi:&nbsp;“Sistemin doğruluğunu tartışmaya başlarsanız varlığınızı fazla sürdüremezsiniz, çünkü sistem sistemdir, sistem de sistem.”</p>

  <p>2000 yılına gelindiğinde sosisli sandviç tezgâhı olarak başlayan şirket inanılmayacak kadar büyüktü. Dünyanın dört bir yanında dükkânları her gün 50 milyon kişiye hizmet veriyordu. Toplam 150 milyar hamburger satmışlardı. Ancak şirketin başarısının rakip şirketler&nbsp;doğurduğu da bir gerçek. 2003’ün başlarında McDonald’s, şirket halka açıldığından bu yana ilk kez üç aylık zarar ilan etmişti.</p>

  <p>Evet, McDonald’s diğerlerinden daha büyüktü, ama öyküsü, 1900’lerin sonunda küresel pazarlardan ve teknolojiden yararlanarak&nbsp;zenginleşen sayısız <span style="font-variant:small-caps;">abd</span> şirketinin öyküsüne çok benziyordu. Dünya&nbsp;nüfusunun yirmide birini barındıran <span style="font-variant:small-caps;">abd,</span> bütün dünyadaki mal ve&nbsp;hizmetlerin yaklaşık beşte birini üretiyordu. 2002 yılında dünyanın&nbsp;en büyük anonim şirketleri içinde 1, 2, 3, 5, 6 ve 9. sıralar Amerikan&nbsp;şirketlerinindi.</p>

  <p>Öte yandan başka pek çok ülke de hızla gelişmişti. 2000’li yılların başında, dünya nüfusunun yalnızca altıda birini oluşturan ülkeler,&nbsp;mal ve hizmetlerin beşte dördünü üretiyordu. Bu ülkelerden biri,&nbsp;McDonald’s’ın ilk yurtdışı işletmesini açtığı ülke olduğunu gördüğümüz Japonya’ydı. Japonya’nın savaş sonrası yıllardaki başarılarının&nbsp;öyküsü soluk kesicidir.</p>

  <p>Önceki bölümlerde Japonların imparatorluklarını ve sanayilerini nasıl kurduklarını ve II. Dünya Savaşı’nda imparatorluklarını tamamen, sanayilerinin de büyük bölümünü nasıl kaybettiklerini anlatmıştık. Savaştan sonra Japonlar bitmiş tükenmişti, ne yapacaklarını bilmiyorlardı. Kentleri yerle bir olmuş, fabrikaları yıkılmıştı. Toparlanmak yaklaşık beş yıllarını aldı.</p>

  <p>Fakat toparlandıktan sonra da kanatlandılar. 1950’lerde ekonomileri her yıl yaklaşık onda bir büyüdü. Başlangıçta, “ağır, kalın, uzun, büyük” sloganıyla ağır mallara yoğunlaştılar. 1970’e gelindiğinde, demir cevheri, petrolü olmayan, az miktarda taşkömürüne&nbsp;sahip Japonlar dünyanın en büyük üçüncü çelik ve otomobil üreticisi&nbsp;olmuşlardı. Tersaneleri dünyadaki ticaret gemilerinin yarısını imal&nbsp;ediyordu ve bir yıldan daha kısa bir sürede dev bir petrol tankeri üretebiliyorlardı. Ardından daha hafif tekno-sanayilere, kol saati, fotoğraf makinesi ve televizyon gibi malların üretimine yöneldiler. “Ağır,&nbsp;kalın, uzun, büyük” mallar unutulmamıştı, ama artık slogan, “hafif,&nbsp;ince, kısa, küçük”tü.</p>

  <p>1970’te Japonya’nın gayri safi milli hasılası yaklaşık 200 milyar dolara ulaşmıştı. Eskiden dünya üçüncüsü olan Batı Almanya’nın&nbsp;gayri safi milli hasılasını yakalayıp geçmişti. O dönemde yalnızca&nbsp;Rusya yaklaşık 350 milyar dolar ve <span style="font-variant:small-caps;">abd</span> de yaklaşık yarım milyar dolarla Japonya’nın önündeydi ve Japonya kısa bir süre sonra Rusya’yı&nbsp;da geçecekti. Bu bir mucizeydi. Bütün dünya Japonların bu mucizeyi&nbsp;nasıl gerçekleştirdiğini merak ediyordu. Harvard’ll bir akademisyen&nbsp;<span style="font-style:italic;">Japan</span> As <span style="font-style:italic;">Number One</span> [En Öndeki Ülke Japonya] adını verdiği bir&nbsp;kitap yazmıştı.</p>

  <p>Japonya başarısını kısmen zeki insanlara borçluydu. Japonlar montaj hatlarında robot kullanımına çok çabuk geçmiş, petrol (ithal&nbsp;ediyorlardı) tüketimini dörtte bir oranında azaltmış ve ABD’nin kalite&nbsp;kontrol yöntemlerini örnek almıştı. Japonya bir zamanlar kalitesiz&nbsp;<span style="text-indent: 0.3in;">mallarıyla bilinirdi, oysa artık yurtdışına büyük miktarlarda satabildikleri kaliteli ürünler üretiyorlardı.</span></p>

  <p>Japonların kendini adamış işçiler olması, robotbilim, elektronik sistemler ve bilgisayarlar gibi yeni yöntemleri kullanabilecek kadar&nbsp;eğitim almaları da başarılarına katkıda bulunmuştu. Çalıştıkları şirketlere bağlıydılar; bu şirketler genellikle onlara yaşamları boyunca&nbsp;işlerini sürdürme güvencesi veriyordu. Şirkete bağlılık ülke sevgisiyle&nbsp;iç içe geçmişti. Matsushita Elektrik’in işçileri şu marşı söylüyorlardı:</p>

  <p><br /></p>

  <p><span style="font-style:italic;">Yeni bir Japonya’nın kurulması için&nbsp;</span></p>

  <p><span style="font-style:italic;">Aklımızı ve gücümüzü birleştirelim,</span></p>

  <p><span style="font-style:italic;">Üretimi artırmak için</span></p>

  <p><span style="font-style:italic;">Elimizden gelenin en iyisini yapalım,</span></p>

  <p><span style="font-style:italic;">Mallarımızı bütün dünyaya yollayalım,</span></p>

  <p><span style="font-style:italic;">Sonsuza kadar ve hiç durmadan,</span></p>

  <p><span style="font-style:italic;">Bir pınardan fışkıran su gibi.</span></p>

  <p><span style="font-style:italic;">Büyü, sanayi, büyü, büyü, büyü.</span></p>

  <p><span style="font-style:italic;">Uyum ve içtenlik.</span></p>

  <p><span style="font-style:italic;">Matsushita Elektrik</span>.*</p>

  <p>McDonald’s Japonya’da açıldığında, şirketin Amerikalı icra kurulu başkanı, Japon işçilerinin çalışmasından çok etkilenmişti. “[Amerika’da] ızgaranın başındaki adamların sistem umurlarında bile değil... Oysa Japonya’da ızgaracıya bir kez köfteleri nasıl yerleştireceğini söyledin mi her zaman o şekilde yerleştiriyor. 30 yıldır böyle bir itaatin&nbsp;yüzde birini arayıp durdum.”</p>

  <p>1985’ten sonra Japonya yerçekimi ve ekonomi yasalarına meydan okudu. Arsaların ve hisse senetlerinin fiyatları aldı başını gitti. İmparatorluk sarayının çevresindeki arazi, kâğıt üzerinde artık ABD’nin&nbsp;California eyaletinin tamamı değerindeydi. Bazı şirketler, kâğıt üzerinde, pek çok ülkenin gayri safi milli hasılasından daha değerliydi.&nbsp;Yine kâğıt üzerinde, Japonlar artık dünyanın en zengin halkıydı.</p>
  <hr />

  <p><span style="text-indent: 0.3in; font-style: italic;">*&nbsp;<b>Time,</b></span><b style="text-indent: 0.3in;">&nbsp;23 Şubat 1962.</b><br /></p>

  <p>Fakat bu gösterişli manzaranın bir sabun köpüğü olduğu anlaşıldı. 1990’ların başında bir ekonomi gazetesi uyarıyordu: “Ekonomi&nbsp;<span style="text-indent: 0.3in;">çöküşte ve karanlık günler kapıda.” Arsa fiyatları üçte birine düştü, hisse senedi fiyatları da birden beşte üç geriledi. Kısa bir süre sonra&nbsp;Japonya kötü bir durgunluk dönemine girdi. Bir zamanlar ülkenin&nbsp;övüncü olan, dünyanın dört bir yanmda hayran kalınan ve bir yaşam&nbsp;boyu iş olanağı sağlayacağı düşünülen işyerleri kapanıverdi. Pek çok&nbsp;Japon kendisini aldatılmış hissetti. Bu kadar çalışmalarının ödülü bu&nbsp;muydu? Altın çağları, daha tadını bile çıkaramadan kurşun çağına mı&nbsp;dönüşmüştü?</span></p>

  <p>2003’e gelindiğinde Japonların ekonomisi 12 yıldır dibe vurmuş durumdaydı. Bu düşüşe neyin sebep olduğunu veya ülke ekonomisinin neden durgunluğa girdiğini burada incelemeyeceğiz. Japonya bu&nbsp;bölümde bir gerileme örneği olarak değil, günümüzde teknolojinin ve&nbsp;kararlılığın bir ülkeyi nasıl zenginleştirdiğini göstermek için yer alıyor. Japonya hâlâ zengin bir ülke, kişi başına düşen gayri safi milli&nbsp;hasıla <span style="text-decoration:underline;">minik</span> Bermuda ve minik Lüksemburg dışında diğer bütün ülkelerden daha fazla. Japonya becerikli insanlarla dolu ve 2004’ün&nbsp;başında eski parlak günlerine dönecekmiş gibi görünüyordu.</p>

  <p>Şimdi bilmek istediğimiz şey şu: Ekonomik küreselleşmenin yaşandığı bir çağda insanlar ev gibi evlere ve daha bol öğünlere mi kavuştu, yoksa evsiz ve aç mı kaldı?</p>

  <p>Birleşmiş Milletler’in ekonomik büyümeye maddi destek sağlayan kuruluşu olan Dünya Bankası bu soruya basit bir yamt veriyor. Kuruluş her yıl dünyadaki bütün ülkelerin kişi başına düşen gayri safi&nbsp;milli hasılasını, yani ürettikleri mal ve hizmetlerin toplam değerini yayımlıyor. Böylece her ülkenin gelirine ilişkin kaba tahminleri olanaklı kılıyor. Ayrıca bu gelirlerin yüzde kaç yükseldiğini veya düştüğünü&nbsp;de söylüyor.</p>

  <p>Banka’nnı 1900’lerin son 35 yılında ortalama gelirlerle ilgili raporları şöyle: Hindistan ve Çin gibi “düşük gelirli” ülkelerin gelirleri <span style="font-style:italic;">%</span> 3,7 oranında artmış. (Ama bunlar ortalama değerler; bu ülkelerin&nbsp;bazı bölgeleri gelişirken bazıları gelişmedi.) Orta ve yüksek gelirli ülkelerde gelirler ortalama % 2 artmış. Dolayısıyla dünyadaki çoğu insanın durumunun iyiye gittiği açık. Yıllık % 2’lik bir artış, gelirin&nbsp;yaklaşık 30-35 yıl içinde iki katma çıkması demek. Hindistan’da ve&nbsp;Çin’de olduğu gibi neredeyse iki kat hızlı artan bir gelir ise, çok daha&nbsp;<span style="text-indent: 0.3in;">kısa bir sürede iki katma ulaşacaktır. 2003’te The Economist dergisinin editörü “dünya nüfusunun çok büyük bir kısmının yoksulluktan kurtulmakta olduğunu” iddia ediyordu.*</span></p>

  <p>Gelirlerimiz arttıkça, daha fazla yiyorduk. “Alman kalori miktarı” dünyamn neredeyse her yerinde en azından dörtte bir oranında artmıştı. “Gelişmekte olan” ülkelerde bu oran % 40’a kadar çıkmıştı.</p>

  <p>Daha iyiye doğru bir gidiş olsa da bazı bit yenikleri var. Bunlardan biri, zengin ülkelerde insanların payına düşen gelir bir hayli artarken, bunun göründüğü kadarıyla diğer ülkelerin zararına olması. (Göründüğü kadarıyla diyoruz çünkü eşitsizliği ölçmenin farklı yolları var.) 1960’a geri dönersek, en zengin ülkelerde yaşayan dünya nüfusunun beşte birini, en yoksul ülkelerde yaşayan beşte birle karşılaştırdığınızda, zenginlerin gelirlerinin daha o zamandan yoksulların gelirlerinin otuz katı olduğunu görebilirdiniz. Bir kuşak sonra, 1995’te,&nbsp;zenginlerin gelirleri, seksen iki kat daha fazlaydı. Bir zamanlar büyük&nbsp;olan fark, anık uçsuz bucaksızdı.</p>

  <p>2000’lerin başında, dünyanın en zengin üç kişisinin malvarlıklarının toplamı, az gelişmiş elli ülkenin gayri safi milli hasılasından daha fazlaydı. Güney Asya’da, Ortadoğu’da, Güney Amerika’da ve Afrika’da çoğu insan iyi yaşam koşullarını yalnızca televizyonlarındaki&nbsp;yabancı programlarda görüyordu, o da eğer televizyonları varsa! Parlak otomobiller kullanan, geniş, ferah evlerde oturan uzaktaki, bu iyi&nbsp;beslenmiş insanlara gözlerini dikip bakıyorlardı. Ekmek fırınının camına burnunu yapıştırmış aç bir çocuk gibiydiler.</p>

  <p>Bu yoksul ülkelere ne ad verilmeliydi? Bir zamanlar “geri kalmış” olarak adlandırılıyorlardı; sonra (daha nazik olmak için) “gelişmemiş”, daha sonra da (daha da nazik olmak için) “az gelişmiş” olarak&nbsp;adlandırıldılar. Çoğu ekvatorun yakınlarında veya güneyinde olduğundan, bazen bu ülkelere “Güney” dendi.</p>

  <p>Kalkınmada başarılı olamayan “az gelişmiş” ülkeler, genellikle kötü yönetilen ülkelerdi. 2000 yılında yayımlanan bir çalışma, dünya&nbsp;ülkelerini yönetim kalitelerine göre sıralıyordu. Sıralamayı yapanlar,&nbsp;okullar ve karayolları, vergi ve işçi piyasası politikaları ve siyasi ortam gibi şeyleri incelemişti. Hiç de şaşırtıcı olamayan bir biçimde en&nbsp;<span style="text-indent: 0.3in;">iyi yönetilen on ülke aynı zamanda zengindi; öte yandan en kötü yönetilen on ülkenin tamamı “az gelişmiş” ve yoksuldu.</span></p>
  <hr />

  <p><span style="text-indent: 0.3in;">*</span> <b style="text-indent: 0.3in;"><i>Bill Emmot, The Economist, cilt 367, sayı 8.330, 5. Sayfa</i></b><br /></p>

  <p><span style="text-indent: 0.3in;">Dünya Bankasının rakamlarına göre, gelirlerdeki genel artışa bir bölge büyük bir istisna oluşturuyordu. Bu bölge Afrika’nın Sahra Çölü’nün güneyinde kalan kısmıydı. 1900’ler sona ererken bu bölge gerilemişti. Birkaç on yıl boyunca gelirler her yıl ortalama binde üç düşmüştü.</span><br /></p>

  <p>Bölgedeki en büyük nüfusa sahip Nijerya, bölgenin sorunlarına ve bu sorunları yenme konusundaki başarısızlığına iyi bir örnektir. Afrika kıtasının biçimi batıya doğrultulmuş kısa namlulu bir tabancaya&nbsp;benzetilecek olursa, Nijerya tetiğin olduğu yerde yer alır. Ülkenin sorunlarını anlatmak için, “Nijerya”nın henüz var olmadığı günlerden,&nbsp;150 yıl öncesinden başlamamız gerekir. Afrika’nın orta batısındaki&nbsp;bu kıyı bölgesi bağımsız kabileler ve krallıklar ile doluydu. Kuzeyde&nbsp;yarı çöl otlaklar, güneyde puslu mangrov bataklıkları ve ormanlar&nbsp;vardı. Sıtma ilacı kullanıma girmeden önce Benin Körfezi’nin sıcak ve&nbsp;rutubetli sahili öldürücü bir yerdi. Bu konuya dikkat çeken bir tekerleme vardı: “Benin Körfezi’nden beri dur, beri/ Girse kırk kişi, çıkar&nbsp;sağ sade biri.”</p>

  <p>Kabileler ve krallıklar sık sık birbirleriyle savaşıyordu, bu yüzden yabancı bir gücün onları hiç de huzurlu olmayan bir birliğin içinde&nbsp;toplaması gerekti. Bu, (On Beşinci Bölüm’de ele aldığımız gibi) dünyanın zengin ülkelerinin Afrika ve Asya’dan büyük parçalar kaptıkları 1800’lü yıllarda yaşandı.</p>

  <p>1861’de Britanyalılar kıyıya yakm bir ada olan Lagos’u ele geçirdi. Daha sonra kıyı boyunca doğuya doğru ilerleyip Nijer Irmağı’nın Atlas Okyanusu’na dökülmeden hemen önce bir delta oluşturduğu bölgeye kadar girdiler. Burada çiftçiler geçimlerini, sabun ve mum yapımında kullanılan palmiye yağını satarak kazanıyorlardı. Britanyalı bir yetkili delta kıyısı boyunca <span style="font-style:italic;">Flirt</span> adında bir gemiyle ilerlemişti. Küçük, puslu limanlarda demirlemiş, Britanya bayrağını dikmiş ve kabile şeflerine&nbsp;armağanlar vermişti. Onları, Britanyalıların “koruması altında” bir ülke oluşturmalarını öngören antlaşmaları imzalamaya ikna etmişti.</p>

  <p>Fakat Britanya bu antlaşmaları sanki tapu senetleriymiş gibi kullanmıştı; üstelik yalnızca deltanın değil, sonradan Nijerya olacak bü<span style="text-indent: 0.3in;">tün bölgenin tapu senetleri gibi. İstediklerinin yalnızca palmiye yağı olmadığını, huzur ve düzen getirmenin kıvancım da istediklerini söylüyorlardı. Toplarla ve makineli tüfeklerle donanmış olan Britanya&nbsp;birlikleri ve Afrikalılar (diğer Afrikalılarla savaşmaları için parayla&nbsp;tutulmuşlardı) ülkenin iç kısımlarına girdiler, kerpiçten yapılmış şehir&nbsp;surlarında gedikler açtılar, köylerin inek gönünden kapılarını yıktılar&nbsp;ve topraklarını savunanların üzerine mermi yağdırdılar. Bütün bölgeyi ele geçirmek yıllar sürdü. 1925 yılında Britanyalı bir subay evine&nbsp;yolladığı mektupta şöyle yazıyordu: “Elbette teslim olana kadar onları pataklamaya devam edeceğim. Bir köyün yerle bir edilişini izlemek bir hayli acıklı bir şey, keşke başka bir yolu olsaydı...”</span></p>

  <p>Britanyalılar büyük bir titizlikle yönetseler de Nijerya’yı refaha kavuşturmaya çalışmadılar. Zaten kimse sömürgelerini zenginleştirmek için imparatorluk kurmaz; Britanyalılar kalay ve palmiye yağı istiyordu, o kadar. Dünya pazarlarında kendileriyle rekabet etmesi için mi&nbsp;Nijerya’ya yardım edeceklerdi?</p>

  <p>Fakat Nijerya sonsuza dek bir sömürge olarak kalmayacaktı. II. Dünya Savaşı sona erdiğinde, bildiğimiz gibi, Avrupa ülkeleri süngüleri düşmüş bir biçimde sömürgelerinden çekilmişlerdi. Britanya da&nbsp;Nijerya’dan çekildi; Nijerya 1960’ta bağımsız bir ülke oldu. Kendi&nbsp;kendilerini yönetmeye hazırlıklı olduklarından Nijeryalılar kalkınacakmış gibi görünüyordu. Yönetim mekanizması kurulu durumdaydı. Yoksul olmalarına karşın NijeryalIların gelirleri yüksekti. Örneğin&nbsp;Britanyalıların bağımsızlıklarını kabul ettiği bir başka ulus olan Hintlilerden daha yüksek bir gelire sahiptiler. Çiftçiler ülkeye yetecek miktarda ürün yetiştiriyordu ve jeologlar yakın zamanda doğalgaz ve petrol kaynakları bulmuştu.</p>

  <p>Fakat birkaç yıl geçtikten sonra kendi kendine yönetim korkunç bir başarısızlıkla sonuçlandı. Askerler devlet başkanını öldürdüler ve&nbsp;cesedini bir hendeğe attılar. Bir general iktidara el koydu, altı ay sonra da bazı subaylar onu döve döve öldürdüler. Başka bir general iktidara geldi, bir ayaklanmayı bastırdı, fakat ardından bir milyon insanın hayatına mal olan bir iç savaş baş gösterdi. Ordu generali iktidardan uzaklaştırdı. Bu karmaşa on yıllarca sürdü. Arada kısa süren bir&nbsp;sivil yönetim dönemi dışında, arka arkaya sekiz general iktidara geldi. Çoğu en kısa zamanda sivil yönetime geçileceği sözünü vererek işe&nbsp;<span style="text-indent: 0.3in;">başlıyordu, fakat sonra sözlerinden dönüyorlardı. Başkaları gelip onları iktidardan uzaklaştırıyordu.</span></p>

  <p>Kargaşaya rağmen ekonomi başlangıçta iyi gidiyordu. Çiftçiler ülkeyi ayakta tutuyordu, imalatçılar da gelişmeye başlamıştı; 1965’ten 1980’e durmadan büyümüşlerdi. Petrol (artık palmiye yağı değil, petrol önemliydi) başta gelen ihraç malı olmuştu.</p>

  <p>Ve ardından müthiş bir zenginlik geldi! Petrol ihracı birden patlamıştı. Nedenine gelince: Nijerya <span style="font-variant:small-caps;">opec</span> (Petrol İhraç Eden Ülkeler Örgütü) üyesiydi ve 1973’te <span style="font-variant:small-caps;">opec</span> petrol fiyatmı yükseltmişti. (Birazdan bu konuyu daha ayrıntılı ele alacağız.) Sonra tekrar, tekrar, tekrar,&nbsp;tekrar ve tekrar yükseltti. 1980’e gelindiğinde petrolün fiyatı on kat&nbsp;artmıştı.</p>

  <p>Siyasi karmaşaya rağmen petrol fiyatlarının arttığı dönemler ülkenin durumu iyiydi. Yalmzca 10 yıl içinde gelir otuz dört kat artmıştı ve Nijerya, artık harcayamayacağı kadar geliri olduğunu açıkladı.&nbsp;Otoyol yapımı, üniversite kurmak ve çok önemli bir gereksinim olan&nbsp;yeni bir başkentin yapımına başlamak gibi büyük projelere akıllı yatırımlar yapılmıştı. Ama ülkenin diğer temel gereksinimleri, örneğin&nbsp;ilkokullar, taşradaki yollar ve sağlık ocakları konusunda çok az şey&nbsp;yapılmıştı.</p>

  <p>Bu arada zenginler ve güçlüler kamuya ait büyük miktarda parayı çalmıştı. Generallerden biri iktidara geldiğinde, kendisinden önce iktidarda bulunanların yaptıkları işleri incelemek üzere bir komisyon kurmuştu. Komisyon 12 milyar doların nereye harcandığının belli olmadığını saptamıştı. (Raporunu yazdıktan sonra komisyon başkanı kendisinden intikam alınacağından korkarak ülkeyi terk etmişti.) Aslında&nbsp;yenilikçi generalin de eşit ölçüde rüşvetçi olduğu ortaya çıktı. Bu generalin ölümünden sonra (belki de bu bir cinayetti), müfettişler. Merkez Bankası’mn başında bulunan generalin arkadaşlarından birinin&nbsp;otuz yedi evini araştırdı. Bu evlerde, general için bankadan çekildiği&nbsp;anlaşılan milyonlarca dolar değerinde farklı ülke paraları bulundu.&nbsp;Ölen generalin ailesi, baskılara dayanamayarak, insanı afallatacak&nbsp;miktardaki bu parayı geri verdi. Yetkililer generalin güvenlik şefinden&nbsp;bir milyar doların üstündeki bu paranın hesabını vermesini istedi.</p>

  <p>İktidara gelenler kamu kaynaklarını yağmalıyor, hiçbir zaman yerine getirmedikleri sözleşmeler için para alıyor ve ailelerini, arkadaş<span style="text-indent: 0.3in;">larını kamu işlerine yerleştiriyorlardı. (Kamuda çalışanların sayısı üç katına çıkmıştı.) Gerektiğinde, yaptıkları yolsuzlukları kanıtlayan&nbsp;belgelerin bulunduğu binaları yakıyorlardı. Zenginlerin altın banyo&nbsp;küvetleri satın aldıkları ve Nijerya’yı dünyanın en fazla şampanya ithal eden ülkesi yaptıkları söylenir.</span></p>

  <p>Petrol gelirlerindeki patlama az sayıda insanın servetine servet katarken milyonlarca insana yarardan çok zarar verdi. Ekonomiyi bozdu, sanayiye ve tarıma zarar verdi. Sıradan insanların gelirleri gitgide daha az artmaya başladı. Çiftçiler, iş bulmak için kentlere akın etti,&nbsp;ama yalnızca yoksulluk ve sefaletle karşılaştılar.</p>

  <p>Fakat daha sırada en kötüsü vardı. 1980’lerin başlarında <span style="font-variant:small-caps;">opec</span> fiyatların denetimini kaybetti ve bütün dünyada petrol fiyatları düştü. Nijerya’nın petrol geliri 1980’de 25 milyar dolarken, 1986’da beş&nbsp;milyar dolara düştü. Gelirlerdeki bu düşüş zaten kötü olan durumu&nbsp;daha da kötüleştirdi.</p>

  <p>Nijerya'nın yolsuzluğa batmış, beceriksiz ve artık parasız yönetici tabakası ülkenin aç insanlarını içinde bulundukları sıkıntıdan kurtarmaktan âcizdi. 1989’da anayasayı değiştirdiklerinde hükümetin görev alanmı daralttılar. Nijerya'nın “yurttaşlarının bireysel ve toplumsal gereksinimlerini sağlamayı amaçlayan bir devlet” olduğuna ilişkin&nbsp;tanımı ve NijeryalIların sağlık ve eğitim hizmetlerinden yararlanma&nbsp;hakkı olduğunu söyleyen hükümleri kaldırdılar. Üniversitelerin bütçelerini o kadar kıstılar ki, üniversiteler bırakın bilgisayarı, tebeşir&nbsp;alamayacak duruma geldi. Dünya Bankası raporunda, “Pek çok yerde öğrenciler artık öğrenmiyor, fakülteler artık öğretmiyor ve araştırma... neredeyse hiç yok” deniyordu. Hastanelerde temel ilaçlar ve sargı bezi bulunmuyordu, buralar önce sağlık ocaklarına, sonra da&nbsp;morglara dönüştüler.</p>

  <p>Nijerya’da kişi başına düşen yıllık gelir 670 dolardan 300 dolara düştü. Petrol zengini bir ülke artık yakıt sıkıntısı çekiyordu. Bir zamanlar kendini besliyordu, oysa artık dışarıdan şeker, pirinç ve buğday satın alıyordu. Palmiye yağını bile dışarıdan almaya başlamıştı.&nbsp;Barınma, sağlık hizmetleri ve okul ücretleri çoğu insanın altından&nbsp;kalkmayacağı kadar artmıştı.</p>

  <p>Kısa bir süre sonra toplumsal doku darmadağın oldu. Uluslararası havaalanında haydutlar uçaklara baskın yapıyordu. Seyyar satıcılar&nbsp;<span style="text-indent: 0.3in;">sahte ilaçlar satıyor, ilaç ticareti büyüdükçe polisler de suça ortak oluyordu. Zenginler için bile yaşam zordu. Otomobilleri olanlar, kargaşanın hüküm sürdüğü Lagos kentinde bir uçtan bir uca gitmenin üç saat sürmesi nedeniyle, yanlarında lazımlık taşıyorlardı. Nijerya’nın&nbsp;devlet başkanlarından birini öldürmenin çok kolay olduğu, çünkü her&nbsp;sabah aynı saatte, saat sekizde, otomobilinin trafiğe takıldığı söylenir.&nbsp;Ülkelerinin bütün bu sorunlarını yaşayan Nijeryalılar,</span> <span style="text-indent: 0.3in; font-style: italic;">Kötürüm Dev,&nbsp;Hepimiz Suçluyuz, Bir Umut Daha Tükendi, Nijerya: Harap Olmuş&nbsp;Bir Cumhuriyet, Nijerya’nın Derdi ve Daima Kaybeden</span> <span style="text-indent: 0.3in;">-</span> <span style="text-indent: 0.3in; font-style: italic;">Nijerya&nbsp;Üzerine Bir Roman</span> <span style="text-indent: 0.3in;">gibi adları olan kitaplar yazıyorlardı.</span></p>

  <p>Yeni binyıl başladığında, dünyanın en büyük altıncı petrol üreticisi artık dünyanın en yoksul on üçüncü ülkesiydi. Nijeryalılar dedelerinden daha kötü bir yaşam sürüyorlardı.</p>

  <p>1979’da bütün dünyada zenginlerin ve yoksulların, ama özellikle de yoksulların yaşamını mahveden yeni bir hastalık ortaya çıktı.</p>

  <p>Gelişmiş ülkelerdeki hekimler hastalığın belirtilerini başlangıçta eşcinsel erkek hastalarda gözlemlemişti. Bunların bir kısmı normalde çabucak tedavi edilebilen enfeksiyonlar yüzünden hasta düşmüşlerdi. Hastaların vücutları bu enfeksiyonlarla düpedüz baş edemiyordu ve&nbsp;bir ilaç bir enfeksiyonu yok etse bile kısa bir süre sonra bir başkası baş&nbsp;gösteriyordu. Hastalar çoğunlukla bir deri bir kemik kalacak kadar&nbsp;zayıflıyor, kendilerini kaybediyor, bir iki yıl içinde de ölüyorlardı.</p>

  <p>Bu yeni hastalık tabii ki AIDS’ti, yani Edinilmiş Bağışıklık Yetersizliği Sendromu. Araştırmacılar daha sonra AIDS’in nedenini buldu, <span style="font-variant:small-caps;">hiv</span> olarak bilinen öldürücü bir virüs (çoğunlukla cinsel ilişki ve doğum sırasında veya kirli enjektörler yüzünden) kana karıştığında, görevleri&nbsp;hastalığa yol açan mikroplara karşı bizi korumak olan bazı hücrelerin&nbsp;içine giriyordu. Virüs bu T hücrelerini, mikroplarla savaşmak bir yana, öldürücü virüsün çok sayıda kopyasını üreten fabrikalara dönüştürüyordu. Yıllar sonra virüsler iyice gelişmiş AIDS’e yol açıyordu.</p>

  <p>HIV’in çıkış yeri hâlâ bilinmese de Afrika’da ortaya çıktığı neredeyse kesin. Kanıtlanmış ilk <span style="font-variant:small-caps;">aids</span> ölümü Kongo’da, 1959’da meydana geldi. Hemen herkesçe kabul edilen bir görüş, insanlara musallat olmadan önce virüsün hayvanların, muhtemelen şempanzelerin arasında yaygın olduğu yolunda. Bazıları, virüsün hayvanlardan insanlara&nbsp;<span style="text-indent: 0.3in;">sıçradığını, fakat bunun uzun zaman önce ve yalnızca ıssız, ücra yerlerde gerçekleşmiş olabileceğini düşünüyor. Ancak yakın zamanlarda, karayollarının inşa edilmesi ve ticaretin yaygınlaşmasıyla, böyle yerlerdeki virüs taşıyan köylüler kasabalardaki ve kentlerdeki insanlarla&nbsp;temas etmiş olabilirler. Belki de böylece, nadir görülen</span> <span style="text-indent: 0.3in; font-variant: small-caps;">hiv</span> <span style="text-indent: 0.3in;">enfeksiyonu tam bir salgına dönüştü.</span></p>

  <p>Virüs, çoğalmasına yardımcı olan çok sayıda insan sayesinde Afrika’dan bütün dünyaya yayıldı. İşte, AIDS’in henüz epey seyrek görüldüğü 1980’lerin başlarından bir örnek: aids araştırmacıları, havayollarında uçuş görevlisi olarak çalışan eşcinsel bir erkeğin virüs taşıdığını öğrenmişti. Onu, cinsel ilişkiye girdiği herkesi tehlikeye attığı konusunda uyarmışlardı. Buna rağmen adam, erken yaşta ölene dek pek çok kentte, her yıl belki de 250 kişiyle korunmadan cinsel ilişki kurmaya devam etmişti.</p>

  <p><span style="font-variant:small-caps;">aids,</span> her şeyden önce bir yoksul hastalığıydı. 2000’lerin başında yaklaşık 36 milyon insan <span style="font-variant:small-caps;">hiv</span> virüsü taşıyor veya ilerlemiş <span style="font-variant:small-caps;">aids</span> hastalığı belirtileri gösteriyordu. Ancak bu insanların yüzde 70’i Afrika’da,&nbsp;Sahra Çölü’nün güneyinde, dünyanın en yoksul bölgesinde yaşıyordu.&nbsp;Her dört insandan birine virüs bulaşmıştı ve ortalama insan ömrü 20&nbsp;yıl kısalmıştı. Kötü yönetimlerden zaten yeteri kadar çekmiş Nijerya’da iki buçuk milyon insan virüs taşıyordu. Zambiya’daki yüksekokullar her yıl 300 yeni öğretmen mezun ediyordu, fakat aym süre içinde bunun iki katı öğretmen <span style="font-variant:small-caps;">aids</span> yüzünden ölüyordu.</p>

  <p>Kurbanların geri kalan kısmının çoğu, dünya yoksullarının beşte üçünü barındıran Asya’daydı. 1990’larda Asya, <span style="font-variant:small-caps;">hiv</span> enfeksiyonlarında en büyük artışı yaşadı. Afrika’da olduğu gibi burada da yoksulluk,&nbsp;cahillik ve hükümetlerin ilgisizÜği <span style="font-variant:small-caps;">hiv</span> virüsünün ve <span style="font-variant:small-caps;">aids</span> hastalığının&nbsp;yayılmasında rol oynadı. Örneğin Çin’de, çok sayıda insanın kanlarını satarak ek gelir kazandığı bir kasaba vardı. Anlaşıldığı kadarıyla&nbsp;bu insanlardan biri <span style="font-variant:small-caps;">hiv</span> virüsü taşıyordu. Uzmanlar tarafından denetlenmeyen görevliler, bütün bu kan verenlerin kanlarmı karıştırmış ve&nbsp;kanın içinde bulunan gereksinim duydukları maddeleri almışlardı.&nbsp;Ardından artık gereksinim duyulmayan kam bütün vericilere geri şırınga etmişlerdi. Kaşla göz arasında herkes <span style="font-variant:small-caps;">hiv</span> taşıyıcısı olmuştu.</p>

  <p>Büyüme ve küreselleşme pek çoklarının kalkınmasına yardımcı oldu ama aynı zamanda dünyayı tekdüzeliğe itti. Peki bu nasıl gerçek<span style="text-indent: 0.3in;">leşti? Bütün dünyada, hızla gelişen ülkeler tarafından üretilen mallar yerel pazarlara girdi ve buralarda yerel olanların yanı başında veya&nbsp;onların yerine yeni bir tüketim kültürü biçimlendirdi. Küreselleşme&nbsp;öncesinde Japonya’da Japon yiyecekleri, örneğin suşi (sirkeyle tatlandırılmış ve çiğ veya pişmiş balıkla, yumurtayla veya sebzelerle süslenmiş soğuk yenen pirinç lapası) bulunuyordu. Oysa McDonald’s ve&nbsp;Kentucky Fried Chicken ülkeye girince, Japonlar ayaküstü yemek&nbsp;alışkanlığını edindiler ve suşi’den kısmen vazgeçtiler.</span></p>

  <p>Fransa’da 1999’da polis küreselleşme karşıtı bir hareketin önderini, bir McDonald’s lokantasına zarar verdiği için tutukladı. Duruşmadan önce hareketin önderi şöyle bir açıklama yapmıştı: “Fransız halkı... berbat yiyeceklere ve küreselleşmeye karşı verdiğimiz bu kavgada bizimle birlikte.” Aslını ararsanız, McDonald’s’ın o dönemde&nbsp;Fransa’da yaklaşık 900 lokantası vardı ve bunlara her yıl 30 ile 40&nbsp;arasında yeni lokanta ekliyordu. Dünyaya gurmeliği ve yemek pişirme sanatını öğreten Fransızlar şanlı mutfaklarını terk ediyorlardı.&nbsp;(Mahkeme McDonald’s lokantasına zarar veren küreselleşme karşıtına doksan gün hapis cezası verdi.)</p>

  <p>Dünyanın yalıtılmış bölgelerinde yaşayan insanların bir zamanlar kendilerinden başka kimsenin bilmediği dilleri ve kültürleri vardı.&nbsp;(Dilin ve kültürün iç içe geçtiğini unutmamak gerek, çünkü bazen belirli düşünceler yalnızca belirli sözcüklerle anlatılabilir.) Bu yalıtılmış&nbsp;yerlerde yaşayanlar kendilerine özgü yaratılış öykülerine, yiyeceklere,&nbsp;göreneklere, el sanatlarına, destanlara ve şarkılara sahipti.</p>

  <p>Fakat bunların hepsi yok olmaya mahkûmdu. Yatırımcılar, turistler, misyonerler, vergi görevlileri, radyolar ve asfalt ücra köşelere ulaştı, oralara yeni diller, yeni âdetler götürdü. Genç köylüler yeni&nbsp;şeylere uyum sağladı, çoğunlukla da seve seve. Kısa bir süre sonra&nbsp;yaşlılar dışında kimse eski dili konuşmaz, eski âdetleri bilmez oldu;&nbsp;hatta yitirdikleri şeyler için kimse üzülmüyordu. Yaşlı kuşak göçüp&nbsp;gittiğinde dilleri ve kültürleri de yok olmuştu.</p>

  <p>Peru’nun batısındaki bir bölgede yaşayan insanlar en azından 100, belki de 150 farklı dil konuşuyorlardı. Oysa 2000’lerin başına&nbsp;gelindiğinde bu dillerin çoğu yok olmuştu. Örneğin, bir gölün kenarına sıralanmış, damları sazlarla kaplı bir avuç barakadan oluşan&nbsp;Pampa Hermosa’da, bu değişim şöyle yaşandı: Pampa Hermosa hal<span style="text-indent: 0.3in;">kı Chamicuro adı verilen bir dil konuşuyordu ve dış dünya hakkında hiçbir şey bilmiyorlardı. Telefonları, radyoları, yolları yoktu. Fakat günün birinde misyonerler geldi, onlara İspanyolca konuşmak ve yazmak zorunda olduklarını söylediler. Ardından, çok uzaklardan&nbsp;İspanyolca konuşmalar ve şarkılar taşıyan pilli radyolarla tanıştılar.&nbsp;Böylece Pampa’nın gençleri yeni bir dil ve yeni âdetler öğrendi. Öyle bir an geldi ki, çok yaşlı bir kadın olan Natalia Sangama artık&nbsp;dünyada Chamicuro dilini bilen son kişiydi. “Chamicuro dilinde rüya görüyorum,” diyordu, “ama rüyalarımı kimseye anlatamıyorum.&nbsp;Bazı şeyler İspanyolca söylenemiyor. Son kişi olmak kimsesiz olmak&nbsp;demek.”</span></p>

  <p>Çin’in dağlık bölgelerinden birindeki bir vadide, karla kaplı kutsal bir tepenin altında, yaklaşık iki yüz elli bin nüfuslu Naşi halkı yaşıyor. 1.000 yıl boyunca kendi dinleri ve bir resimyazı sistemleri olmuştu. Özel giysiler giyen, dongba adını verdikleri din adamları dans ediyor, sunulan havaya savuruyor ve Naşi halkına bildikleri her şeyi öğreten kutsal metinlerden ilahiler söylüyorlardı. Oysa 1950’lerde&nbsp;Çin’deki komünist yönetim dongba’ları ortadan kaldırdı. Daha sonraları, eski dinsel törenler canlandı, ama genç Naşiler çağdaş şeylere&nbsp;yöneldiklerinden, bu törenler yeniden kayboldu.</p>

  <p>1981’de hayatta kalan hepsi de yaşlı bir avuç dongba, kültürlerini kurtarma çabasına girişti. Kutsal metinlerini, resimyazılar, fonetik yazımları ve Çince çevirileri bir arada olacak biçimde, 100 ciltlik bir yapıt halinde basmayı istiyorlardı. Bu büyük işi gerçekleştirdiler. Fakat&nbsp;eski öykülerin anlamını kavramak için resimyazıların anlamlarını bilmenin yetmediği ortaya çıktı. Resimyazılar, karmaşık, sezgiye dayalı&nbsp;ve simgelerle bezenmiş şeylerdi. Yalnızca dongba bunların anlattığı&nbsp;öyküleri anlıyordu. 2000 yılına gelindiğinde dünya üzerinde sadece&nbsp;üç dongba kalmıştı.</p>

  <p>İngiliz dili, kültürlerin yok oluşunu hızlandırdı. İngilizcenin dünyanın dört bir tarafına nasıl yayıldığını biliyoruz. Önceki yüzyıllarda Britanyalılar İngiliz dilini Britanya Adaları’na, Avustralya’ya ve Kuzey Amerika’ya çıkmamacasına yerleştirmişlerdi, diğer sömürgelerinde de İngilizceyi kullanıyorlardı. (Hindistan’da 16 temel dil vardır,&nbsp;ama bugün bile, 50 yıldır bağımsız bir ülke olan Hindistan’da eğitimli halk çoğunlukla İngilizce konuşur ve yazar.) Sonraki dönemlerde,&nbsp;<span style="text-indent: 0.3in;">İngiliz dili küresel ticareti, sinemayı, televizyonu, havaalanlarını ve bilgisayarları ele geçirdi. Diğer diller yenilgiyi kabul etti ve onlarla&nbsp;birlikte, -asıl can alıcı nokta da bu- başka kültürler, başka bakış açıları da yenilmiş oldu.</span></p>

  <p>Farklı kültürlerin yok olması dünyanın neredeyse her yerinde yaşanan bir şeydi. Köylüler radyolarmda kentin seslerini duymaya&nbsp;başladığında, misyonerler Hıristiyan Tanrısı’nın sözünü yaydığında,&nbsp;cep telefonları balta girmemiş ormanlara girdiğinde, televizyon yayınları Dünya Kupası maçlarını Kuzey Kutup Dairesi’ne ulaştırdığında,&nbsp;Batı’nın alışkanlıklarından nefret eden teröristler kot pantolon altına&nbsp;spor ayakkabıları giydiklerinde, milyarlarca insan interneti kullandığında, Fransızlar patates kızartması ve hamburger yediğinde, yerel&nbsp;renkler kayboldu. Kültürler çöktü, yok oldu.</p>

  <p>Kültürler yok olur ve yok olanların yerini yalnızca bir kültür alırsa dünya daha sıkıcı bir yer olur.</p>

  <p>1900’lerin son çeyreğinde duyarlı insanlar, dünyanın gittikçe artan nüfusunun yaşamak için gerekli olan kaynakları tüketebileceği kaygısını duymaya başladılar. Bu kadar çok insan ne zamana dek barınabilir, karnını doyurabilir ve giyim gereksinimlerini karşılayabilir, diye&nbsp;soruyorlardı.</p>

  <p>1972’de değişik uluslardan bir grup uzman, <span style="font-style:italic;">Büyümenin Sınırları</span> adını verdikleri bir rapor yayımladı. İnsanların sularını, ağaçlarını,&nbsp;topraklarını ve yakıtlarını tüketmeye bir son vermek zorunda olduğu&nbsp;konusunda uyarıda bulundular. Aksi takdirde, insanlık “yerkürenin&nbsp;sınırlarına” dayanacak, sonra da yok olacaktı. Dünyanın bazı bölgelerinde bu sürecin zaten yaşandığını ileri sürüyorlardı. Yiyecekler&nbsp;çoğu insanın satın alamayacağı kadar pahalıydı ve bu insanlar açlıktan ölüyordu.</p>

  <p><span style="font-style:italic;">Büyümenin Sınırları</span>'nın bu uyarıyı yapmasından yaklaşık bir yıl sonra, dünyadaki kaynakların tükenmesi tehlikesi daha gerçek bir&nbsp;tehlike olarak görülmeye başlandı. Daha önce değindiğimiz gibi (Nijerya’dan söz ederken), dünya bir petrol bunalımı yaşamıştı. Pek çok&nbsp;ülkenin, özellikle de zengin ülkelerin, jeneratörlerinin, otomobillerinin ve klimalarının yakıtı ve plastiğin, sabunun ve gübrenin hammaddesi olarak büyük miktarda petrole gereksinimleri vardı. Yerin altın<span style="text-indent: 0.3in;">da hâlâ gereğinden fazla petrol vardı, ama Petrol İhraç Eden Ülkeler Örgütü, talebin çok güçlü olduğunu ve petrol kaynaklarının sonsuza&nbsp;kadar yetmeyeceğini biliyordu,</span> <span style="text-indent: 0.3in; font-variant: small-caps;">opec</span> <span style="text-indent: 0.3in;">tüm dünyadaki petrol fiyatlarını aşama aşama on kat artırdı.</span></p>

  <p>Bu çok yüksek fiyatlar bir sarsıntı yarattı. Zengin ülkeler ağır biçimde etkilenirken yoksul ülkeler daha da ağır etkilendi. (Onlar için, yakıt gibi temel bir gereksinim maddesinin fiyatındaki herhangi bir&nbsp;artış felaket demekti.) Ancak sonunda fiyatların artışı durdu. Petrol&nbsp;satın alan ülkeler petrol kullanımlarım azalttılar ve talep düştükçe&nbsp;<span style="font-variant:small-caps;">opec</span> de fiyatları düşürdü.</p>

  <p>Petrol nedeniyle yaşanan bunalım elbette yapay bir bunalımdı. “Dünyanın sınırlarına” yaklaştığımızı gösteren bir şey değildi. Yalnızca yerkürenin kaynaklarının sınırsız olmadığını herkese ammsat-mıştı. Günün birinde, belki de yakın bir zamanda, bu kaynaklar tükenebilirdi.</p>

  <p>Ayrıca, gereksinim duyduğumuz şeylerin yalnızca toprak, hava ve su olmadığını gittikçe daha fazla anlıyorduk. Yaşamlarımızı iyileştiren, güzelleştiren diğer türlere, yani hayvanlara ve bitkilere de gereksinim duyuyorduk. Hiç olmazsa belli bir dereceye kadar onların da&nbsp;yaşam hakkı vardı. Artan nüfusumuz ve tüketme konusundaki pervasız tutkumuz (en çok da bu) onları tehdit ediyordu. Tıpkı yeryüzünün&nbsp;bir gün biz insanları ortada bırakabileceği gibi biz de yeryüzünü ortada bırakıyorduk.</p>

  <p>Amazon bölgesi gitgide büyüyen bir sorundu. Amazon’un balta girmemiş ormanları Güney Amerika'nın üst kısmını boydan boya kaplar. Batıdaki And Dağları’nın ağaç yetişmeyen yüksekliklerinden başlayıp&nbsp;neredeyse Atlas Okyanusu’na kadar uzamr. Orman farklı farklı ülkelere aittir ama büyük bölümü Brezilya sınırları içinde yer alır.</p>

  <p>Ormanın içinden binlerce ırmak geçer. Yukarıdan bakıldığında orman, üzerinde mavi çizgiler olan parlak, yeşil bir hah gibi görünür.&nbsp;Yağmurlu aylarda ırmaklar kabarır ve ormanı adalarla dolu dev bir&nbsp;göle dönüştürür. On tanesi Mississippi’den daha büyük olan bu ırmaklar, birleşerek, dünyanın en büyük ırmağı olan Amazon’u oluşturur. Amazon kendisini besleyen bütün ırmaklarla birlikte dünyadaki&nbsp;tatlı suların beşte birini taşır.</p>

  <p>Amazon bölgesinin 1960’lardaki öyküsünde birbirlerini neredeyse hiç tanımayan üç ana topluluk yer alıyordu. Brezilya’yı yönetenlerin&nbsp;<span style="text-indent: 0.3in;">çoğu kauçuk, kereste, değerli taş ve kahve ticareti sayesinde büyük paralar kazanan zengin beyazlardı. Deniz kıyısındaki kentlerde diğer&nbsp;beyazlarla birlikte yaşıyorlardı, bu kentlerde Amerika Yerlileri, siyahlar ve “Caboclo”lar adı verilen melezler de vardı. İkinci ana topluluk,&nbsp;kentlerin çok uzağında, uçsuz bucaksız ormanın kıyılarında yaşayan&nbsp;Caboclo’lardı. Neredeyse hepsi, ırmak kenarlarındaki sarp kayalıklara kurulmuş tek odalı kulübelerde yaşıyordu (hâlâ öyle). Balıkçılık&nbsp;yapıyorlar ve bahçelerinde manyok yetiştiriyorlardı.</span></p>

  <p>Ormanın derinliklerinde, binlerce yıldır orada yaşayan Amerika Yerlileri vardı. Beyazların hastalıkları ormanın içlerine yayılmış, çok&nbsp;sayıda yerlinin ölümüne yol açmıştı, ayrıca altın ve kereste peşindeki&nbsp;yatırımcılar da kalanları katletmişti. (Bazen bir köyün üzerinden&nbsp;uçakla geçiyorlar, bazı “armağanlar” atıyorlar ve yerliler bu armağanları toplarken onları bombardımana tutuyorlardı.)</p>

  <p>Kıyıda, 1.500 kilometre ötede yaşayan Brezilya’nın beyaz egemenleri ormana bir düzen getirmek zorundaydılar! Orman Brezilya’ya ve dünyaya büyük miktarlarda kauçuk, kereste, manyok, kanser ve sıtma ilacı sağlıyormuş veya daha sağlayacak çok şeyi varmış, umurlarında değildi. Hayır, ormanı bir düzene sokmanın zamanı gelmişti.</p>

  <p>Elektrik enerjisi elde etmek için bazı ırmaklara barajlar inşa ettiler ve ormanın her yerine ulaşabilmek için yollar yaptılar. Bu yollardan&nbsp;biri yaklaşık 2.400 kilometre uzunluğundaydı. Hükümet ve yerel yönetimler, dünya çapındaki kereste şirketlerini ağaçları kesmesi için,&nbsp;madencilik şirketlerini de metal cevherleri çıkarması için teşvik etti.&nbsp;Hepsinden kötüsü belki de, uçsuz bucaksız ormanın çevresindeki bölgelerde yaşayan, yoksulluğa itilmiş Caboclo köylülerine Amazon bölgelerinin onlara ait olduğunu, tarım yapmak için istedikleri gibi kullanabileceklerini söylemeleriydi.</p>

  <p>İnsanlar ellerinde testereler ve kibritlerle binlerce yerden balta girmemiş ormana daldılar. Bazısı ağaçları kesip satmaya, bazısı altın aramaya gelmişti ama çoğunun amacı yalnızca, tarım yapmak için&nbsp;arazi açmaktı. Orman toprağının ince bir tabaka halinde ve asitli olduğunu ve toprağı zenginleştirenin çürüyen yapraklarla dallar olduğunu belki biliyor, belki de bilmiyorlardı. Ağaçlar yok edildiğinde&nbsp;çevrim bozulacak ve toprak kıraçlaşacaktı. Çok az şey yetişecek, belki de hiçbir şey yetişmeyecekti. Ağaçlar da yeniden büyümeyecekti.</p>

  <p>Beklendiği biçimde insanlar bir kısım ağacı keserek veya yakarak tarım için arazi açtılar. Toprak verimliliğini yitirene kadar fasulye,&nbsp;mısır ve manyok ektiler, ardından arazi bütünüyle kıraçlaşana kadar&nbsp;da sığır yetiştirdiler. Kocaman ormanlık bölgeleri verimsiz arazilere&nbsp;dönüştürdüler ve bunu çok hızlı yaptılar. Havadan çekilen fotoğrafların açıkça ortaya koyduğu gibi, 1970’lerde ve 80’lerde bütün ormanın yalnızca % 10’luk kısmı yok edilmişti. İzleyen yıllarda insanlar&nbsp;ormanı yakmayı sürdürdü ve yalnızca 1995 yılında Belçika büyüklüğünde bir ormanlık alanı yok ettiler. Orman yangınının olduğu yerde dumandan başka bir şey görünmüyordu. Duman doğuda Afrika’ya, güneyde Antarktika’ya kadar ulaşmıştı.</p>

  <p>Yangının yol açtığı tek sorun, arazi ve ağaç kaybı değildi. Ağaçlar karbon deposudur. Çevrelerindeki havadan karbon alırlar ve eğer yakılırlarsa, depoladıkları karbon havaya karbondioksit gazı olarak karışır. Amazon bölgesinin yanan milyonlarca ağacı havadaki karbondioksiti artırdı ve ağaçlar yakıldığı için de bu karbondioksiti yeniden&nbsp;soğuracak hiçbir şey kalmadı. Biz insanların (soluma ve fosil yakıtları yakma yoluyla) havaya verdiğimiz karbondioksite yakılan ormandan gelen karbondioksit eklendi. Bu da atmosferin bir sera gibi davranmasına yol açtı. Atmosferdeki gazlar (bunların başlıcası karbondioksit ve su buharıdır), bir seradaki camların güneşin ısısını tutması gibi, dünyanın ısısını tutar. (Bu “sera etkisi” sorununu ileride daha ayrıntılı ele alacağız.)</p>

  <p>Ormanın yok edilmesinden rahatsız olmak bir yana Brezilyalı siyasetçiler başlangıçta durumdan hoşnuttu. Amazon valisi, “her aileye bir motorlu testere” vaat etmişti. “Ağaçları ve bitkileri severim,” diyordu, “fakat vazgeçilmez değiller. Şurası unutulmamalıdır ki, insanlar [astronotlar] uzayda neredeyse bir yıl boyunca ağaçlar olmadan&nbsp;yaşadı...”</p>

  <p>Ancak zamanla Brezilya durumu daha iyi değerlendirdi ve yasaları değiştirdi. Hükümet, bir kişinin kaç dönümlük tarım alanı açmaya hakkı olduğunu ve bir günde kaç yangın çıkarabileceğini resmi olarak&nbsp;belirledi. Fakat hükümet yetkilileri yasaları uygulamadı. Bu kadar büyük ve vahşi ormanlarda nasıl uygulayabilirlerdi? Dolayısıyla kesip&nbsp;yakmalar devam etti.</p>

  <p>Ormanların kadim halkı yerliler için yangınlar ve yol yapımları felaket getirdi. Yerlilerin, ellerinde testereler ve kibritlerle öteden beri&nbsp;<span style="text-indent: 0.3in;">yaşadıkları ormanı yerle bir eden bu davetsiz misafirleri gördüklerinde nasıl şaşkına döndüklerini kafamızda kolayca canlandırabiliriz. Bazı yerlerde direndiler. Müteahhitlerin bir otoban inşa ettikleri kuzeyde bir yerde yerliler 200 askeri (korumayı) zehirli oklarla öldürdü.&nbsp;Diğer askerler neredeyse bütün yerlileri yok etti.</span></p>

  <p>Ormanları yakıldıktan ve toprakları ellerinden alındıktan sonra yerlilerin önünde iki seçenek vardı. Bazıları yağmalanmış topraklarda&nbsp;işçi olarak veya altın madenlerinde kazıcı olarak çalıştı. Fakat geri kalanlar ormanın daha içlerine, henüz modern yaşamı görmemiş başka&nbsp;yerlilerin yaşadığı yerlere çekildi. (Bugün bile, belki de otuz kırk kabile dış dünyadan kimseyi görmemiştir.)</p>

  <p>Doğal ortamları yavaş yavaş küçüldüğünden ve insanlar onları yok ettiğinden pek çok bitki ve hayvan kaybolup gitti. Amerika kıtalarındaki tek “büyük kedi” türü olan jaguarın soyu tükenme tehlikesiyle karşı karşıya. Jacare adı verilen timsah, ayakkabılarda, cüzdanlarda ve çantalarda kullanılan esnek derisi için öldürülüyor. Bazı&nbsp;maymun türleri tehlike altında: Yünlü maymun, örümcek maymunu,&nbsp;uluyan maymun ve tamarin. Benzer şekilde, Amazon’un bir hayli kuzeyinde yaşayan pembe domuzbalıkları da tehlike altında.</p>

  <p>Yaşayabilecekleri doğal ortamlarını kaybettikleri için kaç bitki ve hayvan türünün yok olduğu bilinmiyor, yine bu yok olan türlerin&nbsp;dünyadaki bütün türlerin kaçta kaçı olduğu da bilinmiyor. Bazıları&nbsp;Amazon bölgesinin dünyadaki bütün türlerin onda birini barındırdığına ya da bir zamanlar barındırmış olduğuna inanıyor. Öte yandan aslında kimse dünyada kaç bakteri, böcek, bitki, omurgasız hayvan ve omurgalı hayvan türünün bulunduğunu bilmiyor. Uzmanlar&nbsp;1,5 milyon tür tanımlıyor, ama toplam sayının beş milyon ile 30 milyon arasında bir yerlerde olabileceğini düşünüyorlar.</p>

  <p>Brezilya’daki ve dünyanın başka yerlerindeki pek çok insan, Amazon ormanlarının kurtarılması için kampanyalar düzenledi ve bu mücadeleye kendini adayanlar, hatta mücadele yolunda ölenler oldu. Chico Mendes Amazon bölgesinin batısında kauçuk topluyordu. Pek çokları gibi o da kauçuk ağaçlarının kabuğunu soyuyor ve kesiklerden sızan özsuyunu topluyor, yaşamım ormandan kazanıyordu. Sekiz yaşındayken, polisten saklanan bir sendikacıyla karşılaşmıştı. Sendikacı, Mendes’e daha önce hiç görmediği bir şey, bir gazete göstermiş ve ona okuma yazma öğretmişti.</p>

  <p>1970’lerde Brezilya’nın Amazon’u denetim altına alma projesiyle Mendes’in bölgesine göçmenler gelmeye başladı. Diğer bölgelerde olduğu gibi yeni gelen çiftlik sahipleri ve ağaç kesiciler yöre halkım yıldırmak için beraberlerinde kiralık adamlar getirmişti. Yöre halkının (kauçuk, yiyecek ve sağladığı başka olanaklar nedeniyle) yaşamının bağlı olduğu ormana el koydular ve ona zarar vermeye başladılar. Mendes yöredeki yerlileri örgütledi; tehdit altındaki bölgelerin çevresinde insan zinciri oluşturdular. Bu engelleme sonucunda binlerce dönüm orman kurtarıldı. Yeni gelenler ormandan çıkarıldı; yöre halkı kauçuk, lif, meyve ve yemiş toplamaya devam etti.</p>

  <p>Mendes’in adı kısa bir süre sonra bütün dünyaya yayıldı. Amazon ormanlarıyla ilgilenenlerin gözünde bir kahraman oldu, oysa Amazon müteahhitleri için Mendes başka bir anlam taşıyordu. İstediklerini, rüşvetle veya kurşunla elde etmeye alışıktılar. Mendes’in düşmanları arasında yöredeki bazı çiftlik sahipleri de vardı; ağaçları yok ederek açtıkları arazinin kendilerine ait olduğunu iddia eden Alves da Silva ailesi bunlardan biriydi. 1988’de Mendes bu arazinin doğal park olarak ilan edilmesini istedi. Alves ailesi Mendes’i öldürmeyi tasarladıklarını açıkladı; başka ülkelerden gazeteciler olacakları görmek için geldiler. Bir gün Mendes büyük bir hata yaptı ve korumaları olmadan evden çıktı. Çalılıkların ardına gizlenmiş silahlı adamlar Mendes’i vurup öldürdüler.</p>

  <p>Herkes onu kimin vurduğunu biliyordu: Alves çiftliğinin sahiplerinden biri ve onun oğlu. Fakat Alves ailesinin çok parası ve önemli dostları vardı, yargılanmaları mümkün müydü? Yargılandılar, ama ancak iki yıl geçtikten sonra, o da ülke dışından gelen baskılarla. Mahkeme babaya öldürme emrini verdiği için 19 yıl, oğula da emri yerine getirdiği için 19 yıl hapis cezası verdi. Baba oğul hapisten kaçtılar fakat polis onları yakaladı.</p>

  <p>Ekonomik büyüme ve doğa sık sık birbiriyle çatışıyordu. Bazen ekonomik kazancm bedeli ekolojik kayıpmış gibi görünüyordu. Yaşam düzeyi yükseldiyse, bu suyun, güzelliklerin, toprağın, havanın, hayvanların ve bitkilerin yitirilmesi pahasına gerçekleşmişti.</p>

  <p>1900’lü yıllarda dünyayı saran havayı ısıtmaya başladık. (Ya da galiba ısıtmaya başladık, çünkü herkes bu konuda insanın suçlu olduğunu düşünmüyor.) Son buzul çağının sona ermesinden bu yana&nbsp;<span style="text-indent: 0.3in;">geçen 20.000 yıl içinde yerküre yüzeyinin sıcaklığı beş ila dokuz derece artmıştı. Oysa yalnızca 1900’lerde bir derece yükseldi. Dahası ısınma hızı 1900’lü yıllarda arttı. 1970’ler 1960’lardan daha sıcaktı ve 1980’ler de 1970’lerden sıcak. 1990’lar daha da sıcak.</span></p>

  <p>Kuzey Kutbu’ndan Güney Kutbu’na bütün buzullar erimeye başlamıştı. Grönland’m buz örtüsü küçüldü, abd, Montana’daki Buzul Parkı bir gün buzulsuz kalacağa benziyor. Afrika’daki Kilimanjaro Dağı’nın karları kaybolmak üzere. İkinci Bölüm’de gördüğümüz gibi, Alp Dağları’ndaki bir buzulun büzülmesi sonucu Buzadam’m cesedi ortaya çıkmıştı. Peru’da And Dağları’ndaki buzulların günde kırk santimetre büzüldüğünü oturup izlemek olanaklı. Antarktika’nın buzulları erimeye başladı, bu yüzden okyanusların seviyesinin yükselmesi ve dünyanın her yerinde deniz seviyesine yakm kentlerin sular altında kalması tehlikesi baş gösterdi.</p>

  <p>Isınmayı yaratan ne? Uzmanların bu konuda farklı düşünceleri vardı, ama yavaş yavaş ortak bir görüş oluşmaya başladı. İnsanların yaktığı yakıtlar karbondioksit ve başka gazları havaya salmıştı. Daha sonra bu gazlar bir sera veya güneşli bir günde bir otomobilin ön camı gibi iş görmeye başladılar. Güneş ışınlarının içlerinden geçerek dünyaya ulaşmasına İzm veriyorlardı, ama bu ışınların yarattığı sıcaklığı tutuyorlardı. Bu tür bir ısınmanın küçük bir kısmı doğal ve yararlı bir şeydir, öteden beri olur. Ancak uzmanlar çok fazla karbondioksit üretmeye başladığımızda bir sorunun ortaya çıktığını söylüyordu. Bu mecazi seranın camları kalınlaşmış ve dünya ısınmaya başlamıştı.</p>

  <p>Bazıları “sera etkisi”ne Amazon ormanlarının yakılmasının yol açtığını söylemişti; gerçekten de bu yangın sonucunda havaya karbondioksit salınmıştı. Fakat dünyanın her yerinde fosil yakıtların, genellikle de kömür ve petrolün yakılması daha büyük bir sorundu. Bu da çoğunlukla, yoksul ülkelere göre çok daha fazla sera gazı üreten zengin ülkelerde oluyordu.</p>

  <p>Dünyanın başka sorunları da vardı. Her yerde, yalnızca Amazon bölgesinde değil, her yerde, insanlar diğer türleri yok ediyordu. Bu da yeni bir şey değildi. Birkaç yüzyıl önce Hint Okyanusu’ndaki bir adaya çıkan denizciler şanssız bir kuşa, eti yenebilen ama uçamayan bir tür güvercine (dodo) rastlamışlardı. Bugün bu kuştan geriye kalan tek&nbsp;<span style="text-indent: 0.3in;">şey müze raflarında sergilenen iskeleti, bir de tarihe karışmış anlamına gelen İngilizcedeki “as dead as a dodo/dodo kadar ölü” deyişi.</span></p>

  <p>1800’lerin başlarında Kuzey Amerika'nın batısındaki ovalarda milyonlarca bizon dolaşıyordu. Amerika Yerlileri onları etleri ve başka şeyleri için, kimi zaman geleceği düşünmeden, öldürüyordu. Postlarını da beyazlara battaniye olarak satıyorlardı. Daha sonra beyazlar da bizonları öldürmeye başladı. Deri şirketleri bizonları öldürtmek için parayla avcı tutuyordu ve “av sporları yapanlar” trenlerle çayırlık ovalardan hızla geçerken trenden ateş edip bizonları vuruyorlardı. Kısa bir süre sonra beyazlar ve yerliler yılda 2-3 milyon bizon öldürmeye başladı. Bunun sonucunun nereye varacağını herkes görebilirdi. 1800’lü yılların sonuna doğru bir müzenin araştırma ekibi bizon bulmak üzere Batı Amerika’yı dolaşmış ve yalnızca 200 bizon bulmuştu.</p>

  <p>İnsanlar çoğunlukla, diğer türleri yok etmek dışında başka seçenekleri olmadığını düşünüyordu. Bu türlerden biri Meksika gümüş boz ayışıydı. 1960’a gelindiğinde doğal yaşam alanlarını kaybetmeleri ve avcılar yüzünden bu ayılardan yalnızca 30 tane kalmıştı; Chihuahua dağlarında geziniyorlardı. Çiftliklerindeki hayvanlara zarar vermelerinden kaygılanan yöredeki çiftçiler bu kalan ayıları da öldürmeye girişti ve söylendiğine göre abd İçişleri Bakanlığı onlara zehir sağladı. 1964 yılına gelindiğinde hiç gümüş boz ayı kalmamıştı.</p>

  <p>Diğer türleri yok etmemiz kısmen doğanın dengesini bilmememizden kaynaklanıyordu. Endonezya’nın Borneo Adası’nda yetkililer sıtma mikrobu taşıdıkları için sivrisineklerden kurtulmak istemişti. Bu sinekleri yok etmek için ddt kullanmışlar, ddt aynı zamanda tırtıllarla beslenen yabanarılarını da öldürmüştü. Yöre halkı sivrisineklerden kurtulmuş ama bu kez de evlerinin sazla kaplı damlarını yiyip çökmelerine yol açan tırtılların istilasına uğramıştı. Bu arada yetkililer karasineklere karşı da ilaçlama yapmışlardı. Önceden sakangurlar (bir kertenkele türü) karasineklerle besleniyordu; ilaçlamadan sonra bol miktarda ddt içeren ölü sinekleri yemeye başladılar. Sakangurlar zehirlenip ölünce, kediler onları yemeye başladı, böylece kediler de sineklerden sakangurlara geçtiğinde yoğunlaşmış olan ddt’yi midelerine indirdiler. Kediler öldü, böylece sıçanlara gün doğdu. Bu kemirgenler insanların besin kaynakları için bir tehditti, aynı zamanda ve<span style="text-indent: 0.3in;">ba tehlikesini de artırıyorlardı. Dengeyi yeniden sağlamak için yetkililer adaya uçaktan paraşütle kedi attılar.*</span></p>

  <p>* <b><i>Paul ve Anne Ehrlich, Extinction: the Causes and Consequences of the Disappearance of Species (Soyun Tükenmesi; Türlerin Yok Olmasının Nedenleri ve Sonuçları] (1981), 78-79. sayfalar.</i></b><br /></p>

  <p>Havayı ısıtırken, kirletirken, buzulların erimesine yol açarken ve diğer türleri yok ederken biz insanlar bir yandan da dünyayı çöple dolduruyorduk. Kendi kendimize verdiğimiz bu zararın önü alınamayacakmış gibi görünüyordu. 2000 yılına gelindiğinde dünyadaki insanların sayısı altı milyarı aşmıştı ve pek çok yerde artık o kadar çok ve o kadar ucuz üretebiliyorduk ki, kullanmadığımız şeylerden kurtulmak bir sorun olmaya başlamıştı. Kentlerin baş edebileceklerinden daha fazla çöpü vardı.</p>

  <p>1986’da Amerika'nın doğu kıyısında, Philadelphia’da bulunan bir çöp yakma fırınından 15.000 ton kül bir gemiye yüklenmişti. Khian Sea adlı gemi külleri gömecek bir yer bulmak için doğuya ve güneye doğru yol almıştı. En azından beş Karayip ülkesi ve Bermuda gemiyi reddetmiş ama Haiti’de işler iyi gitmişti. Yetkililere geminin yükünün gübre olduğu söylenmiş ve 4.000 ton kül bir Haiti kumsalına dökülmüştü. Bu, toplam yükün yalnızca yaklaşık dörtte biri olduğu halde, 90 metre uzunluğunda ve 2,5 metre yüksekliğinde külden bir tepe oluşmuştu. Haiti gerçeği öğrendiğinde, Khian Sea'rim ülkeyi terk etmesini istemişti. Kaptan boşaltılan külleri gemiye tekrar yükleyemedi veya yüklemedi, ama ülkeyi terk etti.</p>

  <p>Khian Sea, deniz efsanelerinin sonsuza dek yol almaya mahkûm hayali gemisi Uçan Hollandalı gibiydi. Gemi Haitililerin gözetiminde Philadelphia’ya döndü. Fakat ardından Sahil Koruma’nın emirlerine karşı gelerek limanı terk etti. Üç ay sonra, adı değiştirildi, Felicia oldu ve o dönemdeki Yugoslavya’ya demirledi. Çok geçmeden adı bir kez daha değişti ve Pelicano Singapur’da bir rıhtıma yanaştı. Fakat artık Philadelphia’nm küllerini taşımıyordu. Geminin kaptanı sonradan külleri Atlas ve Hint okyanuslarında boşalttığını itiraf etti.</p>

  <p>Birkaç milyar insan için 1900’lerin sonlarında maddi yaşam iyileşmişti. Yiyecek daha fazla şeyleri, giyecek daha fazla giysileri ve daha&nbsp;<span style="text-indent: 0.3in;">iyi barınakları vardı. Oysa yaşam herkes için iyileşmedi ve zengin ile yoksul arasındaki fark gitgide büyüdü. Bu arada, ekonomik kazanımların karşılığında gezegenimiz korkunç bir bedel ödemek zorunda bırakıldı.</span></p>
</body>
</html>
