<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><span style="text-indent: 0.3in;">9. Bölüm</span><br /></h1>

  <h2 id="sigil_toc_id_9"><a id="bookmark3"></a>Birbirimizi Buluyoruz</h2>

  <div>
    <br />
  </div>

  <p>500 yıl önce insanoğlu dünyaya, ekmeğin üzerine sürülmüş reçel gibi yayılmamıştı. Hem de hiç. Bir çiftçinin bir arazinin sınırı boyunca yerleştirdiği arı kovanları gibi dağınık kümeler halinde yaşıyorduk. Bu insan kümeleri çoğunlukla, Avrupa ve Kuzey Afrika’dan&nbsp;Ortadoğu’ya, oradan Hindistan’a ve Endonezya’ya, sonra da Çin’e&nbsp;ve Japonya’ya uzanan geniş bir şeritte bulunuyordu. Daha küçük&nbsp;kümeler, Amerika’nın dağlık bölgeleri boyunca Meksika’dan Şili’ye&nbsp;kadar olan bölgede yaşıyordu. Dünyanın geri kalanında yalnızca,&nbsp;toplayıcılar ve yarı zamanlı çiftçilerden oluşan dağınık topluluklar&nbsp;vardı.</p>

  <p>Avrupalılar, Kuzey Afrikalılar ve Batı Asyalılar birbirlerini tanıyordu ve birbirleriyle kısmen ticaret yapıyor, kimi zaman da savaşıyorlardı. Marco Polo gibi gezginler sayesinde Avrupalılar, Avrasya’nın diğer ucundaki Çinliler hakkında belli belirsiz şeyler öğrenmişlerdi. Fakat genel olarak insan kümeleri arasında temas azdı veya hiç yoktu. Bir kıtanın insanları başka kıtalar olduğunu ve o kıtalarda da insanların yaşadığını hiç duymamış, hatta hayal bile etmemişti.</p>

  <p>Bütün bunların değişme zamanı gelmişti. Biz insanlar birbirimizi keşfedecektik. Bu keşfi pek çok yerde Avrupalılar yapacak ve çok çabuk yapacaktı. Keşifler aşağı yukarı Avrupalıların kitap basmaya ve&nbsp;savaşlarda top kullanmaya başladığı dönemde başladı, yaklaşık 300&nbsp;yıl sürdü.</p>

  <div style="text-align: center;"><img alt="" src="../Images/main-10.jpg" /></div>

  <p>Yolu açan, küçük ve az gelişmiş Portekiz’di. Bu ülkenin çabalarını başlatan, Kral I. Joâo’nun küçük oğlu, güçlü Prens Henrique’ydi. Henrique on dokuz yaşındayken, Cebelitarık Boğazı’nın yakınlarında&nbsp;bulunan Müslüman bir Afrika kentinin, Septe’nin Portekiz tarafından&nbsp;fethedilmesinde rol oynadı. Portekizliler burada büyük miktarda altın&nbsp;buldu, altın en baştan çıkarıcı şeydi. Avrupalılar uzun zaman önce,&nbsp;Kuzeybatı Afrika’daki kralların altın zengini olduğunu duymuştu.&nbsp;Şimdi de Henrique, Kuzey Afrikalıların kervanlarının genellikle Sahra Çölü’nden geçerek uzun ve zahmetli bir yolculuk sonucunda Senegal Irmağı’na ulaştığını ve altını çıkaran ve ayıklayanlardan mal&nbsp;karşılığında altın aldığım öğrenmişti.</p>

  <p>Merakı uyanan prens, çok az Avrupalı’nın ayak bastığı Afrika’nın kuzeybatı sahilini araştırmaya karar verdi. Bunun için nedenleri vardı. Altına duyulan arzu elbette bu nedenlerden biriydi, ayrıca belki de&nbsp;Portekizlilerin ticaretini yapabileceği yeni egzotik mallar keşfedecekti. Hatta efsanevi bir Hıristiyan hükümdar olan Keşiş Yohannes’in&nbsp;[Prester John] krallığını bulabilirdi. Avrupalılar yüzyıllar boyunca,&nbsp;Afrika veya Orta Asya’da bir yerlerde hüküm sürdüğü düşünülen bu&nbsp;acımasız Müslüman karşıtı ve zengin hükümdarla ilgili hayaller kurmuştu. Henrique, Keşiş Yohannes’i veya Yohannes’in torunlarını bulacak olursa, onlar da Avrupalıların Müslümanlarla olan mücadelesine katılabilirlerdi.</p>

  <p>1419’da Henrique babasının Lizbon’daki sarayından ayrıldı ve Portekiz’in, aynı zamanda da Avrupa’nın güneybatı ucunda yer alan&nbsp;kayalık Sâo Vicente Burnu’na gitti. Burada kafasındaki araştırmayı&nbsp;gerçekleştirmede kendisine yardım edecek insanları bir araya getirdi.&nbsp;Bunlar hem bilgili, hem de deneyimli insanlardı, aralarında coğrafyacılar, gökbilimciler, gemi kaptanları, rota görevlileri, pusula üreticileri ve gemi yapımcıları vardı. Avrupa’nın kıyı ülkelerinden geliyorlardı, onlara daha sonra Afrika’nın batı kıyısındaki kabilelerin üyeleri de&nbsp;katıldı.</p>

  <p>Hazırlıklar bitince prens kâşiflerini sefere yolladı. Yıllarca Afrika’nın kuzeybatı kıyısından güneye doğru yelken açtılar; her bir kâşif bir öncekinden daha uzağa giderek kıyı boyunca karış karış ilerledi.&nbsp;Bir süre Fas’ın güneyindeki Bojador Burnu onları engelledi, çünkü&nbsp;inanışa göre bu burnun hemen aşağısında büyük tehlikeler pusuya&nbsp;<span style="text-indent: 0.3in;">yatmış bekliyordu: Denizlerin kaynadığı, havanın da yaşanamayacak kadar sıcak olduğu söyleniyordu. Henrique’nin kâşifleri on beş kez&nbsp;burnu dönmeye kalkıştı ama cesaretlerini yitirip vazgeçtiler. Sonunda&nbsp;bir kaptan burnu döndü, onu açık bir gökyüzüyle durgun sular bekliyordu.</span></p>

  <p>Henrique’nin kaptanları küçük ilerlemeler kaydetmeye devam etti. Çölün kıyısı boyunca ilerlerken kıyıda yalnızca göçebeleri gördüler, çölün güneyinde kıyıda çalılıklar görmeye başladılar. Daha sonra başka kaptanlar balta girmemiş buğulu ormanların kıyısından geçtiler, artık siyah Afrikalıların köyleri göze çarpıyordu. Kıyıya demirlediklerinde Afrikalılarla mal karşılığında altın alışverişi yaptılar. Keşiş&nbsp;Yohannes’i de sordular ama, hiç de şaşırtıcı olmayan bir biçimde, onu&nbsp;bulamadılar. Henrique’yi hoşnut etmek için kaptanlar ona yalnızca&nbsp;altın ve haritalar değil, devekuşu yumurtaları, kurutulmuş ve tuzlanmış fil eti (ki Henrique çiğneyip yutmayı başarmıştı) ve Portekizlilerin&nbsp;görmesi, dokunması için, evlerine geri yollanmak üzere bir düzine Afrikalı da getirmişlerdi. Kısa bir süre sonra Portekizliler insan ticaretine başladılar; 200 Afrikalı’yı köle olarak satılmak üzere Avrupa’ya&nbsp;getirdiler.</p>

  <p>Henrique 40 yıldan uzun bir süre güneye seferler düzenledikten sonra 1460’ta öldü. Öldüğünde gemileri, Afrika kıyısının ekvatorun&nbsp;hemen üzerinde yön değiştirip doğuya doğru yaklaşık 1.600 kilometre uzandığı noktaya kadar ulaşmışlardı.</p>

  <p>Portekiz kralı, Fernaö Gomes adında bir işadamına, gemilerini Henrique’nin kaptanlarının ulaştığı yerlerden daha öteleri keşfetmek&nbsp;üzere göndermesi koşuluyla, Afrika’yla ticaret tekelini verdi. Gomes’in kaptanları “Tohumlar” (veya Karabiber) Kıyısı, “Fildişi” Kıyısı, “Altın” Kıyısı ve “Esirler” Kıyısı boyunca doğuya doğru ilerlediler. Kıyı çizgisinin yön değiştirdiği ve yeniden güneye doğru uzandığı&nbsp;köşeye ulaştıklarında kıyıyı izleyerek neredeyse Kongo Irmağı’nın ağzına kadar güneye ilerlediler. Evlerine geri dönerken yanlarında köle,&nbsp;fildişi, karabiber, abanoz ve altın götürdüler.</p>

  <p>1480’lerde Portekiz kralı II. Joâo keşiflerin sorumluluğunu üzerine aldı ama hedefi değiştirdi. Afrika çok güzel, diyordu Joâo, ama onun asıl istediği Hindistan’a giden denizyolunu bulmaktı. Varlıklı&nbsp;Avrupalılar, muğlak bir biçimde “Hint Adaları” olarak adlandırdık<span style="text-indent: 0.3in;">ları Güney ve Doğu Asya’dan, bu uzak bölgeden gelen değerli malları seviyordu. Karabiber, karanfil, tarçın gibi baharatlar ve yakut, zümrüt, ipek ve esans için büyük paralar ödüyorlardı. Bu pahalı mallar batıya Asya, Ortadoğu ve Akdeniz’i kara ve denizyoluyla aşarak&nbsp;ulaşıyordu.</span></p>

  <p>Joâo’nun da iyi bildiği gibi ithal edilen bu malların ticareti İtalyanlara ve başkalarına para kazandırıyordu, ama Portekizlilere kazandırmıyordu. Afrika’nın büyük kısmı coğrafi olarak hâlâ bilinmiyordu ama Joâo gemilerin çevresinden dolaşabileceğine ve böylece Hint&nbsp;Adaları’na ulaşabileceğine inanıyordu. Bu okyanus yolunu bulacak&nbsp;olurlarsa, Avrupa’nın güneybatı ucunda yer alması nedeniyle Portekiz&nbsp;bu yolu kullanmak için en uygun ülke olacaktı. Bu nedenle Joâo’nun&nbsp;kâşifleri ihtiyatlı, adım adım ilerledikleri seferleri durdurdular ve Afrika’nın güneybatı kıyısı boyunca dev adımlarla ilerlemeye başladılar.</p>

  <p>1487 yılında Bartolomeu Dias’tan o zamana dek ulaşılmış en uzak noktayı geçmesi ve bunu başarabilirse, Afrika’nın ucunu dönmesi istendi. Gemileri Afrika kıyısı boyunca ilerleyip kıtanın güney ucuna&nbsp;ulaştığında, şiddetli bir fırtına onları daha da güneye savurdu. Rotalarını Afrika’ya geri çevirdiklerinde Dias kıyının artık kuzeye ve&nbsp;doğuya doğru uzandığını gördü! Kuşkusuz kıtanın alt ucunu dönmüştü. Devam etmek istedi, fakat adamları istemedi, bu yüzden geri&nbsp;döndü ve evin yolunu tuttu. Bu kez daha önce görmeden çevresinde&nbsp;dolaştığı burnu gördü ve ona Fırtınalar Burnu adını verdi. Daha sonra Kral Joâo bu adı değiştirerek, “Bu kadar arzu edilen ve bunca yıldır aranılan Hindistan’ı bulma umudu verdiği için” Ümit Burnu adını verdi.</p>

  <p>Artık daha ileriye, Hindistan’a gitme zamanı gelmişti. Joâo’nun ölümünden sonra tahta geçen Talihli Manuel sefer düzenlemesi için&nbsp;Portekizli bir soyluyu seçti. Vasco da Gama usta bir denizciydi ve her&nbsp;türlü tehlikeyi göğüsleyecek kadar sert biriydi. (Bir keresinde Müslüman tacirlerin ve balıkçıların ellerini, kulaklarını ve burunlarını kesip&nbsp;Kalikut’un saldırgan hükümdarına göndermiş, bunları yemek olarak&nbsp;pişirmesini tavsiye etmişti.) Atlas Okyanusu’nun güneyindeki fırtınalı sularda yol alması için özel olarak tasarlanmış dört gemiyle 1497&nbsp;yılında Portekiz’den yola çıktı. Burnun çevresini dolaştı ve kıtanın&nbsp;doğu kıyısı boyunca kuzeye doğru ilerledi. Artık, daha önce Avrupa&nbsp;<span style="text-indent: 0.3in;">gemilerinin büyük olasılıkla hiç gitmediği Hint Okyanusu’ndaydı. Bugünkü Kenya kıyılarına ulaştığında bir kıyı kentinin sultanı, da Gama’nın yanına bir kılavuz kaptan almasına izin verdi ve bu adam da&nbsp;Gama’yı doğuya, Hint liman kenti Kalikut’a götürdü. (Araplar 1.000&nbsp;yıldır bu yolu kullanarak ticaret yapıyordu.)</span></p>

  <p>Kentteki tacirler bu tuhaf yabancıları, “İnşallah Allah belanızı verir! Sizi buraya ne getirdi?” sözleriyle karşıladılar. Avrupalıların buna yanıtı şöyle oldu: “Hıristiyanları [Keşiş Yohannes] ve baharatları bulmaya geldik.” Yaldızlı bir gölgeliğin altında boylu boyunca uzanmış yatan ve altın bir tükürük hokkasına çiğnediği tembul yaprağını&nbsp;tüküren Kalikut hükümdarı da neden geldiklerini sordu. Da Gama&nbsp;kendisine pahalı armağanlar sunmadığı, yalnızca birkaç mercan hevengi, şeker topakları, iki fıçı bayat tereyağı ve Portekizlilerin Afrika’da değiş tokuş aracı olarak kullandığı adi kumaştan getirdiği için&nbsp;onuru kırılmıştı. Bölge tacirleri da Gama’nın mallarını küçümsediler&nbsp;ve takas yapmak istemediler. Da Gama epey güçlükten sonra yalnızca biraz tarçın ve karabiber satın alarak evine geri döndü.</p>

  <p>İki yıl süren bu sefer neredeyse tam bir başarısızlık olarak görüldü. Bunun nedeni yalnızca ülkesine az miktarda malla dönmesi değildi, da Gama dört gemisinden ikisini yitirmişti. Birini adamları Hindistan yolunda kaza yapıp batırmış, diğerini de eve dönüş yolunda yakmışlardı. (Meyve ve sebze yememekten kaynaklanan iskorbüt hastalığı o kadar çok sayıda denizciyi öldürmüştü ki, da Gama’nın gemide görev yapacak adamı kalmamıştı.) Hindistan’a doğru yola çıkan 170&nbsp;kişiden 55’i geri döndü. Ama da Gama’nın getirdiği baharatlar (tarçın ve karabiber) öyle değerliydi ki seferin maliyetinin altmış katına&nbsp;satıldı.</p>

  <p>Hindistan’a denizyoluyla nasıl ulaşılacağını bilmek yeterli değildi. Portekizliler için bir sonraki görev Afrika ve Asya’da toprak fethetmekti. Çok çaba sarf etmeleri gerekeceğinden krallıkları fethetmek istemiyorlardı. Gereksinimleri olan şey yollarının üzerinde ücra toprak&nbsp;parçalarıydı. Bunların bir kısmı Afrika’da olmak zorundaydı ki gemiler durabilsin ve erzak yükleyebilsin; diğerleri de Asya’da, “Hint Adalarında olmalı, ticaret limanları ve diğer ülkelerin ticaret yapmasını&nbsp;engelleyecek donanma üsleri olarak hizmet vermeliydi.</p>

  <p>Afrika’nın az nüfuslu kıyı şeridine üsler kurmak oldukça kolaydı&nbsp;<span style="text-indent: 0.3in;">ama bunu Asya’da yapmak başka bir şeydi. Burada savaşmak zorundaydılar. Kır saçlı bir Portekizli asker olan Afonso de Albaquerque, bir filoyla Asya’ya doğru yola çıktı. Gemileri toplarla donatılmıştı ve&nbsp;Arapları denizde yenilgiye uğrattı.</span></p>

  <p>Albuquerque Hindistan’ın batı kıyısındaki Goa’yı fethetti ve burayı Portekiz’in karargâhı haline getirdi. Hindistan’ın batısına doğru ilerleyerek, Basra Körfezi’nin girişini birlikte denetim altında tutan&nbsp;Maskat kentini ve Hürmüz Adasını ele geçirdi. Böylece Portekizliler&nbsp;Avrupa’ya giden önemli bir deniz-kara-deniz ticaret yolunu engelleyebilirdi. Ancak Albuquerque, Kızıldeniz’in güney girişindeki Aden’i&nbsp;fethetmeye çalışıp başaramadı. Bunun sonucunda Portekizliler, başka&nbsp;ülkelerin tacirlerinin Kızıldeniz’den kuzeye doğru ilerleyip Akdeniz’e&nbsp;çıkmalarına hiçbir zaman tam olarak engel olamadı. Hindistan’ın&nbsp;diğer tarafında, doğuda, Albuquerque Malakka Yarımadası’ndaki&nbsp;Malakka kentini aldı. Böylece Portekizliler, gemilerin Endonezya’nın&nbsp;doğusundaki baharat adalarına veya daha ileriye, Çin’e ve Japonya’ya ulaşmak için geçmek zorunda oldukları bir boğazı denetleyebilecekti.</p>

  <p>Gösterdiği muazzam çabalarının karşılığını Portekiz yalnızca 50 yıl boyunca alabildi. Ardından gücünü yavaş yavaş yitirdi. Bu küçük&nbsp;ülke gerekli kaynakları bulamadı; nüfusu da bir milyondan azdı. Asya’ya gidip gelmek ve diğer ülkelerin gemilerini Asya’dan uzak tutmak gibi iki temel işi gerçekleştirecek yeterli sayıda gemi inşa edemeyecek ve bu gemileri insanla donatamayacak duruma geldi. Daha&nbsp;sonra, diğer ülkeler, Portekiz’in bulduğu Asya yoluna zor kullanarak&nbsp;ortak oldular ve bu yolu kullanmaya başladılar. Küçük ülkenin parlak dönemi sona erdi.</p>

  <p>Ancak Portekizlilerle ilgili şunu belirtmek zorundayız: Dünya’nın haritasını çıkarmak ve insan kümelerini birbirine bağlamak konusunda önemli bir rol oynadılar. Şairleri Luıs Vaz de Camöes ülkesinin insanları için hayranlıkla şöyle yazacaktı: “Başka bir dünya olsaydı,&nbsp;onu da bulurlardı.”</p>

  <p>1476 yılında, Portekiz’e doğru yol alan bir gemi kafilesinin mürettebatı arasında kızıl saçlı, genç bir İtalyan da vardı. Bir dokumacının oğluydu ve birkaç yıl öncesine kadar bir korsandı. Adı Kristof Ko<span style="text-indent: 0.3in;">lomb’du (İtalyanca Cristoforo Colombo), kendisi daha sonra adını Cristobal Colon (İspanyolca) olarak değiştirecekti. Gemiler Portekiz&nbsp;açıklarına vardığında Kolomb’un gemisi yanmaya başladı. Kolomb&nbsp;okyanusa atladı ve suyun üzerindeki bir küreğe tutundu. Kürek yardımıyla Prens Henrique’nin keşiflerini yürüttüğü yerin yakınlarında&nbsp;kıyıya çıktı. Kıyıdakiler onu kuruttular, ona yemek verdiler ve o sırada Lizbon’da olan küçük kardeşi Bartolomeo’yu bulmasına yardım&nbsp;ettiler.</span></p>

  <p>O günlerde Portekizliler hâlâ Afrika’yı araştırıyordu ve Kolomb kardeşler geçimlerini en son bulunan yerleri gösteren haritalar yaparak sağlıyorlardı. Kristof da seferlere katılmıştı, bunlardan biri kuzeye, Kuzey Kutup Dairesi’ne yapılan tehlikeli bir yolculuktu. Yine de&nbsp;çok geçmeden kendisini keşfetme tutkusuna kaptırmıştı.</p>

  <p>Kolomb kısa bir süre içinde önemli bir sonuca varmıştı: Asya’ya en kısa denizyolu, o günlerde Portekizlilerin bulmaya çalıştığı Afrika’nın çevresinde dolaşmayı gerektiren yol değildi. Bunun yerine, Asya’ya en kısa biçimde batıdan, Atlas Okyanusu’nu geçerek ulaşılabileceğini düşünüyordu. (Aslında bunun Hint Adaları’na giden tek denizyolu olabileceğini düşünüyordu. Henüz Portekizliler Afrika’nın&nbsp;çevresinin denizden dolaşılabileceğini göstermemişti.) Yeri gelmişken,&nbsp;Kolomb, her eğitimli Avrupalının bildiği şeyin doğru olduğunu varsayıyordu: Dünya yuvarlaktı.</p>

  <p>Batıya doğru gidip Atlas Okyanusu’nu aşarak Asya’ya en kısa biçimde ulaşılabileceğini düşünerek elbette yanılıyordu. Bu yolun tam üzerinde iki büyük kara parçasının yer aldığını bilmiyordu. Ayrıca,&nbsp;Asya’nın gerçekte olduğundan daha büyük, Dünya’nın da daha küçük olduğuna inanıyordu. Dolayısıyla, küçük bir Dünya’nın çevresini, yalnızca kolaylıkla geçilebilecek dar bir Atlas Okyanusu bırakacak&nbsp;biçimde saran büyük bir Asya düşünüyordu. Onun düşüncesine göre&nbsp;bu dar okyanusun bir tarafında Avrupa ile Afrika yer alıyor, diğer tarafında da Asya bulunuyordu. Afrika’dan Japonya’ya olan mesafeyi&nbsp;2.500 deniz mili (yaklaşık 4.600 kilometre) olarak hesaplamıştı. Oysa gerçekte bu mesafe dört kat daha fazlaydı.</p>

  <p>Kolomb, Atlas Okyanusu’nun karşı tarafına yapılacak bir keşif yolculuğuna para sağlaması için Portekiz kralına başvurdu, ama kral&nbsp;<span style="text-indent: 0.3in;">onu reddetti. Bunun üzerine Kolomb İspanya kralı ve kraliçesi Fernando ve Isabel’e yöneldi. Kral ve Kraliçe Kolomb’u bir yıl beklettikten sonra kabul etti, onunla görüştükten sonra da, “bilginlerden ve denizcilerden” oluşan bir danışma kurulu atadılar. Kurul, Kolomb’dan kesin bilgiler almak için dört yıl uğraştı ve sonunda tasarının reddedilmesini salık verdi.</span></p>

  <p>Ancak kraliçe tasarıdan yana oldu. Öyle anlaşılıyor ki Kolomb’dan hoşlanmıştı ve Asya’ya kolay bir yolun İspanya için kazançlı olabileceğini anlamıştı. Ayrıca bu yol, milyonlarca kara cahil putperestin ruhlarını selamete kavuşturmak için bir fırsat da verebilirdi. Bu fırsat, her ikisi de bir hayli dindar olan Isabelle ve Kolomb’a çekici geliyordu. Kraliçe yolculuğu desteklemeye karar verdi.</p>

  <p>Kolomb ve adamları 1492 yılının Ağustos ayında İspanya’dan üç küçük gemiyle yola çıktı. (Aynı dönemde, Fernando ve Isabel’in ülkeden sürülmesine karar verdiği binlerce Yahudi yine gemilerle İspanya’dan götürülüyordu. Fernando ve Isabel için Yahudileri sınır dışı etmek, İspanya’nın güneyindeki Müslümanlara karşı kazandıkları zafer&nbsp;için Tanrı’ya minnettarlıklarını bildirmenin bir yoluydu.)</p>

  <p>Kolomb ve mürettebatı Afrika kıyıları boyunca güneye doğru yol alarak Kanarya Adaları’na ulaştılar. Burada bir ay kaldılar ve ardından batıya, Atlas Okyanusu’na doğru yöneldiler. Alize rüzgârları&nbsp;yolculukları boyunca yelkenlerini doldurmuştu, hava çok uygundu,&nbsp;Kolomb’un anlatımıyla: “Endülüs’ün nisan ayı gibi... Bir tek bülbüllerin ötüşleri eksik.” Dolayısıyla yolculuk kolay geçiyordu. Evet, emrindeki adamlar biraz yakınmıştı. Bazıları bilmedikleri sularda bu&nbsp;kadar uzağa gittikleri için korkuya kapılmıştı; İspanya’ya geri dönerken kendilerine gerekecek olan batılı rüzgârları asla bulamayacaklarından kaygılanıyorlardı. Kolomb her gün, gerçekte kat ettikleri mesafeden daha az mesafe kat ettiklerini söyleyerek adamlarını biraz&nbsp;kandırıyordu.</p>

  <p>Ekim’in başlarında güneybatıya doğru uçan kara kuşlarını görüp ümitlendiler. Bütün mürettebat, karayı ilk görene vaat edilen para&nbsp;ödülünü kazanmak umuduyla gözlerini ufka dikti. 12 Ekim’de, şafak&nbsp;sökmeden, bir gözcü ay ışığında parlayan tepeye benzeyen bir şey gördü. “Tierra! Tierra!” diye haykırdı. Bir aydan biraz daha fazla süren&nbsp;bir yolculuktan sonra Kolomb ve mürettebatı okyanusu geçmişti.</p>

  <p>Ulaştıkları yer. Kuzey ve Güney Amerika’yı birbirine bağlayan kıstağın doğusunda, Karayip Denizi’ndeki bir mercanadasıydı. Gemiler karaya yaklaştıkça, pırıl pırıl bir sahil, büyük ağaçlar ve neredeyse&nbsp;çıplak insanlar görünmeye başladı. Adalılar kıyıya yanaşan canavarlardan korktular ve ormanın içlerine girip kayboldular. Kolomb ve&nbsp;kaptanları karaya çıktı, burada diz çöküp sağ salim karaya ulaştıkları için Tanrı’ya şükranlarını sundular. Kolomb adaya San Salvador&nbsp;(Kutsal Kurtarıcı) adını verdi.</p>

  <p>Adalılar geri döndü ve çekine çekine armağanlar sundular. “Hint Adaları”nda olduğunu düşünen Kolomb, ada halkına Hintli [İngilizce Indians, Amerika Yerlileri için kullanılan Kızılderili anlamında] adını verdi ve “hiçbir şeylerinin olmadığını” yazdı. Ancak aralarından bazılarının burunlarında küçük altın halkalar vardı. İspanyollar hemen bu altın halkalarla ilgilendiler, altının başka bir adadan geldiğini öğrenince de üzüldüler. Yerliler onlara, mısır ve manyok ekmeği gibi Avrupalıların daha önce hiç tatmadığı yiyecekler&nbsp;hazırladı. (Manyok bitkisinin kökleri pek çok tropikal ülkede başlıca besin kaynağıdır.) Kolomb, “Bu insanlara Hıristiyanlığı kabul&nbsp;ettirmek ve onları çalıştırmak ne kadar kolay” diye yazıyordu. Bu&nbsp;arada yerliler kirli, kadına aç, davetsiz beyaz misafirleri korku ve&nbsp;tiksintiyle izliyorlardı.</p>

  <p>San Salvador’u birkaç gün araştırdıktan sonra Kolomb güneye yöneldi. Daha büyük bir adaya ulaştı; burası aslında Küba’ydı ama Kolomb buranın, <span style="font-style:italic;">Marco Polo Seyahatnamesi</span>'nde okuduğu Gran Khan’ın (Büyük Han’ın) krallığı Çin’in bir parçası olduğunu düşündü. Yerlilerin bir sözcüğünü (Cubanacan) yanlış anlayarak “El Gran&nbsp;Khan” biçiminde yorumladı ve hükümdarı bulmak için boşuna çabaladı. İspanyollar ayrıca, Kolomb’un yazdığına göre, “Otlardan çıkan&nbsp;dumanı içlerine çekmek için yanlarında yanan odun parçası ve ot taşıyan” yerlilere de rastlamışlardı. Otlar, herkesin bir nefes çekebilmesi&nbsp;için elden ele dolaştırılan dev sigaralardı. Bu arada denizciler kadınların pek çoğunun nazik ve iyiliksever olduğum fark etmişlerdi.</p>

  <p>Kolomb, Küba’dan doğuya doğru ilerledi ve Hispaniola’nın (günümüzde Haiti ve Dominik Cumhuriyeti) kuzey kıyısına ulaştı. Doğusunda Çin’in olduğunu düşündüğünden buranın Japonya olması gerektiğine karar verdi. Marco Polo Japonya'nın altın bakımından zen<span style="text-indent: 0.3in;">gin olduğunu yazmıştı ve tam bekleneceği gibi, İspanyollar ırmak yataklarında biraz altın buldular. Bu çabanın kesinlikle sürdürülmesi gerekiyordu; bu nedenle gemilerinden biri kazaya uğradığında, Kolomb bu geminin adamlarıyla bir koloni kurdu. Onları altın bulmaları için geride bırakarak İspanya’ya doğru yola koyuldu.</span></p>

  <p>İspanyolların sarayına varır varmaz Kolomb kahraman oldu. Yanlış bir biçimde ama içtenlikle “Hint Adaları”na (daha kesin bir deyişle Çin’e ve Japonya’ya) ulaştığını ve orada bol miktarda baharat, pamuk, kereste, altın ve köle bulduğunu iddia etti. İnandırdığı insanların gözden kaçırdığı can alıcı bir gerçek vardı. Kolomb’un Yeni Dünya’nın zenginliğine ilişkin tek kanıtı, değersiz altın süs eşyaları ve yanlış bir biçimde baharat olduğunu düşündüğü bazı çalılar ve köklerdi. Tüylerle süslü giysileri olan ve papağan taşıyan yerliler de getirmişti;&nbsp;yerliler İspanyolların ilgisini çekmişti. Kolomb’un keşfettiği şeyin zenginliklerle dolu Hint Adaları değil de daha önce hayal bile edilmemiş&nbsp;iki kıtanm kıyısındaki adalar olabileceğini kimse düşünmemişti. Bu&nbsp;kıtalarda iki etkileyici uygarlık gelişmişti ama Kolomb’un ömrü onları tanımaya yetmeyecekti.</p>

  <p>Yeni Dünya’ya üç yolculuk daha yapacak, ama kendisi bulduğunu düşünse de, Asya’ya ulaşan bir denizyolu bulamadığı için, bu üç yolculuk da başarısızlıkla sonuçlanacaktı. Bir sürü şey ters gitmişti. Bir keresinde deniz kurtları gemilerinde o kadar çok delik açmıştı ki Kolomb&nbsp;ve mürettebatı bir yıl boyunca bir adada mahsur kalmıştı. Başka bir seferinde ona düşman bir İspanyol onu yakalayıp zincirleyerek İspanya’ya geri yollamıştı. Toplamak için harcanan çabaya değecek miktarda altın bulamamıştı. İspanyolların zalimliğinin tahrik ettiği Hispaniola yerlileri Kolomb’un orada bıraktığı adamların neredeyse hepsini öldürmüştü. İspanya’ya götürdüğü yerlilerin işçi olarak bir işe yaramayacakları ortaya çıkmıştı. Eklem iltihabından çok çekmiş, bir keresinde de sıtmaya yakalanmıştı. En kötüsü de İspanya kraliyet sarayının&nbsp;onun değerli bir şeyler bulduğundan kuşku duymaya başlamasıydı.&nbsp;Kraliçe ona destek olmaya devam etmişti ama kocası Kolomb’un ve&nbsp;onun faydasız yolculuklarının baş belası olduğuna karar vermişti.</p>

  <p>Öte yandan Kolomb bütün yolculuklarında. Eski Dünya’nın Yeni Dünya hakkında öğrendiklerine (ve Yeni Dünya’nm Eski’si hakkında&nbsp;öğrendiği korkunç şeylere) katkıda bulunmayı sürdürdü. Üçüncü yol<span style="text-indent: 0.3in;">culuk ürkütücü bir keşfe neden oldu. Kolomb bu yolculukta daha önce gitmediği kadar güneye gitmiş, bir adaya ve adanın ilerisinde epey büyük bir körfeze ulaşmıştı. Körfezin gerisindeki karadan dev bir ırmak (Orinoco Irmağı) öyle güçlü akıyordu ki körfezin suyu bütünüyle tatlı suydu.</span></p>

  <p>Böyle büyük bir ırmağı Kolomb yalnızca tek bir biçimde açıklayabilirdi: Büyük bir kara parçasından doğuyordu. “Buranın bugüne kadar bilinmeyen çok büyük bir kıta olduğunu düşünüyorum” diye yazdı Kolomb günlüğüne. “[Ve] eğer bu bir kıtaysa, olağanüstü bir şey ve bu kadar büyük bir ırmak 48 fersah boyunca tatlı sulu bir deniz meydana getirdiğine göre, bu kıta diğerleri arasında en olağanüstü olanı.” (Fersah&nbsp;yaklaşık beş kilometreye eşit bir uzunluk ölçüsü.) Haklıydı. Sonradan&nbsp;Güney Amerika olarak adlandırılacak kıtayı bulmuştu.</p>

  <p>Kolomb Yeni Dünya’yı bulduktan sonra başkaları onu araştırmaya başladı ve başka keşifler yapıldı. Kolomb’un ilk yolculuğundan yalnızca beş yıl sonra, John Cabot, on sekiz kişinin yüzdürebileceği&nbsp;kadar küçük bir gemiyle İngiltere’den batıya doğru yelken açtı. İtalyan olmasına rağmen (gerçek adı Caboto’ydu) İngiltere kralı VII.&nbsp;Henry adına sefere çıkmıştı. Kral, “Hıristiyanların bilmediği bütün&nbsp;bölgelere, ülkelere ve denizlere” yolculuk yapması için yetki vermişti.&nbsp;Cabot büyük olasılıkla Hint Adaları’na kuzeyden, Kolomb’un keşfettiği kara parçasının çevresinden dolaşan bir yol arıyordu. Kanada’nın&nbsp;doğu kıyısında, aslında Newfoundland Adası’nda karaya çıktı ve orada insanların yaşadığına dair işaretler olduğunu fark etti. Şüphesiz&nbsp;adadaki yerliler soluk benizli yabancıları ve içinde yaşadıkları canavarı görüp uzak durmuşlardı.</p>

  <p>Cabot İngiltere’ye geri döndüğünde Kral Henry’ye Asya’nın bir parçasını bulduğunu söyledi; tutumlu kral onu on sterlinle ödüllendirdi. Cabot bu kez dört gemiyle batıya bir yolculuk daha yaptı, fakat gemiler kayboldu ve bir daha hiç bulunamadılar. Zamanla uzmanlar ilk yolculuğunda Cabot’nun başka bir kıtayı, Kuzey Amerika’yı bulduğunu anladılar.</p>

  <p>Cabot’nun ikinci yolculuğunun üzerinden çok geçmeden, Amerigo Vespucci adında İtalyan bir kaptan ve coğrafyacı Kolomb’un keşfettiği kıtanın kıyılarından güneye doğru indi. Ardından birileri, Ameri<span style="text-indent: 0.3in;">go’nun yolculuklarının, kısmen mektuplarına dayanan, sahte belgelerini yayımladı ve bunlar Avrupa’da pek çok kişi tarafmdan okundu. Sonunda bir Alman bilgin yeni bulunan güneydeki kıtaya Amerika&nbsp;adını vererek Amerigo’yu onurlandırdı (ve Kolomb’u hiçe saydı.) Daha sonra bu kıtaya Güney Amerika adı verildi ve diğer kıta, Cabot’nun bulduğu da Kuzey Amerika oldu.</span></p>

  <p>Artık akıllardaki soru şuydu: Bu kıtaların ötesinde ne var? Vasco Nunez de Balboa adında bir İspanyol yanıtı buldu. İspanya, iki Amerika’yı birleştiren dar arazi parçasında, günümüzde Orta Amerika&nbsp;olarak bilinen bölgede bir koloni kurmuştu ve Balboa bu koloninin&nbsp;yöneticisiydi. Bir yerli ona İspanya’nm henüz bütünüyle keşfetmediği&nbsp;bu kara parçasının dar bir kıstak olduğunu ve ötesinde bir okyanus&nbsp;bulunduğunu söylemişti. Balboa yerlilerin rehberliğinde bataklıkları,&nbsp;balta girmemiş ormanları ve dağları aşarak bir keşif gezisi yaptı. İki&nbsp;kere yollarına çıkan saldırgan yerlilerle savaşmak zorunda kaldılar.&nbsp;Balboa son tepeyi tek başına tırmandı ve zirvesine ulaştığında, uzaklarda uçsuz bucaksız denizi gördü. Adamlarını çağırdı, diz çöktüler ve&nbsp;Tanrı’ya şükranlarını sundular, sonra da kayalardan bir mihrap yaptılar. Zorlu bir yürüyüşle dağlık bölgeden Büyük Okyanus’un kıyısına indiler. Burada Balboa bir tören düzenleyerek, “Bütün bu denize&nbsp;ve onu çevreleyen ülkelere” İspanya adına el koydu. Ancak pek çok&nbsp;kâşif gibi Balboa’mn da sonu kasvetli oldu. Kıstağı geçmesinden altı&nbsp;yıl sonra koloninin kendisinden sonraki yöneticisi onu dolandırıcılıkla suçlayıp yargıladı ve kellesini uçurdu.</p>

  <p>Kâşiflerin (aralarında bizim değinmediklerimiz de var) Hint Adaları’nı değil, bir kıstakla birbirine bağlanan iki kıta buldukları artık kesindi. Bu kıtaların ve kıstağın ötesinde yine deniz vardı ama belki de bu deniz, diye düşünüyordu Avrupalılar, çok da büyük değildi. Denizin&nbsp;ötesinde özlemi çekilen Hint Adaları’nın yer aldığını umuyorlardı. Adalara ulaşmak için insanlar, iyice kuzeye gidip kuzeydeki kıtanın çevresinden dolaşıp dolaşılamayacağını merak ediyorlardı. Sis, buz ve insanın iliklerine işleyen soğuk düşünüldüğünde bu olanaksız görünüyordu.&nbsp;Kuzeyde bir yerde Cabot’nun gemileri ortadan kaybolmuştu. Güneye&nbsp;inmek ve güneydeki kıtanın çevresini dolaşmak ya da daha iyisi bu kıtanın ortasından geçen bir boğaz aramak daha akıllıca görünüyordu.</p>

  <p>Macellan (Fernâo de Magalhâes) adında bir Portekizli, Hint Adaları’na güneybatı yolunu izleyerek ulaşmanın olanaklı olduğundan emindi. Aldığı bir yara yüzünden topal kalan deneyimli bir subay&nbsp;olan Macellan, Portekiz adına Afrika-Asya imparatorluğunda savaşmıştı. Dolayısıyla, doğudan değil, batıdan giderek ulaşmak istediği&nbsp;uzak “Hint Adaları”nı biliyordu.</p>

  <p>Keşif seferi kraliyet desteği gerektiriyordu, bu nedenle Macellan, İspanya’nın yeniyetme kralıyla (Fernando ve Isabel’in torunu) görüşmeye gitti. Kral Carlos’a, güneydeki kıtanın çevresinde dolaşarak ve&nbsp;Balboa’nın İspanya adına daha önce el koyduğu okyanusu aşarak&nbsp;Hint Adaları’na giden bir yol bulabileceğini anlattı. Geçmişte, Portekiz ve İspanya'nın talebiyle papa Dünya’yı boylamasma ikiye bölen&nbsp;hayali bir çizgi çizmişti, böylece her iki ülke de dünyanın kendi paylarına düşen yarısmda keşfettikleri bütün toprakların sahibi olabilecekti. Çoğunlukla birbirlerine düşmanca davransalar da Portekiz ve&nbsp;İspanya anlaşmaya sadık kalmıştı.</p>

  <p>Macellan krala, Endonezya’daki Baharat Adaları’nın (veya en azından bu adalardan bazılarının) Dünya’nın Portekiz’e değil, İspanya’ya ait yarısında kaldığını söyledi. Baharat Adaları’na kısa ve güvenli bir yolun (Portekiz’in Afrika'nın çevresini dolaşan yolundan daha kısa ve güvenli bir yolu kastediyordu), İspanya için bir nimet olacağı açıktı. Çeyrek yüzyıl önce Kolomb’un Kral Carlos’un büyükannesi Isabel’in desteğini alması gibi Macellan da keşif seferi için genç&nbsp;kralın desteğini aldı. Portekizliler bu seferi durdurmaya çalıştılar ama&nbsp;başarılı olamadılar.</p>

  <p>1519’da Macellan beş gemiyle İspanya’dan yola çıktı. (Seferin rotası 152. sayfadaki haritada görülebilir.) Afrika’ya doğru ilerlediler ve kıyısı boyunca güneye yol aldılar, ardından Güney Atlas Okyanusu’nu geçip Güney Amerika kıyılarına ulaştılar ve güneye doğru yol&nbsp;almaya devam ettiler. Yolculuk boyunca olağandışı şeyler gördüler.&nbsp;Brezilya’da yerlilerin, bildikleri hiçbir şeye benzemeyen âdetleri karşısında şaşkınlık içinde kaldılar. Ya çıplak dolaşıyor ve vücutlarını boyuyor ya da papağan tüylerinden yapılma olağanüstü giysiler giyiyorlardı. Ananas ve tatlı patates yiyor, hamaklarda uyuyor ve taştan yapılma baltalar kullanarak kütüklerden sandallar yapıyorlardı. Avrupalılar kıyılarına demir attığında yerliler gemilere doluşmuş ve bul<span style="text-indent: 0.3in;">dukları her şeyi aşırmışlardı. Şaşkınlık içindeki İspanyollar, bir kadının bir parmaktan biraz daha büyük bir çiviyi soğukkanlılıkla tutup aldığını, sonra da cinsel organına soktuğunu görmüşlerdi. Kadın sonra küpeşteden denize atlamış ve kıyıya yüzmüştü.</span></p>

  <p>Beş gemi ekvatorun bir hayli aşağısındaki günümüzde Arjantin’in sınırları içinde kalan bölgeye ulaştığında, hava soğumaya başlamıştı.&nbsp;Balboa’nın keşfettiği denize açılan bir boğaz olduğu umuduyla Rio de&nbsp;la Plata’nın içlerine doğru ilerlediler. Umutları boşa çıktı. Tekrar güneye doğru yol aldılar ve Patagonya’nm soğuk, ağaçsız kıyılarına&nbsp;ulaştılar. Daha güneyin daha da soğuk olacağından korkarak kışı burada geçirdiler.</p>

  <p>Bazı sorunlar çıktı. Macellan’ın subayları çoğunlukla İspanyol’du ve aralarından bazıları ona başkaldırdı. Bunun bir nedeni Macellan’m&nbsp;Portekizli olmasıydı. Gafil avlanmasına rağmen Macellan hemen denetimi ele geçirdi. Üçü dışında bütün isyancıları bağışladı. Bağışlamadığı isyancılardan birinin kafasını kesti, diğer ikisini bu ıssız ve kasvetli yerde bırakıp gitti. Fakat Macellan’ın tek sorunu isyan değildi.&nbsp;Kıyılarda keşif yaparken gemilerinden biri, Santiago, bir mercan kayalığına çarpmış ve parçalanmıştı.</p>

  <p>Kış sona erince geri kalan dört gemi tekrar yola koyuldu. Bir boğaz olduğu izlenimi veren bir suyoluna ulaştıklarında Macellan burayı araştırmaya karar verdi. Gemiler adaların afallatıcı labirentinde&nbsp;ve çoğunlukla bir yere çıkmadığı anlaşılan bir sürü dar boğazda bir&nbsp;aşağı bir yukarı gidip geldiler. San Antonio gemisinin mürettebatı isyan etti ve İspanya’ya geri döndü.</p>

  <p>Geri kalan üç gemi, yiyecek ve su sıkıntısı içinde, gelgitlerle, soğukla ve sisle boğuşarak boğaz boyunca güçlükle ilerledi. Geceleyin yerlilerin kamp ateşini gördüler ama yerliler kendilerini göstermediler.</p>

  <p>Yaklaşık kırk gün dolaştıktan sonra boğazın batı ucuna ulaştılar. Toplarını ateşleyerek bunu kutladılar. Güçlü bir iradeye sahip olan&nbsp;Macellan bile aradıkları okyanusun açık sularma doğru yelken açtıklarında ağladı. Kuzeye döndüler ve bugünkü Şili’nin dağlık kıyısı boyunca kuzeye doğru yol aldılar. Sonra Macellan kıyıdan ayrıldı ve okyanusu geçmek için batıya yöneldi. Artık Baharat Adaları’ndan fazla&nbsp;uzakta olmadığını düşünmüş olmalı. Dünya’nın üçte birini kaplaya<span style="text-indent: 0.3in;">cak kadar büyük bir denizde yol aldığını bilmiyordu. Bulunduğu yerden adalara uzaklığı yaklaşık 20.000 kilometreydi.</span></p>

  <p>Daha batıya doğru ilerlemelerinin başlangıcında yiyecekleri çok azdı ve bundan sonra 99 gün boyunca karaya ayak basmayacaklardı.&nbsp;Tek besinleri sıçan pislikleriyle dolu peksimetler ve peksimetlerin içindeki kurtçuklardı. Açlıktan ölecek duruma geldiklerinde peksimet fıçılarındaki kırıntıları topladılar, sıçanları yediler, talaş çiğnediler, seren uçlarındaki deriyi kaynatıp kemirdiler. İçme suları sarıya dönmüş&nbsp;ve çok pis kokmaya başlamıştı. Pek çoğu açlıktan, susuzluktan ve iskorbütten öldü.</p>

  <p>Sonunda Guam Adası’na ulaştılar. Adanın yerlileri kayıklarla yaklaşıp gemilere tırmandılar ve sağa sola saldırıp çalabildikleri her şeyi çaldılar. Güçsüz olmalarına rağmen İspanyollar onları geri püskürttü.&nbsp;Bir köye kadar yerlileri takip ettiler, burada onlardan meyve ve başka yiyecekler çaldılar.</p>

  <p>Ardından, (İspanya kralı II. Felipe’nin adını verdikleri) Filipin adalarına ulaştılar. Macellan yanında Güneydoğu Asya’nın Malay dili bölgesinden bir çevirmen de getirmişti. Bu çevirmen adalılarla konuştuğunda, adalılar onu anladı. Macellan için bu konuşma müthiş bir&nbsp;an olmalı, çünkü artık amacına ulaştığını biliyordu. Avrupa’dan batıya doğru yelken açarak neredeyse, Portekizlilerin 10 yıl önce doğudan ulaştıkları Güneydoğu Asya karasularına ulaşmıştı. Kendisi de&nbsp;Güneydoğu Asya’ya doğudan ulaşan o Portekizlilerden biri olduğundan, Dünya’nm çevresini tamamen dolaştığı söylenebilirdi.</p>

  <p>Fakat sonra ölümcül bir hata yaptı. Adalardan birindeki bir kabilenin reisi olan Lapu-Lapu (Cebu kralı) Hıristiyanlığı kabul edince, Macellan bu kabile reisinin başka bir adanın kabile reisiyle (Maçtan&nbsp;kralıyla) giriştiği savaşta onun yanında yer aldı. (İspanyol kaptanlardan biri daha sonra bunun nedenini açıklamıştı. Alaycı bir biçimde,&nbsp;Macellan’ın kırk adamıyla, “Armağan olarak bir kile pirinç ile bir keçi yollamadığı için Maçtan kralına Cebu kralının ellerini öptürmek&nbsp;amacıyla savaşmaya ve Maçtan Adası’ndaki evleri yakmaya gittiğini”&nbsp;anlatmıştı.) Macellan Avrupalı savaş becerisine güveniyordu, ama&nbsp;Maçtan yerlileri Avrupalılan geri püskürttü. Adamları sandallarına&nbsp;doğru geri çekilirken Macellan onları korumak için kılıcıyla dövüşmüştü. Zehirli bir okla vurulmuş, pala darbeleri almış ve yüzüne mız<span style="text-indent: 0.3in;">rak saplanmış halde kumların üzerine düşmüştü. Onlarca savaşçı üzerine atlarmış ve onu öldürmüştü.</span></p>

  <p>Lapu-Lapu bu olaydan sonra yeni dini ve Avrupalılar konusunda bir kez daha düşündü. Yirmi yedi Avrupalı’yı bir şölene davet etti ve&nbsp;onları kılıçtan geçirdi. Geri kalanlar hemen demir alıp oradan kaçtılar. Ama yeterli sayıda adamları olmadığı için Concepciön’u yaktılar.</p>

  <p>Beş gemiden geriye iki tanesi kalmıştı. Bu gemilerle korsanlık yaparak adaların arasmda haftalarca yol aldılar. Sonunda başından beri varmak istedikleri yer olan Baharat Adaları’na vardılar. Burada karanfil satın alıp gemiye yüklediler.</p>

  <p>Victoria dönüş yolculuğuna hazırdı. Gemideki hiç kimse geldikleri yoldan geri dönmek ve korkunç Güney Amerika boğazından tekrar geçmek istemiyordu. Bu nedenle geminin kaptanı Juan Sebastian de&nbsp;Elcano, düşman Portekizlilerin denetimi altındaki Asya denizlerinden&nbsp;geçip Afrika’nın ucundan dolaşıp İspanya’ya varmak umuduyla batıya doğru yöneldi. Diğer geminin, Trinidad’ın onarılması gerekiyordu,&nbsp;bu nedenle Baharat Adaları’ndan daha sonra ayrıldı. Elcano’nun tersine Trinidad’ın kaptanı doğuya doğru yelken açmaya, Güney Amerika’ya geri dönmeye karar vermişti. Fakat pek çok sıkıntı yaşadıktan&nbsp;sonra Trinidad Baharat Adaları’na geri döndü ve Portekizliler gemiyi&nbsp;ele geçirdi. Arkasından bir fırtına gemiyi mahvetti.</p>

  <p>İspanya’dan yola çıkan beş gemilik filodan artık yalnızca Victoria vardı. Seferde geçen onca yıldan sonra fena halde çürümüştü ve düşman Portekizlilerin devriye gezdikleri Güney Asya sularında ilerliyordu. Elcano Portekizlilerden kurtulmayı başardı, Afrika’ya ulaştı,&nbsp;Ümit Burnu’nu döndü ve kıtanın batı kıyısı boyunca kuzeye doğru&nbsp;yelken açtı. Açlık ve hastalıkla boğuşan o ve adamları sonunda şimdiki Senegal’in açıklarındaki Yeşil Burun Adaları’na vardılar. Adalar&nbsp;Portekizlilerindi, yine de bütün tehlikeleri göze alarak durdular ve&nbsp;karanfilin bir kısmını pirinçle değiş tokuş ettiler. Fakat sonra kaçmak zorunda kaldılar, Potekizlilerin yakaladığı on üç adamı da orada bıraktılar.</p>

  <p>1522 yılının Eylül ayında, yola çıktıktan üç yıl sonra, Victoria İspanya’ya vardı. Yaklaşık iki yüz elli kişilik mürettebattan geriye kalan on sekiz bitkin, aç Avrupalı ve ücret karşılığı tuttukları dört Malaylı güçbela yürüyorlardı. “En zayıf insandan bile daha zayıftılar.”</p>

  <p>Dünya’nın çevresindeki bu ürkütücü ve görkemli yolculuğun tamamlanmasından sonra olanlara gelince: Victoria’nın getirdiği malların satılmasıyla elde edilen gelir yolculuğun bütün masrafını karşıladı. (Karanfil pahalıydı; insan ucuz.) Macellan’ın adı, büyük güçlüklerle karşılaştıkları boğaza verildi. Yeşil Burun’da Portekizlilere terk edilen on üç kişi serbest bırakıldı, ayrıca Baharat Adaları’nda esir&nbsp;düşen Trinidad’ın dört denizcisi de İspanya’ya geri döndü. İzleyen yıllarda yolculuktan sağ kurtulanların çoğu tereddüt etmeden yeniden&nbsp;denize açıldı. Victoria’nın kaptanı Elcano, Kral Carlos tarafından, armasına, “Çevremi ilk dolaşan” yazılı bir küre işletilerek onurlandırıldı. Daha sonra Büyük Okyanus’u geçerken öldü. Dünya’nın çevresini dolaşan Victoria’nın korunması ve saygı görmesi gerekirdi. Onun&nbsp;yerine geminin sahipleri Victoria’yı alelacele onardılar ve iki kez Yeni Dünya’ya gönderdiler. İkinci seferinden dönerken Victoria bütün&nbsp;mürettebatıyla birlikte battı.</p>

  <p>Macellan’ın ünlü yolculuğundan sonra Baharat Adaları’nın egemenliği İspanyollara verilmedi. (Ne olursa olsun Macellan yanılıyordu; bu adalar dünyanın anlaşmayla Portekiz’e verilen yarısındaydı.) Fakat bu yolculuk önemli dersler verdi. Dünya bilginlerin düşündüğünden daha büyüktü ve Amerika kıtalarıyla Asya arasında muazzam büyüklükte bir okyanus vardı. Kolomb, batıya doğru ilerleyerek&nbsp;Avrupa’dan Asya’ya ulaşılabileceğini düşünürken haklıydı, ama böyle bir yolculuk çok uzun sürüyordu. Macellan’ın yolculuğunun en&nbsp;önemli sonucu da şuydu: İnsanlar artık diğer insan toplulukları ve onlara nasıl ulaşabilecekleri konusunda daha fazla şey biliyordu.</p>

  <p>Avrasya, Afrika ve Amerika kıtalarındaki halkların Dünya’da iki kıta daha bulunduğunu öğrenmeleri için, Macellan’ın yolculuğunun&nbsp;üzerinden uzun bir süre geçmesi gerekti. Avustralya ve Antarktika&nbsp;alışılmış ticaret yollarının o kadar güneyinde kalıyordu ki gemiler bu&nbsp;kıtalara hiç rastlamamıştı; ayrıca sis ve denizde yüzen buz kütleleri&nbsp;Antarktika’nın görülmesini engelliyordu.</p>

  <p>1600’lerde Avustralya’nın yalıtılmışlığı sona erdi. Portekizlilerin Afrika-Asya ticaret yolundaki gemilerinin yerini başka ülkelerin gemileri almıştı ve bazı Hollandalı kaptanlar Endonezya’ya güneyden&nbsp;ulaşan bir yol bulmuşlardı. Afrika’nın güney ucundan dümdüz doğu<span style="text-indent: 0.3in;">ya ilerliyor, uygun bir esinti yakaladıklarında kuzeye dönüyor ve hızla Endonezya’ya doğru yol alıyorlardı. Ancak kuzeye dönmekte çok gecikirlerse dev bir kara parçasına çarpabilirlerdi. Yolculuklarım zorlaştıran bu kara parçasını birkaç kaptan kısmen araştırmıştı, fakat&nbsp;bir kıtanm batı kıyısına geldiklerini anlayamamışlardı. Kazanç sağlanacak bir yer gibi görünmediğinden burayı adeta kendi haline terk etmişlerdi.</span></p>

  <p>Abel Tasman adında bir Hollandalı kâşif, 1640’larda Avustralya’nın büyük bölümünün çevresini, kıtayı hiç görmeden dolaşmıştı. Bu saçma gelebilir, ama Tasman yalnızca kendisine verilen yolculuk&nbsp;talimatlarını uyguluyordu ve aslında böylece bir düşüncenin yanlışlığını da kanıtlamıştı. Onun zamanında Avrupalılar ekvatorun güneyinde, kuzeydeki büyük kara parçalarını dengeleyecek muazzam bir&nbsp;“Büyük Güney Karası” olduğunu düşünüyordu. Tasman’ın yolculuğu, ne kadar büyük olursa olsun Avustralya'nın bu efsanevi karanın bir parçası olacak kadar büyük olmadığmı ortaya koymuştu.</p>

  <p>Avrupalılar kıtaya bir kere daha göz atana kadar yüz yıldan fazla bir zaman geçti ve bu kez Avustralya’nın doğu kıyısına çıktılar. 1768&nbsp;yılında Britanya Kraliyet Deniz Kuvvetleri ve Britanya Kraliyet Derneği (Royal Society) bilimsel araştırma yapmak üzere Büyük Okyanus’un güneyine bir sefer düzenlemişti. Komuta, bir çiftlik işçisinin&nbsp;oğlu olan, çok parlak bir donanma geçmişine sahip “Kaptan Cook”taydı (James Cook). Cook’un görevlerinden biri, hâlâ akılları çelen şu Güney Kıtası’nı bulmaktı. Yeni Zelanda Adaları’nı keşfettikten&nbsp;sonra Cook batıya doğru yelken açtı ve Avustralya’nın hemen hemen&nbsp;hiç bilinmeyen doğu kıyısına ulaştı. Kuzeye doğru ilerleyerek 3.200&nbsp;kilometre uzunluğundaki doğu kıyılarını inceledi. Kıyıyla Büyük Set&nbsp;Resifi arasındaki tehlikeli geçitte çok dikkatli bir biçimde ilerlemek&nbsp;zorundaydı; bir keresinde bir mercan kayalığının sivri ucu gemisinde&nbsp;bir delik açmıştı, gemi neredeyse batacaktı.</p>

  <p>Kıyı boyunca ilerleyen Avrupalıların gözüne arada sırada yerli halktan insanlar, Aborijinler çarpıyordu. Gemi yanlarından geçerken&nbsp;Aborijinler önce ona gözlerini dikip bakıyor, sonra da kavrayamayacakları kadar büyük olan bu şeyi akıllarından çıkarmak için bakışlarını başka yerlere çeviriyorlardı. Gemidekiler kıyıya çıktığında Aborijinler çoğunlukla gözden kayboluyordu; ama bazen çekinerek yakl<span style="text-indent: 0.3in;">aşıyorlardı. Armağanların onlar için bir çekiciliği yoktu; giysi verildiğinde önce aldılar, sonra bırakıp gittiler.</span></p>

  <p>Cook da, yolculuğa katılan bilim adamlarına başkanlık eden Joseph Banks de Aborijinler hakkında notlar almışlardı. Banks sayılarının azlığına değiniyordu, uçsuz bucaksız bir kara parçasında küçük bir insan serpintisi. Karşılaştıkları kabilelerden biri yalnızca yirmi bir&nbsp;kişiden oluşuyordu: On iki erkek, yedi kadın ve bir oğlanla bir kız.&nbsp;Aborijinler kısa boylu ve zayıftı, tamamen çıplaktılar, ayrıca pistiler.&nbsp;(Banks ıslak parmağını bir Aborijine sürmüş ve derisinin çikolata renginde olduğunu anlamıştı.) Ağaç dallarından yapılma, dört veya beş&nbsp;kişinin ancak sığabileceği büyüklükte kulübelerde uyuyorlardı. Kulübenin içinde yavaş yavaş alevsiz yanan bir ateş olabiliyordu ama bu&nbsp;yalnızca sivrisinekleri uzaklaştırmak içindi, çünkü yiyeceklerini nadiren pişiriyorlardı. İşleri kadınlar yapıyordu, ağır yükleri bile onlar&nbsp;taşıyordu ve erkekler sık sık onları dövüyordu.</p>

  <p>Cook Aborijinlerin, “Kavgacı olmayan... zalimliğe kesinlikle eğilimi olmayan, ürkek ve zararsız bir soy” olduğunu düşünüyordu. Neredeyse onlara imreniyordu. “Bazılarına dünyadaki en perişan insanlar gibi görünebilirler, ama aslında biz AvrupalIlardan çok daha mutlular... Eşitsiz toplumsal düzeyler tarafından bozulmayan bir huzur içinde yaşıyorlar: Sahip oldukları toprak ve deniz yaşamaları için gereken her şeyi onlara sağlıyor.”</p>

  <p>Avustralya’nın en kuzeydeki ucundan denize açılmadan önce Cook küçük bir adaya demirledi ve sandalla kıyıya çıktı. Anakarayı görebileceği bir yerde durarak Britanya bayrağını dikti ve Avustralya’nın doğu kıyısının Kral III. George’a ait olduğunu itan etti.</p>

  <p>Yolculuğa ilişkin raporunu sunduktan sonra altı kıtadaki insanlar başka bir kıtanın varlığını öğrendiler. Artık keşfedilmeyen tek kıta, elbette üzerinde hiç kimsenin yaşamadığı Antarktika’ydı. Avustralya’yı&nbsp;keşfettikten sonra Cook’a başka bir görev verildi: Dünya’nın güney&nbsp;ucunda ne bulunduğunu öğrenmek. Büyük Güney Karası orada olabilir miydi? 1770’lerin başında iki gemiyle birlikte Avustralya’nın iyice güneyine, buz gibi sulara ve “ısıran soğuğa” doğru yola çıktı. Gemilerin dört bir yanında, Londra’daki St. Paul Katedrali’nin kubbesi&nbsp;kadar yüksek, beyaz ve mavi renkteki buzdağları çatırdıyor ve devri<span style="text-indent: 0.3in;">liyordu. Sefere çıkanlar kara parçası arayıp durdular. Bir ara, onlar farkında olmasalar da, Antarktika’ya 120 kilometre kadar yaklaşmışlardı; ama buz kütlelerinin ahşap gemilerini parçalamasından korktukları için daha fazla ilerleyemediler. Oradan uzaklaşmak zorunda&nbsp;kaldılar.</span></p>

  <p>50 yıl sonra, kendilerini rekabete ve bilimsel çalışmalara kaptırmış birkaç ulus buzun ötesinde ne olduğunu öğrenmek için yarıştı. Antarktika’yı ilk görenler 1820 yılında Ruslar oldu; kıtanın çevresini denizden dolaştılar. Aradan fazla zaman geçmeden Britanyalı bilim&nbsp;adamlarından oluşan bir ekip kıtaya ayak bastı. 1900’lerin başında&nbsp;başka ekipler, kızaklarla, dayanıklı Asya midillileriyle, bir balonla ve&nbsp;hatta ilk otomobillerden biriyle kıtanın içlerine yolculuklar yapmaya&nbsp;başladı. 1911 yılında, kayaklarla ve köpeklerin çektiği kızaklarla ilerleyen bir Norveç keşif ekibi Güney Kutbu’na ulaştı.</p>

  <p>Avrupalılar böylece dört kıta ve diğer iki kıtaya giden bir denizyolu “bulmuştu”. Bu önemli bir şey mi? Şunu unutmamak gerekir ki, keşfettikleri insanlar tam olarak nerede olduklarını zaten biliyorlardı.&nbsp;Ama insan topluluklarının birbirleriyle bağlantı kurması, gelecekte&nbsp;dünyanın biçimlendirilmesine katkıda bulunacaktı.</p>
</body>
</html>
