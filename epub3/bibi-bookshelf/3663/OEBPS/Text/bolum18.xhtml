<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><a id="bookmark0"></a>18. Bölüm</h1>

  <h2 id="sigil_toc_id_18"><a id="bookmark1"></a>Mükemmel Toplum Düşü Karabasana Dönüşüyor</h2>

  <div>
    <br />
  </div>

  <p>I. Dünya Savaşı’nın sefaletinin içinden komünizm, 1930’ların Büyük Ekonomik Bunalımı’ndan da bir sonraki bölümde değineceğimiz Nazizm doğdu. Her ikisi de boş bir arazideki çerçöpün arasmda büyüyen zararlı otlara benziyordu ve öyküleri korkutucuydu. Her ikisi&nbsp;de daha güzel bir dünya vaat etmişti, hatta mükemmel bir toplum;&nbsp;oysa vardıkları sonuç başka bir şeydi.</p>

  <p>Komünizmin tohumlarını atan adam, tohumların filizlenmesinden 100 yıl önce, 1818’de doğmuştu. Karl Marx, Sanayi Devrimi’nin ilk&nbsp;yıllarında “Almanya”nın (henüz birleşik bir ülke değildi) batısında&nbsp;büyüdü. O dönemde Avrupa ve Kuzey Amerika’daki binlerce genç erkek ve kadın çiftliklerden fabrikaların olduğu kentlere göç ediyor ve&nbsp;gürültülü yeni makineleri kullanmayı öğreniyordu.</p>

  <p>Fakat Marx bunlardan biri değildi; varlıklı bir avukatın oğlu olarak daha büyük beklentileri vardı. Alman üniversitelerinde hukuk ve felsefe okudu; entelektüellerin arasına girerek ateizm, siyaset ve reform tartışmalarına katıldı. Bu entelektüellerden bazıları, toprağın,&nbsp;fabrikaların ve tarımda, imalatta kullanılan makinelerin sahibinin&nbsp;yalnızca varlıktılar değil, bütün insanlar olması gerektiğine inanan&nbsp;“sosyalistler”di.</p>

  <p>Marx, yirmili yaşlarının başında Paris’te, köklü siyasi değişiklik taraftarı olan bir gazeteyi yönetti. Marx hakkında çok şey duyan genç&nbsp;Friedrich Engels, Marx’la tanışmak için İngiltere’den geldi. Engels&nbsp;<span style="text-indent: 0.3in;">varlıklı bir Alman tekstilcinin oğluydu. Babasının İngiltere’de bir fabrikası vardı ve babası Friedrich’i oraya işi öğrenmesi ve fabrikayı yönetmesi için yollamıştı.</span></p>

  <p>Engels ağırbaşlı Marx’a hiç benzemiyordu. Eskrim yapıyor, ava gidiyor, sevgilisiyle birlikte yaşıyor ve pazarları arkadaşlarını çaya&nbsp;çağırıyordu. Fakat farklı, son derece ciddi bir tarafı vardı. Britanya'nın tekstil kenti Manchester’m arka sokaklarında gördükleri onu&nbsp;çok etkilemişti. Pis, harap kulübeler onu sarsmıştı; bir deri bir kemik&nbsp;kalmış işçiler, onların aç aileleri, iç huzurunu içkide ve Hazreti İsa’da&nbsp;arayışları da sarsmıştı.</p>

  <p>Marx ve Engels tanıştıklarında her ikisi de yirmili yaşlarının ortalarındaydı ve her ikisi de toplumsal reform düşüncesinin etkisi altındaydı. On gün boyunca konuştular ve 40 yıl sürecek bir ortaklık başladı. Engels bu birlikteliğe işçi sınıfının uğradığı haksızlık konusunda duyduğu öfkeyi ve çabucak parlak bir yazı kaleme almadaki maharetini katmıştı. Öte yandan Marx, daha büyük ortaktı, geçmişten dersler çıkaran ve geleceği önceden gören bir filozof ve öncüydü.</p>

  <p>Bu iki adam kendilerini sosyalistten çok “komünist” olarak adlandırıyordu. Komünizm daha güçlü, keskin bir şeydi. Komünistler işçilerin çektiği eziyeti anlamakla yetinmiyorlardı, aynı zamanda bir işçi devrimi gerçekleştirmek de istiyorlardı. Marx ve Engels sözüm ona&nbsp;devrimcilerden oluşan gizli bir örgüte katıldılar ve örgüte yeni bir biçim vererek Komünistler Birliği adını koydular. Birliğin Londra, Paris ve Brüksel’de küçük birimleri vardı. Londra birimi Marx’tan, kendileri için ilkeleri ortaya koyan bir bildiri kaleme almasını istedi. Böylece Marx 1848 yılının başında, Engels’in yardımıyla küçük ve ateşli&nbsp;bir kitapçık olan <span style="font-style:italic;">Komünist Manifestosunu</span> yazdı.</p>

  <p>Kitapçık sarsıcı olması amaçlanan ifadelerle başlar: “Avrupa’da bir hayalet kol geziyor: Komünizm hayaleti.” Ardından Marx ve Engels’in tarih anlayışlarını açıklar: “Şimdiye kadar var olan bütün toplumların tarihi sınıf mücadelelerinin tarihidir.” Ortaçağ Avrupası’nda, halkın çoğu çiftçi olduğundan ve toprak sahipleri başlıca üretim araçlarını ellerinde bulundurduğundan hükmedenler büyük toprak sahipleriydi. Fakat sonra, diyordu Marx, büyüyen orta tabakanın&nbsp;zenginleri toprak sahiplerini alaşağı ettiler. Bunlar, gemileri, imalathaneleri ve başkalarına faizle borç verecek kadar paraları olan “kapi<span style="text-indent: 0.3in;">talistler”di. Marx,</span> <span style="text-indent: 0.3in; font-style: italic;">Manifesto</span><span style="text-indent: 0.3in;">'yu yazdığı dönemdeki bankaların ve fabrikaların kudretli sahiplerinin bu zafer kazanmış kapitalistlerin torunları olduğunu belirtiyordu. İşçilerini hayvanlaştırıyorlardı ve asalaklar gibi onların emeğinden geçiniyorlardı. Hükümetler herkese hizmet verdiğini söylüyordu, ama aslında işçilerin sömürülmesi için orta&nbsp;tabaka tarafından oluşturulan komitelerden başka bir şey değillerdi.</span></p>

  <p>Fakat mücadele her an başlayabilir ve komünistlerin önderliğindeki işçiler kendi devrimlerini yapıp orta tabakayı devirebilirdi. (Marx, komünistler arasında “kendi sınıflarından kopmuş ve devrimci sınıfa&nbsp;katılmış” orta tabakadan birkaç aydın olabileceğini belirtiyordu. Aslında Engels ve kendisinden başkasından söz etmiyordu.)</p>

  <p>Devrim gerçekleştirildikten sonra, bir süre için bizzat işçiler (komünistlerin önderliğinde) egemen sınıf, yani diktatör olacaktı. Toprak, banka, fabrika ve makineler gibi önem taşıyan bütün özel mülkiyete el koyacaklardı. Özel mülkiyet ortadan kalktıktan sonra sınıflar ve dolayısıyla da sınıf savaşı da ortadan kalkacaktı. Sınıfsız bir toplum ortaya çıkacaktı. Marx sınıfsız bir dünyada yaşamın nasıl olacağını anlatmamıştı, fakat daha güzel olacağı kesindi. Okullar herkese açık olacak, fabrikalar ve çiftlikler daha fazla üretecek ve yoksulluk silinip gidecekti.</p>

  <p><span style="font-style:italic;">Manifesto</span> gösterişli bir bölümle sonlanır. Komünistler, der Marx, “Hedeflerine ancak var olan bütün toplumsal düzenin zor yoluyla yıkılması sonucunda ulaşılabileceğini açıkça ilan ederler. Egemen sınıflar komünist bir devrim olacak diye titresin! İşçilerin zincirlerinden&nbsp;başka kaybedecek bir şeyleri yoktur. DÜNYANIN BÜTÜN İŞÇİLERİ BİRLEŞİN!”</p>

  <p>Marx’in <span style="font-style:italic;">Manifesto</span>'yu kaleme aldığı Belçika’da hükümet köklü bir siyasi değişim isteyenleri tutukluyordu, Marx bu yüzden Paris’e,&nbsp;ardından da Almanya’ya gitti. Burada hükümet kapatana kadar bir&nbsp;gazete çıkardı. Marx gazetenin son sayısını kırmızı (devrimin simgesi) mürekkeple bastı ve İngiltere’ye gitti. Yaşamının geri kalanını burada, karısı, üç çocuğu ve yanlarından hiç ayrılmayan, ücretini ödeyemedikleri Alman hizmetçileriyle birlikte geçirecekti. Altı yıl süren&nbsp;bir dönem boyunca yalnızca iki odada, patates ve ekmek yiyerek&nbsp;yaşamışlardı. Çoğunlukla Engels’in verdiği paralar sayesinde geçiniyorlardı.</p>

  <p>Marx son yıllarında tarih ve ekonomi kuramlarını, <span style="font-style:italic;">Kapital</span> adını verdiği bir yapıtla yazıya döktü. Yapıtın ilk cildi Marx hayattayken basıldı, diğer iki cildini Marx’in ölümünden sonra Engels yayına hazırladı. Kapital komünizmin kutsal kitabı olacaktı. Yüz yıl boyunca dünyanın her tarafındaki komünistler kitabı dikkatle okudu ve her sözcüğü&nbsp;üzerinde tartıştı. Ancak, ateşli küçük <span style="font-style:italic;">Manifesto</span> Marx ve Engels’in temel tezini barındırıyordu ve çok daha fazla sayıda okuyucuya ulaştı.</p>

  <p>Öte yandan yıllar geçtikçe bu tez eskimiş gibi görünmeye başladı. İşçiler, Marx ve Engels’in önceden kestirdiği gibi başkaldırmıyordu.&nbsp;Tam tersine, bazı ülkelerde oy kullanma hakkı bile elde etmişlerdi. İşçilerin bu yeni gücünün sonucu olarak hükümetler çocuk emeğinin&nbsp;kullanılmasına son verdi, çalışma saatlerini sınırladılar ve herkese&nbsp;açık devlet okulları kurdular. Verimlilikteki genel artış nedeniyle&nbsp;çoğu işçinin ücreti arttı. Artmadığı durumlarda, işçiler sendikalarda&nbsp;örgütlendiler ve grev ile gözdağı vererek işverenleri ücretlerini artırmaya zorladılar.</p>

  <p>Marx bu değişimlerin gayet iyi farkındaydı ve ölmeden önce işçi devrimlerinin olup olmayacağı konusunda kuşkuya düştü. Fakat&nbsp;“Marksist” olarak adlandırılan yandaşlarının çoğu bu düşüncede&nbsp;değildi. Marx ile ve birbirleriyle tartıştılar; on yıllar boyunca da&nbsp;Marx’in ne söylediği ve sınıfsız toplumu nasıl meydana getirecekleri&nbsp;konusunda tartıştılar. Marx kibirli biriydi ve görüşlerinde ısrarcıydı;&nbsp;sürekli tartışan Marksistlerden usanmıştı. Onlara “namussuzlar”,&nbsp;“yontulmamışlar” ve “tahtakuruları” diyordu; öfkeyle şöyle söylüyordu: “Tek bildiğim Marksist olmadığım.”</p>

  <p>Marx’in kötümserliğine karşın, komünist devrimler gerçekleşti. İlki 1917’de başladı.</p>

  <p>O dönemde Rus İmparatorluğu Avrupa ve Asya’nın beşte ikisini kaplıyordu. Öyle büyüktü ki, Amerika Birleşik Devletleri, Çin ve Hindistan, hepsi birlikte içine sığabilirdi. Avrupalılar bu ülkeden “bin&nbsp;millik çamur” diye söz etmekten hoşlanıyorlardı, fakat aslında bir uçtan diğerine bundan beş kat daha uzundu.</p>

  <p>Rusların çoğu köylüydü, bazen söylendiği gibi “kara cahil”diler. Rusya ovalarına dağılmış köhne köylerde cehalet ve yalnızlık içinde&nbsp;yaşıyorlardı. Pek çoğu kendi küçük çiftliklerinde çalışırken, bir kısmı&nbsp;<span style="text-indent: 0.3in;">da genellikle kasabalardaki veya kentlerdeki konaklarında yaşayan toprak sahiplerinin arazilerinde çalışıyordu. Rusya hâlâ son derece kırsaldı, fakat sanayileşmeye başlamıştı. Kentlerde gecekondu bölgeleri ve&nbsp;ağır koşullarda çalışan, düşük ücret alan işçiler görülmeye başlanmıştı.</span></p>

  <p>O zamanlar başkent olan Petrograd (Petersburg), Rusya’nın kuzeybatısındaydı. Çar II. Nikolay burada Kışlık Saray’da veya kentin dışındaki yazlığında yaşıyordu. Kibar ve çekingen biriydi ama demokrasinin “anlamsız ve suç niteliğinde” olduğu konusunda hiç kuşkusu olmayan bir despottu. Rusya'nın, Petrograd’da, yalnızca çar izin&nbsp;verdiğinde toplanan zayıf ve tutucu bir parlamentosu vardı.</p>

  <p>Rusya’nın içinde (ve dışında, çünkü pek çoğu sürgündeydi) işçileri ve belki de köylüleri bir devrime götürmek için yanıp tutuşan küçük radikal gruplar vardı. Çoğu çarı ve parlamentoyu kovmayı, ülkeyi işçi sınıfının ellerine teslim etmeyi amaçlıyordu. Başkaldıranların büyük kısmı ilkelerini aşağı yukarı onların doğduğu zaman ölen&nbsp;Marx’a dayandırıyordu.</p>

  <p>I. Dünya Savaşı devrimcilere bekledikleri fırsatı verdi. Almanlar Rus ordularını bozguna uğratmış ve ülkenin içlerine doğru çekilmeye&nbsp;zorlamıştı. Bir ölçüde çarın ve bakanlarının savaşı bütünüyle yanlış&nbsp;idare etmeleri yüzünden milyonlarca asker ölmüştü. Örneğin savaş&nbsp;bakanı olarak görev yapan yaşlı bir komutan, çok az sayıda makineli tüfek ve seri atış yapabilen top satın almıştı, çünkü bunları yalnızca korkakların kullanacağı uyduruk silahlar olarak görüyordu.</p>

  <p>1916’nın sonlarında parlamento hükümetin beceriksizliklerine karşı koyma cesaretini gösterdi. Çar Nikolay beklendiği gibi buna&nbsp;tepki gösterdi ve parlamentoyu dağıttı. Bunun sonucunda, o zamana&nbsp;dek çara bağlı olan parlamento üyelerinin büyük bölümü iktidarı ele&nbsp;geçirerek ülkeyi kurtarabilecekleri düşüncesine kapıldı.</p>

  <p>Ancak, ayaklanmayı başlatan, parlamento veya orta tabaka değil, işçi sınıfı oldu. Savaş yüzünden Petrograd’da yiyecek sıkıntısı yaşanıyordu, karınlar açtı, oysa beceriksiz hükümet yiyecek sorunuyla ilgilenmekte ağır kalmıştı. 1917’nin başlarında işçiler iş bırakmaya ve&nbsp;caddelerde yürümeye başladılar. Çoğu zaman önderleri yoktu. Ayaklanmalar patlak verdi, kalabalıklar, “Kahrolsun çar!” diye bağırıyordu. Askerler ayaklanmacılara ateş etme emri almıştı, fakat bunu yapmayı reddettiler.</p>

  <p>Ayaklanma devrime dönüşüyordu ama devrime kim önderlik edecekti? Birbirinden çok farklı iki topluluk belirginleşmeye başladı. Biri, parlamentonun yürütme kuruluydu; bu kurulun büyük kısmını meşrutiyet hükümeti isteyen ılımlılar oluşturuyordu. Diğeriyse sosyalistlerin ve komünistlerin önderliğindeki ateşli bir topluluk olan İşçi&nbsp;ve Asker Temsilcileri Sovyeti, yani meclisiydi. Teorik olarak, parlamento ulusal bir yönetim birimiyken Sovyet yalnızca yerel bir birimdi. Ama uygulamada Sovyet, parlamentoyu yönlendiriyordu. Sovyet’in baskısıyla parlamento geçici bir hükümet kurdu.</p>

  <p>1917 yılının Mart ayında Sovyet’in zorlamasıyla geçici hükümet, o sırada cephede bulunan çara telgraf çekti ve onu tahtan inmeye&nbsp;çağırdı. Çar özel treniyle Petrograd’a dönmeye çalıştı ama yolda başkentin yakınlarındaki bir istasyonda isyancı askerlerin rayların üzerine barikat kurduğunu öğrendi. Ordu apaçık biçimde devrime destek&nbsp;olmaya başlamış, böylece Rusya’nm yazgısını belirlemişti. Nikolay&nbsp;için her şey bitmişti, ipek kaplı vagonunda bir tahttan çekilme belgesi imzaladı.</p>

  <p>Rusya’dan uzakta, İsviçre’de, devrime ilişkin haberler Rus devrimci Vladimir Lenin’e ulaşmıştı. Diğer pek çok sosyalist ve komünist gibi Lenin de fazla kalabalık olmayan Rus orta sınıfının bir üyesiydi. Babası okul müfettişiydi. Fakat ağabeyi bir teröristti ve bir kitabın içine saklanmış bir bombayla Çar Nikolay’ın babasını öldürmeyi amaçlayan bir komploya katıldığı için asılmıştı. Lenin de devrimcilerin arasına katıldı, Rus komünistlerin hiziplerinden biri olan Bolşeviklerin&nbsp;önderi oldu. Marksist bir arkadaşı Lenin’in gece gündüz devrimi&nbsp;düşündüğünü, rüyalarında bile devrimi gördüğünü söylemişti.</p>

  <p>Uzun süredir beklediği devrim nihayet patlak vermişti. Lenin ve öteki Bolşeviklerin acilen İsviçre’den Rusya’ya dönmesi gerekiyordu.&nbsp;Fakat yollarının üzerinde Rusya ile savaş halinde olan Almanya vardı. Devrimcilerden nefret eden ama Rus hükümetinden daha da fazla&nbsp;nefret eden Alman yetkililere başvurdular. Yetkililer, Lenin ve arkadaşlarının, sanki ölümcül mikroplarmış gibi, mühürlenmiş bir vagonun içinde yolculuk yaparak Almanya’dan geçmelerine izin verdi. Almanlar elbette bu mikropların devrim hastalığını Rusya’ya yaymasını&nbsp;umuyorlardı.</p>

  <p>Yaygın inanışa karşın devrimi Lenin ve arkadaşları başlatmamıştı. Belirttiğimiz gibi, 1917 yılının Nisan ayında Petrograd’a vardıklarında devrim zaten başlamıştı. Çar ve ailesi hapisteydi, ordu da kış boyunca tarlaları ve sokakları kaplayan kar gibi eriyordu. Geçici hükümet gevşek bir biçimde iş başındaydı ve Petrograd’dakine benzer işçi&nbsp;Sovyetleri ülkenin her yerinde kurulmaya başlanmıştı. Lenin ve arkadaşları ne yapmaları gerektiğini düşünüyorlardı. Yapmaları gereken&nbsp;ayaklanmayı körüklemek değil, hareket halindeki trene tırmanan&nbsp;haydutlar gibi ilerlemekte olan devrimin denetimini ele geçirmekti.</p>

  <p>Lenin altı ay bekledi. Bu süre içinde Bolşevikler bütün taşra Sovyetlerinde çoğunluğu elde etmişti ve Lenin Petrograd’daki isyancı askerlerin desteğini almıştı. Artık devrimin denetimini ılımlı geçici hükümetten almanın tam zamanıydı. Lenin darbeye önderlik etmesi için becerikli Troçki’yi seçti; Troçki de orta sınıftan gelen bir devrimciydi, varlıklı bir çiftçinin oğluydu. (Çar yanlısı hükümet savaş sırasında Troçki’yi sınır dışı etmişti. Devrim başladığında Troçki Lenin’den bile daha uzakta, New York’ta 164. Cadde’deki bir apartman dairesindeydi.)</p>

  <p>1917 yılının 6 Kasım gecesi, Troçki’nin adamları ve bazı askerler Petrograd’daki bazı önemli noktaları ele geçirdi: Köprüler, telgraf&nbsp;merkezi, merkez bankası, demiryolu istasyonları ve elektrik santralları. Darbe öyle çabuk ve kansız gerçekleştirilmişti ki, kent halkının&nbsp;olan bitenden haberi bile olmamıştı. Bolşevikler hemen “Tüm Rusya&nbsp;Sovyetleri Kongresi ”ni topladı ve geçici hükümetin devrildiğini bildirdi. Kongre daha sonra yeni bir hükümet oluşturdu ve Lenin’i hükümetin başına getirdi.</p>

  <p>Lenin hükümeti, Rusya anayasasını hazırlayacak bir “kurucu meclis” oluşturmak için bir seçim düzenledi. Ancak Lenin’in grubu,&nbsp;Bolşevikler, delegeliklerin yalnızca üçte birini kazandı. Bu olacak şey&nbsp;değildi, çünkü Lenin “proletarya diktatörlüğü”nü yürütmek için tek&nbsp;parti iktidarı (kendi partisinin elbette) istiyordu. Meclisin yalnızca bir&nbsp;kez toplanmasına izin verdi. Sonraki gün silahlı adamlar yollayarak&nbsp;meclisi kapattı.</p>

  <p>Devrimci hükümet hemen varlıklı toprak sahiplerinin mallarına, herhangi bir karşılık ödenmeden, el koyulacağım bildirdi. Bu o kadar&nbsp;da şaşırtıcı bir şey değildi, çünkü köylüler zaten 1917 yılının Kasım&nbsp;<span style="text-indent: 0.3in;">ayından bile önce toprak sahiplerinin mallarına el koymaya başlamıştı. Ama artık köylüler bir zamanlar zengin üst sınıfa ait olan milyonlarca dönüm araziyi devralıyordu. Eskiden toz toprak içinde ve yoksuldular; şimdi en azından toprak onlarındı. 1789’da Fransa’da olduğu gibi, soylular Rusya’dan kaçmaya başladı.</span></p>

  <p>Lenin ve arkadaşlarının yapmaları gereken bir sürü şey vardı. Almanya ile barışı sağlamak, devrimden sonra patlak veren ve üç kara yıl boyunca Rusya’nın büyük bölümünü kasıp kavuran iç savaşı bitirmek zorundaydılar. Fakat komünistlerin daha da büyük bir görevleri&nbsp;vardı. Ülkeyi yeniden biçimlendirmek istiyorlarsa, Rus halkını sıkı denetim altında tutmaları gerekecekti. Lenin bunda bir sakınca görmüyordu; tarihin akışını engelleyen her kim olursa onu kenara itmeye veya öldürmeye hazırdı. Bir keresinde şöyle demişti: “Gerici burjuva&nbsp;[orta sınıf] ve ruhban sınıfından ne kadar çok kişi öldürmeyi başarırsak o kadar iyi.” öteki sosyalistleri ve komünistleri, “Alçaklar... kabarcıklar... irinler” diye eleştirdiği de bilinir.</p>

  <p>Bolşevikler çar ailesinin bulabildikleri bütün üyelerini yok ettiler. Çarı, çariçeyi, çocuklarım, üç hizmetçilerini ve av köpeklerini tüfekle&nbsp;ve süngüyle öldürdüler, parçalara ayırdılar, aside batırdılar ve derin&nbsp;kazılmamış, yeri bilinmeyen mezarlara attılar. Dört grandükü hapishanede öldürdüler, bir soyluyu vurup cesedini maden eritme ocağına&nbsp;attılar. Bazı başka soyluları dövdüler, canlı canlı bir maden bacasından aşağı attılar.</p>

  <p>Bir zamanlar varlıklı olan pek çok toprak sahibi çoktan ülkeden kaçmıştı. Artık orta smıfa mensup çok sayıda insan da aynı şeyi yapıyordu. Bolşeviklere katılacak kadar kurnaz olmayan bir sürü sosyalist&nbsp;ve komünist de öyle. Fakat kaçması gerekenlerden çoğu da kaçmamıştı. Bir donanma üssündeki denizciler, demokratik reformlar ve siyasi&nbsp;mahkûmların serbest bırakılması talebiyle ayaklandığında, Troçki yeni kurulan Kızıl Ordu’yu ayaklanmayı bastırmak için kullandı. Bu ordunun acımasız müdahalesinden kurtulanlar kurşuna dizildi.</p>

  <p>Lenin ve yönetim kadrosu başkenti Petrograd’dan, çarların bir zamanlar Rusya’yı yönettikleri Moskova’ya taşıdılar ve ülkeyi çarların kalesi olan Kremlin’den yönettiler. Rusya’ya yeni ve uzun bir ad verdiler: Sovyet Sosyalist Cumhuriyetleri Birliği. Ülke bu adı 70 yıl boyunca taşıdı fakat pek çok insan eski adını kullandı. Biz de yalınlığı&nbsp;nedeniyle Rusya demeye devam edeceğiz.</p>

  <p>İktidarı ele geçirmesinden beş yıl sonra Lenin bir dizi felçten ilkini geçirdi. 1924’te öldü. Moskova’daki Kızıl Meydan’da Ölümsüzleştirme Komitesi kırmızı granitten büyük bir türbe inşa etti. Cesedini&nbsp;mumyaladılar ve türbenin içinde cam bir tabuta yerleştirdiler. Böylece yandaşları devrimin kahramanının önünden tek sıra halinde sessizce geçerek ona bakabildiler.</p>

  <p>Şimdi Bolşeviklerin başka bir önder seçmesi gerekiyordu. Seçimin kolay olduğu düşünülebilir; tabii ki darbeyi yöneten, iç savaşta orduya komuta eden, herkesin hayranlığım kazanmış Troçki’yi seçeceklerdi. Komünist Parti Merkez Komitesi genel sekreterliği gibi ağır bir görevi yürüten Yosif Stalin’in seçilmesi öyle pek güçlü bir olasılık değildi. “Stalin” onun devrimci adıydı; “çelik adam” anlamına geliyordu.&nbsp;Lenin, Troçki ve diğer pek çok Bolşeviğin tersine Stalin gerçekten işçi sınıfından geliyordu. Babası ayakkabıcı, annesi çamaşırcıydı.</p>

  <p>Stalin kendisini herkese, durmadan pipo içen, anlayışı kıt ve uysal biri olarak göstermişti. Rakibi Troçki Stalin’i “sıkıcı ve sıradan biri”&nbsp;diye hafife almıştı, fakat Stalin sert ve acımasız bir yöneticiydi. Özel&nbsp;hayatında kaba ve duygusuzdu. Kızı bir keresinde şöyle bir şeye tanık&nbsp;olmuştu: Odasında gidip gelirken her zamanki gibi pipo içiyor, yere&nbsp;tükürüyor, odadaki papağan da onun tükürüşünü taklit ediyordu.&nbsp;Stalin piposunu kafesin içine sokmuş ve papağanın kafasını ezmişti.</p>

  <p>Lenin, Stalin’in işe yarar biri olduğunu düşünmüştü, fakat son aylarında Stalin konusunda olumsuz şeyler düşünmeye başlamıştı. Stalin, Lenin’in karısına telefonda, “Frengili fahişe” diye bağırarak hakaret etmişti. Lenin ölümünden sonra açılmak üzere bir mektup kaleme almıştı, bu mektupta Bolşevikleri, Stalin’in kaba ve bayağı olduğu konusunda uyarıyordu. Stalin bunu öğrendiğinde eski bir arkadaşına,&nbsp;“Benim üzerime pisledi, kendi üzerine de pislemişti...” demişti. Stalin&nbsp;Lenin’in mektubunu gizleyebildiği kadar gizledi.</p>

  <p>Stalin usta bir idareciydi. Genel sekreter olarak Bolşeviklerin çoğunu bir işe yerleştirdi, işe girenler kendilerini ona karşı borçlu&nbsp;hissediyor, aynı zamanda da ondan korkuyorlardı. Dostlarının ve&nbsp;düşmanlarının gayet iyi bildiği gibi, Stalin’in herkesi fişleyen özel bir&nbsp;ekibi vardı. Zaman içinde başka güçlü kişilerle ittifaklar kurdu (bunların çoğunu daha sonra öldürdü) ve partiyi gürültüsüz patırtısız ele&nbsp;geçirdi.</p>

  <p>Sıra rakibi Troçki’den kurtulmaya gelmişti. İlk olarak onu savaş bakanlığı görevinden aldı, ardından Bolşeviklerin siyasi kararlarını&nbsp;aldıkları yer olan Politbüro’dan kovdu. Sonra da Stalin tarafından yönetilen bir parti kongresinde Troçki partiden atıldı ve sürgüne gönderildi. Evinden zorla alınarak trenle Rusya’nın en doğusunda, Çin sınırı yakınlarında yer alan bir kasabaya götürüldü. Sonraki yıl Stalin&nbsp;Troçki’yi Rusya dışına sürdü. Troçki önce Türkiye’ye, sonra Fransa’ya gitti, ardından Norveç’e geçti, en sonunda da Meksika’ya gitti.&nbsp;Orada Stalin ile ilgili, Rusya dışında pek çok okuyucu bulan, Rusya&nbsp;içinde de bazılarının ilgisini çeken eleştiriler kaleme aldı.</p>

  <p>Stalin kısa bir süre sonra Troçki’nin ülkeden ayrılmasına izin verdiği için pişman oldu. Birazdan göreceğimiz gibi onu hiçbir zaman aklından çıkarmadı. Başka pek çok devrimciyle birlikte Troçki’yi de tarih kitaplarından çıkardı. Troçki ve diğer eski Bolşeviklerin toplu fotoğrafları yayımlanmadan önce Stalin’in yardımcıları, Stalin’in sonradan düşman olduğu ve kimi durumlarda da idam ettirdiği kişileri fotoğraftan siliyordu.</p>

  <p>1930’a gelindiğinde bütün yetki Stalin’deydi. İktidarda kaldığı kargaşayla geçen birkaç yıl boyunca Lenin ülkeye yeniden biçim vermeye güçbela başlamışken, Stalin’in bunun için 25 yılı olacaktı. Kısa bir süre sonra hedeflerini açıkladı. Kendi kendine yeterli, güçlü ve modern&nbsp;bir ülke yaratacak ve bir işçi toplumunun temellerini atacaktı.</p>

  <p>Bunlar birbiriyle bağdaşmayan hedefler gibi gelebilir: Modern bir ülke ve komünist bir toplum. Fakat Stalin bir çelişki görmüyordu veya görse bile yurtseverlik kibriyle bu çelişkiyi gideriyordu. “Metal ülkesi oluyoruz,” demişti, “otomobiller ve traktörler ülkesi.” Otomobiller ve traktörler kullanılmaya başlandığında da, “Bundan böyle&nbsp;hangi ülkelerin geri kalmış, hangi ülkelerin gelişmiş olarak ‘sınıflandırılacağını’ göreceğiz” demişti.</p>

  <p>Rusya bir metal ülkesi olacaksa milyonlarca köylünün kentlere gitmesi ve fabrikalarda çalışması gerekecekti. Aynı zamanda tarlalarında kalan köylüler de çeliği, traktörleri ve otomobilleri üreten milyonları beslemek için daha fazla ürün yetiştirmeliydi. Sorun işte buydu, daha az sayıda tarım işçisiyle daha çok sayıdaki fabrika işçisi için&nbsp;nasıl daha fazla ürün yetiştirilebilirdi. Stalin açısından nasıl daha fazla ürün yetiştirileceği açıktı: Rusya derhal “kolektifleşmeliydi”.</p>

  <p>Milyonlarca Rus için yaşamlarındaki asıl devrim 1917 ve 1918’de komünistlerin yönetimi ele geçirmesi değil, 1929’da başlayan kolektifleşmeydi. Rusya’nın uçsuz bucaksız topraklarındaki köylülerin küçük mülklerinden birdenbire vazgeçmeleri isteniyordu; aralarından&nbsp;bazıları bu mülkleri yalnızca on yıl önce toprak sahiplerinin elinden&nbsp;almıştı. Köylülerin arazileri büyük çiftlikler kurmak üzere birleştiriliyordu ve bu çiftliklerde komünistler sanki yumuşak kilmiş gibi köylülerin yaşamını yeniden biçimlendiriyorlardı. Köylülerin Marx’ın arzuladığı şeyi gerçekleştirmesi sağlandı: Birlikte çalışmak, malvarlığına&nbsp;(yani toprağa, hayvana veya tarım makinelerine) sahip olmamak ve&nbsp;işçi sömürmemek.</p>

  <p>Bütün köylüler hemen kolektif çiftliklere (veya fabrikalara) gitmedi. Moskova’nın güneybatısındaki, Rusya’nın “tahıl ambarı” Ukrayna bölgesinde köylüler kolektifleşmeye karşı çıktılar. Stalin onları açlıktan öldürmeye karar verdi. Arka arkaya iki yıl bölgenin devlete büyük miktarlarda tahıl sağlamasını istedi. Kolluk kuvvetleri çiftliklere baskınlar düzenledi, bütün tahıla el koydular ve daha fazlasını istediler. Kendi yetiştirdikleri buğday veya çavdardan birazcık yerken yakalanan köylüler hapse atıldı veya kurşuna dizildi. Açlıktan ölmemek&nbsp;için köpekleri ve kedileri yiyorlardı. Sonra solucanları, sıçanları ve&nbsp;karıncaları yemeye başladılar, karahindiba ve ısırgandan çorba yaptılar. Bazen de kendi çocuklarını yediler.</p>

  <p>Doğal olarak her Rus köyünde kimi köylüler diğerlerinden biraz daha fazla toprağa sahipti ve arada sırada komşularını işçi olarak çalıştırıyorlardı. Komünistler bu köylülerin kanun tanımaz ve açgözlü&nbsp;olduklarını iddia ederek onlara, Rusçada “yumruk” anlamına gelen&nbsp;<span style="font-style:italic;">kulak</span> adını takmışlardı. Kulak’ların topraklarını kolektif çiftlikler&nbsp;için isteyen Stalin, bunların yok edilmesi gereken sınıf düşmanlan olduğunu ileri sürdü. “Onları ezmek zorundayız,” demişti, “bir sınıf&nbsp;olarak onları tasfiye etmek zorundayız.”</p>

  <p>Kulak’ların tam olarak nasıl ezileceği açık değildi. Hükümet onları doğrudan kurşuna dizerse, onlardan hiç ürün alamazdı. Toplama kamplarına koysa, orada kulak’lar için yapacak fazla bir iş yoktu, üstelik bir de karınlarının doyurulması gerecekti. Ayrıca köle işçilerinden iyi verim alınamadığını herkes biliyordu. O sırada, hapishanede&nbsp;bulunan eski bir zengin Stalin’e bir çalışma düzeni öneren bir mektup&nbsp;<span style="text-indent: 0.3in;">yazdı. Pek de karışık olmayan temel düşüncesi, yiyecek gereksinimini değil, yapılan işi önemsemeye dayanıyordu. Tutukluların, yapılması&nbsp;gereken işlerin olduğu çok kötü yerlere yollanmasını, onlara çok az&nbsp;yiyecek verilmesini ve diyelim altı ay boyunca çok yoğun çalıştırılmalarını öneriyordu. Açlıktan, soğuktan ve yorgunluktan öldüklerinde&nbsp;yerlerine başkaları yollanacaktı. Bu önerinin ödülü olarak eski milyoner hapishaneden salıverildi ve önerdiği düzende yöneticiliğe getirildi.</span></p>

  <p>Silahlı askerler köylere saldırdılar, kulak oldukları iddiasıyla 15 milyondan fazla kadın, erkek ve çocuğu topladılar. Bu insanlar vagonlara tıka basa dolduruldular ve günler haftalar süren seferlerle&nbsp;Kuzey Kutbu’na yakın kuş uçmaz kervan geçmez yerlere taşındılar;&nbsp;sonra tunduralar boyunca yürüdüler, ormanların içinden geçtiler.&nbsp;Kamplarına ulaştıklarında çğu çocuk olmak üzere yüzde 15-20’si ölmüştü. İçinde yaşayacakları bir çukur kazmaları istendi, kısa bir süre&nbsp;sonra da kendi besinlerini yetiştirmeleri söylendi. Yarısı açlıktan öldü, ölene kadar çalışmaya zorlanmışlardı.</p>

  <p>Kulak’lardan bazılarına, dünyanın en soğuk bölgelerinden biri olan Sibirya’nın kuzeydoğusunda altın bulmak için maden ocağı kazdırıldı. Bazı kamplarda herkes soğuk ve açlıktan öldü, nöbetçiler ve&nbsp;onların köpekleri bile. Kulak’ların bir kısmına da Baltık Denizi’nden&nbsp;Beyaz Deniz’e bir suyolu kazdırıldı; küreklerle, çekiçlerle ve keskilerle çalışıyorlar, molozları sırtlarında taşıyorlardı. Kışın bile yarı giyinik durumdaydılar ve baştan savma yapılmış barakalarda kalıyorlardı. Bu tutuklulardan belki de bir milyonu öldü. (Sonra da donanma&nbsp;gemilerinin geçmesi için tasarlanan suyolunun bu gemilerin geçemeyeceği kadar dar olduğu anlaşıldı.)</p>

  <p>Kolektifleşme yüzünden şu ya da bu şekilde kaç köylünün öldüğünü kimse bilmiyor, çünkü bir yetkilinin dediği gibi, “kimse bunun hesabını tutmuyordu.” Fakat şurası epeyce kesin: Kolektifleşmenin son yılı olan 1933’te Rusya’da, bu berbat dönemin sona erdiği 1934’te&nbsp;ölenlerden sekiz milyon daha fazla insan ölmüştü. Bir sonraki sayımda o kadar çok ölüm ortaya çıkmıştı ki hükümet sonuçların açıklanmasını engelledi ve sayım kurulunun üyeleri tutuklandı, ardından,&nbsp;“nüfusu azaltmak için gösterdikleri haince çabanın cezasını çektiler.”</p>

  <p>Büyük olasılıkla Marx’in da arzu edeceği gibi, kolektifleşme bütün köylüleri (öldürmediği köylüleri) “sınıfsız” bir konuma getirmişti.</p>

  <p>Artık beyinlerini kullanmadan yaşıyor ve çalışıyorlardı, başarma veya başaramama özgürlükleri ve istedikleri zaman tarlaları terk etme hakları ellerinden alınmıştı.</p>

  <p>Ancak kolektif çiftliklerin sonuçta çiftçilerin yaşam koşullarını yükselttiği doğrudur. 10 yıl geçtikten sonra çiftçiler şöyle ya da böyle daha iyi evlere kavuşmuştu ve komünizm öncesi günlerde sahip olduklarından daha fazla yiyeceğe sahiplerdi. Ayrıca, hükümet kolektif&nbsp;çiftliklere tarım uzmanları, traktörler ve biçerdöverler sağladığından,&nbsp;kentler için daha fazla ürün yetiştiriliyordu. 1938’e gelindiğinde, II.&nbsp;Dünya Savaşı’nın öncesinde, Rus çiftçiler I. Dünya Savaşı’ndan önce&nbsp;çok daha fazla sayıda çiftçinin yetiştirdiği kadar tahıl yetiştiriyordu.&nbsp;Dolayısıyla kolektifleşme, Stalin’in tasarladığı gibi, sanayileşmeyi hızlandırmıştı. Artık tarlada çalışacak daha az sayıda işçiye gereksinim&nbsp;vardı ve 20 milyon köylü çiftliklerden alınıp kentlere, yeni fabrikalarda çalışmaya götürüldü.</p>

  <p>“Çelik adam” bir “metal ülkesi” istiyordu ve bunu hemen istiyordu. Bu nedenle planlamacıları Rusya’nın milli gelirinin üçte birinin sanayi kollarının kurulmasına harcanması gerektiğine karar verdi.&nbsp;Üretilen her şeyin yalnızca üçte ikisi halka bırakılıyordu. Bu, halkının&nbsp;çoğunluğu yoksul olan bir ülke için acımasız bir karardı. Hükümet,&nbsp;vergileri fiyatlara eklemek yoluyla halktan sakladığı ağır satış vergileriyle yeni fabrikalar, makineler ve demiryolları için para topluyordu.&nbsp;Halk aynı zamanda, düşük maaşlarla ağır işlerde çalışarak sanayileşmenin bedelini ödüyordu, işçiler, belirli sayıdaki fabrika işçilerine gerekli besini sağlamak zorunda olan köylerden ve kolektif çiftliklerden&nbsp;alınıp götürülüyordu. Bu işçiler genellikle herhangi bir biçimde ısıtılmayan barakalarda yaşıyor ve günde tek bir öğün yiyorlardı.</p>

  <p>Rusya ağır sanayiini çabucak kurdu. Birçok yerde dev çelik fabrikaları inşa edildi, hidroelektrik santralları elektrik üretimini büyük ölçüde artırdı, maden ocakları açıldı ve Moskova’nın doğusunda, Asya’nın uzak otlaklarında bile sanayi faaliyetleri başladı. 1930’ların&nbsp;sonuna gelindiğinde Rusya dünyanın en büyük traktör ve lokomotif&nbsp;üreticisiydi. Yalnızca Amerika Birleşik Devletleri ve Almanya sanayileşme konusunda Rusya’nın ilerisindeydi.</p>

  <p>Bir biçimde günlük yaşamın da iyileştiği söylenmeli. 1930’ların sonlarında dükkânlarda daha fazla yiyecek maddesi ve temel mallar&nbsp;<span style="text-indent: 0.3in;">bulunuyordu ve devlet sağlık hizmeti veriyordu. Pek iyi olmasa da herkesin bir işi vardı. Çocuklar okula gidiyordu, anne babalarının büyük kısmı da işten sonra akşam okullarına gidiyor ve okuma yazma&nbsp;öğreniyordu. Rusya’nın en geri kalmış bölgelerinde bile kadınlar siyasal, toplumsal ve yasal bakımdan özgürlüklerine kavuşmuştu.</span></p>

  <p>1930’larda Stalin bütün Rusya’nın üzerine dev bir ayı gibi dikilmişti. Gelmiş geçmiş bütün çarlardan daha güçlü ve acımasızdı; izleyen 20 yıl boyunca da daha çok sayıda insanın üzerinde daha fazla denetim kuracak ve olayları dünya tarihinde hiç kimsenin belirleyemediği kadar belirleyecekti. Ancak elbette düşmanları vardı, fısıldaşmaya ve komplo kurmaya başlamışlardı. Bazıları düpedüz Stalin’in&nbsp;gücünü kıskanırken, bazıları da çok uzaklardan Stalin’in, Marx’in ve&nbsp;Lenin’in düşüncelerine akıl almaz biçimde ihanet ettiğini haykıran&nbsp;Troçki’ye kulak veriyordu.</p>

  <p>Stalin’in kendisi de komployu iş edinmişti ve yaratılıştan paranoyaktı. Kimseye güvenmiyordu, Bolşeviklere bile, hatta özellikle onlara. Casusları kötü bakışlar ve somurtkan ifadeler gördüklerinde hemen bildiriyordu, Stalin de onlara kolayca inanıyordu. Rakiplerini tanıyordu veya tanıdığım düşünüyordu, onları ortadan kaldırmak zorundaydı. Bir temizlik yapmak için kurnazca bir yol buldu.</p>

  <p>Rakiplerinden biri, Leningrad’ın (Petrograd’a yeni verilen ad) komünist şefi Sergey Kirov’du. Başkaları gibi Kirov da Stalin’in acımasızlığı karşısında kaygılanıyordu. Stalin açısından en kötüsü, kendisi görevden uzaklaştırılsa yerini büyük olasılıkla Kirov’un alacak olmasıydı. Dolayısıyla Kirov Stalin’in düşmanıydı ve bu yüzden halkın da&nbsp;düşmanıydı.</p>

  <p>Kesin kanıt yok, ama Stalin’in, “Kirov’u öldür” emrini verdiği yeteri kadar açıktı. Biri işi yapması için bir kiralık katil buldu, katil işini yaptı ve Stalin hemen Leningrad’a gelerek bizzat “soruşturmayı” yönetti. Kiralık katil tabii ki kurşuna dizildi; karısı, eski karısı, baldızı ve bir kardeşi de kurşuna dizildiler. Cinayette büyük olasılıkla parmağı olan Kirov’un koruması manivelalarla dövülerek öldürüldü,&nbsp;belki de kiralık katili tutan kişi olan polis şefi bir çalışma kampına&nbsp;yollandı ve sonra da öldürüldü. Stalin ayrıca terörist olduklarını iddia&nbsp;ederek bazı rakiplerini kurşuna dizdirme fırsatını da kaçırmadı. Ki<span style="text-indent: 0.3in;">rov’un cenazesinde tabutun taşınmasına yardım etti ve müteveffa arkadaşının adını bir bale topluluğuna verdi: Kirov Balesi.</span></p>

  <p>Kirov’un öldürülmesini bahane ederek temizlik yapmaya, terör estirmeye başladı. Yüzden fazla gerçek veya hayali düşmanını öldürdü ve binlercesini de çalışma kamplarına yolladı. Ardından yıllardır tanıdığı insanları, Bolşevikleri yargıladı. Sanıkların çoğu Kirov’u öldürmek, Stalin’e karşı komplo kurmak ve çok uzaklardaki Troçki’den&nbsp;emir almakla suçlandı. Stalin büyük olasılıkla görülemeyeceği bir bölmeden bu yargılamaları izlemişti.</p>

  <p>Dünya da bu yargılamaları yakından izliyordu. Suçlanan insanların mahkemenin karşısına çıkıp, Kirov’u öldürdüklerini, Stalin’e karşı komplo hazırladıklarını ve yurtdışındaki Troçki’den emir aldıklarını&nbsp;üzülerek itiraf etmelerine hayret ediyorlardı. Mahkeme çabucak sonuçlandı ve suçlananların çoğu idam edildi. Kafaları karışan Rusya&nbsp;dışındakiler, bu insanların neden kendilerini alçaltarak bu akıl almaz&nbsp;itirafları yaptıklarını soruyorlardı. Bunu kimse bilmiyor. Belki işkence görmüşlerdi veya ailelerinin öldürülmesine engel olmak istiyorlardı, belki de partinin onlardan istediği şeyin doğru olduğuna gerçekten&nbsp;inanıyorlardı.</p>

  <p>Herkesin gözü önünde yapılan yargılamalar Stalin’in temizlik faaliyetinin yalnızca görünen kısmıydı. Gözlerden uzakta, çok daha fazla sayıda Rus, genellikle gecenin bir yarısı kapıları gürültülü bir biçimde vurularak alınıp götürülmüştü. Bu insanlar yargılanmadan kurşuna dizildiler veya dosyalarına vurulan, “Sonsuza kadar tutulacak [hapsedilecek]” damgasıyla çalışma kamplarına yollandılar. Ordudaki on komutandan dokuzu ve subayların yüzde 15’i tasfiye edildi. İktidarda olduğu süre boyunca Stalin 230.000 kişinin idamını&nbsp;onayladı; daha alt düzeydeki yetkililerin onayladığı idam sayısı çok&nbsp;çok daha fazlaydı. 1937 yılının Aralık ayında tek bir günde Stalin&nbsp;3.167 idam onaylamış, sonra da sinemaya gitmişti.</p>

  <p>Stalin eski düşmanı Troçki’yi de unutmamıştı. Kendisine bağlı siyasi polisin karargâhında üç kat yalnızca Troçki’yle ilgili dosyalara ve işlemlere ayrılmıştı. O dönemde Troçki Meksika’da yaşıyor ve hâlâ,&nbsp;kendisini bir atsineği kadar çıldırtıcı bulan Stalin’e karşı yazılar yazıyordu. 1940’ta Stalin’in gizli polis örgütünden biri, Troçki’nin Mexico’daki evine girdi ve Troçki’nin başına bir buz baltasıyla vurdu.</p>
</body>
</html>
