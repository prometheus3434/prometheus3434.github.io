<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: justify;">1. Bölüm<br /></h1>

  <h2 id="sigil_toc_id_1">Yeryüzünü Dolduruyoruz</h2>

  <div>
    <br />
  </div>

  <p style="text-align: justify;">Öykümüz bize çok benzeyen insanların evrimleşmesi ve yeryüzünü doldurmasıyla başlar.</p>

  <p style="text-align: justify;">Söz konusu evrim yaşanmadan önce de yeryüzünde başka insan türleri yaşamış ve ölmüştü. Atalarımızdan en önemlisi <span style="font-style:italic;">Homo erectus'</span> tu, yani Dik İnsan. Böyle adlandırılmalarının nedeni iki ayak üzerinde durmalarıydı. Yaklaşık iki milyon yıl önce Afrika’da evrimleştiler ve oradan Asya’ya geçtiler. Mağaraların yanı sıra açık alanlarda&nbsp;yaşadılar, taşı yontarak basit aletler yaptılar, ateşi kullanmayı öğrendiler. <span style="font-style:italic;">Erectus</span> son derece belirgin kaş kemerlerine ve yassıca bir kafatasına sahipti. Bugün içlerinden biri bir toplu taşıma aracına binecek&nbsp;olsa, diğer yolcular büyük olasılıkla korkup kaçarlardı. <span style="font-style:italic;">Erectus</span> yeryüzündeki varlığını yaklaşık 300.000 yıl öncesine kadar sürdürdü.</p>

  <p style="text-align: justify;"><span style="font-style:italic;">Erectus</span> yeryüzünden silinmeden önce, ait olduğumuz türün atası oldu. Biz <span style="font-style:italic;">Homo sapiens</span> yani Akıllı İnsan’ız. Bu alçakgönüllü olmayan adı kendimize, <span style="font-style:italic;">erectus'\ink\ne</span> oranla daha yuvarlak kafataslarının içinde daha büyük beyinlere sahip olduğumuz için verdik. Beyni&nbsp;daha büyük olmasına rağmen erken dönem <span style="font-style:italic;">sapiens</span>, dil becerisi geliştirememişti.</p>

  <p style="text-align: justify;">Antropologlar ne zaman eski bir kafatası bulsa düşüncelerini değiştirirler ama bizim alttürümüzün yaklaşık 160.000 yıl önce <span style="font-style:italic;">sapiens'</span>ten evrimleştiğinden bir hayli eminler. Büyük olasılıkla Afrika’da,&nbsp;Büyük Sahra’nın güneyinde evrimleştik. <span style="font-style:italic;">Sapiens'</span>in bir alttürü olduğumuzu belirtmek için kendimizi <span style="font-style: italic;">Homo sapiens sapiens</span> yani Akıllı Akıllı İnsan olarak adlandırıyoruz. Günümüzde yeryüzündeki tek insan türüyüz.</p>

  <p style="text-align: justify;">Farklı biçimlerde evrimleştik. Afrika’dakilerin bir kısmı, havayla temas eden deri yüzeyinin artmasını, böylece de havanın daha kolay&nbsp;biçimde soğutmasını sağlayan uzun, ince vücutlara sahip oldu. Derilerindeki koyu pigment, onları tropikal güneşin morötesi ışınlarına&nbsp;karşı korudu, kıvırcık saçları da başlarının sıcaktan daha az etkilenmesini sağladı. Oysa Avrupa ve Asya’da yaşayan ve uzun, karanlık&nbsp;kış mevsimleriyle baş etmek zorunda olan insanların başka gereksinimleri vardı. Kemiklerinin zayıflamasını önleyen D vitamininin üretimini artırmak için güneş ışığına gereksinim duyuyorlardı. Koyu deri güneşi çok fazla engelleyecekti, bu nedenle az pigmentli pembe veya soluk derilere sahip oldular.</p>

  <p style="text-align: justify;">Tarih öncesini araştıran bilim adamları, <span style="font-style:italic;">sapiens sapiens</span> atalarımıza, özellikle de yaklaşık 30.000 yıl önce Avrupa’nın güneybatısında yaşayanlara ilişkin pek çok şey öğrendi. Örneğin, atalarımızın da&nbsp;farklı görünmekten en az günümüz insanları kadar hoşlandığını biliyoruz. Fransa ile İspanya arasında yer alan Pireneler’deki bir mağaranın duvarlarında, o dönemde yaşamış insanları betimlediği düşünülen&nbsp;yüz kadar resim var. Bazı insanların saçları uzun, bazılarının kısa, bazıları saçlarını örmüş, bazıları da topuz yapmış. Erkeklerin bir kısmının sakalı ve bıyığı var, bir kısmıysa tıraşlı.</p>

  <p style="text-align: justify;">Tarihin, kesin zamanı oldukça tartışmalı olan bir noktasında, insanlar birbirleriyle konuşmayı öğrendi. Haberleşmeye dayanan daha zengin bir kültür geliştirmeye başladıkları için konuşmayı öğrenmiş&nbsp;olabilirler. Çoğunlukla topluluklar halinde avlamyor ve yiyecek topluyorlardı; balık tutmak için tekne, mağaraların girişi için kapı yaparken de büyük olasılıkla toplu halde çalışıyorlardı.</p>

  <p style="text-align: justify;">El becerileri yüksekti. Demir filizi parçalarını birbirlerine çarparak çıkardıkları kıvılcımlarla ateş yakabiliyor; kemikleri yontarak, bir ipliğin geçebileceği kadar küçük delikleri olan dikiş iğneleri yapabiliyorlardı. Bu iğneleri kullanarak kendilerine hayvan postundan giysi&nbsp;dikiyorlardı. Çakmaktaşından, bir kibrit çöpünün yarısı uzunluğunda küçücük kesici uçlar yapıyor, bunları ağaçtan veya geyik boynuzundan yapılma saplardaki deliklere reçineyle tutturuyorlardı.</p>

  <p style="text-align: justify;">Bir ucunda mızrağın arka ucuna oturan bir kanca bulunan, kısa bir sopa biçimindeki mızrak atacağını icat etmişlerdi. Bu alet yardımıyla avcılar mızraklarını çok güçlü bir biçimde fırlatabiliyordu. Pireneler’de bulunan bir mızrak atacağının ucunu dönemin ustalarından biri bir yavru geyik biçiminde yontmuş. Geyik yavrusu dışkılıyor&nbsp;ve başım geriye çevirmiş, dışkısının üzerine konmuş küçük bir kuşa&nbsp;bakıyor.</p>

  <p style="text-align: justify;">Aralarından biri öldüğünde ilk insanlar genellikle, dişlerden ve kabuklardan yapılma kolyelerini ölünün üzerinde bırakıyor, yanma da yiyecekler ve aletler koyuyorlardı. Aşıboyası adı verilen gevrek, kırmızı kilden bir toz yapıyor, bu tozu ölünün bedenine serpiyorlardı.&nbsp;Ölümü anlamlı ve önemli bir şey olarak gördükleri açık. Belki de ölenin, aletlerin ve yiyeceğin gerekli olduğu ve güzelliğin önem taşıdığı&nbsp;bir yerde yeniden yaşama döneceğini düşünüyorlardı.</p>

  <p style="text-align: justify;">İlk insanlara ilişkin bildiğimiz en etkileyici şey mağaraların derinliklerinde yaptıkları resimler. Tarihöncesi araştırmacıları bu resimlerden ilk kez, 1875’te amatör bir arkeoloğun İspanya’nın kuzeyindeki Altamira’da bir mağaraya kemik ve alet aramak için girmesiyle haberdar oldular. Arkeoloğun kendisine eşlik etmesi için yanma aldığı&nbsp;küçük kızı mağaranın bölmelerinden birine girmiş, elindeki mumu&nbsp;kaldırdığında tavanda sarı, kırmızı, kahverengi ve siyah renklerle çizilmiş neredeyse gerçek büyüklükte iki düzine bizon resmi görmüştü.&nbsp;Resimler öyle ustaca yapılmıştı ki, uzmanlar hemen bunların yakın&nbsp;zamanda yapılmış sahte resimler olduğunu düşündüler, ama yanılıyorlardı.</p>

  <p style="text-align: justify;">Tarihöncesine ait resimlerin en önemlileri II. Dünya Savaşı’nın başlamasından hemen sonra, Fransa’nın güneybatısındaki Lascaux’da bulundu. Dört genç bir yamaçta geziniyordu. Fırtınanın devirdiği bir ağaca rastlayan gençler, ağacın köklerinin olduğu yerde büyük bir delik bulunduğunu fark ettiler. Birkaç gün sonra bir gaz lambasıyla geri döndüler ve içlerinden biri delikten içeri girdi. Yarı karanlıkta kayalık bir yerden güçlükle aşağı indi, kendini bir mağaranın&nbsp;içinde buldu.</p>

  <p style="text-align: justify;">Gördüğü şey onu şaşkına çevirmişti. Mağaranın duvarlarında, salkım saçak tüylü bodur atların, bizonların, öküzlerin, çatallı boynuzları olan geyiklerin ve söylencelerde geçen tek boynuzlu hayvanların resimleri vardı. Hayvanların bir kısmı yalnızca gözlerini dikmiş bakıyor, bir kısmı da canını kurtarmak için koşuyordu. Daha sonra başka araştırmacılar, mağaranın ana galerisinin yakınındaki eğimli bir&nbsp;galeride, yetişkin bir erkek geyiği bir nehirde yüzerken gösteren çizimler buldu. Başka bir mağarada, başında boynuzlar olan, erkeklik organı kalkmış durumda bir erkek resmi bulundu. Bir rengeyiğiyle yarı&nbsp;geyik yarı bizon bir hayvanı kovalıyor gibiydi.</p>

  <p style="text-align: justify;">Lascaux’nun bulunmasından sonra Fransa’nın güneybatısındaki ve Ispanya’nın kuzeyindeki mağaralarda araştırmacılar binlerce resim&nbsp;ve çizim keşfettiler. Bunlar yalnızca gelişigüzel karalamalar değildi,&nbsp;onları boyamak çok zahmetli bir işti. Ressam ve yardımcılarının&nbsp;değişik renklerde mineraller ve killer toplaması, sonra da boyaları hazırlaması gerekiyordu. Ardından gerekli malzemeler mağaraların içine taşınacak ve ressamın üzerinde duracağı bir yapı iskelesi kurulacaktı. En sonunda, diğerleri meşalelerle mağarayı aydınlatırken ressam çalışmaya koyulacaktı.</p>

  <p style="text-align: justify;">Ressamlar çoğunlukla ulaşılması güç bölmelerde çalışıyordu. Örneğin bugün böyle bölmelerden birine ancak 60 metre uzunluğundaki dar bir tünelden geçerek ulaşılabiliyor. Mağara resimleri üzerine uzmanlaşmış şişman bir rahip, bir keresinde bu tünelde sıkışıp kalmıştı. Beraberindekilerin rahibi çekerek çıkarması gerekmişti.</p>

  <p style="text-align: justify;">Bu derin ve korkutucu bölmelerin bazılarında belki de ağırbaşlı törenler düzenlenmişti. Yetişkinlerin ellerinde meşalelerle çocuklara dar tünellerde yol gösterdikleri, sonra da meşalelerin titrek ışığıyla aydınlanan resimlerin ne anlama geldiğini onlara açıkladıkları düşünülebilir. Mağaralarda o zamanın çocuklarının günümüz çocuklarına çok&nbsp;benzediğini ortaya koyan kanıtlar var. Araştırmacılar bazen mağaraların derinliklerinde, su birikintilerinden geçerken etrafa su sıçratmak&nbsp;için özel bir çaba harcayan çıplak ayaklı çocukların ayak izlerini buluyorlar.</p>

  <p style="text-align: justify;">Pireneler’de hayret verici bazı heykeller bulundu. Önce tekneyle, bir tepeden akan ırmağın suyla doldurduğu bir mağaraya giriliyor.&nbsp;Sonra dar geçitler boyunca 1,5 kilometre kadar yürünüyor, ardından&nbsp;uzun ve kıvrımlı sarkıtların olduğu bir çeşit salondan, başka bol dönemeçli tünellerden geçiliyor ve sonunda ancak eğilerek sığılabilen bir bölmeye ulaşılıyor. Bölmenin ortasında, 15.000 yıl önce sarı kilden yapılmış 60 santimetre uzunluğunda iki bizon duruyor.</p>

  <p style="text-align: justify;">İlk insanların sanat yapıtlarının, kültürleri hakkında tam olarak ne anlattığı konusunda kesin bir şey söylemek güç. Hayvan resimleri, avcılıkla ve belki de büyüyle bir hayli haşır neşir olduklarını gösteriyor.&nbsp;Mamut ve bizon resimleri yaparak bu vahşi hayvanlara hükmetmeyi&nbsp;ve onları öldürme olasılığını artırmayı ummuş olabilirler. Bazı resimlerde mızrakla vurulmuş hayvanlar çizilmiş; bir resimde de bir mamut&nbsp;tuzağa yakalanmış olarak gösteriliyor.</p>

  <p style="text-align: justify;">Erkekler (kim bilir belki kadınlar da) usta avcılardı. Büyük av hayvanlarının göç yollarında, örneğin rengeyiklerinin ırmakları geçmek için kullandıkları sığlıklarda beklemeyi öğrendiler. Sarp kayalıklarla&nbsp;çevrili dar vadilerin girişlerinin yakınında kamp kurdular. Buralar&nbsp;doğal tuzaklardı; bir hayvanı veya bir sürüyü vadiye girmeye zorluyor, hemen ya da ete gereksinim duydukları zaman öldürüyorlardı.</p>

  <p style="text-align: justify;">Fransa’daki tarihöncesi araştırmacıları, sarp bir kayalığın dibinde, 10.000 ile 100.000 arasında atın kemiklerinden oluşan dev bir yığın&nbsp;buldular. Belli ki, uzun yıllar boyunca avcılar atları korkutup kovalayarak kayalıklardan aşağı düşürmüş ya da kayalığın aşağısındaki dar&nbsp;geçitte tuzak kurmuşlar. Çek Cumhuriyeti’ndeki bir köyde araştırmacılar yüzden fazla mamuta ait bir kemik yığını buldu; Rusya’da bir&nbsp;yerde de iki yüzden fazla mamutun kalıntıları bulundu.</p>

  <p style="text-align: justify;">Günümüzden 50.000 yıl önce Afrika’ya, Asya’ya ve Avrupa’ya yayılmış durumdaydık. Artık daha önce hiçbir insanın ayak basmadığı diğer üç kıtaya gitmenin zamanı gelmişti.</p>

  <p style="text-align: justify;">Bunlardan en hayret verici olanı. Güneydoğu Asya’dan Avustralya’ya geçiştir. İlk insanların bunu nasıl başardığını anlamak zor. Bir “kara köprüsü”nün Asya anakarasını Endonezya’ya bağladığı zamanlarda, Endonezya adalarına ulaşmaları çok güç olmasa gerekti.&nbsp;(Kara köprüleri, yeryüzündeki suların büyük kısmının donarak buzula dönüştüğü, böylece deniz seviyesinin düştüğü bir buzul çağı sırasında sığ denizlerde ortaya çıkan kara parçalarıdır.) Endonezya’dan yakındaki Yeni Gine adasına hayvan postundan teknelerle veya sazlardan yapılma sallarla çıkmış olabilirler.</p>

  <div style="text-align: center;"><img alt="" src="../Images/main-2.jpg" /></div>

  <div style="text-align: center;">
    <br />
  </div>

  <p style="text-align: justify;">Oysa Yeni Gine’den Avustralya’ya gitmek için açık denizde yaklaşık 100 kilometre yelken açmaları ya da kürek çekmeleri gerekiyordu. Bir kara parçasına ulaşacaklarını bilmeleri olanaksızdı, dolayısıyla böyle tehlikeli bir şeye neden kalkıştıklarını anlamak güç. Büyük olasılıkla bu geçiş istemeden oldu, fırtınayla Avustralya’ya sürüklendiler. Avustralya’ya ayak basan bu insanların torunları günümüzde&nbsp;“Aborijin”, yani yerli olarak adlandırılıyor; oysa yerli sözcüğünün&nbsp;anlattığının tersine, “baştan beri” Avustralya’da değillerdi.</p>

  <p style="text-align: justify;">Öncülerin bir kısmı Avustralya anakarasından, o çağda anakaranın güneyinde bir yarımada olan Tasmanya’ya doğru ilerlemiş olmalı. Tasmanya’daki insanların başına gelenler ilginç ve aydınlatıcı. Diğer Avustralya yerlileri gibi buradakiler de basit avcı-toplayıcılar&nbsp;olarak yaşıyordu. Sonra, günümüzden yaklaşık 10.000 yılı aşkın bir&nbsp;süre önce, okyanus yavaş yavaş yükseldi, anakarayla bağlantı sular&nbsp;altında kaldı. Tasmanya artık bir ada olmuştu.</p>

  <p style="text-align: justify;">Avustralya yerlileriyle ilişkisi kesilen adadakiler 10.000 yıl boyunca ilkel yaşamlarını sürdürdü. İki yüzyıl önce adaya gelen ilk AvrupalIlar uzak bir geçmişin yaşayan örnekleriyle karşılaştılar. Adadakilerin zengin bir toplumsal ve törensel yaşamları vardı ama hâlâ taştan yapılma kaba aletler kullanıyorlardı. 1800’lerin başlarında, Britanyalı göçmenler, “Kara Savaş” olarak adlandırılan bir savaşta neredeyse&nbsp;bütün Tasmanian yok etti. Onların izini köpeklerle sürüyor, hayatta&nbsp;kalanları kıyıdan fazla uzakta olmayan bir adaya götürüyorlardı.&nbsp;Tasmanlar orada çok geçmeden hastalık ve uygarlık yüzünden ölüyordu.</p>

  <p style="text-align: justify;">Tasmanlar 10.000 yıl değişmeden kalırken, Avustralya yerlileri daha karmaşık bir kültür geliştirdi. Ağaçtan saplara keskin taşlar&nbsp;bağlamayı öğrendiler, mızrak atacağı kullandılar. Bugün bile mızrak&nbsp;atacağı kullanan bazı Avustralya yerlileri yaklaşık 30 metreden yaptıkları dört atıştan üçünde bir kanguruyu vurabiliyor. 10-15 beş metreden tek atışta bir kanguruyu öldürebiliyor. Tabii bir de herkesin bildiği bumerang var, fırlatıldığında geniş bir kavis çizerek fırlatıldığı&nbsp;noktaya geri dönen bu sopayı da Avustralya yerlileri icat etmişti.</p>

  <p style="text-align: justify;">Alttürümüzün diğer üyeleri, hiçbir insanın ayak basmadığı diğer iki kıtaya, Kuzey ve Güney Amerika’ya doğru ilerledi. Bu göçün kim&nbsp;tarafından nasıl ve ne zaman gerçekleştirildiği konusunda bugün bazı anlaşmazlıklar var.</p>

  <p style="text-align: justify;">İnsanoğlunun Kuzey Amerika’ya yerleşmesinin uzun süredir kabul gören öyküsü şöyle: Sibirya’nın kuzeydoğusunda, Kuzey Kutup Dairesi’nde yer alan ve doğuya doğru uzanan burunda, insanlar yaşıyordu. Bugün Asya’nın bu burnunu Kuzey Amerika’dan 85 kilometrelik&nbsp;fırtınalı, çok soğuk bir boğaz ayırıyor, oysa sözü edilen çağda denizlerin seviyesi düşüktü. Asya ile Kuzey Amerika’yı, tunduralarla ve bataklıklarla kaplı geniş bir kara köprüsü birbirine bağlıyordu. SibiryalI avcı toplulukları mamutların ve vahşi atların peşinde, bu kara köprüsünün üzerinde gidip geliyorlardı (bir kıtadan diğerine, ama onlar&nbsp;bunun farkında değildi).</p>

  <p style="text-align: justify;">Sonra içlerinden bazıları (bundan sonra onlara Amerika Yerlileri diyeceğiz) kara köprüsünün doğu ucundan (Kuzey Amerika) daha&nbsp;ilerilere doğru gitti. Büyük olasılıkla peşine düştükleri av hayvanları&nbsp;güneye ve doğuya doğru kaçıyordu. Yeryüzü soğuk dönemlerinden&nbsp;birinde olduğu için, Kuzey Amerika’nın üçte ikisi buzullarla kaplıydı. Öte yandan, belki de bu öncüler güneye buzla kaplı olmayan&nbsp;Alaska kıyısından inmişlerdi ya da buzullar arasından güneye doğru&nbsp;indiği bugün bilinen dar bir geçit boyunca yürümüşlerdi. Bu geçitte&nbsp;zar zor yürürken, yüzlerce metre yüksekliğindeki buzdan duvarlar tarafından sıkıştırılmış olmalılar. Buzulun güney ucuna ulaştıklarında,&nbsp;kendilerini şimdiki Amerika Birleşik Devletleri’nin kuzeybatısında&nbsp;bulmuşlardı.</p>

  <p style="text-align: justify;">Bu, insanın Amerika kıtalarına ulaşmasına dair eski öykü. Öykünün o kadar çok sayıda yeni çeşitlemesi var ki onları yalnızca sıralamakla yetineceğiz. Amerika Yerlileri değişik zamanlarda gelmiş olabilir. Güney Asya’dan, Japonya’dan, hatta Avustralya’dan gelmiş olabilirler. Karayoluyla değil denizyoluyla gelmiş olabilirler: Belki Asya’yı denizden kıyıyı takip ederek geçmiş, Bering kara köprüsü boyunca yol almış ve kıtanın batı kıyılarından aşağı inmişlerdir.</p>

  <p style="text-align: justify;">Kuzey Amerika’ya yayıldıktan sonra Amerika Yerlileri, güneydeki diğer kıtaya doğru yol aldı. Ne zaman olduğunu bilmiyoruz; ama onlarca, yüzlerce, belki de binlerce yıl sonra kıtalar arasındaki kıstaktan&nbsp;geçtiler, balta girmemiş ormanları, dağları, otlakları aştılar ve Güney&nbsp;Amerika’nın rüzgârlı güney ucuna ulaştılar.</p>

  <p style="text-align: justify;">Şans eseri, günümüzden neredeyse 11.000 yıl önce Güney Amerika'nın güney ucunda bir yörede yaşayan Amerika Yerlilerinin yaşamına ilişkin az da olsa bir şeyler biliyoruz. Yerliler yöreyi terk ettikten sonra, bir bataklık köylerini kaplamış ve kısmen ayrışmış bitkilerdeki asitler, hiçbir şeyin çürümesine izin vermemiş. Günümüze ulaşanlar arasında yalnızca kemikler yok, çöpler, tahta eşyalar, hatta&nbsp;köydekilerin uyuşturucu olarak kullandıkları bir çalımn çiğnenmiş&nbsp;yaprakları da var. Şaşırtıcı biçimde, bu ilk Amerika Yerlileri birbirine&nbsp;koşut olarak sıralanmış kulübelerde yaşıyordu; kulübelerin üstü postlarla kapatılmış, zeminlerine de kütükler ve kalaslar döşenmişti.</p>

  <p style="text-align: justify;">Yeni bulunan kıtaların ikisi de av hayvanlarıyla dolup taşıyordu, avcılar için eşi bulunmaz yerlerdi. Arkeologların ortaya çıkardığı kanıtlar, 10.000 yıl önce bir gün Kayalık Dağlar’ın doğusundaki ovada&nbsp;yaşanan bir olayı aydınlatıyor. Biraz hayal gücümüzü kullanarak olayın şöyle yaşandığını söyleyebiliriz: Bir yerli topluluğu bir bizon sürüsü görüyor. Bizonların koku almaması için avcılar sürüye rüzgârı&nbsp;karşılarına alarak yaklaşıyor, iyice sokuluyorlar. Bizonları korkutmak ve derin bir hendeğe doğru sürüklemek amacıyla birden bağırıp&nbsp;mızraklarını fırlatıyorlar. Hayvanlar çılgınca koşmaya başlıyor. Hendeği atlayarak geçmeye çalışıyorlar ama çoğu bunu başaramayarak&nbsp;hendeğin dibine düşüyor. Çok geçmeden hendek debelenen, böğüren&nbsp;hayvanlarla doluyor.</p>

  <p style="text-align: justify;">Avcılar hendeğe inip, henüz ölmemiş bizonları öldürüyor. İşleri bittiğinde 190 bizon ölü yatıyor. Ardından avcılar bizonları kesip&nbsp;parçalıyor. Böylece kendilerine ziyafet çekmek ve kurutup daha sonra yemek için tonlarca (büyük olasılıkla tüketebileceklerinden çok daha fazla) etleri oluyor.</p>

  <p style="text-align: justify;"><span style="text-indent: 0.3in;">İnsanoğlu Büyük Okyanus’taki adalara da ulaştı. Okyanusya’ya ilk yerleşenlerin Güneydoğu Asya’nın açıklarındaki adalardan denize&nbsp;açılan çiftçiler ve tüccarlar olduğu neredeyse kesin. Bu insanlar basit&nbsp;sandallar veya sallarla yaşadıkları adadan diğer adalara gidiyor, domuz, çömlek yam<b>*</b> alıp satıyorlardı. Bildikleri adaların doğusundaki, kimsenin yaşamadığı uzak adalara da gittiler. İlkin Avustralya’nın&nbsp;kuzeydoğusundaki Melanezya’ya, yani “Kara Adalar”a, sonra da&nbsp;Melanezya’nın kuzeyinde yer alan Mikronezya’ya, yani “Küçük Adalar”a ulaştılar. Epey sonra da. Büyük Okyanus’un ortasına yayılmış çok sayıda adadan oluşan Polinezya’ya, yani “Çok Adalar”a vardılar.</span></p>

  <p style="text-align: justify;"><span style="text-indent: 0.3in;">*<b><i>Tropikal bölgelerde yetişen bir bitki - ç.n.&nbsp;<br /></i></b></span></p>

  <p style="text-align: justify;">Bu adalıların evlerini bırakıp okyanusta yelken açarak bu kadar uzak yerlere neden gittiklerini kimse bilmiyor. (Yeni Zelanda, Paskalya Adası ve Hawaii Adaları’nın, insanların yaşadığı en yakın kara&nbsp;parçasına olan uzaklığı 1.600 ile 2.900 kilometre arasında değişiyor.)&nbsp;Yiyecek bulamadıkları için ya da savaşlar yüzünden adalarından kaçtıkları düşünülebilir. Bazı uzmanlar bu insanların, yalnızca güneşin,&nbsp;yıldızların ve okyanustaki dalgalanmaların rehberliğinde, varlığını&nbsp;her nasılsa bildikleri bir mercanadaya ya da volkanik kökenli bir adaya ulaşana kadar, yüzlerce kilometre yol alabilen usta denizciler olduğunu söylüyor.</p>

  <p style="text-align: justify;">Öte yandan, aslında bu yolculukların daha basit, ama akla uygun bir açıklaması var. Yakın çağlarda Büyük Okyanus’taki adalara giden&nbsp;Avrupalı gezginlerin yapıtlarında bu açıklamaya sıkça rastlanıyor.&nbsp;Gezginler, tanıdık sularda yol alırken kopan fırtınayla yelkenli tekneleri epey uzaklara sürüklenen adalılardan çok söz edildiğini yazıyorlar. Daha sonra da okyanus akıntıları onları yüzlerce kilometre ötedeki adalara götürüyordu. Örneğin 1696’da, Büyük Okyanus’un kuzeyindeki iki ada arasında yolculuk yapan aileler bir fırtınaya yakalanmış, yetmiş gün sonra 1.600 kilometre ötedeki Filipinler’de karaya çıkmışlardı. Büyük olasılıkla okyanustaki adaların çoğu, fırtınayla&nbsp;denizde sürüklenen ve karaya çıkacak kadar şanslı olan insanlar tarafından sahiplenilmişti.</p>

  <p style="text-align: justify;">Güney Polinezya’daki Mangareva Adası’ndan salla denize açılan kadınlı erkekli yedi kişi de fırtınayla sürüklenmişti. Büyük bir şans&nbsp;eseri, Mangareva’mn yaklaşık 1.000 kilometre güneybatısında bulunan Rapa Adası’na çıktılar. Rapalılar kalmaları için ısrar etti, ama&nbsp;Mangarevalılar evlerine dönmek istiyordu. Yanlış bir biçimde adalarının güneydoğuda kaldığına inanıyorlardı, bu nedenle kuzeybatıdan&nbsp;esen bir rüzgâr beklediler ve ardından yola koyuldular. Ne korkunç&nbsp;bir yanılgı! Rapa’nın güneyinde Antarktika’dan başka bir şey yoktu.</p>

  <p style="text-align: justify;">Büyük Okyanus’taki adalara ulaştığında insanoğlu bütün yeryüzünü doldurmuş oldu.</p>
</body>
</html>
