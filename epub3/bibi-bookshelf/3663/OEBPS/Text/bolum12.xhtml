<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>12. Bölüm<br /></h1>

  <h2 id="sigil_toc_id_12"><a id="bookmark5"></a>Kim Olduğumuzu ve Nerede Yaşadığımızı Keşfediyoruz</h2>

  <div>
    <br />
  </div>

  <p>Yakın sayılabilecek bir zamana kadar, şeylerin muazzam ölçeğindeki yerimizin gurur ve kıvanç verici bir yer olduğuna inanıyorduk. En azından Avrupalılar bu kanıdaydı. Zaten önemli olan da bu, çünkü kim olduğumuzu ve gerçekte nerede yaşadığımızı Avrupalılar keşfedecekti.</p>

  <p>Avrupalılar evren hakkında bildiklerini eskiçağ gökbilimcilerinden, özellikle de Roma İmparatorluğu’nun gelişme döneminde konuyla ilgilenmiş bir Mısırlı’dan (İskenderiyeli’den), Ptolemaios’tan (Batlamyus) miras almışlardı. Ptolemaios, kendi dönemindeki bilginlerin evrenle ilgili görüşlerini, sonradan <span style="font-style:italic;">Almagest</span>, “En Büyük Derleme” olarak anılacak bir kitapta özetlemişti.</p>

  <p>Ptolemaios’un ortaya koyduğu biçimiyle evren. Dünya (tam merkezde), Güneş, Ay, beş gezegen ve yıldızlardan oluşuyordu. Yalnızca Dünya katı, ağır maddedendi; diğerleri ağırlığı olmayan şeylerden yapılmıştı. Bu gökcisimleri, her biri hiç durmadan dönen görünmez kürelere sabitlenmiş biçimde, merkezdeki hareketsiz Dünya’yı çevreliyordu. Bu küreler eşmerkezliydi, yani iç içelerdi. Ay en küçük, Dünya’ya en yakın küredeydi. Merkür’ün küresi Ay’ın küresini çevreliyordu, Venüs’ün küresi Merkür’ünkini çevreliyor ve ardından her biri&nbsp;kendi küresinde Güneş, Mars, Jüpiter ve Satürn sıralanıyordu. Bütün&nbsp;yıldızlar tek bir küreye, sekizinci küreye sabitlenmişti.</p>

  <p>Ptolemaios’tan yüzyıllar sonra Hıristiyanlar, yıldızların küresinin ötesinde Tanrı’nın âlemi olduğuna karar verdiler. Küreleri döndüren ve gökcisimlerini Dünya’nın çevresindeki kusursuz çemberlerde tutan onun melekleriydi.</p>

  <div style="text-align: center;"><img alt="" src="../Images/main-11.jpg" /></div>

  <p>Ptolemaios’un Evren betimlemesi doyurucuydu, çünkü herkesin görebildiği veya düşündüğü şeylere uygun düşüyordu. Dünya gerçekten de hareketsizmiş gibi görünüyordu ve gökcisimleri de, bizim çevremizde dönüyormuşçasma, her gün veya gece doğuyor ve batıyor gibi görünüyorlardı. Çoğu insan için bu apaçıktı, sağduyuya uygundu,&nbsp;dolayısıyla Evren’in Dünya-merkezli açıklaması yaygın kabul gördü.</p>

  <p>Bu bakış açısı yalnızca sağduyuya uygun değildi, aynı zamanda Tanrı’nın yarattığı her şeyin merkezinde olduğumuzu, gökyüzünün&nbsp;bizim çevremizde döndüğünü ve Güneş’in, Ay’ın ve yıldızların yalnızca bize ışık vermek için parladığını düşünmek de insana mutluluk veriyordu. Bu çeşit bir kavramlaştırma kendimizi önemli hissetmemizi&nbsp;sağlıyordu.</p>

  <p>Gökyüzünün Dünya’nın etrafında döndüğü düşüncesi, bir başka mutluluk verici Avrupa veya Hıristiyan düşüncesine de çok uygundu:&nbsp;İnsanoğlu’nu Tanrı’nın özel olarak yarattığı düşüncesi. Konunun bu&nbsp;biçimde anlaşılması temelde Kitab-ı Mukaddes’in başındaki iki yaratılış öyküsünden kaynaklanıyordu. Bu öykülerden birinde, Tanrı ön<span style="text-indent: 0.3in;">ce balıkları, kuşları ve “yabanıl hayvanları, evcil hayvanlan, sürüngenleri” yaratır. Sonra bu canlılardan ayrı olarak, “kendi suretinde, Tanrı suretinde” erkekleri ve kadınları yaratır ve onlardan diğer canlılara “egemen” olmalarını ister. İkinci yaratılış öyküsünde önce&nbsp;Âdem’i, yani erkeği, özel bir yöntemle, “burnuna yaşam soluğunu üfleyerek” yaratır. Ardından da Havva’yı, yine özel bir yöntemle,&nbsp;Âdem’in kaburga kemiğinden meydana getirir. Fakat bu öyküde Tanrı hayvanları ve kuşları basit bir biçimde topraktan “şekillendirir” ve&nbsp;ad koyması için hepsini Âdem’e getirir.</span></p>

  <p>Her iki öykü de hayvanların ve insanların ayrı ayrı yaratıldığını söylüyordu. Hayvanlar ayrı bir şeydi, insanlar ayrı. Dahası, insanlar&nbsp;üstündü ve yaratıcının en önemli konusuydu. Kitab-ı Mukaddes böyle söylüyordu, bu Tanrı’nın sözüydü. Ptolemaios’un Dünya-merkezli&nbsp;evren düşüncesinde olduğu gibi, bu ayrı, özel yaratım görüşü insanların memnuniyetle inandığı şeylerden biriydi. Kimsenin basit bir çiftçiyi öküzünden daha değerli olduğuna inandırması gerekmiyordu.</p>

  <p>Ptolemaios’un Dünya-merkezli Evren düşüncesi yaklaşık 1.400 yıl saltanatını sürdürdü. Papalar, din adamları, ressamlar ve şairler, okula&nbsp;gittiklerinde bu düşünceyi öğrendiler ve kendilerinden sonraki kuşaklara öğrettiler. Öküzünden daha değerli olduğunu bilen köylü bile büyük&nbsp;olasılıkla, eğer üzerinde düşünmüşse, sabanla sürdüğü toprağın hareketsiz durduğunu, Güneş’in onun etrafında döndüğünü düşünüyordu.</p>

  <p>Dünya-merkezli Evren göründüğü kadar açık seçik ve basit değildi. Aksine, bir hayli karmaşıktı. Nedenine gelince... Eskiçağda bilim adamları, Ptolemaios ve diğerleri, “hareketsiz” veya sabitlenmiş yıldızların oluşturduğu zeminin üstünde gözledikleri gezegenlerin her&nbsp;zaman, Dünya’nın çevresinde basit çemberler çizerek dönmeleri durumunda olmaları gereken yerlerde olmadıklarını fark etmişlerdi, özellikle Mars sık sık yanlış yöne gidiyor gibi görünüyordu, o kadar ki Eski Mısırlılar ona “geriye doğru giden” adını vermişlerdi. Ayrıca, gezegenler bazen çok hızlı, bazen yavaş hareket ediyordu, bazen parlak,&nbsp;bazen sönük oluyorlardı.</p>

  <p>Olağan sayılamayacak bu düzensizliklerin nedeni konusunda eski gökbilimciler zorlama açıklamalar ortaya atmışlardı. İşte bunlardan&nbsp;biri: Gezegenlerin onları Dünya’nın çevresinde taşıyan kürelere doğ<span style="text-indent: 0.3in;">rudan sabitlenmediğine, merkezi büyük kürenin üzerinde bulunan, ilmek adı verilen daha küçük bir kürenin üzerine sabitlendiklerine karar vermişlerdi. (İster büyük ister küçük olsun, bütün bu kürelerin şeffaf olduğunu unutmayın.) Gezegeni taşıyan bu ilmek bağımsız bir biçimde, kimi zaman da taşıyıcı kürenin dönüş yönünün tam tersi yönde dönüyordu. Gökbilimcilerin gezegenlerin bazen yanlış yönde hareket ediyor gibi görünmelerine getirdikleri açıklama böyleydi.</span></p>

  <p>Sonra her bir gezegen için tek bir ilmeğin yeterli olmadığı anlaşıldı. Gezegenlerin bulundukları bütün yanlış konumları açıklamak için gökbilimciler bazı gezegenlerin, taşıyıcı kürelere sabitlenmiş başka ilmeklere sabitlenmiş ilmeklere sabitlendiğini hayallerinde canlandırmak zorunda kaldılar. Ortaçağda bir İspanya kralına bu sistem açıklandığında, kral, “Her şeyi yapabilecek gücü olan Tanrı, Yaratma işine girişmeden önce bana danışsaydı, daha basit bir sistem önerirdim”&nbsp;demişti.</p>

  <p>1500’lerin başında Machiavelli siyaset üzerine araştırmalar yaparken ve Macellan dünyanın çevresini dolaşırken, Mikolaj Kopernik adında bir Polonyalı, Dünya-merkezli Evren üzerine yeniden düşünmeye başlamıştı. Gençken İtalya’da Kilise hukuku ve tıp öğrenimi&nbsp;görmüş ve gökbilimiyle ilgili bazı dersler almıştı. Ülkesine geri döndüğünde bir piskopos olan dayısının danışmanı oldu. Piskoposa ayrıca özel hekim olarak da hizmet etti, yaşadığı bölgeyi geliştirmek için&nbsp;tasarılar üretti ve kendi portresini yaptı. Bir ara bir metresi oldu; bir&nbsp;piskoposun hizmetinde olduğundan bu durum onu zora soktu.</p>

  <p>Kopernik, bir yandan da tamamen meraktan, yıldızların ve gezegenlerin hareketlerini inceliyordu. 50 yıl boyunca, İtalya’daki gençlik günlerinden ölüm döşeğine dek, Evren’e ilişkin eskiçağdan kalma görüş üzerinde kafa yordu. Tutucu biriydi, usandırıcı ilmeklerine rağmen, Ptolemaios’un görüşünün büyük bölümünü kabul ediyordu.</p>

  <p>Ancak Kopernik, Evren görüşümüzde temel bir değişiklik yapmamız gerektiğine karar verdi, tam anlamıyla dünyayı sarsacak bir değişiklik. Kopernik Dünya’nın aslında Güneş’in çevresinde dönen&nbsp;gezegenlerden biri olduğu kanısına vardı. Evren’in merkezinde hareketsiz duran Dünya değil, Güneş’ti; Dünya III numaralı kürenin üzerindeydi. Kopernik bu cüretkâr sonuca nasıl varmıştı? Gezegenlerin&nbsp;hareketlerine ilişkin şaşırtıcı verilere mi sahipti? Hayır, aslında pek&nbsp;fazla gökyüzü gözlemi yaptığı da söylenemezdi. Yalnızca çok akıllıca bir tahminde bulunmuştu.</p>

  <div style="text-align: center;"><img alt="" src="../Images/main-12.jpg" /></div>

  <p><span style="text-indent: 0.3in;">Kopernik, ortaya koyduğu şeyin yalnızca, Ptolemaios ve diğerlerinin kullandığı verilerin daha iyi bir açıklaması olduğunu ileri sürüyordu. Başlangıçta, merkeze Dünya yerine Güneş’i koyarak, “gezegenlerin balesi” adını verdiği şeyi açıklamak için gereken ilmek sayısını azaltmayı düşünmüş gibi görünüyor. Daha basit açıklamalardan hoşlanıyordu, çünkü eskiçağın ünlü filozofu Platon’dan gerçeğin daima&nbsp;basit olduğunu öğrenmişti. Öte yandan aslında Kopernik’in gezegenlerin Güneş çevresindeki hareketlerini açıklamak için daha az değil,&nbsp;daha fazla ilmeğe gereksinimi olduğu ortaya çıktı; 40 yerine, yaklaşık&nbsp;50 ilmek gerekiyordu. Bununla beraber, Güneş-merkezli Evren modelinin Dünya-merkezli modele göre daha basit ve yalın olduğunu düşünüyordu.</span><br /></p>

  <p>Kopernik görüşlerini <span style="font-style:italic;">Göksel Kürelerin Dönüşleri Üzerine</span> adlı bir kitapta dile getirdi, fakat bu kitabı yıllar sonra bastıracaktı. Kitabın&nbsp;matbaaya gitmesine ölmeden kısa bir süre önce izin verdi ve söylenenlere göre basılı kitabı ancak 1543’te öldüğü gün gördü. Büyük olasılıkla, kuramını yayımlatmayı alay konusu olmaktan korktuğu için geciktirmişti.</p>

  <p>Beklediği kendisine gülünmesiyse, haklıydı. Protestan Reform Hareketinin öncüsü Martin Luther, Kopernik’in kuramını duyduğunda, “bu delinin bütün gökbilimini tepetaklak etmek istediğinden” yakınmıştı. Luther, Kutsal Kitap’ta, yani Tanrinm sözünde, İsrailoğullarının önderi Yeşu’nun Kenanlıları öldürmeye devam etmek için ışığa&nbsp;gereksinmesi olduğunda Tanrinın batan Güneş’e durmasını buyurduğunun anlatıldığına dikkat çekmişti. Luther’e göre bu, Güneş’in&nbsp;normalde hareket ettiğini kanıtlıyordu. Bu budala adam onun hareketsiz olduğunu nasıl söyleyebilirdi?</p>

  <p>Kopernik’in kitabına bir göz atıp ölmesinden bir kuşak sonra Johannes Kepler doğdu. Bu tuhaf çocuğun günün birinde gezegenlerin yörüngelerini belirleyeceği söylense kimse inanmazdı. Kepler’in babası Almanyalı bir serseriydi ve karısını dövüyordu; bir keresinde bilinmeyen bir suç yüzünden, “asılma tehlikesiyle karşı&nbsp;karşıya kalmıştı.” Günün birinde ailesini terk etti ve ülkesinden&nbsp;uzakta öldü. Çok daha sonraları Johannes’in annesi büyücülükle&nbsp;suçlandı, yakılmaktan kıl payı kurtuldu. Yine de bu çift bir biçimde Johannes’i gökyüzüyle tanıştırmıştı. Altı yaşındayken annesi onu&nbsp;bir kuyrukluyıldızı görmesi için bir tepeye götürmüştü, dokuz&nbsp;yaşındayken de annesiyle babasının çağırmasıyla dışarı çıkıp Ay tutulmasını izlemişti.</p>

  <p>Johannes önemli olamayacak kadar zavallı biriydi. Çiçek hastalığı yüzünden neredeyse ölecekti, yaşamı boyunca zayıf ve sağlıksızdı. Gelecekte gökbilimci olacak biri için en kötüsü de çektiği görme bozukluğuydu. Onun açısından hiçbir şey kolay olmamıştı. Yirmi bir yaşında şöyle yazıyordu: “Yılbaşı gecesi bir bakireyle birleşme şansına eriştim. Ama başıma gelebilecek en kötü şey geldi, idrar kesemde keskin&nbsp;acılar duydum...”</p>

  <p>Her şey ona karşıydı, bir tek şey dışında: Parlak bir zekâya sahipti. Bunun sonucunda da, idarenin desteğiyle, iyi bir lise ve üniversite eğitimi aldı. Piyesler yazdığını, uzun şiirler ezberlediğini, Aristoteles’in yapıtlarını Yunancasından okuduğunu ve “zekâsını geliştirmek&nbsp;için her meslekten insanla tartışmalara girdiğini” kendi yazdıklarından biliyoruz. Kepler, “matematiğin çeşitli alanlarında, ilk keşfeden&nbsp;kendisiymiş gibi, keşifler yapmış, bunların daha önceden keşfedildiğini bir süre sonra anlamıştı.”</p>

  <p>Güneş’i evrenin merkezine koyan Kopernik’in “varsayımı” hakkında da bir şeyler öğrenmişti. 50 yıl kadar sonra Newton, Kopernik’in de, eski gökbilimin de yanıldığını gösterecekti: Ne Güneş Dünya’nın etrafında döner, ne de Dünya Güneş’in etrafında; ikisi birbirinin etrafında döner. Fakat Kopernik’in açıklaması Kepler’i kendinden geçirmişti. Bir hayli dindardı ve Kopernik’in gökyüzünde, onu yaratan Tanrı’ya layık bir güzellik gördüğüne inanıyordu.</p>

  <p>1600 yılında Danimarkalı bir gökbilimcinin araştırma ekibine katılması için davet etmesiyle Kepler’e büyük bir fırsat doğdu. Tycho Brahe, yalnızca yıldızları gözlemleyen biri olarak değil, bir düelloda&nbsp;yitirdiği burun kemiğinin yerine altın ve gümüş karışımından yapılma&nbsp;bir protez takmasıyla da yaygın bir üne sahipti. 20 yıl boyunca gezegenlerin hareketlerine ilişkin binlerce gözlem yapmıştı. Bu büyük bir&nbsp;başarıydı: Gezegenlerin gökyüzündeki hareketlerini belirlemeye yarayan çok sayıda nokta elde etmişti. Ölçümleri hem hassastı, hem de süreklilik içeriyordu; gezegenlerin nereye gittiğini ve oraya gitmenin ne&nbsp;kadar zaman aldığını da gösteriyordu. Tycho durağan fotoğrafları bir&nbsp;filmle değiştirmiş gibiydi. Onun zamanından önce gökbilimcilerin&nbsp;üzerinde çalışabilecekleri gözlem sayısı bir hayli sınırlıydı, ama şimdi&nbsp;Tycho’nun ölçümlerini kullanıma açması durumunda, uzun gözlem&nbsp;dizilerine sahip olacaklardı.</p>

  <p>Kepler kendisine katıldığında Tycho’nun faal yılları sona ermiş, az bir ömrü kalmıştı. Büyük olasılıkla, kendisinden daha iyi bir bilim&nbsp;adamına gereksinimi olduğunu hissetmişti. Topladığı ham verileri,&nbsp;bol miktardaki gözlemi alıp bunların içinden Evren’in yapısını keşfedebilecek birine gereksinimi vardı. Anlaşılan Kepler’in aradığı kişi olduğunu düşünmüştü. Fakat yaşamını adadığı çalışmasını başka birine vermeyi hiç istemiyordu, bu yüzden Kepler’e yalnızca tek tük bilgi&nbsp;kırıntıları veriyordu. Bununla birlikte, ölüm döşeğinde bütün verilerini ona miras olarak bıraktı. Son nefesini verene kadar sayıklamıştı:&nbsp;“Boşuna yaşamış olmayayım.”</p>

  <p>Kepler, Tycho’nun verileri üzerine yoğunlaştı, özellikle de hiçbir zaman olması gereken yerde olmayan Mars gezegeninin hareketleri&nbsp;konusunda ihtiyar adamın öğrendiği şeyleri inceledi. Kopernik’in söylediği gibi gezegenlerin Güneş’in çevresinde döndüğünü, fakat şu karmaşık ilmekler olmadan döndüğünü varsayarak işe başladı.</p>

  <p>1609’da Kepler, Mars’ın (ve varsayımına göre diğer gezegenlerin) Güneş çevresindeki yörüngesinin kusursuz bir çember olmadığına&nbsp;dair keşfini yayımladı. Mars bir elips üzerinde hareket ediyordu&nbsp;(elips, bir koniyi tabanına paralel değil de bir açıyla kestiğinizde elde edeceğiniz şekildir). Gezegenlerin yörüngeleri çember değil de&nbsp;elips ise, bu, gezegenlerin kürelere sabitlenmediği anlamına geliyordu. (Bir küre, bir elipsin değil, bir çemberin çaplarından birinin çevresinde dönmesiyle meydana gelir.) Dairesel hareket ve görünmeyen&nbsp;küreler eski Evren modelinin temel unsurlarıydı, ama artık ortadan&nbsp;kaybolmak zorundaydılar. Kepler bu bulgudan hoşnut değildi çünkü küreler ve kusursuz çemberlere dayanan eski görüşle yetişmişti.&nbsp;Elipsin, gerçek olması dışında beğenilecek bir yanı olmadığını düşünüyordu. Onun için elips, gökyüzünü büyük miktarda pislikten temizlemek için, gökyüzüne taşımak zorunda olduğu bir pislik parçası gibiydi.</p>

  <p>Daha sonra Kepler, bir gezegenin elips biçimli yörüngesi boyunca, Güneş’e yaklaştığında daha hızlı, Güneş’ten uzaklaştığında daha yavaş hareket ettiğini de buldu. Ayrıca bir gezegenin Güneş’ten ortalama uzaklığı ne kadar azsa dönüşünü o kadar hızlı tamamladığını keşfetti. Bütün bu bulguları sayılarla, kesin bir biçimde ifade etti.</p>

  <p>Kepler neler başardığının farkındaydı. Evren’in yapısını ortaya koymuştu ve bunun sarhoşluğunu yaşıyordu. “Ok yaydan çıktı” diye&nbsp;yazıyordu, “artık [keşiflerini anlatan] kitabı yazıyorum. İster şimdi&nbsp;okunsun ister gelecek kuşaklar tarafından, ne fark eder!” Tıpkı Tanrı’nın evreni yarattığı günden bu yana bir Kepler’in çıkıp onun mükemmelliğini görmesini beklemesi gibi, kitabının da okuyucusunu&nbsp;100 yıl bekleyebileceğini söylüyordu.</p>

  <p>Kepler’in gezegenlerin hareketlerine ilişkin yasalar ortaya koyduğu sırada Galileo Galilei de gökyüzünü başka bir biçimde inceliyordu. Galileo, İtalya’da Padova Üniversitesi’nde matematik dersleri veriyordu, pergel ve ölçüm araçları yapıyordu. 1609 yılında Hollandalı bir gözlükçünün, iki merceği belirli bir biçimde yerleştirip ikisinden&nbsp;birlikte baktığında merceklerin uzaktaki nesneleri alabildiğine büyüttüğünü keşfettiğini duydu. Bu Hollandalı, kısaca söylemek gerekirse,&nbsp;teleskopu icat etmişti. Galileo hiç zaman kaybetmeden kendine bir teleskop yapmaya başladı.</p>

  <p>Sonra günümüzde hepimize gayet doğal gelen şeyi yaptı: Teleskopunu yukarı çevirdi ve geceleyin gökyüzüne baktı. Bunu yapan ilk kişi değildi, ama birinci sınıf gözlemcilerin ilkiydi. Gördükleri onu hayrete düşürmüştü. Bilim adamları o zamana dek Ay’ın, en yakın komşumuzun yüzeyinin pürüzsüz olduğunu düşünüyordu. Galileo, “tıpkı&nbsp;yüksek dağlar ve derin vadiler tarafından engebeli hale getirilen Dünya’nın yüzeyi gibi, Ay’ın yüzeyinin de çukurlar ve tümseklerle dolu olduğunu” keşfetti. Jüpiter’in çevresinde dönen dört uyduyu ve pek çok&nbsp;yeni yıldız gördü; çıplak gözle bakan herhangi birinin görebileceğinden “on kat daha fazla” yıldız. Samanyolu’nun yalnızca gökyüzünde&nbsp;belli belirsiz beyaz bir leke olmadığını, “sayısız yıldızdan oluştuğunu”&nbsp;keşfetti.</p>

  <p>1610 yılında bulgularını Yıldızların Habercisi adını verdiği bir kitapçıkta topladı. Böylece hemen tanındı. Aynı yıl İngiltere’de bir şair Galileo’nun “başka dünyaları, yıldızları yanına çağırdığını ve kendilerini anlatmalarını istediğini” yazıyordu. Üniversitesi ona kalıcı bir iş&nbsp;ve büyük bir terfi önerdi, ama Toscana (Floransa’da) grandükü de sarayının felsefecisi ve matematikçisi olması önerisini yapmıştı. Elbette&nbsp;Floransa’daki işi kabul eni, çünkü bu iş onu can sıkıcı meslektaşlarından ve anlayışı kıt öğrencilerden kurtaracaktı.</p>

  <p>Galileo’nun bulguları Kopernik’in ve Kepler’in haklı olduğunu kısmen kanıtlıyordu: Dünya Evren’in merkezi değildi. Fakat Haberci’nin asıl etkisi insanların gökbilime ilgi duymasını sağlamak ve tartışmaları canlandırmak olmuştu. Pek çok gökbilimci Galileo’nun tarafında yer aldı, bazıları da karşı çıktı. Ömürlerini Evren’in eski modelini öğrenmekle geçirmişlerdi ve şimdi bu modelin doğruluğunun&nbsp;tartışılmasını istemiyorlardı.</p>

  <p>Galileo mücadeleyi seviyordu, kendisine karşı çıkanların “kuş beyinli” olduğunu ve “kendilerine insan denilmesini pek hak etmediklerini” söylüyordu. Üniversitesindeki iki öğretim görevlisi, teleskopundan bakmaya tenezzül bile etmemişti. Bir süre sonra içlerinden biri öldüğünde, Galileo, “Dünyadayken benim göksel ıvır zıvırlarımı görmek istememişti; artık cennete gittiğine göre belki bundan sonra görür” diye yazmıştı.</p>

  <p>Katolik Kilisesi konuyla ilgilenmeye başladı. Tanrıbilimciler daha önce Evren’in yapısıyla ilgili düşüncelerini hiç açıklamamışlardı, çün<span style="text-indent: 0.3in;">kü konu önemli gibi görünmemişti. Fakat Galileo, yeni olmakla kalmayıp sarsıcı da olan bir Evren modelini, Kopernik’in modelini ateşli bir biçimde savunuyordu. Daha önce Kopernik’in adını bile duymamış olan çok sayıda din adamı bu zararlı düşünceleri onun icat ettiğini artık öğrenmişti. İtalyan bir piskopos Kopernik’i hapishaneye atmak istemiş ve 70 yıl önce öldüğünü öğrendiğinde hayretler içinde kalmıştı.</span></p>

  <p>Kilise’nin en önemli ilahiyatçısı, Galileo ile Roma’da konuşmuş ve onu, Güneş-merkezli Evren’i yalnızca bir “varsayım olarak” tartışmak gerektiği konusunda uyarmıştı. Ancak Güneş’in “gerçekten”&nbsp;merkezde olduğunu söylemek “çok tehlikeli bir tutum” olacaktı. Felsefecileri ve ilahiyatçılar ayaklandıracak ve “Kitab-ı Mukaddes’in&nbsp;yanlış olduğunu iddia etmek suretiyle kutsal inancımıza zarar verecekti.” Bu din adamının da aklında Kitab-ı Mukaddes’ten, Luther’in&nbsp;Kopernik’e karşı çıkarken alıntıladığı, Yeşu’nun Güneş’e, “Dur, ey&nbsp;Güneş” diye seslendiği bölüme benzer bölümler vardı.</p>

  <p>Galileo uyarıldıktan sonra neredeyse 20 yıl boyunca baş belası kaleminden uzak kaldı. Fakat 1632’de sorunu daha da büyüteceği kesin olan bir kitap yayımladı. Konunun uzmanlarını değil, meraklıları hedeflediğinden kitaba <span style="font-style:italic;">İki Büyük Yer Sistemi Üzerine Konuşmalar</span> adını vermişti. <span style="font-style:italic;">Konuşmalar</span>'da üç kişi Evren’e ilişkin eski ve yeni görüşleri tartışıyordu. Bunlardan biri, yeni Güneş-merkezli Evren modelini&nbsp;anlatan, ikna edici bir bilim adamı, yani Galileo’ydu. Diğer ikisi zeki&nbsp;bir meraklı ile Dünya-merkezli Evren modelinde direten ve kendini&nbsp;gülünç duruma sokan aptal bir dindardı. Galileo ona Simplicio adını&nbsp;vermişti.</p>

  <p>Galileo Roma’ya çağrıldı ve “yanlış” düşüncelerle mücadele eden bir Katolik kurulu olan engizisyon tarafından sorgulandı. Birkaç ay&nbsp;sonra Kilise ona karşı tavır aldı. <span style="font-style:italic;">Konuşmalar</span>'ı kimse okumayacaktı;&nbsp;Galileo (ilahiyatçının uyarısına rağmen) Kopernikçi görüşü öğretmeye devam ettiği için sert bir biçimde eleştirildi. Hatalarını kabul etmesi, itaatsizliğini itiraf etmesi isteniyordu. Galileo diz çöktü ve istenilenleri yaptı.</p>

  <p>Floransa’ya evine döndü, yaşamının geri kalanım orada göz hapsinde geçirdi. Son dört yılında kördü, nedeni belki de teleskopuyla Güneş’i gözlemlemesiydi. Ölümüne kısa bir süre kala bir arkadaşına&nbsp;<span style="text-indent: 0.3in;">şöyle yazıyordu: “Olağanüstü keşifler ve herkesin anlayabileceği açıklamalarla geçmiş yüzyıllarda bilginlerin düşündüğünden yüz binlerce kez daha geniş hale getirdiğim bu Dünya, bu Evren, bundan böyle benim için duyu organlarımla algılayabildiğim küçücük bir alandan&nbsp;başka bir şey değil.”</span></p>

  <p>Kilise’nin karşı koymasına rağmen düşünceler değişti. Galileo öldüğünde bütün eğitimli insanlar Dünya’nın Evren’in merkezi olmadığını ve gökyüzünün uzayda sonsuza dek uzandığını işitmişti, pek çoğu da bunun doğruluğuna inamyordu. Gökbilimciler ayrıca Kepler’in gezegenlerin hareketlerini açıkladığından da haberdardılar.</p>

  <p>Ancak henüz hiç kimse gezegenleri ve yıldızları bir arada tutan kuvvetin ne olduğunu bilmiyordu. Bazı bilim adamları açıklamalar&nbsp;getirmişti. Örneğin manyetizma üzerine çalışan İngiliz William Gilbert, gezegenleri kendi yörüngelerinde tutan kuvvetin bir pusulanın&nbsp;iğnesini kuzeye doğru döndüren gizemli kuvvetle aynı olduğunu öne&nbsp;sürdü.</p>

  <p>1642’de, Galileo’nun öldüğü yıl, bu soruya bir yanıt verecek kişi doğdu. Bu bilim adamı, adını bile yazamayan ve çocuğunun doğumunu göremeden ölen bir İngiliz çiftçinin oğlu olarak dünyaya gelen Isaac Newton’di. Newton köyde büyüdü, bir köy okuluna gitti ve çocukluğunun büyük bölümünü su saatleri ve bir fare tarafından döndürülen küçük değirmenler çizerek ve yaparak geçirdi. Ardından çok&nbsp;parlak bir zekâya sahip olduğunu göstereceği Cambridge Üniversitesi’ne gitti. Diğer öğrenciler kız peşinde koşup tilki avına giderken&nbsp;Newton ünlü ikiterimli teoremini bulmuştu. Bu teoreme göre, sıfırdan&nbsp;büyük herhangi bir n tamsayısı için iki a ve b sayısının toplamının&nbsp;n’inci kuvveti... Neyse, boş verin.</p>

  <p>1666’da yirmi üç yaşındayken Cambridge’te veba salgını baş gösterdi. Newton salgından kaçmak için evine döndü ve bir buçuk yılım evde geçirdi. Bu süre içinde ne yaptı? Bir kere, matematiğin, birkaç&nbsp;değişkenden birindeki değişikliklerin etkisiyle ilgilenen dalı olan sonsuz küçükler hesabını (diferansiyel ve integral hesap yöntemlerini)&nbsp;keşfetti. (Gezegenlerin birbirleri üzerindeki çekimini çözümlerken bu&nbsp;araca gereksinmesi olacaktı.) Ve Dünya’da kuvvetlerin hareket eden&nbsp;cisimler üzerine nasıl etkidiği konusunda görüşlerini geliştirdi. Ve beyaz ışığın bileşenlerini keşfetti. Ve, bütün bunlar yetmiyormuş gibi,&nbsp;<span style="text-indent: 0.3in;">Kepler’in açıkladığı şu kuvveti, yani yıldızları ve gezegenleri yerlerinde tutan şu yapıştırıcıyı, bugün kütleçekimi adını verdiğimiz çekim kuvvetini hesaplamaya başladı.</span></p>

  <p>Bütün bu keşifleri nasıl yaptığı kendisine sorulduğunda, Newton basit bir biçimde yanıtlamıştı: “Üzerlerinde düşünerek.” Çalışmalarını diğer bilim adamlarının, örneğin Kepler ve Galileo’nun çalışmalarının üzerine inşa ettiğini söyleyecek kadar yüce gönüllüydü. “Daha&nbsp;fazla şey gördüysem,” demişti, “bunun nedeni devlerin omuzlarının&nbsp;üzerinde durmamdır.”</p>

  <p>Yıllar sonra Newton, 1666 veya 1667 yılında evinin meyve bahçesinde uzanırken bir elmanın düşüşünü gördüğü gün kütleçekimi üzerine düşünmeye başladığını söyleyecekti. Kendi kendine elmanın neden yerin merkezine doğru dümdüz düştüğünü sormuştu. Bir “çekim kuvveti”nin elmayı çektiğini ve bu kuvvetin Dünya’nın ve elmanın büyüklükleriyle orantılı olduğunu tahmin etmişti. Bu çekim kuvvetinin ne olduğu konusunda bir fikri yoktu. Gilbert’in öne sürdüğü&nbsp;gibi manyetizma olabilirdi; veya Fransız bilim adamı Rene Descartes’ın söylediği gibi görünmez maddenin hortumları olabilirdi; belki&nbsp;de Tanrı’nın her şeye gücü yeten eliydi. Kuvvetin ne olduğunu bilmeden, nasıl işlediğini bulmak ne kadar zor olsa gerek!</p>

  <p>Newton Ay üzerine düşünmeye başladı. Aslında Ay’ın başıboş dolaşması, Dünya’dan uzaklaşması gerekirdi. Ama daha büyük olan Dünya onu gezegenimizin etrafında dönmesine neden olacak biçimde&nbsp;çekiyordu. Newton Ay’ı yörüngesinde, bir köy çocuğunun bir tavşanı vurmak için başının üzerinde çevirdiği ipin ucundaki taş olarak&nbsp;düşündü. Ardından bir cismi, ipin ucundaki taş gibi, döndürmek için&nbsp;gereken kuvveti nasıl hesaplayacağı üzerine çalışmaya başladı.</p>

  <p>Newton bulduğu formülü kullanarak, Ay’ı yörüngesinde tutmak için, yani Ay’ın Dünya’dan uzaklaşmasına engel olmak için Dünya’nın Ay’a uyguladığı kuvveti hesapladı. Böylece Dünya’nın Ay’a uyguladığı çekim kuvvetinin tam olarak Ay’ın savrulma kuvvetine eşit&nbsp;olduğunu gösterdi. Bu onu bütün gökcisimleri arasındaki, örneğin gezegenlerle Güneş arasındaki kütleçekimini açıklayan bir yasa ortaya&nbsp;koymaya götürdü. Bu kuvvet gökcisimleri arasındaki uzaklığın karesiyle ters orantılıydı. Evren’in tamamı kütleleri uzayda ve zamanda&nbsp;hareket ettiren bu ölçülebilir kuvvete bağlıydı. (Ancak, günümüzde fizikçiler bu yasarım temel istisnalarını biliyorlar.)</p>

  <p>Belki de bu öyle büyük bir başarıymış gibi görünmüyordur Ne de olsa Newton Evren’i bir arada tutan kuvveti keşfetmemişti. Bu bağlayıcı kuvvetin ne olduğunu bilmediğini kabul etmişti, biz bile bugüne kadar bu kuvvetin ne olduğunu öğrenemedik. Fakat, kendisinin&nbsp;söylediği gibi, o “Evren’in yapısını” gözler önüne sermişti. Kepler’in,&nbsp;Galileo’nun ve diğer bilim adamlarının bulgularını matematikle birleştirmişti.</p>

  <p>Avrupalıların, Kopernik’ten Newton’a kadar geçen 150 yılda öğrendikleri sarsıcıydı. Biz insanlar Evren’in merkezinde değildik. Dahası, bir keresinde gökbilimci Carl Sagan’ın yazdığı gibi, “İnsanlardan çok daha fazla sayıda gökada barındıran bir evrenin unutulmuş bir köşesinde saklanmış bir gökadanın içinde kaybolmuş sıradan bir&nbsp;yıldızın önemsiz bir gezegeninde” yaşıyorduk.</p>

  <p>Kimileri gözlerimizle, hatta teleskopla gördüğümüzün çok daha ötesine uzanan bir evren tasarımım endişe verici bulmuştu. Öyle anlaşılıyordu ki uzay sonsuzdu ve neredeyse boştu; Güneş, gezegenler ve&nbsp;yıldızlar bizi umursamadan kendi başlarına hareket ediyorlardı. Böyle bir evrende, her şeyden çok kendi suretinde yarattığı insanların işleriyle ilgilenen babacan bir Tanrı’yı zihinde canlandırmak güçtü. Dinine bağlı bir Hıristiyan olan Fransız bilim adamı Blaise Pascal, çektiği zihinsel ıstırabı çok güzel anlatmıştı: “Kendimi, hakkında hiçbir&nbsp;şey bilmediğim, benden haberi bile olmayan sonsuz büyüklükteki&nbsp;uzayda kaybolmuş gibi hissediyorum. Bu sonsuz uzayın ezeli ve ebedi sessizliği beni dehşete düşürüyor.”</p>

  <p>Oysa bu yeni evren modelini öğrenenlerin büyük kısmı evrendeki ayrıcalıklı yerlerini yitirdikleri için üzüntü duymamıştı. Tersine, şairler öğrendikleri şeyi coşkuyla karşılamışlardı. Aralarından biri şöyle&nbsp;yazıyordu:</p>

  <p><span style="font-style:italic;">Gecenin karanlığında gizlenmişti Doğa ve Doğa yasaları “Newton olsun!” dedi Tanrı ve her yer ışık oldu.</span></p>

  <p>Bir İtalyan yazar gökbilimcilerin bulgularını, <span style="font-style:italic;">Hanımefendiler için Newton’cılık</span> adını verdiği kitabında hoş bir biçimde anlatıyordu.</p>

  <p>Dünya’nın Güneş’in etrafında döndüğüne ilişkin keşfin haberi her yere yayıldı. Kepler, Galileo ve Newton’in çalışmalarını yaptığı&nbsp;<span style="text-indent: 0.3in;">1600’lerde Avrupalı Katolik rahipler Çin imparatoruna astrolog olarak hizmet ediyor, yıldızların ve gezegenlerin konumlarını inceleyerek imparator için geleceği güya tahmin ediyorlardı. Fakat bu rahipler aynı zamanda misyoner öğretmenlerdi ve 1600’lerin büyük bölümünde&nbsp;Çinlilere yeni Güneş-merkezli evren modelini de öğrettiklerini biliyoruz. Onlara ayrıca teleskopu da tanıtmışlar ve Çince gökbilim kitapları yayımlamışlardı.</span></p>

  <p>Öğrettikleri şeyler Japonya’ya ulaştığında Japonlar çabucak bu yeni Güneş-merkezli modeli kabul ettiler. Japon bilginler Güneş’in aslında Japonların eski bir tanrısı olduğunu söylüyorlardı, “gökyüzünün merkezini yöneten tanrı.” Dolayısıyla bu yepyeni bilgi gerçekte onların eski inançlarıydı.</p>

  <p>Pek çokları Newton’ı gelmiş geçmiş en büyük bilim adamı olarak kabul etti; pek de alçakgönüllü olmayan Newton’in kendisi de büyük olasılıkla aynı görüşteydi. Fakat ölmeden kısa bir süre önce bir&nbsp;arkadaşına şöyle demişti: “Dünyanın beni nasıl gördüğünü bilmiyorum, ama ben kendimi, önünde gerçeğin engin denizi keşfedilmemiş&nbsp;dururken, deniz kıyısında oynayan ve arada sırada bulduğu pürüzsüz bir çakıl taşı veya güzel bir deniz kabuğuyla oyalanan bir çocuk&nbsp;gibi görüyorum.”</p>

  <p>İnsanoğlunun, bütün yaşamı boyunca, üzerinde yaşadığı küçük bir gezegenle birlikte yakınındaki bir yıldızın çevresinde birkaç düzine&nbsp;yolculuk yapan bir yolcudan başka bir şey olmadığını* öğrenmek yeteri kadar sarsıcıydı. Daha sarsıcı haberler de yoldaydı.</p>
  <hr />

  <p><span style="text-indent: 0.3in;">*&nbsp;</span><b style="text-indent: 0.3in;"><i>Carl Sagan ve Ann Druyan’in 1992 tarihli Shadows of Forgotten Ancestors: A Search for Who We Are [Unutulmuş ataların gölgeleri: Kim olduğumuza dair bir araştırma] adlı kitabının 30. sayfasından biraz değiştirilerek aktarılmıştır.</i></b><br /></p>

  <p>Bu haberlerin en önemlisini, Newton’in ölümünün üzerinden 100 yıl geçmeden Batı İngiltere’de doğan Charles Darwin getirmişti. Newton’in tersine Darwin eğitimli bir aileden geliyordu. “Kayanın içine&nbsp;gömülü bir insan iskeleti” bulan Darwin’in büyük büyükbabasından&nbsp;“Meraklı Adam” olarak söz ediliyordu. Büyük amcalarından biri,&nbsp;<span style="font-style:italic;">Linnaeus’un Eşeysel Botaniğine Özlü ve Kolay Anlaşılır Bir Giriş</span> adlı bir yapıt yazmıştı. Baba tarafından büyükbabası Erasmus Darwin,&nbsp;<span style="text-indent: 0.3in;">çapkınlık yapmadığı ve özel yemek masasında (dehşetli göbeğinin engel olmaması için masası hilal biçiminde oyulmuştu) tıkınmadığı zamanlarda, tıp ve botanikle ilgili pek çok yapıt kaleme almıştı. Diğer büyükbabası Josiah Wedgwood ünlü bir çömlekçiydi. Darwin kan&nbsp;görmeye dayanamasa da, babası gayet iyi bir geliri olan bir hekimdi.</span></p>

  <p>Darwin ortalama bir öğrenciydi, fakat kuşları gözlemliyor, taş ve böcek topluyordu. Öyle çok kimya deneyi yapıyordu ki arkadaşları&nbsp;ona “Gaz” adını vermişlerdi. Avlanmayı da seviyordu; avdan tiksinen&nbsp;babası ona, “Avlanmaktan, köpeklerden ve fare yakalamaktan başka&nbsp;bir şey bilmiyorsun; kendin ve bütün ailen için bir yüz karası olacaksın” demişti. Bir süre İskoçya’da tıp eğitimi görmüş ama bundan hoşlanmamıştı, bu yüzden babası onu soylu ahmakların son sığınağı olan&nbsp;Kilise’ye yollamaya karar verdi.</p>

  <p>Darwin de Newton gibi Cambridge’e gitti ve orada papazlık eğitimi gördü. Fakat buna ek olarak fen dersleri de aldı; bu dersler onu hevesli bir doğa bilgisi uzmanı yaptı. Bir botanik profesörü onu inceleme gezilerine götürdü, ona canlı bitkileri nasıl gözlemleyeceğini öğretti. Darwin günün birinde Alexander von Humboldt’un <span style="font-style:italic;">Yeni Kıtanın Ekvatoral Bölgelerine Yapılan Gezilerin Kişisel Öyküleri</span> adlı yapıtını büyük bir heyecanla okudu. (Sözü edilen kıta Güney Amerika’ydı.) Yıllar sonra şöyle yazacaktı: “Gençken [Humboldt’un] <span style="font-style:italic;">‘Kişisel Öyküleri'</span>ni tekrar tekrar okumam bütün hayatımı değiştirdi.”</p>

  <p>Darwin yaşamını bir taşra papazı olarak geçirecek gibi görünüyordu; haftanın altı günü böcek toplayarak ve pazarları vaaz vererek. Fakat sonra, olmadık bir yerden müthiş bir fırsat çıktı: Humboldt’un izlediği yolu izleme fırsatı. Botanik profesörünün tavsiyesiyle, bir araştırma gezisine doğa bilimci olarak davet edildi. <span style="font-style:italic;">Beagle</span> adındaki gemi, denizcilik araştırmaları yapmak için Güney Amerika’nın doğu kıyısından güneye, batı kıyısından da kuzeye doğru yol alacak, sonra da&nbsp;dünyanın çevresini dolaşacaktı. Gezi yaklaşık iki yıl sürecekti. Charles’ın babası önce papazlık konutuna giden bu dolambaçlı yola karşı&nbsp;çıktı, bir süre sonra gönülsüzce kabul etti.</p>

  <p>Gezi iki değil beş yıl sürdü. <span style="font-style:italic;">Beagle</span> ne zaman bir kıyıya yanaşsa Darwin kumsalda dolaşıyor ve tepelere tırmanıyor, örnek topluyor,&nbsp;gördüğü her şeyi yakından inceliyordu. Kendi kendine bir sürü soru&nbsp;soruyordu. Mercanadalar neden halka biçimindeydi? And Dağla<span style="text-indent: 0.3in;">rı’nda, denizden üç kilometre yükseklikte fosilleşmiş deniz kabuklarının ne işi vardı? Ekvatordaki Galapagos Adaları’ndan birindeki bülbüller ve ispinozlar, bir diğer adadaki aynı cins kuşlara göre neden daha keskin gagalara sahipti? (Tanrı onları yaratırken bütün bu zahmete girmiş miydi?) Ve (aklının bir köşesindeki) insanların da bir çeşit&nbsp;hayvan olup olmadığı sorusu...</span></p>

  <p>İngiltere’ye geri döndüğünde Darwin artık Tanrı’ya hizmet etmeyi düşünmüyordu. (Kuzeniyle, zengin bir Wedgwood’la evlendi, eşinin&nbsp;çömlekçilikten elde ettiği gelirle ve babasının kendisine bıraktığı mirasla rahatça yaşadı.) 20 yıl boyunca ikili bir yaşam sürdü. Aslında&nbsp;büyük bir yapıt yazmakla meşguldü. Ancak çoğu arkadaşı onun&nbsp;önemsiz şeyler yazdığını ve özel merakı olan solucan gözlemeyi sürdürdüğünü sanıyordu.</p>

  <p>Gerçekte aklını kurcalayan şeyi, “tür sorununu” neredeyse kimseye açmadı. Kendi kendine neden, diye soruyordu, neden geçmişte ve şimdi bu kadar çok hayvan ve bitki çeşidi var? Kitab-ı Mukaddes&nbsp;Tanrı’nın bütün canlıları yalnızca bir haftada yarattığını söylüyordu, ama bu doğru muydu? Pek öyle görünmüyordu. Örneğin Darwin’in fosillerini incelediği eski armadillolar yok olmuş ve yerlerini&nbsp;biraz daha farklı olan yenileri almıştı. Demek ki Tanrı’nın yaratmasıyla onların öyküleri son bulmamıştı. Türler ortaya çıkıyor ve yok&nbsp;oluyor gibi görünüyordu ve bu, diyordu Darwin, “gizemlerin gizemidir.”</p>

  <p>İnsanlar da dahil canlıların nasıl evrimleştiği üzerine kafa yoran tek kişi Darwin değildi. Bu soru herkesin kafasını meşgul ediyordu ve&nbsp;çeşitli ülkelerden bilim adamları sorunun yanıtını arıyordu. 1840’ta&nbsp;bir İngiliz romanı konuya dikkat çekiyordu. Romanda, zarif bir hanımefendi bir arkadaşına okuduğu bir şeyi anlatıyordu. “Biliyorsun,”&nbsp;diyordu, “gelişme her şeydir. Bu her zaman geçerlidir. Başlangıçta&nbsp;hiçbir şey yoktu, sonra bir şeyler oldu; sonra -sonra ne olduğunu&nbsp;unuttum- sanıyorum kabuklu hayvanlar vardı, sonra balıklar; sonra&nbsp;da biz ortaya çıktık, -dur bakayım- biz daha sonra mı ortaya çıktık?&nbsp;Neyse boş ver; biz en son ortaya çıktık. Ve bir sonraki değişiklikte&nbsp;bizden çok daha üstün bir şey ortaya çıkacak - kanatlan olan bir şey.&nbsp;Ah! İşte hepsi bu: Bir zamanlar balıktık ve gelecekte de sanırım karga olacağız.”</p>

  <p>Darwin aradığı yanıtın izini papazlık mesleğini bırakan bir başka İngiliz’in, Thomas Malthus’un bir kitabında buldu. <span style="font-style:italic;">Nüfus Üzerine&nbsp;Deneme</span> adlı ünlü yapıtında Malthus insanoğlunun besin üretimini&nbsp;artırabileceğinden daha hızlı bir biçimde çoğaldığını yazmıştı. Dolayısıyla insanların sayısı, besinleri tükenene kadar artıyordu; tam bu&nbsp;noktada kıtlık, savaş ve hastalık artışı aniden durduruyordu.</p>

  <p>Malthus’u okurken Darwin, bu hayatta kalma mücadelesinin bütün türleri etkileyip etkilemediği üzerine kafa yordu. Bir batında doğmuş domuz yavrularının annelerini emmesini düşünün. Yavruların çoğu atak ve güçlüyken yalnızca biri yumuşak huylu ve güçsüzse, süt&nbsp;emmeyi başaramayan, dolayısıyla da açlıktan ölen hangisi olur? Tabii ki iyi gelişmemiş olanı. Diğerleri (çiftçi onları kesene kadar) büyüklük ve oburluk bakımından işe yarar niteliklere sahip yavrular&nbsp;meydana getirecektir. Öte yandan iyi gelişmemiş olanın kusurları (yumuşak huyluluğu ve güçsüzlüğü) ortadan kaybolacak ve bu da sonuçta iyi bir şey olacaktır. Darwin bu süreci “en iyi uyum sağlayanın hayatta kalması” biçiminde adlandırmıştı. Bu süreç sıkça meydana gelirse evrim gerçekleşir. Bir tür olarak domuz genellikle, daha obur ve&nbsp;daha büyük olur.</p>

  <p>Darwin evrim olgusunu açıklayabilirdi ama tam olarak nasıl gerçekleştiğini bilmiyordu. Yavaş yavaş bir Fransız biyologun, uzun süre önce ölmüş, uzun adlı Lamarck şövalyesi Jean-Baptiste Pierre Antoine de Monet’nin görüşlerini benimsedi. Lamarck hayvanların gereksinme duyduklarında yeni nitelikler geliştirdiklerini ve bu sonradan kazanılan nitelikleri yavrularına geçirdiklerini ileri sürmüştü. Örneğin bir zürafa boynunu bir ağacın en tepesindeki yapraklara ulaşmak için gerip uzattığında boynu hafifçe uzar. Bu fazladan uzunluğu yavrusuna aktarır ve pek çok nesilden sonra bütün zürafaların boyunları, şeylerinki gibi... zürafalarınki gibi olur.</p>

  <p>Fakat Lamarck’ın sonradan kazanılan niteliklere ilişkin varsayımında bazı sorunlar vardı. Örneğin Yahudiler ve Müslümanlar erkek çocuklarını binlerce yıldır sünnet ettiriyorlardı, ama Müslüman ve&nbsp;Yahudi oğlanlar hâlâ sünnet derili doğuyordu. Yirmi Dördüncü Bölüm’de göreceğimiz gibi, Avusturya-Macaristan’da bir rahip bitkilerin&nbsp;ve hayvanların niteliklerini sonraki nesillere nasıl aktardıklarını bulmuştu. Darwin’in bu çalışmadan haberi yoktu.</p>

  <p>Darwin türlerin kökenine ilişkin kitabını bitirmek üzereyken kendisini altüst eden bir durumla karşılaştı. Alfred Wallace adında bir başka Britanyalı ona türlerin kökenine ilişkin kendi kuramını anlatan&nbsp;bir makale yollamıştı ve bu makale Darwin’in 20 yıldır üzerinde uğraştığı kuramı mükemmel bir biçimde özetliyordu. Kendi kuramı çok&nbsp;daha ayrıntılı olsa da bu Darwin için başlangıçta bir felaket gibi göründü. İki adam, uygar bir biçimde, çalışmalarına ilişkin raporların&nbsp;1858 yılında bilimsel bir derneğin toplantısında okunmasını kabul etti. Çok sayıda bulgu ortaya koymalarma rağmen Darwin ve Wallace&nbsp;pek ilgi görmedi. 1858 yılı sona ererken derneğin başkanı üyelerine o&nbsp;yıl “çarpıcı keşifler” yapılmadığını bildiriyordu.</p>

  <p>Sonraki yıl Darwin, <span style="font-style:italic;">Türlerin Kökeni Üzerine, Doğal Seçilim ya da Yaşam Mücadelesinde Kayırılmış Soyların Korunması Yoluyla</span> [Yaygın bilinen biçimiyle <span style="font-style:italic;">Türlerin Kökeni]</span> adını verdiği kitabını bir yayımcıya yolladı. Yayıncı pek hevesli değildi. Bir gazetenin editörüne&nbsp;bir fikir vermesi için başvurduğunda, editör ona kitabı yayımlamamasını tavsiye etti. Konunun tartışmak olduğunu söylemiş ve güvercinler konusunda zekice düşünceleri olduğu bilinen Darwin’in bu kuşlarla ilgili bir şeyler yazması gerektiğini söylemişti. “Güvercinler herkesin ilgisini çeker” diye de eklemişti.</p>

  <p>Fakat yayıncı <span style="font-style:italic;">Türlerin Kökeni'</span>ni bastı. Kitap çabucak tükendi ve yeni baskısı yapıldı. Geniş bir okur kitlesi tarafından okundu, pek çok&nbsp;dile çevrildi. Japoncaya bile çevrildi, diye mutlulukla belirtiyordu&nbsp;Darwin.</p>

  <p>Darwin’in söyledikleri herkesin hoşuna gitmedi; İngiliz Kilisesinin ruhban sınıfını derinden sarstı. Onlar için önemli olan, her şeyden önce Tanrı’nın eserleriydi. Darwin, Kutsal Kitap’ın bütün canlı türlerini üç günde yarattığını söylediği Tanrinın oynadığı rolü küçültüyordu. Tıpkı Newton’in yıldızlar ve gezegenler için ortaya koyduğu gibi, Darwin de doğanın hiç değişmeyen yasaları olduğunu ileri sürüyordu. Böylece rahatsız edici bir soru ortaya çıkıyordu: Gökyüzünün veya Dünyamızın işleyişi için Tanrı’ya gereksinim yoktuysa, Tanrı ne yapmıştı?</p>

  <p>Din adamları ve başka bazı insanlar ayrıca, Tanrı’nın insanları Ki-tab-ı Mukaddes’te belirtildiği gibi “kendi suretinde” yaratmadığını&nbsp;<span style="text-indent: 0.3in;">okumaktan da tedirgin olmuşlardı.</span> <span style="text-indent: 0.3in; font-style: italic;">Türlerin Kökeni</span><span style="text-indent: 0.3in;">'nde Darwin, insanların -çoğunlukla “daha alt basamakta” olduğu söylenen- başka hayvanlardan evrimleştiğini ima ediyordu, ama yalnızca ima ediyordu. İma yeterliydi; Darwin’in insansı maymunları kastettiğini biliyorlardı. Bazıları yalnızca işin alayındaydı.</span> <span style="text-indent: 0.3in; font-style: italic;">Punch</span> <span style="text-indent: 0.3in;">dergisinde sık sık şöyle şakalar yer alıyordu: “Bir yalanı açıklayabilirim.” [Yalan anlamına&nbsp;gelen İngilizce tale sözcüğüyle kuyruk anlamına gelen tail sözcüğüne&nbsp;gönderme yapılıyor.] “Öyle mi? O halde hiç vakit kaybetmeden Mr.&nbsp;Darwin’e git. Seni görmekten kıvanç duyacaktır.” Fakat din adamları insansı maymunlardan gelmenin eğlenceli bir şey olduğunu düşünmüyorlardı.</span></p>

  <p><span style="font-style:italic;">Türlerin Kökeni'</span>nin yayımlanışından altı ay sonra İngiliz Bilim Geliştirme Derneği kitabı tartışmak üzere Oxford Üniversitesi’nde&nbsp;toplandı. Darwin tartışmaktan nefret ettiği için toplantıya katılmamıştı. Baş konuşmacı, Darwin’in düşmanı Oxford piskoposu Samuel Wilberforce’tu. “Dalkavuk Sam” olarak anılan Wilberforce, işlek&nbsp;bir zekâya sahipti, kanıt eksikliği yüzünden sıkıntı yaşayacak biri&nbsp;değildi.</p>

  <p>Bilim adamları, hanımefendiler ve Oxford öğrencileriyle dolu büyük bir salonda piskopos, evrim kuramıyla kibar bir biçimde dalga geçti. Erkeklerin yanı sıra kadınların da hayvanlardan türeyip türemediğini sorarak dinleyicilerin centilmenliğine yüklendi. Sonra, orada&nbsp;<span style="font-style:italic;">Türlerin Kökeni'ni</span> savunmak için bulunan Darwin’in bilim adamı arkadaşlarından biri olan T.H. Huxley’e döndü. Pek de akıllıca olmayan bir biçimde Huxley’e, büyükbabasının mı, yoksa büyükannesinin&nbsp;mi maymundan türediğini sordu.</p>

  <p>Söz sırası Huxley’e geldi. Başlangıçta Darwin’in görüşlerini gösterişsiz bir biçimde savundu. Darwin’in insansı maymunlarla insanları doğrudan birleştirmeyi amaçlamadığını, yalnızca her ikisinin de binlerce nesil ötedeki ortak bir atadan türediğini göstermeyi amaçladığını anlattı. Huxley ardından (düşünce tarihinde meşhur bir andır) Wilberforce’un büyükbaba sorusunu yanıtladı. “Büyükbabasının bir insansı maymun olmasından” utanç duymayacağını söyledi. Wilberforce’a bakarak, asıl, hakkında hiçbir şey bilmediği bilimsel konulara&nbsp;dalan ve dikkatleri konudan uzaklaştırmak için “amaçsız bir belagat”e başvuran, “konuyla ilgisiz etkileyici sözlerden ve dini duygula<span style="text-indent: 0.3in;">ra becerikli bir biçimde zarar vermekten medet uman” bir insan-ata-ya sahip olmaktan utanç duyacağım belirtti.</span></p>

  <p>Kimse piskoposlarla böyle konuşamazdı. Öğrenciler bağırış çağırışla ayağa fırladılar. Bir kadın bayıldı ve dışarı çıkarıldı.</p>

  <p>Huxley yalnızca küçük bir çarpışma kazanmıştı, bir savaş değil; dindar Hıristiyanların evrim ile ilgili görüşlerini değiştirmesi uzun zaman alacaktı. Ancak Wilberforce ve Huxley’in (insanlar ona Darvvin’in buldoğu adım takmışlardı) çarpışması, sorunu çarpıcı bir hale&nbsp;getirmişti. Çok sayıda insanın böylece, türlerin kökeni ve biz insanların hayvanlarınkine benzer doğası üzerine yeni bir görüşten haberi oldu. Pek çok İngiliz bilim adamı evrim kuramını çabucak benimsedi,&nbsp;büyük olasılıkla kendi kendilerine “Tabii ya! Ben neden düşünemedim?” diyorlardı. <span style="font-style:italic;">Türlerin Kökeni'</span>nin yayımlanmasını izleyen 10 yıl&nbsp;içinde, Cambridge Üniversitesinin doğa bilimi sınavlarından doğadaki “tasarımın kanıtı” sorusu çıkarıldı. Bunun yerine hayatta kalma&nbsp;mücadelesinin bir çözümlemesinin yapılması isteniyordu. Diğer ülkelerde de bir kuşak sonra Darvvin’in kuramının yandaşları arttı.</p>

  <p>Bu arada Darwin’in evrim üzerine söyleyecek daha sözü vardı. <span style="font-style:italic;">Türlerin Kökeni'</span>nden 10 yıl sonra başka bir kitap yazdı, <span style="font-style:italic;">The Descent&nbsp;of Man (İnsanın Türeyişi).</span> Artık insanların çok eski atasının “suda&nbsp;yaşayan.... tek bir bireyde iki eşey barındıran bir hayvan” olduğunu&nbsp;sakınmadan söylüyordu. Daha yakın atamız ise “bir kuyruğu ve sivri kulakları olan, büyük olasılıkla ağaçlarda yaşayan, dört ayaklı, kıllı bir hayvan”dı. Bu bir insansı maymuna çok benziyordu, ama <span style="font-style:italic;">İnsanın Türeyişi</span> fazla tepki çekmedi. <span style="font-style:italic;">Türlerin Kökeni</span> herkesi en kötüsünü duymaya hazırlamıştı.</p>

  <p>İnsanın tarihi konusunda Danvin’in ne düşündüğünü kendi kaleminden okuyalım. <span style="font-style:italic;">İnsanın Türeyişi’</span>nin sonunda şöyle yazar: “İnsanın, kendi çabalarıyla olmasa da, canlılar dünyasının en tepesine yükselmekten duyduğu övünç anlaşılabilir; başlangıçtaki konumunda durmak yerine yükselmiş olması gerçeği de insana uzak gelecekte daha da iyi bir durumda olacağına dair bir umut verebilir.”</p>
</body>
</html>
