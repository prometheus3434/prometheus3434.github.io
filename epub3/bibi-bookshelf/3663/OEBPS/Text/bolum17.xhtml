<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>17. Bölüm<br /></h1>

  <h2 id="sigil_toc_id_17"><a id="bookmark5"></a>Savaşı Bitirmek İçin Savaşıyoruz</h2>

  <div>
    <br />
  </div>

  <p>Savaş, 1914’ten 1918’e dek, dört korkunç yıldan fazla sürdü ve dünya böylesini daha önce hiç yaşamamıştı. Savaşı yaşayanlar onu&nbsp;Büyük Savaş veya Dünya Savaşı olarak adlandırıyorlardı. Şimdiyse&nbsp;bu savaşa, ne yazık ki, I. Dünya Savaşı diyoruz.</p>

  <p>Savaşı anlamak için, 1900’lerin başında Avrupa’nın dört önemli “gücünü”, olayların seyrini belirleyecek kadar etkili olan dört ülkeyi&nbsp;tanımak gerekir. Bu dört ülke Avrasya’nın kuzeyinde Britanya Adaları’ndan Bering Boğazı’na dek bir yay biçiminde sıralanmıştı. Bunlar,&nbsp;okyanusları ve çok sayıda uzak koloniyi egemenliği altında bulunduran Britanya; Almanya tarafından 1870’te yenilgiye uğratılan ama&nbsp;görkemli bir askeri geleneğe sahip olan Fransa; zengin ve güçlü Almanya; yoksul ve geri kalmış olmasına karşm nüfusunun çokluğu nedeniyle büyük ordular kurabilen Rusya’ydı. Daha küçük diğer iki güç&nbsp;de, askeri başarılarından çok müziğiyle ünlü İtalya ve büyük ama bütünlükten yoksun bir imparatorluk olan Avusturya-Macaristan’dı.</p>

  <p>1900’lerin başında bu güçler arasında sık sık gerginlikler yaşanıyordu. Afrika ve Asya’daki koloniler ve Balkan Yarımadası’nda çoğunluğu Slav olan halkların karmaşık mücadeleleri konusunda aralarında tartışmalar çıkıyordu. O günlerin ruhuna uygun olarak, büyüklüklerini bir savaşla kanıtlamak istiyorlardı.</p>

  <p>Almanya ve Fransa ortak sınırları boyunca kaleler inşa ettiler; Almanya, Britanya’dan daha büyük bir donanmaya sahip olma yarışına girdi. Rusya savaş durumunda ordularını taşımak için gereksinim duyacağı demiryollarını inşa etmeye başladı. Avrupa’nın orta bölümünde yer alan Almanya, Avusturya-Macaristan ve İtalya birleşerek Fransa ve Rusya’yı hedef alan bir “Üçlü İttifak” oluşturdular. Fakat Almanya korkusu, Almanların batısındaki Fransa ve İngiltere ile doğusundaki Rusya arasında bir “Üçlü Antant” kurulmasına yol açtı. Kendisini kuşatılmış hisseden Almanya, büyük bir savaş çıkma olasılığına karşı, Fransa ile Rusya’yı alt etmek için gizli bir plan hazırladı.</p>

  <div style="text-align: center;"><img alt="" src="../Images/main-13.jpg" /></div>

  <p><span style="text-indent: 0.3in;">Büyük bir savaşın çıkması mümkündü, ama çıkmaz diye düşünülüyordu. Anlaşmazlıklarına karşın Avrupa’nın “güçleri” genellikle birbirlerine dostça davranıyorlardı. Krallardan çoğu kuzendi ve bu&nbsp;mağrur insanlar birbirleriyle çoğunlukla iyi ilişkiler içindeydiler. Şık&nbsp;general ve amiral üniformalarıyla birbirlerinin düğünlerine ve cenazelerine katılıyorlardı. Yirminci yüzyılın başlangıcından birkaç gün sonra Britanya kraliçesi Victoria öldüğünde, iki imparator, üç hükümdar, dokuz veliaht prens ve meşru mirasçı, kırk prens ve grandük cenazeye katılmış ve geçit töreninde kraliçenin tabutunun arkasında yürümüşlerdi. Kısa bir süre sonra orduları birbirlerini katledecek olan&nbsp;Alman kayseri ve evlilik yoluyla akrabası olan Rus çarı, on yıllar boyunca dostça ilişkiler yürütmüşlerdi. Birbirlerine, Willie ve Nicky diye seslendikleri İngilizce mektuplar yazıyorlardı.</span><br /></p>

  <p>Savaşın fitili Avusturya-Macaristan’da ateşlendi. Bu büyük imparatorluk kat kat sandviç gibi, değişik halklardan oluşuyordu. İmparatorluğun askeri yönetmelikleri bütün şu dilleri yasal kabul etmişti: Almanca, Macarca, Çekçe, Slovakça, Slovence, Sırpça-Hırvatça, Ukraynaca, İtalyanca, Lehçe ve Rumence. Milliyetçilik humması bu dilleri konuşan topluluklardan çoğunu sarmıştı. İmparatorluktan ayrılmak&nbsp;ve bağımsız uluslar olarak yaşamak istiyorlardı.</p>

  <p>1914 yılının güneşli bir Temmuz günü, bu ayrılıkçı havadan etkilenen genç bir adam I. Dünya Savaşı’nı başlattı. Bunu, Avusturya-Macaristan’ın güney ucundaki bir Balkan eyaleti olan Bosna’da yaptı. Avusturya-Macaristan İmparatorluğu tahtının veliahtı olan bir arşidük, Bosna’nın başkenti Saraybosna’ya yeni gelmişti. Teröristler&nbsp;onu bekliyordu. Üstü açık otomobil, şoförün yanlış yöne dönmeye&nbsp;zorlanması yüzünden durduğunda, on dokuz yaşındaki Gavrilo Prin<span style="text-indent: 0.3in;">cip otomobilin basamağına atladı. Tabancasını ilk ateşleyişinde arşidükü, ikinci ateşleyişinde de arşidükün karısını öldürdü.</span></p>

  <p>Princip ve arkadaşları “Kara El” adında gizli bir örgütün üyesiydi. Bosna’yı Avusturya-Macaristan’dan kurtarmayı ve Bosna’nın doğusundaki genç Sırbistan Kırallığı’na katmayı amaçlıyorlardı. Bosnalılar ve Sırplar aynı Slav dilini konuştuğundan, Sırbistan’ı Bosna'nın meşru vatanı olarak görüyorlardı. Teröristler Sırbistan’da eğitim görmüş, silahlarını buradan sağlamışlardı.</p>

  <p>Avusturya-Macaristanlıların kanıtı olmasa da, cinayetleri Sırbistan’ın tasarladığından kuşkuları yoktu. (Yanılmıyorlardı. Suikastı, Ya Birleşme Ya Ölüm adındaki yarı resmi Sırbistan gizli örgütünün şefi&nbsp;tasarlamıştı.) Avusturya-Macaristanlılar ayrıca yalnızca Boşnakların&nbsp;değil, Slav dilini konuşan diğer toplulukların, Slovenler ve Hırvatların da imparatorluktan ayrılmayı ve belki de Sırbistan’la birleşmeyi&nbsp;talep etmesinden korkuyordu. Bu nedenle Avusturya-Macaristan, Sırbistan’ı cezalandırması ve böylece bütün ayrılıkçılara (bir başka deyişle milliyetçilere) bir ders vermesi gerektiğine karar verdi.</p>

  <p>Savaşın yol açabileceği tehlike büyüktü. O dönemde bir uluslararası meclis olsaydı, olaylara müdahale edebilir ve barışı koruyabilirdi. Fakat böyle bir birlik yoktu ve Princip’in Bosna’da ateşlediği fitil, neredeyse günlerle ifade edilebilecek kadar kısa bir süre içinde ülke&nbsp;ülke yanarak dinamite ulaştı. Tarihçiler kuşaklar boyunca bu fitilin&nbsp;yanma yolunun izini sürmek ve yaygın bir savaşa yol açan şeyin ne olduğunu saptamakla uğraştı.</p>

  <p>Daha önce söylediğimiz gibi Avusturya-Macaristan, kuzey ve batıdaki komşusu Almanya'nın müttefikiydi. Dolayısıyla zengin ve dinamik Almanya’nın gerçekten kendilerine destek olup olmayacağını göreceklerdi. Böyle bir yardım, sonucu belirleyebilirdi.</p>

  <p>Almanya’nın seçimi (müttefikine destek olmak ya da olmamak) büyük oranda Kayzer II. Wilhelm’e bağlıydı. Wilhelm’in, dış politikayı belirleme yeteneğine eksiksiz ama temelsiz bir güveni vardı. Askeri&nbsp;başarı peşindeydi, amiral üniforması veya üzerinde salman bir tüy ve&nbsp;altm bir kartal bulunan miğferiyle muhafız alayı subayı üniforması&nbsp;giymekten hoşlanıyordu. Dolayısıyla, savaşa girmesi durumunda&nbsp;Avusturya-Macaristan’a destek olmaya karar vermesi şaşırtıcı değildi. Belki savaş ve zafer istemişti, belki de yalnızca müttefikini destek<span style="text-indent: 0.3in;">lemek zorunluluğu duymuştu. Almanya, Doğu Avrupa’nın en büyük gücü olan Rusya’nın Avusturya-Macaristan karşısında Sırbistan’ın&nbsp;yanında olma tehdidinde bulunması durumunda destek olacağına söz&nbsp;vererek Avusturya-Macaristan’a, “açık çek” verdi. Viyana’daki Alman elçisi, Avusturya-Macaristan’ın Sırbistan’ı yalnızca yumuşak bir&nbsp;biçimde cezalandırma olasılığının olduğunu telgrafla bildirdiğinde,&nbsp;Wilhelm telgraf kâğıdının kenarına, “Umarım olmaz” yazmıştı.</span></p>

  <p>Almanya’nın desteğini arkasına alan Avusturya-Macaristan Sırplara bir ültimatom yolladı. Bir savaşa yol açması tasarlanan isteklerde bulunuluyordu. Köşeye sıkışan küçük Sırbistan, suikastı planlayanların yargılanmasıyla ilgili olan istek dışında bütün istekleri kabul etti. Bu bir tek reddediş bile yeterliydi; Avusturya-Macaristan’a istediği bahaneyi sağladı. İmparatorluk Sırbistan’a savaş ilan etti ve ülkenin başkenti Belgrad’ı bombalamaya başladı.</p>

  <p>Şimdi Rusya ne yapacaktı? Ruslar aralarında Sırbistan’ın da bulunduğu küçük Balkan ülkelerini yol göstermekten hoşlanıyordu. Slav olarak küçük Slav kardeşlerini koruma iddiası taşıdıklarından, Avusturya-Macaristan’ın Sırpları ezmesine seyirci kalamazlardı. Ayrıca&nbsp;konuyla ilgilenmeleri için daha önemli bir nedenleri vardı: Avusturya-Macaristan ve Almanya’nın Balkan Yarımadası’mn doğusunu nüfuzları altına almasından korkuyorlardı. Böyle bir durumda bu iki güç&nbsp;Rusya’nın Akdeniz’le suyolu bağlantısını engelleyebilir, dış ticaretini&nbsp;kesebilirlerdi.</p>

  <p>Rus devlet adamları çok çabuk harekete geçmek (veya harekete geçmiş gibi yapmak) zorunda olduklarım anladılar. Avusturya-Macaristan’dan daha çabuk davranmak zorundaydılar, çünkü muazzam&nbsp;büyüklükteki ülkelerinde, at arabaları için yapılmış yollarıyla bir ordu toplamak ve bu orduyu cepheye götürmek çok uzun sürüyordu.&nbsp;Bu nedenle sınırlı bir seferberliğe giriştiler. Bu kadarı Almanları telaşa&nbsp;düşürmeye yetti, Almanlar da Ruslar gibi olası bir savaşa herkesten&nbsp;önce hazır olmak istiyorlardı. Rusların Almanya'nın doğu sınırına&nbsp;kendilerinden önce bir ordu yerleştirmeleri ve hemen saldırmaları durumunda, üstünlük sağlayacaklarını biliyorlardı.</p>

  <p>Almanya Ruslardan askeri güç toplamayı durdurmasını istedi. Önceden blöf yapmışlarsa da artık Ruslar daha fazla blöf yapamazdı, Almanlar kararlıydı. Almanya Avusturya-Macaristan’ın yanında&nbsp;<span style="text-indent: 0.3in;">savaşabileceği için, Ruslar aynı zamanda Almanlara karşı da çabucak harekete geçmek zorundaydı. Bu nedenle yalnızca Avusturya-Macaristan sınırında değil, Almanya sınırında da savaşa tam anlamıyla hazır olma kararı aldılar. (Pek de zeki biri olmayan çar o akşam günlüğüne, bu çok önemli günde yaptığı daha önemli şeyleri yazmış:&nbsp;“Tek başıma bir yürüyüş yaptım. Hava sıcaktı... denizde çok güzel&nbsp;vakit geçirdim.”)</span></p>

  <p>Almanya artık hiç seçeneğinin kalmadığını düşünüyordu, böylece Rusya’nın başkentindeki Alman büyükelçi Rus dışişleri bakanına savaş ilanını iletti. Bakan büyükelçiyi, “Yapmakta olduğunuz şey suçtur” diyerek uyardı. “Bütün uluslar size beddua edecek.” “Onurumuzu koruyoruz” diye yanıtladı büyükelçi. “Onurunuzun bu işle bir ilgisi yok” dedi dışişleri bakam. “Savaşa [Avusturya-Macaristan’a]&nbsp;söyleyeceğiniz tek bir sözle engel olabilirdiniz. Bunu istemediniz.” Alman büyükelçi gözyaşlarına engel olamadı.</p>

  <p>Almanya aynı zamanda, batıdaki komşusu Fransa konusunda ne yapacağına da karar vermek zorundaydı. Almanlar Fransa’nın savaşa&nbsp;Rusya’nın tarafında katılacağından emindi. Bu yüzden Almanya,&nbsp;Fransız silahlı kuvvetlerinin Alman sınırını geçtiğini ileri sürerek,&nbsp;Rusya ile birlikte Fransa’ya da savaş ilan etti.</p>

  <p>Almanya iki sınırda birden savaş olasılığını uzun zamandır düşündüğünden ayrıntılı bir plan yapmıştı. Fransa’nın Alman sınırı epey iyi korunuyordu, bu yüzden Alman kuvvetleri başlangıçta, resmi olarak&nbsp;tarafsız durumdaki küçük Belçika’nın içinden geçerek batıya doğru&nbsp;ilerleyecekti. Daha sonra güneye dönecek, Fransa’ya girecek, yayılacak ve Fransız ordularını çember içine alacaklardı. Alman komutanlar bu sırada Rusya’mn yetersiz karayolları ve demiryolları nedeniyle ordularını hazırlamasının uzun süreceğini tahmin ediyorlardı.&nbsp;Fransa’yı yenilgiye uğrattıktan sonra Almanya birliklerini geri çekecek, birinci sınıf trenleriyle ülkenin bir ucundan diğerine mekik dokuyarak asker taşıyacak ve Rusları hazırlıklarını tamamlamadan yenilgiye uğratacaktı.</p>

  <p>Bu planı uygulamaya başladılar, ama daha işin başında diğer bir gücü savaşa çektiler. Almanlar, Fransa ve Rusya’ya savaş ilan ettiklerinde, Britanya’nın savaşın dışında kalacağını düşünüyorlardı. Bunun&nbsp;büyük bir yanılgı olduğu anlaşıldı. Evet, Britanya’yı Fransa’nın yanın<span style="text-indent: 0.3in;">da savaşa girmeye zorlayan Antant kuralları yoktu, ama Britanya’nın eninde sonunda savaşa gireceği de açıktı. Çoğu Britanyalı savaşın&nbsp;dışında kalmak istediğinden, hükümetlerinin Fransa’nın yanında yer&nbsp;almayı haklı gösterecek bir nedene gereksinimi vardı.</span></p>

  <p>Fransa’ya saldırmaya hazırlanan Almanya, Belçikalılardan ordularının topraklarından geçmesine izin vermesini istedi. Britanya bunu öğrendiğinde, Almanya’yı Belçika’nın tarafsızlığını zedelememesi konusunda uyardı. Britanya’nın uyarısına rağmen Alman askeri birlikleri Belçika’ya girdi. Bu da Britanya’nın gereksinim duyduğu bahane&nbsp;oldu. Derhal Almanya’ya savaş ilan etti ve Manş Denizi’nin karşı yakasına asker göndermeye başladı.</p>

  <p>Avusturya-Macaristan’ın Sırbistan'a savaş ilan etmesinin üzerinden yalnızca beş gün geçmişti.</p>

  <p>Diğer ülkeler de çok geçmeden savaş ilan etti ve saflar belirginleşti. Bir tarafta, başta Rusya, Fransa ve Britanya olmak üzere “İtilaf Devletleri” vardı. Kısa bir süre sonra aralarına (önceden Üçlü İttifak’ın üyesi olmasına karşın) İtalya da katıldı; çok daha sonra da&nbsp;Amerika Birleşik Devletleri. Ayrıca dünyanın dört bir yanındaki&nbsp;Fransız ve İngiliz kolonileri de İtilaf Devletleri’ne yardım etti. Diğer&nbsp;taraftaysa Almanya ve Avusturya-Macaristan vardı, kısa bir süre sonra, büyük ama zayıf Osmanlı İmparatorluğu da onlara katıldı. Daha&nbsp;küçük ülkeler de taraflarını seçerek savaşa katıldılar.</p>

  <p>Neredeyse herkes savaşın yalnızca haftalar süreceğini düşünüyordu. Alman imparatoru Ağustos’un başında yola çıkan askerlere, “Ağaçlar yapraklarını dökmeden evinize dönmüş olacaksınız” demişti. Avrupa’nın her yerinde, öğretmenler, rahipler, politikacılar ve genç&nbsp;kızlar tarafından yüreklendirilen genç erkekler hızla orduya yazılıyordu. Yeni askerler, kentin çiçeklerle süslenmiş caddelerinde gülümseyerek rap rap yürüyor ve kadınlar onları öpmek için askerleri coşkuyla destekleyen kalabalığın arasından fırlıyorlardı. Şu kişisel ilan Londra’da yayımlanan <span style="font-style:italic;">Times</span> gazetesinde yer almıştı: “PAULINE - Ne&nbsp;yazık ki, olamıyor. Ama köklü bir ırkın bana verdiği onur ve cesaretle bu büyük maceraya atılacağım.”</p>

  <p>Başlangıçta Almanların planı (Fransa’yı yerle bir etmek, sonra Rusya’yı kolayca fethetmek) iyi işledi. Almanlar önlerine çıkan her<span style="text-indent: 0.3in;">şeyi ezerek Belçika’nın içinden geçtiler, güneye yöneldiler ve büyük çarpışmalar sonucunda Fransızları neredeyse Paris’e kadar geri sürdüler. Fakat sonra Rusların savaşa beklediklerinden çok daha hızlı&nbsp;hazırlandığını öğrendiler; Rus orduları Almanya’nın doğu sınırını&nbsp;geçmişti. Dolayısıyla Almanlar Fransa’dan iki kolordusunu çekmek&nbsp;ve doğuya yollamak zorunda kaldı, böylece Fransa’daki güçleri zayıfladı.</span></p>

  <p>Fransızlar hâlâ tehlikedeydi ve hızla toparlandılar. Tunus’tan (Fransa’nın Afrika’daki imparatorluğunun bir parçası) yola çıkan&nbsp;kuvvetler Paris’e ulaştı; iki bin Paris taksisi bu askerleri ve başka destek kuvvetlerini en yakın cepheye çabucak taşıdı. Savaşın başlamasından bir hafta sonra, Fransızlar ve Britanyalılar, Almanlara karşı darbe indirdiler ve onları geri çekilmeye zorladılar. Almanya, Fransa’yı&nbsp;hızla yenilgiye uğratma düşüncesini bir kenara bıraktı.</p>

  <p>Her iki taraf da diğerini Fransa’nın kuzeydoğusunda ve Belçika’da sıkıştırmak için çembere almaya çalışıyordu. Böylece cephe Fransa’nın kuzeydoğusundan Kuzey Denizi’ne kadar olan hatta taşındı.&nbsp;Orada da kaldı. Çamur ve kan içindeki cephe boyunca her iki tarafın&nbsp;piyadeleri düşmanlarının ağır silahlarından korunmak için siperler&nbsp;kazıyordu. Bu, Almanya’nın düşündüğü gibi, batı cephesinde ilerleme&nbsp;savaşı olmamıştı. Hem de hiç. 1914’ten 1918’in ilkbaharına dek, Almanlarla Fransızlar ve İngilizler arasındaki cephe her iki yönde 16 kilometreden fazla oynamayacaktı.</p>

  <p>Zaman zaman iki tarafın orduları da cepheyi iki-üç kilometre ileri taşımak için binlerce askerini ölüme yolladı. Genellikle şu yöntemleri kullanıyorlardı: Toplarla düşman siperlerini dövüp makineli tüfeklerini havaya uçurmaya çalışıyorlardı. Ardından piyadeler yaklaşık 30 kilogram ağırlığındaki teçhizatlarını sırtlayıp siperlerinden çıkıyordu. İki ordu arasındaki, dikenli tellerle, cesetlerle, yanmış yıkılmış ağaçlarla ve top mermilerinin açtığı dev çukurlarla dolu bölgeyi sarsak adımlarla geçerek düşmanlarına doğru ilerliyorlardı. Topçu&nbsp;ateşinden sağlam kurtulan düşman makinelileri piyadelerin üzerine&nbsp;dakikada 600 mermi boşaltıyordu. Zehirli gaz yüzünden mideleri bulanabiliyor ve kör olabiliyorlardı. Düşmanları onları tüfek ve süngüyle geri püskürtmeye çalışıyordu. Her şey yolunda giderse bazı siperler&nbsp;kazanıyor ve bunları bir süre ellerinde tutuyorlardı.</p>

  <p>İtilaf kuvvetlerinin çoğu komutanı daha önce hiç savaşmamış yaşlı ve şişman yüksek rütbelilerdi. Savunma hattının gerisinde kalıyor ve emirlerini cepheye telefonla iletiyorlardı. Bu emirler pek çok askerin&nbsp;ölümüne yol açabiliyordu, fakat mantıklarının sesini dinleyen komutanlar bunun üzerinde fazla durmuyordu. Fransızların üst düzey bir&nbsp;komutanı, gözlerini kaybetmiş bir askere madalya taktıktan sonra&nbsp;astlarına şöyle demişti: “Bana bir daha böyle manzaralar göstermeyin... Yoksa saldırma emri verecek cesaretim kalmayacak.”</p>

  <p>Doğu cephesindeki çarpışmalar ise aşağı yukarı Almanların düşündüğü gibi sürüyordu. Batıdaki İtilaf kuvvetleri dev Rusya ordularının bir “silindir” gibi olacağını ummuşlardı, öyle olmamıştı. Rus&nbsp;ve Alman orduları, Baltık Denizi’nin güneyindeki düzlüklerde ileri geri debelenip duruyorlardı, fakat askerleri daha eğitimli, komutanları&nbsp;daha deneyimli olduğundan Almanlar üstünlük sağlamıştı. Rus komutanların birbirleriyle “güvenliği sağlamadan”, yani şifresiz haberleşme gibi kötü bir alışkanlığı vardı. Alman birlikleri büyük bir Rus&nbsp;birliğini çember içine almış, bir diğerini de bozguna uğratmıştı.</p>

  <p>90.000 Rus askerini esir alındığında, onları taşımak için 60 tren gerekmişti. Rus komutan kurmay başkanına yakınıyordu: “Çar bana&nbsp;güveniyordu. Böyle bir felaketten sonra bir daha karşısına nasıl çıkarım?” Ümitsizliğe kapılıp kendini vurdu.</p>

  <p>Avusturya-Macaristan Sırbistan’ı cezalandırmak zorundaydı; savaşın gerisindeki tek neden buydu. 1914 yazında Avusturya-Macaristan kuvvetleri Sava Irmağı’nı geçti. Fakat Sırpların karşı saldırısı yüzünden dört ay sonra geri çekilmek zorunda kaldılar. AvusturyalI resmi sözcü her şeyi anlatmıştı: Sırbistan’a saldırmak yalnızca bir “cezalandırma seferi”ydi ve o dönemde imparatorluk kuvvetlerinin Rusya ile savaşa yoğunlaşması gerekiyordu. Sırbistan’a asıl saldırı, “daha&nbsp;uygun bir zamanda” düzenlenmeliydi.</p>

  <p>Savaşın ikinci yılında Avusturya-Macaristanlılar ve Almanlar, Rusya’nın iyice içlerine sokuldular. Ancak kısa bir süre sonra Rusya’yı fethetmenin ne kadar zor olduğunu anladılar. Zaferler onları&nbsp;yalnızca daha içerilere doğru çekiyordu ve Rusların geri çekilebilecekleri sonu gelmeyen düzlükleri vardı, istilacılar çok sayıda Rusu&nbsp;esir aldı, yaraladı veya öldürdü: Bu sayı daha 1915’te iki milyondu.&nbsp;Fakat yerlerini daima yenileri alıyordu. Sonraki yıl Ruslar şiddetli bir&nbsp;<span style="text-indent: 0.3in;">saldırı başlatarak Avusturya-Macaristanlıların bütün cephesini çökertti ve 250.000 askerini esir aldı. Almanlar çözülen müttefike yardım etmek zorundaydı, bu yüzden yardım için hemen yedi tümen yolladılar. Almanlar Rusları geri püskürttü, bir milyon Rus’u öldürdüler veya yaraladılar.</span></p>

  <p>Bu sırada İtalya İtilaf Devletleri’ne katılmıştı ve Avusturya-Macaristanlılarla, Alp Dağları’ndaki ortak sınırlarında çarpışıyorlardı. İtilaf kuvvetleri açısından bu çarpışmaların çok sayıda Avusturya-Macaristanlıyı Alp Dağları’nda tutmak gibi bir yararı vardı. İki buçuk yıl süren şiddetli ama sonuçsuz çarpışmalardan sonra Avusturya-Macaristanlılar, Almanların yardımıyla, İtalyanları birden gerileterek İtalya’nın kuzeyindeki düzlüklerin büyük bölümünü ele geçirdiler. İtalyanların bu geri çekilişi Ernest Hemingway’in ünlü romanı <span style="font-style:italic;">Silahlara&nbsp;Veda</span>'nın arka planını oluşturur.</p>

  <p>Diğer ülkeler de Avrupa’nın güneydoğusunda savaşıyordu. Osmanlı İmparatorluğu savaşa, biraz da Rusya’nın eski düşmanı olmasının etkisiyle, Almanya/Avusturya-Macaristan tarafında girmişti. İtilaf Devletleri için bu kötü bir şeydi çünkü Türkler bir Rus ordusunun hareketlerini sınırlamış ve Rusya’ya destek kuvvet olarak giden gemilerin geçmek zorunda olduğu Çanakkale Boğazı’nı kapatmıştı. Bu nedenle 1915’te İtilaf kuvvetlerinin gemileri Çanakkale’ye yaklaşık&nbsp;<span style="text-indent: 0.3in;">500.000 Britanyalı asker indirdi. Britanyalılar, yukarıdan Türk askerlerinin ateş ettiği kayalık bir sahilde sıkışıp kaldılar. Britanyalılar ve&nbsp;Türkler ağır can kayıpları verdi. Altı ay sonra bir gece Britanya, hiçbir şey başaramamış olarak kuvvetlerini geri çekti.</span></p>

  <p>Britanya Türklerle, Osmanlı İmparatorluğu’nun doğudaki topraklarında, Suriye, Filistin, Arabistan ve Mezopotamya’da da savaştı. Bu arada dünyanın diğer tarafında, güçlü ve hareketli Japonlar kendileri&nbsp;için elverişli bir durum görmüştü. Savaşa Britanya’nın tarafında katıldılar ve Çin’in kuzeyini ele geçirmeye başladılar. Çinliler Mançu hanedanlığını daha yeni devirmişlerdi, ama ülke hâlâ güçsüz ve karmaşa&nbsp;içindeydi.</p>

  <p>Ancak bu yaygın savaşın sonucu Fransa ve Belçika’daki cephede belirlenecekti; 1916’da her iki taraf da denge durumuna son vermeye&nbsp;çabaladı. îlk harekete geçen Almanlar oldu. O yılın başında, Fransızların 100 yıl önce Almanya ile Paris arasındaki bir yolu korumak için&nbsp;<span style="text-indent: 0.3in;">büyük kaleler inşa ettiği Verdun kentine saldırmışlardı. Almanlar, herkesin bildiği bir yerde kazanılacak bir zaferin düşmanlarının moralini bozacağını düşünüyordu. Fakat asıl amaçlan, Fransızların savunmasını top ateşiyle olabildiğince çökertmekti.</span></p>

  <p>Var güçleriyle Verdun’u bombaladılar. Belki de Fransızların kenti terk etmesi gerekiyordu; kaleler kendi hatlarının dışında kalıyordu, onlar olmadan da yapabilirlerdi. Oysa yurtseverlere özgü nedenlerle&nbsp;kenti korumayı seçtiler, komutanları ant içti: “Geçmelerine izin vermeyeceğiz.” Almanlar Fransızları uzaktan top ateşi açarak yenilgiye&nbsp;uğratmayı umuyorlardı, fakat kısa bir süre sonra her iki taraf da ağır&nbsp;kayıplar vermeye başladı. Dehşet dört ay sürdü. Bir Fransız subay&nbsp;bunu, “Bir yanardağın içindeki çılgın insanların savaşı” biçiminde&nbsp;adlandırmıştı. 350.000 Fransız yaralandı veya öldü, Alman cephesinde de durum aşağı yukarı aynıydı. Almanların istediği yıpratma böyle bir şey değildi. “Geçemedikleri” için Verdun’de zafer Fransızların&nbsp;olmuştu.</p>

  <p>Fransızlar Verdun’e yapılan saldırıyı püskürtmeye çakşırken, buyandan da Britanyalılarla birlikte daha batıda kendi saldırılarını başlattılar. Fransa’nın kuzeyinde Somme Irmağı kenarında, Fransız ve Britanyalı askerlerin yan yana çarpışabileceği bir yer seçtiler. Yan yana savaşmanın iyi olacağı düşünülüyordu. Saldırıyı önceden haber&nbsp;alan Almanlar adamakdlı hazırlanmıştı. Büyük miktarda dikenli tel&nbsp;döşemiş ve İtilaf kuvvetlerinin yollayacağı her türlü mermiye karşı&nbsp;korunma sağlayan yaklaşık 13 metre derinliğinde sığmaklar kazmışlardı. Çarpışma başlamadan önce 2.000 topla, 500 kilometre ötedeki&nbsp;Londra’dan duyulan bir bombardıman yapılmıştı.</p>

  <p>Çarpışmanın ilk gününde Britanyalılar 19.000 kayıp verdi. Bir Britanyalı asker daha sonra yaşadıklarını şöyle anlatacaktı: “Askerlerin ayağa kalktığım ve dalga halinde ileri doğru yürüdüğünü görüyorum; ben de onlarla birlikte ilerliyorum, hepimiz donuk bir coşku&nbsp;içindeyiz, bazılarımız başlarını eğip, ağır ağır dizlerinin üzerine çöküp yavaşça dertop olarak ve hareketsiz yatarak duraklıyor gibi görünüyor...”</p>

  <p>“Ve ağrıyan ayaklarımla yürümeye devam ediyorum, ezilmiş kocaman bir bal peteğini andıran toprağın üzerinde bata çıka yürüyorum, benim dalgam yavaş yavaş yok oluyor ve ikinci dalga geliyor ve&nbsp;o da yok oluyor ve ardından üçüncü dalga, ilk ve ikinci dalganın kalıntılarına karışıp kayboluyor ve bir süre sonra dördüncü dalga diğerlerinin ölüleri arasında sarsak sarsak ilerliyor ve baraj ateşine yetişmek için ileri doğru koşmaya başlıyoruz, susuzluktan ağzımız kuruyor, ter içinde kalıyoruz, sürüler halinde, gelişigüzel, aylarca süren eğitim ve tatbikatlardan en ufak bir şey hatırlamadan; çünkü “Büyük&nbsp;Saldırı”nın böyle olacağını kimse düşünemezdi."*</p>
  <hr />

  <p><span style="text-indent: 0.3in;">*&nbsp;</span><span style="text-indent: 0.3in;"><b><i>Henry Williamson, The Wet Flanders Plain (1929) [Islak Flandre Ovası], 15-16. sayfalardan Paul Fussell tarafından The Great War and Modern Memory (1975) [Büyük Savaş ve Çağdaş Bellek] kitabının 29-30. sayfalarına alıntılandığı haliyle.</i></b></span><br /></p>

  <p>Somme Muharebesi, yalnızca I. Dünya Savaşı açısından değil, savaş yöntemleri açısından da bir dönüm noktası oldu. Başka devirlerde eğitilen Britanyalı komutanların hâlâ düşünü kurduğu şey, süvari sınıfının (soylu atların üzerinde cesur silahşörler) saldırısıyla perçinlenen görkemli bir zaferdi. Somme Muharebesi’nde, süvarilerin zamanı, biraz geç bir biçimde, Britanya piyadelerinin Almanların etrafını&nbsp;sarmasından sonra Temmuz ortasında bir gün gelmişti. Süvari birliklerinin zaferi kovalayıp onu elde edeceğine inanılıyordu, fakat çamur&nbsp;ve bomba çukurları nedeniyle süvarilerin çarpışmaya yetişmesi saatler sürdü. Akşam yedide, borular çalınırken, atlarını tırısa kaldırdılar&nbsp;ve rüzgârda sallanan buğday başaklarının arasından geçip parıldayan&nbsp;kargılarıyla çarpışmaya girdiler. Ve sonra: Makineli tüfekler onları&nbsp;buğday gibi biçti.</p>

  <p>Bu muharebe aynı zamanda artık işe yaramayan eski zaman süvarilerinin yerini alacak silahların ilk kez kullanılmasına sahne oldu. Britanyalılar kısa bir süre önce savaş plancılarının uzun zamandır&nbsp;düşlediği şeyi üretmeye başlamıştı: Silahlı zırhlı araçlar. Ancak, Somme Muharebesi’nde Britanyalılar 47 tane bu yeni moda “tank”tan&nbsp;kullandığı halde, tanklar yeterli olmamıştı ve Britanyalılar onları kötü kullanmıştı. Tanklar, hendeklerin üzerinden geçebilmeleri, dikenli&nbsp;telleri dümdüz etmeleri, piyadelere kalkan olmaları ve top mevziilerini yerle bir etmeleriyle değerlerini daha sonra kanıtlayacaklardı.</p>

  <p>Somme Muharebesi’nde Britanyalılar ve Fransızlar üç ayda yalnızca sekiz kilometre ilerledi. Dört ay süren çarpışma İtilaf kuvvetlerine Alman kuvvetlerini Verdun’den uzaklaştırmak dışında hiçbir şey ka<span style="text-indent: 0.3in;">zandırmadı. İtilaf kuvvetlerinin ölü ve yaralılarının sayısı 700.000’i bulmuştu; Almanların kaybı 500.000’in biraz altındaydı.</span></p>

  <p>Belçika’daki muharebe alanlarında Britanyalı askerler, tankların bile saplandığı çamurlu bölgelerde saldırıya geçmişti. Bir çarpışmada&nbsp;<span style="text-indent: 0.3in;">300.000 askerleri ölmüş ve yaralanmış, Almanlar da 200.000 kayıp&nbsp;vermişti. Sonraki gün Britanyalı kurmay başkanı çarpışmadan geride&nbsp;kalan manzarayı inceledi; bunu ilk kez yapıyordu. Ağlayarak haykırmıştı: “Aman Tanrım, askerlerimizi gerçekten böyle bir savaşın içine&nbsp;mi yolladık?”</span></p>

  <p>Bu kadar büyük bir kıyımdan ve çok uzun süren bir yenişememe durumundan sonra savaşı bitirmenin zamanı kesinlikle gelmişti. Her&nbsp;iki taraf da gelecekteki savaşlara engel olmak için savaştığını ileri sürüyordu, fakat aslında bu savaşı bitiremiyorlardı. En azından Fransızlar açısından askerlerin morali bir sorun olmuştu. 1917’de Fransızlar&nbsp;bir ayaklanmaya yol açan bir saldırı başlattılar. Cepheye doğru ilerlerken bir alay asker kesime götürülen koyunlar gibi melemişti. Kırk&nbsp;dört tümen savaşmayı reddetti ve binlerce asker cepheyi terk etti.&nbsp;Fransız komutan bazı askerleri kurşuna dizdirdi, düzeni yeniden sağladı, fakat Fransa’nın başka büyük saldırı gerçekleştirmeyeceğine söz&nbsp;verdi.</p>

  <p>1917’nin sonlarına doğru Almanların lehine şaşırtıcı bir değişiklik oldu. On Sekizinci Bölüm’de anlatılacağı gibi, Rus devrimciler çarı&nbsp;devirdi ve ülkelerini savaştan çektiler. Almanlar da ordularını Rusya’dan memnuniyetle çektiler ve öldürücü bir darbe vurmaya hazırlandıkları batı cephesine taşıdılar. 1918’in başlarında Alman kuvvetleri Fransızları ve Britanyalıları bombaladı, zehirli gaz kullandı ve saldırıya geçti. Mayıs ayının sonuna gelindiğinde, Fransızları ve Britanyalıları savaşın başında ulaştıkları yere, Paris’e 60 kilometre uzaklıktaki Marne Irmağı’na kadar gerilettiler. Almanya ve Avusturya-Macaristan savaşı kazanacakmış gibi görünüyordu.</p>

  <p>Fakat tam bu sırada İtilaf Devletleri’ne kısmen Rusya’nın eksikliğini giderebilecek bir ülke katıldı. O zamana kadar Amerika Birleşik Devletleri, Fransa ve Britanya’ya erzak satmış ama savaşın dışında&nbsp;kalmıştı. Oysa Almanlar Amerikalıların İtilaf kuvvetlerine katılma&nbsp;kararı vermelerini kolaylaştırdı: ABD’nin gönderdiği erzakın Avrupa’ya ulaşmasını engellemek için Alman denizaltıları <span style="font-variant:small-caps;">ABD</span> yük gemi<span style="text-indent: 0.3in;">lerine saldırmaya başlamıştı. Bunun sonucunda&nbsp;</span><span style="text-indent: 0.3in;"><span style="font-variant: small-caps;">ABD&nbsp;</span>başkanı Woodrow Wilson konuyu&nbsp;</span><span style="text-indent: 0.3in;"><span style="font-variant: small-caps;">ABD</span>&nbsp;Kongresi’ne getirdi ve savaşa katılma yönünde coşkulu bir karar alındı. Ancak ABD’nin silahlı kuvvetleri nerdeyse hiç yoktu. Bir ordu kurmak, askerleri eğitmek ve okyanusun öte yakasına göndermek en azından bir yıl alacaktı. Böylece zamana&nbsp;karşı bir yarış başladı,</span> <span style="text-indent: 0.3in; font-variant: small-caps;">abd</span> <span style="text-indent: 0.3in;">kuvvetleri Fransa’daki mevzilere zamanında yetişip Almanya’nın zafer kazanmasına engel olabilecek miydi?</span></p>

  <p>Almanya Fransa’daki en büyük saldırısına başladığında Amerikalı askerler henüz gelmemişti. Almanlar kazanacaklarını düşünüyordu, Britanyalı başkomutansa endişeliydi. Acilen yapılması gereken şeyi&nbsp;belirtti: “Çaresizlik içinde ve davamızın haklılığına inanarak her birimiz sonuna kadar savaşmak zorundayız.” O yılın yazına gelindiğinde&nbsp;Fransız ve Britanyalı askerler Alman saldırısını durdurmuş ve Almanları geri sürmeye başlamıştı. Ardından İtilaf kuvvetlerinin saflarına&nbsp;dokuz Amerikan tümeni katıldı. Bu hâlâ Avrupalıların savaşıydı ve&nbsp;yıllar geçmesine karşın hâlâ şiddetli çarpışmalar yaşanıyordu. Fakat&nbsp;Amerikan askerleri önemli bir rol oynamaya başladılar.</p>

  <p>Yazın sonunda ve sonbaharın ilk günlerinde İtilaf kuvvetleri büyük bir karşı saldırı baştattı. Her ay 250.000 <span style="font-variant:small-caps;">ABD&nbsp;</span>askeri Avrupa’ya geliyor ve İtilaf kuvvetlerine katılıyordu. Bu askerlerin arasında Tennessee’li bir dağlı olan Onbaşı Alvin York da vardı. York başlangıçta savaşmayı vicdani nedenlerle reddetmiş, sonra düşüncesini değiştirmişti. Memleketindeyken usta bir atıcı olarak, oynak hindi kafalarına ateş edilen Tennessee’deki tüfek atış yarışmalarına katılıyordu.&nbsp;Ekim aymda bir gün düşmanlar York’un içinde bulunduğu keşif kolunu çember içine aldı. York tek başına 25 civarında düşman askerini vurdu, 132’sini esir aldı ve 35 makineli tüfek ele geçirdi.</p>

  <p>1918’in başında Avusturya-Macaristan ve Almanya tarafı savaşı kazanacak gibi görünüyordu. Oysa 1918 yılı sona ererken bu manzara tam tersine döndü ve Alman Genelkurmay Başkanlığı Berlin’e Almanya’nın savaşı kazanamayacağını bildirdi. Almanya’nın kaybedebileceğini söylememişlerdi, fakat besbelli bundan korkuyorlardı. Pek&nbsp;çok Alman da yalnızca savaşın sona ermesini istiyordu. Ülkenin bazı&nbsp;bölgeleri devrimin eşiğine gelmişti. Böylece Almanya köklü bir değişim&nbsp;yaşadı. Alman komutanlar seve seve savaşmışlardı ama yenilginin sorumluluğunu sivillere yükleyebilecekleri için de hoşnuttular. Geri pla<span style="text-indent: 0.3in;">na çekildiler. Kayzer, başbakan olarak liberal görüşlü bir prensi atadı ve bu başbakan ülkenin bir cumhuriyet olmasına ses çıkarmadı. Kayzer özel bir trenle Hollanda’ya kaçtı, bir daha ülkesine hiç dönmedi.</span></p>

  <p>Bu yeni düzen silahları bırakma konusunda hiç de istekli değildi, çünkü yabancı topraklardaki Alman orduları dağılmamıştı ve savaşa&nbsp;devam etmeyi istiyorlardı. Ama sivil önderler, Rusya’da olduğu gibi,&nbsp;öfke ve düş kırıklığından kaynaklanan bir devrimin yaşanmasından&nbsp;korktular. Bu nedenle bir ateşkese razı oldular; Fransız demiryollarına ait bir vagonda ateşkes antlaşması imzaladılar. Ateşkes teslim oldukları anlamına geliyordu.</p>

  <p>Savaş sona ermişti.</p>

  <p>Batı cephesinde silahlar 11 Kasım saat on birde sustu: On birinci ayın on birinci günü saat on birde. Ateşkes zamanı yaklaşırken bir İskoçyalı şöyle yazmıştı: “Subayların saatleri ellerindeydi ve askerler&nbsp;savaş zamanındaki ölüm sessizliğine bürünmüş bekliyorlardı. On bire iki dakika kala, Güney Afrikalıların tugayının karşı tarafında, Britanya ordularının doğuda ulaştığı en uzak noktada, makineli tüfek&nbsp;kullanan bir Alman askerinin, bir şerit mermiyi aralıksız attıktan sonra, silahının yanında ayağa kalktığı, miğferini çıkardığı, eğilerek selam verdiği ve sonra da yavaşça geriye doğru yürüdüğü görüldü.”</p>

  <p>Saat on birde, “Umut dolu bir sessizlik başladı ve ardından cepheden yumuşak bir rüzgârın sesine benzeyen tuhaf bir ses geldi. Vosges’dan [Fransa’nın doğusunda bir bölge) denize doğru bağıran askerlerin sesiydi&nbsp;<a id="revd22">bu</a>."* &nbsp;Fakat bir Alman komutan askerlerine buruk bir biçimde seslenmişti: “Ateşkes ilan edildi. Yenilmeden... düşman ülkede savaşı bitiriyorsunuz.”</p>

  <p>*&nbsp;<i><b>John Buchan, The King’s Grace (1935) [Kralın Lütfu], 203. sayfadan alıntılayan Martin Gilbert, The First World War: A Complete History (1994) [1. Dünya Savaşı’nın Eksiksiz Tarihi], 501. sayfa.</b></i></p>

  <p>İtilaf devletlerinde o gün tatil ilan edildi. Kilise çanları çaldı, mutlu insanlar caddeleri ve meydanları doldurdu, çoğu sevinçle bağırıyor ve ağlıyordu. Birbirini hiç tanımayan insanların sokaklarda seviştiği&nbsp;de söylenir.</p>

  <p>Nasıl bir savaştı bu ve ne kadar acıya yol açtı! Dünya hiç bu kadar can kaybı yaşamamıştı. Silah altındaki dokuz milyon insan öldü ve bunun iki katından fazla insan yaralandı, içlerinden büyük bölü<span style="text-indent: 0.3in;">mü yaşamı boyunca sakat kaldı. 1914’te yaşları yirmi ile otuz iki arasında olan Fransız erkeklerin yarısı savaşta öldü. Çarpışmalara doğrudan katılmayan yaklaşık beş milyon kişi de açlık ve hastalıktan öldü. Fakat doğa alay edercesine bir sürprize hazırlanıyordu. 1918’de savaş sona ererken, bir grip salgını bütün dünyayı etkisi altına aldı.&nbsp;20 milyon insan bu salgında yaşamını yitirdi. Yalnızca Hindistan’da,&nbsp;savaşta ölen insanlardan daha fazla insan ölmüştü.</span></p>

  <p>Çarpışmaların sona ermesinden iki ay sonra savaşı kazananlar bir barış tasarısı için bir araya geldi. Bu konferansın önderleri <span style="font-variant: small-caps;">ABD</span>&nbsp;başkanıyla Fransa ve Britanya başbakanlarıydı. Görüşmelerin çoğu, bir&nbsp;zamanlar Fransız krallarının oturduğu Paris yakınlarındaki görkemli&nbsp;Versailles Sarayı’nda yapılmıştı.</p>

  <p><span style="font-variant: small-caps;">ABD</span> başkanı Wilson karmaşık bir kişilikti, geçmişi hoş olmayan olaylarla doluydu. Başkan olarak komşu Latin uluslarına, koyu tenli&nbsp;halkların egemenlik hakları yokmuş gibi, zorbaca davranmıştı. Fakat&nbsp;ülkesine I. Dünya Savaşı’nda önderlik yaparken yüce gönüllü birine&nbsp;dönüştü. Konferanstan bir yıl önce, bir barışa temel oluşturacağını&nbsp;düşündüğü “On Dört İlke”yi açıklamıştı.</p>

  <p>On Dört İlkesi’nin on dördüncüsünde Wilson önemli, yaratıcı bir öneride bulunuyordu: “Genel bir milletler cemiyeti” oluşturmak. Bu&nbsp;cemiyetin amacı, “büyük küçük bütün devletlerin” toprak bütünlüğü&nbsp;ve siyasal bağımsızlığını güvence altına almaktı. Bu nedenle Paris’e&nbsp;geldiğinde Wilson, böyle bir örgüt için bastırdı. Diğer ülkelerin önderleri bir cemiyetin barışı sağlayacağından kuşku duyuyorlardı, fakat sonunda onlar da razı oldular. Cemiyet kuvvete değil, görüşmelere ve antlaşmalara dayanan bir örgüt olacaktı. Yasalara saygılı ülkelerin, sorun yaratan ülkeleri kınama veya yaptırım tehdidiyle dizginleyeceği umut ediliyordu.</p>

  <p>Ülkeler, cemiyeti tasarlandığı biçimde kurdu, fakat sonradan Senato kararıyla&nbsp;<span style="font-variant: small-caps;">ABD</span>&nbsp;cemiyetten çekildi. Birazdan göreceğimiz gibi, izleyen yıllarda cemiyet büyük sorunları çözmeye çalıştı. Cemiyet çalışmalarının aksamasına neden olan şeylerin arasında, başkanı kuruluşu için baskı yapan ülkenin kendisinin cemiyette olmayışı da vardı.</p>

  <p>Savaşı kazananların Versailles’daki en büyük sorunları, kaybedenlerdi. Onları en azından cezalandırmak istiyorlardı, ama daha da iyisi bu ülkelerin etnik fay hatları boyunca parçalanmaları olacaktı.</p>

  <p>Avusturya-Macaristan söz konusu olduğunda bu o kadar da zor değildi. Dev imparatorluk zaten küçük ülkelere ayrılmaya başlamıştı&nbsp;ve bunun için kimsenin özel bir çaba sarf etmesi gerekmemişti. Savaş&nbsp;sona erdiğinde imparatorluğun kuzeyinde, Bohemya’nın Avusturya-Macaristanlı valisi, Çek ayrılıkçı hareketinin kanun kaçağı ilan edilen&nbsp;önderlerine düpedüz telefon edip onları görüşmeye çağırmıştı. Ayrılıkçı önderler valinin şatosuna geldiklerinde, vali şatonun anahtarlarını kendi elleriyle onlara vermiş ve oradan ayrılmıştı; böylece yirminci yüzyılın Çekoslovakya’sı doğmuştu. Savaşın başladığı yer olan imparatorluğun güneyinde, Yugoslavya’yı, yani “güneyli Slavların ülkesini kurmak üzere Bosnalılar ve başka uluslar Sırbistan ile birleşmişti. Bu, savaşı hapiste geçiren, ama savaş bitmeden hemen önce veremden ölen suikastçı Gavrilo Princip’i mutlu ederdi herhalde.</p>

  <p>Versailles’daki görüşmelerde değil ama kısa bir süre sonra İtilaf Devletleri, kaybedenler tarafındaki bir diğer sorunlu imparatorluk&nbsp;olan Osmanlı İmparatorluğu’nu bölüştü. Türkler Avrupa’da yalnızca&nbsp;İstanbul ve Doğu Trakya ile Anadolu’yu ellerinde tuttular. Ortadoğu’da akıl sır ermez büyüklükteki petrol kaynaklarının üzerini kaplayan kum denizleri sonradan Arap ülkelerini oluşturacak parçalara&nbsp;bölündü.</p>

  <p>Versailles’daki en büyük sorun Almanya konusunda ne yapılacağıydı. Almanlar ve müttefikleri dünyada o zamana dek yapılmış en büyük savaşı neredeyse kazanacaktı. Savaşı kazananlar Almanları barış için sürekli bir tehdit olarak görüyorlardı, tıpkı acıktığında köy&nbsp;halkından bir genç kızı alıp götüren, eski halk masallarındaki şu şatoda yaşayan insane yiyen kötü dev gibi.</p>

  <p>Almanya’yı cezalandırmanın ve zayıflatmanın bir yolu Alman topraklarını budamaktı. Fakat el konulan bölgeleri kim alacaktı? Bu konuda kazananlar önceden hazırlanmamıştı. O tarihten 100 yıldan daha uzun bir süre önce, Almanya’nın doğusunda Polonya adında bir ülke yer alıyordu, fakat Prusya (Almanya), Rusya ve Avusturya-Macaristan, Polonya’yı bölüp yutmuştu. Ülke haritadan silinmişti. Şimdi&nbsp;diplomatlar Polonya’yı yaşama döndürüyor ve bir zamanlar oburca&nbsp;yiyen ülkelerden parçalar veriyordu.</p>

  <p>Almanya konusunda başka ne yapılacaktı? Kazananlar Almanya’nın Afrika’daki ve Büyük Okyanus’taki sömürgelerine el koydular, 50 yıl önce Almanların aldığı iki ili Fransa’ya geri verdiler ve Fran<span style="text-indent: 0.3in;">sa’ya Alman kömür madenlerini 15 yıl boyunca kullanma hakkı tanıdılar. Ayrıca Almanları yol açtıkları zarar nedeniyle ağır savaş tazminatları ödemeye mahkûm ettiler. Ancak en önemlisi Almanya’yı zayıflatmaya çalıştılar. Ordusunu 100.000 askerle sınırlandırdılar ve donanmasını teslim etmesini istediler. (Alman kaptanlar teslim etmek&nbsp;yerine gemilerini İskoçya açıklarında batırdı. Bir römorkörle geziye&nbsp;çıkan İskoç çocuklar tesadüfen oradan geçiyorlardı ve onlar için gerçekleştirilen bir gösteri olduğuna inandıkları şeyi izlerken çok mutlu&nbsp;olmuşlardı.)</span></p>

  <p>Hiç de şaşırtıcı olmayan bir biçimde. Almanlar, kendilerine savaşın kaybeden tarafıymış gibi davranılmasına çok öfkeleniyorlardı. Kendilerini yenilmiş gibi hissetmiyorlardı; savaşı kaybettiklerini düşünmüyorlardı. Her şey bir yana, çarpışmalar sona erdiğinde, “savaş alanında yenilmediklerini” ve hâlâ savaşmak istediklerini söylemişlerdi. Kendilerini yenilmiş gibi hissetmemelerinin yanı sıra Almanlar savaşın başlaması konusunda da kendilerini suçlu hissetmiyorlardı. Savaşı tek bir&nbsp;ülke başlattıysa bile, kimse bu ülkenin hangisi olduğunu gerçekten bilmiyordu; çünkü bütün ülkeler diplomatik belgelerini gizli tutuyordu.&nbsp;Her iki taraf da rahatlıkla diğerini suçlayabiliyordu.</p>

  <p>Ateşkes antlaşmasının sertliğini haklı çıkarmak için kazanan ülkeler antlaşmaya bir “savaş suçu” maddesi koydular. Almanlar antlaşmayı imzalarsa, bu, savaş yüzünden meydana gelen bütün kayıpların “sorumluluğunu kabul ettikleri” anlamına da gelecekti. Ayrıca, “Almanya’nın ve onun müttefiklerinin saldırganlığı” yüzünden İtilaf&nbsp;Devletleri’ne savaşa girmek dışında başka seçenek bırakılmadığını da&nbsp;kabul etmiş olacaklardı. Almanlar bu ifadeleri kabul edilemez ve onur&nbsp;kırıcı buldular. Bu ve başka nedenlerle, başlangıçta antlaşmayı imzalamayı reddettiler. Ancak İtilaf Devletleri savaşı yeniden başlatma&nbsp;tehdidinde bulununca imzaladılar.</p>

  <p>İzleyen yıllarda, I. Dünya Savaşı’na katılmış bir asker, kalabalık Alman kitlelerinin önünde ağır para cezası, el koyulan bölgeler, asker&nbsp;sayısının sınırlanması ve savaş suçu maddesi konusunda İtilaf Devletleri’ne tehditler yağdıracaktı. Versailles’daki aşağılanmanın öcü alınmalıydı. Adolf Hitler bağırdıkça, diğer ülkeleri küçümsedikçe ve tehdit ettikçe binlerce insan onu coşkuyla alkışlayacaktı.</p>
</body>
</html>
