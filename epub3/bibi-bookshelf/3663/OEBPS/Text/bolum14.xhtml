<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>14. Bölüm<br /></h1>

  <h2 id="sigil_toc_id_14"><a id="bookmark3"></a>Daha Fazla Üretiyoruz ve Daha İyi Yaşıyoruz</h2>

  <div>
    <br />
  </div>

  <p>1980’lerde ve 1990’larda ABD’de çılgının biri, işadamlarına ve teknoloji uzmanlarına postayla bomba yollamıştı. Bu bombalar üç kişinin ölümüne, yirmiden fazla kişinin de yaralanmasına yol açmıştı. Bombacı sonradan bunu neden yaptığını açıklayan bir bildiri yayımladı. Bildiride, kurbanlarının, her türlü kötülüğün anası olarak gördüğü Sanayi Devrimi’nin temsilcileri olduğunu söylüyordu. “Sanayi&nbsp;Devrimi ve onun sonuçları” diye yazıyordu, “insanlığa felaket getirmiştir.” Bu bölüm tam da bu konuyla ilgili: Sanayi Devrimi insanoğlu için -ve insanoğluna- ne yaptı?</p>

  <p>Binlerce yıl boyunca neredeyse herkes yoksulluk içinde yaşadı. İnsan ömrü çok kısaydı, saçlarının beyazladığını görecek kadar uzun yaşayanlar şanslıydı. Her yer yoksul insanlarla doluydu; onlarla bu&nbsp;kitapta da karşılaştık. Eski İsrail’de yoksulun, “bir çift çarık için satıldığını” söylemişti peygamber Amos. Çin’de neredeyse bütün Çu ailesi açlıktan ölmüş, aileden yalnızca tek bir erkek çocuk kalmıştı; o da&nbsp;ölen akrabalarının gömülme parasını bile ödeyememişti. Fransa’da&nbsp;Cervel ailesi, babalarını ve üç çocuktan ikisini açlık ve hastalık yüzünden yitirmişti. Hiçbir şeye sahip olmayan Afrikalı köleler gemilerle&nbsp;Amerika kıtalarına götürülmüştü.</p>

  <p>Herkes yoksul değildi elbette. Eski Mısır’da varlıklı bir çiftçinin 1.500 ineği olabiliyordu. Mısırlı bir fahişe kendisine bir piramit yaptırmıştı. Konstantinopolis’teki bir fahişenin ise som altından bir la<span style="text-indent: 0.3in;">zımlığı vardı. 700’lü yıllarda yaşamış bir Çinli şair, zenginlerin konuklarına verdiği ziyafetlerde, “yeşil pırlanta kakmalı masaların, kırmızı yeşimden kupalar ve nadir bulunan lezzetli yiyeceklerle” donatıldığını yazar. Yine o yıllarda biri, varlıklı bir Arap ailesi olan Barmakî ailesinden Tahya’ya inci ve değerli taşlarla donatılmış bir kutu için muazzam bir para önermişti; Tahya kutuyu satmamıştı. 1600’lerde Londra’yı gezmeye gelen Rus soylular zengin ve pisti; balo salonlarında üzerleri “inci ve bit kaynıyordu.” 1700’lerde bir Macar soylu&nbsp;varlıklı bir İngiliz’e, onun sahip olduğu koyunlardan daha fazla sayıda çobana sahip olmakla övünüyordu.</span></p>

  <p>Yine de Sanayi Devrimi öncesi yaşam düzeyi her yerde düşüktü. Bunun temel nedeni bir insanın en çok gereksinim duyduğu şeyleri&nbsp;(ev, giysi, alet ve yiyecek) yapan kimselerin üretimlerinin düşük olmasıydı; mesele zanaatkarların maharetsizliğinde değildi böyle bir şey&nbsp;söz konusu bile değildi. Bir el sanatları müzesini gezecek olursanız, eski zamanlarda yapılmış menteşelerin, çekiçlerin, kılıçların ve eyerlerin&nbsp;üstün niteliklerine hayran kalırsınız. Bunları yapanlar ne yaptıklarını&nbsp;biliyorlardı ve işlerini iyi yapıyorlardı.</p>

  <p>Fakat üretim aletleri basitti ve yalnız çalışıyorlardı veya her bir işçinin tek bir aşamaya yoğunlaşmak yerine üretimin bütün aşamalarında yer aldığı küçük topluluklar oluşturuyorlardı. Bunun sonucunda da çok fazla üretim yapamıyorlardı. Üretimin bu kadar az olması nedeniyle neredeyse herkes mahrumiyet içinde yaşıyordu. Pasta küçük olunca dilimler de küçük olur.</p>

  <p>Demiri ele alalım örneğin. Demir temel bir gereksinimdi. Tarihöncesinde çiftçilerin buğday biçerken kullandıkları çakmaktaşından orakları düşünün veya menteşeleri deriden asma kapıları, atların toynaklarını korumak için kullanılan tahta pabuçları kafanızda canlandırmaya çalışın. Ev kadınlarının demirden makaslara, çatal&nbsp;bıçak takımına ve kaplara gereksinimi vardı. Savaş, demir kargıların&nbsp;ve kılıçların, daha sonra da demirden yapılma ateşli silahların ve&nbsp;topların kullanımını gerektirmişti. Oysa demir üretimi çok zahmetli&nbsp;bir işti. Bir demirci ustası yardımcılarıyla birlikte, odunkömürünün&nbsp;yakıldığı bir fırında demir cevherini ergitmek için saatlerce ısıtıyordu. Sonuçta ortaya 30 veya 60 desimetreküplük pahalı bir demir&nbsp;kütlesi çıkıyordu.</p>

  <p>Şimdi de bu küçük demir parçasını işleyen demir zanaatkârlarının nasıl çalıştığına ve yaşadığına bir bakalım. 400 yıl önce, İngiltere’nin&nbsp;Sheffield kenti makas, bıçak ve kesici alet üretimiyle dünya çapında&nbsp;ün kazanmıştı. Kent halkının büyük kısmının geçimi bu zanaattandı.&nbsp;Evlerindeki atölyelerde çalışıyorlar, basit eğeler ve eski yöntemler kullanıyorlardı. Temel hammaddeleri demirdi, pahalı demir.</p>

  <p>Az ürettikleri için az kazanıyorlardı, kötü yaşıyorlardı. Resmi bir raporda, Sheffield’lilerin 1615 yılındaki yaşamları, üç gruba ayrılarak&nbsp;niceleniyor. En yukarıda, zorda olanlara yardım edecek kadar varlıklı 100 kadar aile bulunuyordu. Fakat bu aileler de öyle çok zengin&nbsp;değildi. Raporda aile reislerinin “yoksul zanaatkarlar” olduğu belirtiliyor. Aralarından on tanesi, bir inek besleyecek ve biraz da tarım&nbsp;ürünü yetiştirecek kadar küçük bir toprağa sahipti.</p>

  <p>İkinci grupta, en azından kendi kendilerini doyurabilen, dilenmek zorunda olmayan 160 aile vardı. Birbirlerine yardım edecek güçleri&nbsp;yoktu; bir ailenin geçimini sağlayan kişi birkaç hafta hastalanacak&nbsp;olursa, karısı ve çocukları dilenmek zorunda kalıyordu. Rapora göre&nbsp;bu iki grup da, “yoksul zanaatkarlar” ve kendi kendilerine zar zor yetenlerdi, “küçük gelirlerle yaşıyor ve temel gereksinimlerini karşılamak için çok çalışıyorlardı.” Fakat ardından, toplam nüfusun üçte birini oluşturan en alttaki grup geliyordu. Bu gruptakiler, komşularının&nbsp;yardımları olmadan yaşayamayan, “dilenen yoksullardı.” Yani kasabanın üçte biri dileniyordu.</p>

  <p>Sorun her yerde aynıydı: Herkesin daha fazla şeye sahip olması için nasıl daha fazla üretim yapılabilirdi? Yanıt sanayileşmeydi.</p>

  <p>Bu sözcüğün anlamı düpedüz, üretimde yardımcı araçlar kullanarak ürün miktarını artırmaktır. Bu araçlardan biri, elbette makinelerdir. Bir diğeri de, insandan kat kat daha kuvvetli olan güç kaynaklarıdır. Un öğütmek, kâğıt yapımı için lif hazırlamak veya bir demir imalathanesindeki körükleri çalıştırmak için makineler ve bu makineleri çalıştırmak için de akan suyun kuvvetini kullandık. Daha sonra buhar gücünü kullanmaya başladık ve ondan sonra da elektrikten&nbsp;yararlandık.</p>

  <p>Üretime yardımcı olan diğer bir araç da, işin planlanmasıyla ilgilidir, yani işgücünü mümkün olan en yüksek üretimi yapacak biçimde&nbsp;<span style="text-indent: 0.3in;">organize etmekle. Bütün bunların (makinelerin, gücün ve organizasyonun) kullanımıyla, bir insanın bu araçlar olmadan yaptığı işin kat kat fazlası yapılır.</span></p>

  <p>Dünyada Sanayi Devrimi’ni ilk yaşayan ülke İngiltere’ydi. Neden İngiltere? Nedenlerden bir tanesi oldukça açıktır. 1700’lerde İngiltere, kıta Avrupası’ndaki savaşlardan uzakta, zenginleşmiş ve nüfusu&nbsp;artmıştı. Bu artış temel mallara güçlü bir talep yaratmış, üreticiler ve&nbsp;mucitler de bu fırsatı iyi değerlendirmişlerdi.</p>

  <p>En hızlı gelişme tekstilde oldu; her şeyi başlatan John Kay’di. Kay’den önce evindeki bir dokuma tezgâhında çalışan bir dokumacının yünlü kumaş üretmesi için bir hayli uğraşması gerekiyordu: bir ipliği, boylamasına uzanan iki iplik grubu arasından enine geçirmeye yarayan tahtadan bir mekiği kol gücüyle “atıyordu”. 1730’larda Kay dokumacının işini çok kolaylaştırdı. Kay’in geliştirilmiş tezgâhıyla dokumacı, yalnızca iki kamçı kolunu harekete geçiren ipleri çekerek “uçan&nbsp;mekiği” boylamasına uzanan ipliklerin arasından ileri geri fırlatabiliyordu. Eskisine göre çok daha hızlı dokuyor ve daha enli bir kumaş topu üretiyordu. (Ancak dokumacılar başlangıçta Kay’in yeni makinelerinden hoşlanmamışlardı, çünkü bu şeylerin işlerini ellerinden alacağından korkmuşlardı. Kay’e o kadar düşmanlardı ki Kay bir tekstil&nbsp;kentinden yün çuvalının içine saklanarak kaçmak zorunda kalmıştı.)</p>

  <p>Kay’in mekikleri daha fazla kumaş üretiyordu, ama aynı zamanda bir soruna da yol açmışlardı: Aç tezgâhları doyurmak için daha fazla&nbsp;iplik gerekiyordu. O dönemde bir eğirici, bir lifi diğerine dolayarak&nbsp;tek bir seferde bir iplik üretiyordu. Ama artık eğiriciler Kay’in hızlı&nbsp;tezgâhlarına ayak uyduramıyor, dokumacıların dokudukları kadar&nbsp;hızlı iplik eğiremiyorlardı. James Hargreaves adında, eğitimsiz, yoksul bir iplik eğirici ve dokumacı bu sorunu çözdü. 1764’te “jenny”&nbsp;adını verdiği bir makine icat etti. Makine adını, Hargreaves’e farkında olmadan bu fikri veren küçük kızından alıyordu. Bu aletle eğirici,&nbsp;ipliği bir seferde on altı iğin üzerine saran bir çıkrığı döndürüyordu.</p>

  <p>Ancak, daha fazla ip eklemek ve daha fazla iplik eğirmek isterseniz bir insanın kas gücü buna yetmeyecekti. Kumaş üretiminin gereksinim duyduğu şey artık “jenny”leri daha fazla çalıştıracak başka bir güç kaynağıydı. Berber, peruk imalatçısı ve dâhi bir işadamı olan Richard Arkwright, bir çözüm buldu veya bunu büyük olasılıkla başka&nbsp;<span style="text-indent: 0.3in;">birinden çaldı. Çözüm güç kaynağı olarak akarsuları kullanmaktı. O zamana dek işçilerin kol gücüyle yaptıkları işi yapan ve “su tezgâhı”&nbsp;olarak adlandırılan makineler üretmeye başladı.</span></p>

  <p>Bir su tezgâhı aynı anda 80 sağlam iplik eğirebiliyordu. Arkwright birkaç destekçi buldu ve kısa bir süre içinde, gece gündüz iplik eğiren&nbsp;300 işçinin çalıştığı bir fabrika kurdu. Fabrikaların sayısını ona çıkarması uzun sürmeyecekti. Eski berber artık servet sahibiydi, bir şato&nbsp;satın aldı ve yakında ulusal borcu ödeyecek kadar zengin olacağını iftiharla ilan etti.</p>

  <p>Tam burada, makinelere ve artan verime ilişkin bu öyküye Edmund Cartwright adında bir rahip giriyor. O ana dek Cartwright’in yaşamındaki en önemli başarısı, birkaç yalın ama içtenlikten yoksun&nbsp;şiir yazmış olmaktı. Fakat bir gezi sırasında bazı tekstilcilerle sohbet&nbsp;etmiş, Arkwright’ın yeni makineleri ve yarattıkları sorun hakkında&nbsp;bir şeyler öğrenmişti. Artık durum tersine dönmüştü: Dokumacılar,&nbsp;su tezgâhlarının ip eğirdiği kadar hızlı dokuyamıyorlardı. Cartwright&nbsp;yaşamında bir dokumacıyı kumaş dokurken hiç görmediği halde, daha hızlı dokuma tezgâhlarına olan gereksinimi anladı. Böylece dokuma ustalarından biraz yardım alarak, güç kaynağı kullanıcının isteğine göre bir at veya bir su çarkı olabilen mekanik bir dokuma tezgâhı&nbsp;tasarladı. 1815 yılına gelindiğinde, bir çocuğun gözetimindeki iki&nbsp;Cartwright “güç kaynaklı dokuma tezgâhı” eski tarz çalışan on beş&nbsp;dokumacının yaptığı işi yapabiliyordu.</p>

  <p>Demir üretimi de hızlanmıştı. Bir zamanlar demircilerin demir filizini küçük fırınlarda nasıl ergittiğine değinmiştik. İngiliz demirciler 1600’lerde daha verimli yöntemler kullanmaya başladılar; işçilerin&nbsp;demir cevherini ve odunkömürünü taşımalarını kolaylaştırmak için&nbsp;fırınları çoğunlukla yamaçlara inşa ediyorlardı. Fakat 1700’lerde arka arkaya pek çok değişiklik yaşandı, bu değişimleri ateşleyen şey daha ucuz yakıt bulma gereksinimiydi. İngiltere’nin ormanları yavaş yavaş yok oluyordu, bunun sonucunda da odunkömürü kullanılamayacak kadar pahalı hale gelmişti. Abraham Darby, odunkömürü yerine&nbsp;kokkömürü yakarak demir cevherini ergitme yöntemini bulunca demirciler daha düşük maliyetle daha fazla demiri ergitmeye başladılar.</p>

  <p>Daha sonra Darby’nin oğlu dev bir körüğü çalıştırmak ve daha büyük, daha sıcak bir ateş yakmak için su çarkının kullanıldığı bir&nbsp;<span style="text-indent: 0.3in;">düzenek tasarladı. Böylece daha büyük bir fırın kullanmak olanaklı hale geldi, bu da hem yakıt hem de işgücü tasarrufu sağladı. Ayrıca,&nbsp;demirin daha kolay işlenmesi için yöntemler bulundu: Demir henüz&nbsp;akkor halindeyken silindirlerin arasından geçirilerek çubuk veya levha biçimine sokuluyordu.</span></p>

  <p>Bu ve başka değişiklikler sonucunda 1770’ten sonraki 100 yılda Britanya’nın demir üretimi sekiz kat arttı. Artık ülkenin yeni bulunan&nbsp;pek çok kullanım alanı için (dokuma tezgâhları ve “jenny”ler, demir&nbsp;yolları, köprüler, gemiler, hatta tabutlar ve îngilizlere özel bir şey olarak, makine yapan makineler için) yeteri kadar demiri vardı.</p>

  <p>İngiliz Sanayi Devrimi’nin göklere çıkarılan kahramanı bir İskoçyalıydı. Genç James Watt bilimsel çalışmalarda kullanılan aygıtlar yapıyordu; günün birinde madenlerdeki suyu dışarı atmak için kullanılan basit bir buhar makinesini tamir etmesi istendi. Bu tür bir buhar makinesindeki aksaklığı hemen fark etti. Bir silindirin içinde bulunan buharın pistonu itebilmesi için silindirin önce ısıtılması, ardından da pistonun geri dönmesi için su püskürtülerek soğutulması gerekiyordu (buharı yoğunlaştırmak ve bir vakum yaratmak için). Sıcaktan soğuğa,&nbsp;sonra tekrar sıcağa bu geçişler yakıt ve buhar israfına yol açıyordu.</p>

  <p>Bir pazar öğleden sonrası gezinirken Watt daha iyi bir buhar makinesi yapmanın yolları üzerine düşündü. Yoğunlaşma ayrı bir bölmede gerçekleştirilirse silindirin, pistonun iki hareketi arasında soğutulması gerekmeyecekti. Bu değişiklik verimliliği önemli ölçüde artıracaktı. Tasarısının bir modelini yapması yalnızca birkaç haftasını aldı, ama bu modeli çalışan bir buhar makinesine dönüştürmesi yıllar sürdü. Araştırma için gereken parayı sağlayacak bir destekçi ve vanalar ile diğer karmaşık parçaları yapabilecek ustalar bulmak zorundaydı. Şans eseri tam da o günlerde bir imalatçı bir top namlusunun hatasız bir biçimde nasıl üretileceğini keşfetmişti ve söz konusu yöntem&nbsp;buhar makinesinin silindirini yapmak için de en uygun yöntemdi.&nbsp;Watt, eski buhar makinelerinden dört kat daha verimli makineler&nbsp;üretmeye başladı. Bu makineler, demir imalathanelerinde, madenlerdeki suyu dışarı atmada, bira fabrikalarında ve sulama tesislerinde&nbsp;kullanılmaya başlandı.</p>

  <p>Ancak Watt’in yeni makinelerinde bir pürüz vardı: Buhar bir pistonu ileri geri hareket ettirmek için kullanıyordu. Bu su pompalamak&nbsp;<span style="text-indent: 0.3in;">için gayet iyiydi, ama Watt bundan fazlasını istiyordu. İleri geri hareketini dairesel harekete dönüştürmesi gerekiyordu, çünkü makineler için gerekli olan böyle bir hareketti. 1780’lerde yaptığı her biri basit&nbsp;ama parlak olan bir dizi buluşla bu sorunu çözdü. Kısa bir süre sonra buhar makineleri bütün makineler için yeteri kadar sarsıntısız bir&nbsp;dairesel hareket üretmeye başladı.</span></p>

  <p>Bu buluş bütün dünya açısından büyük bir olaydı. Birkaç on yıl içinde buhar, kaslarımızın ve su çarklarının yerini aldı. Fabrikalardaki makinelere, ülkelerin bir ucundan diğer ucuna giden trenlere ve&nbsp;dünyanın çevresini dolaşan gemilere güç verdi. Bir ziyaretçiye buhar&nbsp;makinelerini ürettikleri fabrikayı gezdiren Watt’in iş ortağı, yoğun bir&nbsp;faaliyet içindeki fabrikayı gösterip, “Ben burada bütün dünyanın sahip olmayı istediği bir şeyi, gücü satıyorum” demişti.</p>

  <p>Bu arada işadamları üretim sürecini düzenlemenin yollarını arıyorlardı. Bu alandaki değişiklikler de en az yeni makineler kadar can alıcıydı. Örneğin tekstil işçilerinin artık evlerinde çalışamayacağı açıktı; büyük makineler için yer bulmaları çok zordu. Bu nedenle Arkwright’in yaptığı gibi imalatçılar büyük fabrikalar inşa ettiler ve işçiler de fabrikamn yanındaki şirket evlerinde, yan yana sıralanmış bunaltıcı kutucuklarda yaşamaya başladı.</p>

  <p>İşçilerin yalnızca çalıştıkları yerler değil, yaşama biçimleri de düzenlenmeliydi. İşçiler (yetişkinler, hatta küçük çocuklar), işlerin iyi olduğu dönemlerde haftanın altı günü şafak sökerken işyerine geliyor, gürültülü makine sürüsünün başına geçiyor ve karanlık çökene kadar&nbsp;çalışıyorlardı. Pek çoğunun, çiftliklerde veya atölyelerde hiç görmedikleri bir düzeni öğrenmesi gerekiyordu. Artık pazarları içki içip,&nbsp;sonra da pazartesileri tatil günü, “Aziz Pazartesi” günü ilan edip ayılıncaya kadar uyuyamıyorlardı.</p>

  <p>Yöneticiler işin kendisini düzenlemek için daha iyi yollar buldular. 1776’da bir ekonomist, ziyaret ettiği bir topluiğne atölyesinde işçilerin ne yaptığını anlatmıştı. Aşağı yukarı şöyle bir şeydi: Bir Numaralı İşçi demiri ısıtıyor ve tel haline getiriyordu. İkinci İşçi bu teli düzeltiyordu. Üçüncü, teli yaklaşık 2,5 santimetre uzunluğunda parçalara&nbsp;ayırıyor. Dördüncü de her bir parçanın bir ucunu sivriltiyordu. Beşinci İşçi, topların takılacağı diğer uçları yassılaştırıyordu. Altıncı ve Yedinci işçiler topları takıyordu. Sekizinci İşçi topları iğnelere sabitliyor&nbsp;<span style="text-indent: 0.3in;">ve Dokuzuncu da topları beyaza boyuyordu. Onuncu topluiğneleri kutulara yerleştiriyordu.</span></p>

  <p>Bu işçiler kendilerini zorladıklarında günde yaklaşık elli bin topluiğne üretebiliyorlardı. Eğer, diye yazıyordu ekonomist, “birbirlerinden ayrı ve bağımsız çalışsalardı... her biri kesinlikle yirmi taneden fazla üretemezdi, belki de bir tane bile üretemezlerdi.”</p>

  <p>Başka imalatçılar bu uygulamayı (her bir işçinin farklı bir iş yapması) daha da ileri götürdüler. Bunlardan biri 1798’de Amerika Birleşik Devletleri hükümeti için 10.000 adet tüfek imal etmek üzere anlaşma yapan Amerikalı Eli Whitney’di. O günler için böyle bir sayı çok fazlaydı ve tüfekleri yalmzca yirmi sekiz ay içinde teslim edeceğine söz vermişti.</p>

  <p>Whitney, basit bir biçimde, çok sayıda demirciyi ücret karşılığı tutup alışılmış yöntemle tüfek ürettiremeyeceğini biliyordu. Bir tüfek ustası becerikli bir zanaatkardı. Bir tüfeğin çakmağım (barutun ateş&nbsp;almasını sağlayan parça) yaparken, dövme demirden yapılma bütün&nbsp;parçaları birbirlerine tam uyana kadar eğelerlerdi. Birkaç pahalı tüfek&nbsp;yapmak bir yıllarını alırdı.</p>

  <p>Whitney misket tüfekleri konusunda fazla bir şey bilmiyordu, ama “benzer işler sistemi” ya da “bir örneklik sistemi” olarak adlandırdığı&nbsp;sistemi biliyordu. Çok sayıda tüfek çakmağı yapmanın yolu işlemi bölümlere ayırmaktı. Vasıfsız işçiler tuttu ve onları, tek bir parçayı önceden belirlenmiş boyutlarda tekrar tekrar kesip eğeleyecek biçimde&nbsp;eğitti. Böylece her işçi çok sayıda parça üretiyor ve bu parçalar hızlı&nbsp;bir biçimde bir araya getiriliyor ve (kırılacak olurlarsa) kolayca tamir&nbsp;edilebiliyorlardı.</p>

  <p>Hükümet görevlilerini bu sistemin gerçekten işlediğine ikna etmek için Whitney bir gösteri düzenlemişti. Başkanın, başkan yardımcısının&nbsp;ve hükümet üyelerinin önündeki bir masaya, bir yığın değişik parçayı boşaltmış ve onlardan bu parçaları bir araya getirmelerini istemişti. Gösteriye katılanlar söyleneni şaşkınlık içinde yerine getirmişti.&nbsp;Thomas Jefferson (başkan yardımcısı) “100 adet tüfek çakmağının&nbsp;parçalarına ayrıldığını ve bu parçaların karıştırıldığını ve 100 tüfek&nbsp;çakmağının, ele gelen ilk parçalardan başlanarak tekrar bir araya getirebildiğini... bir demirci ustası olmadan iyi tüfek çakmakları üretilebildiğini” belirtmişti.</p>

  <p>Whitney işe başladı ve tüfekleri üretti. İşi iki yılda değil 10 yılda tamamladı ve bu 10 yıllık çalışmanın sonunda yalnızca 2.500 dolar&nbsp;kâr edebildi. Yine de “benzer işler sistemi” ile neler yapılabileceğini&nbsp;göstermiş oldu. Diğer silah imalatçıları onun sistemini çok daha hızlı&nbsp;bir biçimde ve daha fazla sayıda silah ortaya çıkaran makinelerle uyguladılar. Yalnızca bir yılda (1863) bir Britanya şirketi 100.000 tüfek&nbsp;üretti, üç yıl sonra da Fransız imalatçılar bundan üç kat daha hızlı tüfek üretmeye başladılar.</p>

  <p>Henry Ford, kendisinden önceki üreticilerin başardıklarının daha iyisini ve daha büyüğünü başardı. Ford, Michigan’da, Detroit’in dışındaki bir çiftlikte doğmuş ve tek sınıflı bir okulda eğitim görmüştü. On&nbsp;altı yaşındayken Detroit’e gitmiş, makine atölyelerinde çalışmaya başlamış, burada yeni bir makineyi, içten yanmalı motoru öğrenmişti.</p>

  <p>Bu güç kaynağı Watt’in buhar makinesinden bir hayli farklıdır. Kullanılan yakıt, benzin, motorun içinde yanar; “içten yanmalı” ismi&nbsp;de zaten buradan gelir. Genişleyen gazlar tekerlekleri döndüren bir&nbsp;pistonu iter. Ford tamirciliğe başladığında bu motorların binlercesi&nbsp;fabrikalarda ve çiftliklerde, pompaları, makineleri ve testereleri çalıştırmakta çoktan beridir kullanılıyordu.</p>

  <p>Ford tamir ettiği şeylerde ufak tefek değişiklikler yapmaktan ve deneyden hoşlanıyordu; benzinle çalışan bir otomobil yapmaya karar&nbsp;verdi. Boş zamanlarında bir motor yaptı ve bu motoru tek atlı bir arabanın kasasına (şasisine), dört bisiklet tekerleğinin üzerine yerleştirdi.&nbsp;Otomobil çalıştı, Ford bu otomobili satarak kazandığı parayı daha iyi&nbsp;bir otomobil yapmak için kullandı. Bu ikinci otomobilden kazandığını da üçüncü bir otomobil yapmak için kullandı... ve bu böylece devam etti. Bu arada başka mucitler de otomobil yapıyordu ve şirketler&nbsp;otomobil üretmeye başlamıştı.</p>

  <p>Fakat Ford ufak tefek değişiklikler yapmayı ve bu değişiklikleri sınamayı sürdürüyordu. Herkesin satın alabileceği dayanıklı bir otomobil yapmak istiyordu, kendi deyimiyle “halk otomobili”. Bu otomobilleri milyonerlere değil, Amerika sanayileştikçe gelirleri artan milyonlarca aileye pazarlayacaktı. 10 yıl kadar sonra üretimi ve onarımı kolay bir model geliştirdi. Buna T modeli adını verdi.</p>

  <p>Ford, otomobillerinin yalnızca iyi değil, ucuz da olması için “fabrikadan tıpatıp aynı çıkmalarını sağlamak”, yani bir örnek üretim&nbsp;<span style="text-indent: 0.3in;">yapmak zorunda olduğunu biliyordu. T modelleri birbirinin tamamen aynıydı. İnsanlar, siyah olmak koşuluyla istediğiniz renk T modele sahip olabilirsiniz, diye alay ediyorlardı, ama yine de bu otomobilleri satın alıyorlardı. T modelini ürettiği 19 yıl boyunca (1908’den 1927’ye) Ford 17 milyon otomobil sattı; bu o dönemde dünyada üretilen otomobil sayısının yarısıydı.</span></p>

  <p>T modelini bu kadar ucuz yapan şey yalnızca bir örneklik değildi. Üretim planlaması ve özellikle de montaj hattı, ucuzluğu sağlayan&nbsp;diğer iki etkendi. Ford, mezbahada etleri bir kesiciden diğerine taşımak için başlarının üzerindeki hareketli kancalara takan et üreticilerini gördüğünde, bu hat düşüncesinin aklına geldiğini söylemişti. Bir&nbsp;Ford otomobil çıplak bir çelik şasi olarak başlıyordu. Hiç durmayan&nbsp;bir taşıyıcı (konveyör) şasiyi hat boyunca bir işçiden veya işçi grubundan diğerine taşıyor ve her bir işçi veya işçi grubu belli bir iş yapıyordu. Biri veya ikisi motoru yerleştiriyor, bir diğeri direksiyonu, ardından başkaları kaportayı, tekerlekleri, koltukları, farları takıyordu.&nbsp;Boyayı, yağlamayı hep ayrı ayrı işçiler yapıyor, sonunda otomobil ortaya çıkıyordu.</p>

  <p>Fakat bir montaj hattı gerçekte bundan daha karmaşıktı. Ana hattaki işçilerce ürüne yerleştirilen parçaları, ana hattı besleyen hatlardaki işçiler önceden monte ediyordu. Taşıyıcılardaki bu parçalar&nbsp;tam olarak gereksinim duyulduğu yerde ve zamanda ana hatta ulaşıyordu. Bu sistem dakikada iki otomobil üretilebilecek kadar verimli&nbsp;hale getirilmişti.</p>

  <p>Ford, maliyetleri düşürecek başka bir yöntem daha buldu: “Dikey bütünleşme.” Bu yöntemi keşfetmedi ama bu yöntemle neler yapılabileceğini gösterdi. Üretim maliyetinin kazı makinelerinin yerden demiri çıkarmasıyla başladığını ve otomobiller fabrikanın kapısından&nbsp;çıkana kadar devam ettiğini biliyordu. Bütün sürece sahip olacağı ve&nbsp;bütün süreci kendisinin işleteceği bir imparatorluk kurarsa masrafları azaltabilirdi. 1927 yılına gelindiğinde bunu başardı. Bir Ford yük&nbsp;gemisi (pek çoklarından biri) Superior Gölü kıyısındaki Ford demir&nbsp;ocaklarından yüklenen demir cevherini her sabah fabrikaya getiriyordu. Demir cevheri Kentucky’deki Ford madenlerinden gelen kömürün&nbsp;yakıldığı fırınlarda ergitiliyordu. Bir Ford fabrikası otomobil lastiklerini üretiyor, bir Ford cam fabrikası da camları yapıyordu. Bir Ford&nbsp;<span style="text-indent: 0.3in;">bıçkıevi Ford’un 285.000 hektarlık ormanlık alanından gelen kerestelerden döşeme tahtalarını kesiyordu.</span></p>

  <p>T modelleri ve diğer otomobiller milyonlarca insanın yaşamım değiştirdi. Sıradan insanlar ilk kez bir yerden bir yere gidebileceklerini fark ettiler. Bir çiftçi “dört tekerleklisini” yükleyip bir bıçkıevine&nbsp;gidiyor ve yakacak odunlarını kestiriyor, sonra da ailesini kente bir&nbsp;film izlemeye götürüyordu. Bir pazarlamacı kent merkezindeki evini&nbsp;satıp banliyöden bir ev alıyordu. Silahlı haydutlar otomobillerini banka soygunlarmda, gençler de aşk maceralarında kullanıyorlardı.</p>

  <p>Şimdi sanayileşmenin insanların yaşamlarını nasıl değiştirdiğine daha yakından bakacağız. Amerika Birleşik Devletleri’nin doğu kıyısında, Pennsylvania’da, dere kenarına kurulmuş bir köydeyiz. Bu yerleşim yerinde olanlar insanoğlunun özlü bir toplumsal tarihi aslında.</p>

  <p>Öykümüz avcı-toplayıcılarla başlıyor. 1700’lerden önce Pennsylvania’nın French Creek bölgesinde Amerika Yerlileri yaşıyordu. Kapanlarla kunduz yakalıyor, ağlarla balık tutuyor ve dereden su içmeye gelen geyikleri avlıyorlardı. Bir biçimde geçimlerini sağlıyorlardı.</p>

  <p>1700’lerde buraya çiftçiler yerleşmeye başladı. İlk yerleşen, dini baskılardan kaçmak için Almanya’daki evini terk eden biriydi. Bir&nbsp;başka çiftçi derenin kuzey kenarında biraz toprak satın almış ve koyunlarına dadanan kurtlarla mücadele etmişti. 1800’e gelindiğinde&nbsp;köyde on iki çiftçi, bir değirmenci ve iki ya da üç siyah köle yaşıyordu. Amerika Yerlileri bu davetsiz misafirlerden uzak durmak için köyü terk etmişti. Çiftçiler buğday ve mısır ektiler, sığır, koyun ve kaz&nbsp;beslediler. Basit evlerde yaşıyor, kendi yaptıkları giysileri giyiyor ve&nbsp;bütün gün çalışıyorlardı. Geniş ve verimli arazilerinden kendilerine&nbsp;yetecek kadar ürün alabiliyorlardı.</p>

  <p>Bu köyün (henüz çok küçük olduğu için bir adı yoktu) geleceği derenin suyuna bağlıydı. Değirmenci, suyun gücünü, değirmentaşını döndürerek çiftçilerin buğdayını öğütmede kullanıyordu. Daha sonra biri değirmeni satın aldı ve su gücünden, bir daire testereyi döndürmek ve kereste kesmekte yararlandı. Fakat 1800’lerin başında köyün dışından kişilerin değirmeni inşaat çivisi yapımında kullanmak&nbsp;üzere satın almasıyla bir yol ayrımına gelindi. O dönemde çivi, akkor&nbsp;haldeki bir demir çubuk yassılaştırılıp uzunlamasına kesilerek imal&nbsp;<span style="text-indent: 0.3in;">ediliyordu. Başlangıçta French Creek’teki imalatçılar demirlerini başka şirketlerden aldılar, ama kısa bir süre sonra bir fırın inşa ettiler ve demiri kendileri ergitmeye başladılar. Dere kıyısındaki sarp kayalıktan demir cevheri çıkardılar ve yakınlardaki madenlerden kömür satın aldılar.</span></p>

  <p>Sahiplerinden biri bu küçük şirkete Phoenix Works (Phoenix Atölyesi) adım verdi ve bu imalathanenin etrafında gelişen kasaba da Phoenixville adım aldı. Phoenix (Anka kuşu), 500 yıl yaşayan, kendisini yakarak ölen, küllerinden yeniden doğan ve yeni bir yaşam döngüsüne başlayan Doğu’nun efsanevi kuşudur. Demir cevherini fırında ısıtarak demir elde edilmesini hoş bir biçimde simgeliyor.</p>

  <p>20-30 yıl sonra büyük imalatçılar bu küçük şirketi satın aldılar ve çivi yerine demiryolu rayı üretmeye başladılar. O dönemlerde demiryolları yapımı dünyada çok yaygındı. Ray imal etmek için Phoenix’in çok daha fazla kömüre ve demir cevherine gereksinimi vardı,&nbsp;böylece kömürü ve cevheri çok uzaklardan taşımaya başladılar. Çevredeki çiftlikleri de satın almışlardı, kısa bir süre sonra fırınları,&nbsp;değirmenleri ve atölyeleri birkaç dönümlük bir araziye yayıldı. Şirketin adını Phoenix Iron Company (Phoenix Demir Şirketi) olarak&nbsp;değiştirdiler.</p>

  <p>1800’lerin ortalarında Phoenix bir kez daha el değiştirdi ve bu kez şirket ray yerine daha karmaşık ürünler imal etmeye başladı. Bu ürünlerin arasında, çeyrek daire kesitli, kaim ve uzun demirler de vardı;&nbsp;demirlerin dört tanesi birbirine tutturulduğunda bir fabrikanın kirişlerini destekleyen sütunlar ortaya çıkıyordu. Şirket ayrıca, akkor halindeki çubukları çaprazlama birleştirmeye dayanan, böylece de namlunun parçalanmamasını sağlayan yeni bir yöntem kullanarak top da&nbsp;üretmeye başladı. (Amerikan İç Savaşı’nda her iki taraf da bu topları&nbsp;kullandı.)</p>

  <p>Fakat şirketin temel ürünü yüksek demiryolu köprüleriydi. Demiryolu inşa eden bir şirket bir köprü ısmarladığında, Phoenix’den bir mühendis köprünün inşa edileceği yere (sarp bir vadi veya bir ırmak)&nbsp;gidiyor ve köprüyü tasarlıyordu. Ardından çok sayıda ağır demir parça (hepsi birörnek üretilmiş) Phoenixville’den trene yükleniyor, inşaat yerinde bu parçalar birbirlerine “tutturuluyordu”. Ağır olmalarına&nbsp;karşın bu köprüler uzaktan dantel şeritleri gibi görünüyordu.</p>

  <p>Şirket “sabit sermaye” biriktirerek kısmen büyüdü. 1870’lere gelindiğinde, başka pek çok şeyin yanı sıra kömür ve demir cevheri taşımakta kullanılan bir kanala ve demiryolu hattına, üç maden eritme ocağına, “demir tavlama atölyelerine”, bir haddehaneye, bir dökümhaneye, bir makine atölyesine ve birkaç sıra işçi evine sahipti.</p>

  <p>Öte yandan büyüme aynı zamanda insan sayısının da artması demekti. Phoenix Iron’da çok sayıda erkek (aralarında tek bir kadın yoktu) çalışıyordu. Bunların arasında, bir tepenin üzerindeki köşkte&nbsp;yaşayan ve oradan atölyeleri gözleyebilen şirketin sahibi, mühendisler, ustabaşılar, tavlama atölyesi işçileri (fırınların yaydığı ısı nedeniyle giysileri tutuşabiliyordu), kalıp işçileri, makine işçileri (akkor halindeki demirle korunmadan çalışıyorlardı), kürekçiler, “kaldırıcılar”,&nbsp;süpürgeciler, su taşıyıcılar, kâtipler ve katırcılar vardı. Çoğu, sürekli&nbsp;tehlike altında haftada elli beş saat çalışıyordu.</p>

  <p>İşçilerin büyük kısmı çevredeki çiftliklerde doğmuştu, fakat 1850’lerden başlayarak İrlanda’dan pek çok kişi geldi. Bu gençler hep&nbsp;kulübelerde yaşamış, yırtık pırtık elbiseler giymiş, patates dışında neredeyse hiçbir şey yememişlerdi. 1840’larda bir hastalık yüzünden&nbsp;tarlalardaki bütün patatesler çürüdüğünde, evlerini terk etmiş ve&nbsp;Amerika’ya gelmişlerdi. İrlandalıların ardından, Orta Avrupa’dan yine yoksul işçiler, onlardan sonra da Amerika Birleşik Devletleri’nin&nbsp;güneyinden serbest bırakılan köleler Phoenixville’e geldi.</p>

  <p>Kuşkusuz Phoenix şirketi zenginleştikçe işçilerinin yaşam koşullarını da iyileştirdi. Bunun en açık kanıtı konutlarındaki değişikliklerdir. 1800’lerin başında işçiler ve aileleri, şirketin inşa ettiği kulübeleri yetmiş beş dolara kiralıyorlardı. Daha sonra şirketin atölyelerin yukarısındaki sokaklara inşa ettiği, yan yana sıralanmış küçük evlerde yaşamaya başladılar. En sonunda da kendi evlerine geçtiler.</p>

  <p>İşgücü, çivi imal edilen yıllarda yaklaşık 20 kişiden oluşuyordu; 1870’lerde bu sayı 2.000’e çıktı. Yaklaşık 10 yıl boyunca Phoenix&nbsp;belki de dünyadaki en büyük demir üreticisi oldu. Fakat bu durum&nbsp;uzun sürmedi, çünkü demir üreticileri her yerde gelişiyordu ve birleşen demir şirketleri dev anonim şirketler oluşturuyorlardı. 1800’lerde tüm dünyada demir üretimi elli kat artmıştı.</p>

  <p>Oysa Phoenix Iron orta ölçekli bir şirket olarak kaldı. Yaklaşık 100 yıl dayandı, sonra da kapandı. Binalar hâlâ duruyor, o kadar büyükler ki onları yıkmak için bir hayli masrafa girmek gerek.</p>

  <p>Bu bölümün başında değindiğimiz bombacı, bildirisinde Sanayi Devrimi’nin “insanlığa felaket getirdiğini” söylese de, olgular şöyle:&nbsp;Sanayi Devrimi gerçekleştiği ve hâlâ sürdüğü yerlerde, çok sayıda insana yarar sağladı. Bizden öncekilerden daha uzun, daha sağlıklı ve&nbsp;büyük olasılıkla daha da mutlu yaşıyoruz.</p>
</body>
</html>
