<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><a id="bookmark0"></a>6. Bölüm</h1>

  <h2 id="sigil_toc_id_6"><a id="bookmark1"></a>Kimilerimiz Cihana Hükmetmeye Girişiyor</h2>

  <div>
    <br />
  </div>

  <p>İmparatorluklar. Dünya büyük imparatorluklar gördü. 700 yıl önce Malinkeler Büyük Sahra’nın güneyindeki otlakların batı yarısını neredeyse bütünüyle kaplayan bir imparatorluk kurmuştu. Taghaza&nbsp;tuz yataklarıyla Gao ve Timbuktu pazarlarından Bambuk ve Bondu’nun altın kumlarına uzanan yüzlerce kilometrelik kervan yolları&nbsp;vardı. Aşağı yukarı aynı zamanlarda Güney Amerika’da İnkalar, And&nbsp;Dağları boyunca uzanan yaklaşık 4.000 kilometrelik bir şeridi denetimleri altına almıştı. Bunlar önemsiz devletler değildi, İnka ve Malinke İmparatorluklarıydı.</p>

  <p>Ancak bu bölüm çok daha büyük fetihlerle ve imparatorluklarla ilgili. Bu fetihleri yapan ve imparatorlukları kuran halklar uzun zaman önce, Avrupa, Kuzey Afrika ve Güney Asya boyunca uzanan ve&nbsp;üzerinde yoğun bir nüfus barındıran geniş kara parçasında, yani dünyanın en büyük arenasında, üstünlüklerini kabul ettirmek için savaşmışlardı. Kıtadan kıtaya uzanan toprakları fethetmişler, uygarlıkları&nbsp;boyundurukları altına almışlardı. Neden bu dev insan havuzlarını elde etmek istemişlerdi, onları nasıl fethetmişlerdi ve imparatorlukları&nbsp;sonunda neden çökmüştü?</p>

  <p>MÖ 1000 civarında kuzeyde bir yerlerdeki Ari (Aryan) toplulukları güneye, Dicle ve Fırat ırmaklarının doğusundaki ve eski Hindistan’ın batısındaki sıcaktan kavrulan platoya akın ettiler. Bu yeni gelenler ata biniyor; kısa, dayanıklı yaylar, sırtta taşınan okluklar kultanıyorlardı. Hızları ve silahları onlara bir üstünlük sağladı, yerlileri yurtlarından uzaklaştırdılar. Fethettikleri ülkeye, “Arilerin Toprağı” anlamına gelen İran adını verdiler.</p>

  <div>
    <div style="text-align: center;"><img alt="" src="../Images/main-8.jpg" /></div>
  </div>

  <div style="text-align: center;">
    <br />
  </div>

  <p>500 yıl kadar sonra, İran’da yaşayan halklardan birinin, Perslerin hükümdarı otan D. Kuroş, MÖ 550’de dağlık yurtlarından kuzeybatıya, komşuları Medlere doğru sefere çıktı. Medler de Ari’ydi ve bir imparatorluk kurmaya başlamışlardı. Kuroş, kendi tarafına&nbsp;geçen iki Med generalinin yardımıyla Medleri yenilgiye uğrattı ve&nbsp;hâzinelerine el koydu. Sonra daha kuzeye ve batıya ilerledi, Küçük&nbsp;Asya’yı fethetti.</p>

  <p>Herodotos, Kuroş’un Batı Küçük Asya’daki baş düşmanıyla ilgili bir öykü anlatır. Bu adam Lydia kralı Kroisos’tur. (“Karun kadar&nbsp;zengin” deyimine konu otan Karun efsanesi aslında Kroisos’un yaşamından kaynaklanmaktadır.) Kroisos, Kuroş’a saldırmak üzere ordusunu Kızılırmak’ın karşı tarafına yollamak gibi ölümcül bir hata yaptı. “Kroisos Kızılırmak’ı geçerse güçlü bir imparatorluğu yok edecek”&nbsp;kehanetinde bulunan bir kâhin bunu yapması için onu cesaretlendirmişti. Oysa Kroisos kehaneti anlamamıştı: “Güçlü imparatorluk”&nbsp;kendisininkiydi.</p>

  <p>Kroisos’un servetini sandıklarına yerleştiren Kuroş, bu kez ters yöne, doğuya doğru saldırdı. İran platosundaki ve günümüzün Afganistan’ındaki kabilelerin ve halkların çoğuna boyun eğdirdi. Ardından yeniden batıya döndü, karşı konulmaz gücüyle Babil’i ve Dicle ile Fırat arasındaki bütün bölgeyi ele geçirdi. Sonra Akdeniz’in doğu ucuna, Suriye ve Filistin’e ulaştı. “Ben Kuroş’um,” diye itan etti, “cihanın&nbsp;hükümdarı, büyük hükümdar, meşru hükümdar, Babil’in hükümdarı, Sümer’in ve Akad’ın hükümdarı, [dünyanın] dört bucağının hükümdarı... Bütün dünyanın bütün hükümdarları... armağanlarını getirdiler ve Babil’de ayaklarıma kapandılar...”</p>

  <p>20 yıl süren göz kamaştırıcı fetihlerden sonra Kuroş yeniden Orta Asya’ya döndü ve Hazar Denizi’nin doğusundaki bazı göçebelerle savaştı. Son çarpışmalarında Persler ve göçebeler başlangıçta ok ve yayla savaşmış, hiç okları kalmayınca da mızrak ve kama kullanmışlardı.&nbsp;Basit kabile insanları Persleri yendiler, kudretli Kuroş’u öldürdüler.</p>

  <p>Pers İmparatorluğu buna rağmen büyümeye devam etti. Kuroş’un oğlu Kambis Mısır’ı fethetti, onun ardından gelen Dareios da. Hin<span style="text-indent: 0.3in;">distan’ın batısındaki İndüs Vadisi’ni ele geçirdi. Dareios ve ardından gelen iki hükümdar Yunanistan’ı ele geçirmeye çalıştı, ancak Dördüncü Bölüm’de gördüğümüz gibi, bunu başaramadılar. Dolayısıyla&nbsp;Pers İmparatorluğu Avrupa’nın başladığı yerde sona eriyordu. Çok&nbsp;büyük bir imparatorluktu. Bugün Ortadoğu olarak bilinen bölgenin&nbsp;büyük kısmını kaplıyordu, yani Asya’nın güneybatısını ve Kuzeydoğu Afrika’yı.</span></p>

  <p>Perslerin neden bu kadar çok yere hükmetmek istedikleri sorulabilir. Kuroş için itici güç, büyük olasılıkla savaş ve fetih sevgisinden başka bir şey değildi. Saraydaki görevliler bir keresinde ona Pers halkını sarp İran topraklarından düz ve verimli bir ülkeye götürmesini önermiş, ama Kuroş onlara işin püf noktasını anlamadıklarını söylemişti.&nbsp;Persler başka bir ülkeye giderse, demişti, hükümdar değil, köle olacaklardır, çünkü, “Yumuşak ülkelerde yumuşak insanlar yetişir.” Kuroş’un ardılları için itici güce gelince, onlar da düpedüz, Kuroş’un&nbsp;yaptığı gibi imparatorluğu genişletmenin kendi görevleri olduğuna&nbsp;inanmış olabilirler. Belki de fetih yapanların hep hissettiği gibi, sınırlarının ötesindeki hâlâ yenilmemiş halklar tarafından tehdit edildiklerini hissetmişler ve onları da yönetimleri altına almaları gerektiğini&nbsp;düşünmüşlerdi.</p>

  <p>Persler, sahip oldukları toprakları parçalanmadan ellerinde tutmak için yapılması gereken şeyleri yapan sağduyulu hükümdarlar olduklarını gösterdiler. Örneğin haberleşmeyi iyileştirmek için Basra Körfezi’nin yakınlarından Ege Denizi’nin yakınlarına kadar yaklaşık&nbsp;2.600 kilometrelik bir Kral Yolu inşa ettiler. Nöbetleşe çalışan haberciler yolu at üstünde yedi günden az bir sürede kat ediyorlardı. Herodotos şöyle anlatır: “Ne kar, ne yağmur, ne sıcak, ne de gecenin karanlığı bu habercileri kendilerine verilen görevi tez yerine getirmekten&nbsp;alıkoyar.”</p>

  <p>Pers hükümdarlarının en farklı yanı da başkalarının kendi adlarına yönetmesine izin vermeleriydi. İmparatorluğu çok sayıda eyalete ayırmışlardı. Kendilerine gereken şeyleri (ordular için yeni askerler,&nbsp;altın, gümüş, fildişi, abanoz, buğday, tütsü, oğlan ve kız çocukları ve&nbsp;hadımlar) yolladıkları sürece yöneticilerin, en iyisinin ne olduğunu&nbsp;düşünüyorlarsa onu yapmalarına izin veriyorlardı. Yöneticiler fethedilen ülkelerin halklarının kendi yasalarını ve geleneklerini korumala<span style="text-indent: 0.3in;">rına izin veriyordu. Bu kadar çok sayıda farklı halkı yönetmek için hoşgörü göstermekten daha mantıklı bir davranış olamazdı.</span></p>

  <p>İki yüzyıl sonra Pers İmparatorluğunun batı tarafında güçlü bir düşman ortaya çıktı: Makedonyalı İskender, tarihte bilinen adıyla Büyük İskender. Dördüncü Bölüm’de Makedonyalı Philippos’un Yunanistan’ı nasıl fethettiğini görmüştük. Philippos Yunanistan’ı fethettikten sonra Pers İmparatorluğu’yla savaşmak üzere hazırlanmaya başladı. Büyük olasılıkla, Küçük Asya’nın batı kıyısından, yani Pers İmparatorluğu’nun küçük bir parçasından daha fazlasını elde etmeyi&nbsp;amaçlamıyordu. Ancak Philippos, savaşa başlayamadan Makedonyalı bir soylu tarafından öldürüldü.</p>

  <p>Philippos ardında, İskender adında çabuk olgunlaşmış bir çocuk bırakmıştı. On altı yaşındayken, babası savaşmaya gittiğinde, Makedonya’nın naibi olarak görev yapmıştı. Kendisine fethedecek bir yer&nbsp;bırakmadığı için İskender’in babasına kızdığı söylenir. On sekizindeyken, babasının Yunanistan’ın egemenliğini kazanmasını sağlayan savaşta Makedon süvarilere komuta etmişti. Yirmisinde, Philippos öldüğünde, tahta geçmiş ve babasının Pers İmparatorluğu’yla savaş tasarısını heyecanla sahiplenmişti.</p>

  <p>İskender, MÖ 334 yılının baharında, yirmi iki yaşındayken,&nbsp;<span style="text-indent: 0.3in;">35.000 kişilik bir orduyla Avrupa’dan Küçük Asya’ya geçti. Küçük&nbsp;Asya’nın batı kıyısı boyunca çarpışa çarpışa güneye indi; sonra da savaş üzerine savaş kazanarak, kazanacak savaş kalmayana kadar Küçük Asya’nın doğusuna doğru ilerledi. Pers imparatoru III. Dareios&nbsp;bir haber yolladı: İskender barış yapmayı kabul ederse, imparator ona&nbsp;para, Fırat’ın batısındaki topraklarının tamamını ve evlilik çağındaki&nbsp;kızım verecekti. Parmenion adındaki saçları ağarmış bir Makedon&nbsp;komutan genç fatihe, senin yerinde olsaydım bu teklifi kabul ederdim,&nbsp;deyince, İskender de, senin yerinde olsaydım ben de kabul ederdim,&nbsp;diyerek Parmenion ile alay etmişti. Savaşı sürdürmeye ve bütün Pers&nbsp;İmparatorluğu’nu fethetmeye kararlıydı.</span></p>

  <p>Diğer komutanlar da kendi kendilerine, memleketten bu kadar uzakta bu kadar az sayıda adamın daha fazla savaşmadan bu kadar&nbsp;fazla şeyi elde etmesinin olağanüstü olduğunu düşünmüş olabilirler.&nbsp;Ama İskender kesin kararlıydı. Savaşta ne kadar iyi olduğunu daha&nbsp;<span style="text-indent: 0.3in;">önce göstermişti ve tekrar tekrar gösterecekti. Yapılıydı, sıkça yaralansa da sert çarpışmalara son derece dayanıklıydı. Düşmanlarına düşünme ve müdahale etme fırsatı tanımayarak ordusunu daha önce&nbsp;hiç görmediği topraklardan hızla geçirdi.</span></p>

  <p>Küçük Asya’yı ele geçiren İskender, ordusuyla birlikte güneye Suriye ve Filistin’e doğru yöneldi, buraları fethetti ve ardından Mısır’ı aldı. Böylece Pers İmparatorluğu’nun bütün batı eyaletlerini ele geçirmiş oldu. Daha sonra doğuya Fırat ile Dicle arasındaki bölgeye yöneldi, burada Dareios’u bozguna uğrattı. Babil’i geçip doğuya, Pers İmparatorluğu’nun merkezi İran’a doğru yürüdü. (Bir tarihçi, sanki hiç&nbsp;çaba harcanmadan ve güçlük çekilmeden oluyormuş gibi, ne de kolay, “yürüdü” ve “aldı” diye yazabiliyor!)</p>

  <p>Kraliyet kenti Persepolis’te Kserkses’in 150 yıl önce yaptırdığı sarayı ateşe verdi. Bu, demişti İskender, Kserkses’in Atina’yı yakmasının intikamı. Dareios kendi yöneticilerinden biri tarafından öldürülene kadar İskender’den kaçtı. İskender imparatoru saltanat töreniyle gömdü ve katilini öldürttü. Ardından çöllerin kenarından geçerek, çorak dağların arasından ilerleyerek daha da doğuya yöneldi. Adamları&nbsp;kimi zaman düşmanlarının kalelerine halatlar ve de<span style="text-decoration:underline;">mir</span> çiviler yardımıyla karla kaplı kayalara tırmanarak ulaşabiliyordu.</p>

  <p>Sonra da Hindistan’a saldırdı. 30.000 civarında askerle bu tuhaf ve kalabalık ülkeye saldırmak ne kadar da gözü pek bir girişim! (Tabii ki İskender’in haritaları yoktu ve Hindistan’ın aslında ne kadar&nbsp;büyük olduğuna ilişkin bir fikre sahip değildi.) Hindistan’a girme nedenleri konusunda yalnızca fikir yürütebiliriz. İlk olarak, Pers İmparatorluğu bir zamanlar İndüs Irmağı boyunca Hindistan’ın kuzeybatı&nbsp;bölümüne egemen olduğu için İskender de orayı fethetmesi gerektiğini düşünmüş olabilir. Her zaman meraklı biri olmuştu ve büyük olasılıkla bu tuhaf ülkeyi keşfetmek istemişti. Ayrıca o bir fatihti; fethetmek onun işiydi. Bu yüzden ordusunu İndüs’e götürdü, ırmağın yakınlarında ona insanın kanını donduran sesler çıkaran 200 fille saldıran bir kralı yenilgiye uğrattı.</p>

  <p>Hindistan’dayken İskender’in, ormanda yaşayan ve ona fetihlerinin bir anlamı olmadığını söyleyen ermişlerle karşılaştığı anlatılır. Onlar neye sahipse İskender de yalnızca ona sahiptir: Üzerinde durduğu toprağa. İskender söyledikleri her şeyi doğru bulur.</p>

  <p>İndüs’ü geçen İskender askerlerine Hindistan’ın içlerine doğru ilerleyeceklerini söyledi. (Büyük olasılıkla dünyanın doğu kıyısına yaklaştığım düşünüyordu. Eski Yunanlılar dünyanın Okeanos adı verilen bir ırmakla çevrelenmiş bir disk olduğuna inanırdı.) Tasarılarını açıkladığında askerleri şaşkına dönmüştü. Memleketlerinden 5.000 kilometre uzaktaydılar, sıcaktan kavruluyorlardı, yıllarca süren savaşların ardından bitkin düşmüşlerdi ve hiç durmayacaklardı, öyle mi?</p>

  <p>Akla gelmeyecek bir şey oldu: İskender’in sadık askerleri daha uzağa gitmeyeceklerini bildirdiler. İskender onlarla tartıştı ve günlerce çadırından çıkmadı. Sonunda boyun eğdi ve daha fazla ilerlememeyi kabul etti, böylece geri döndüler. Sıcaktan, yiyeceksizlikten ve susuzluktan çok çeken İskender ve ordusu İran’a güçlükle varabildi.</p>

  <p>İskender fethettiği yerlerde ne yapmayı tasarlıyordu? İran’a vardıklarında yaptıkları bu konuda bazı ipuçları veriyor. Cinayete kurban giden Dareios’un kızıyla evlendi ve subaylarından 80 tanesiyle askerlerinden 10.000 tanesinin Asyalı kadınlarla evlenmesini emretti. İskender bu evlilikleri fethettiği ülkelerdeki halkların birleşmesini sağlayacak bir eylem olarak görüyordu. Aynı amaçla uzun zaman önce&nbsp;komutanlarından orduyu birörnek hale getirmelerini istemişti. Böylece kendi askerleriyle birlikte savaşmak üzere eğitilmiş 30.000 Pers’ten&nbsp;oluşan bir kuvvete sahip olabilmişti. Egemenliği altındaki bütün halkların temsilcilerinin katıldığı bir şölende, İskender istediği şeyin aslında ne olduğunu anlatmıştı. Anlaşıldığı kadarıyla barış istemişti, ayrıca imparatorluğundaki halkların yalnızca uyruk değil, ortak da olmasını ve dünyadaki bütün halkların uyum ve birlik içinde yaşamasını&nbsp;dilemişti.</p>

  <p>Ordusunu İran’dan batıya, başkenti yapmayı düşündüğü Babil’e doğru yürüttü, fakat burada ateşli bir hastalığa yakalandı. Yıllarca&nbsp;süren güç yaşam koşulları, pek çok yara ve fazla içki yüzünden direnci zayıflamıştı. Ölümü yakındı. Durumunun ağır olduğunu duyunca&nbsp;kralın sadık askerleri onu görmek istedi. İskender konuşamıyordu, fakat askerleri (hepsi) tek sıra halinde sessizce önünden geçerken İskender bakışlarıyla onlara veda etti. MÖ 323 yılının Haziran ayında, oldukça ileri bir yaşta (!), otuz iki yaşında öldü.</p>

  <p>10 yıl içinde, hiçbir savaşı kaybetmeden Ortadoğu’nun ve Mısır'ın tamamını kaplayan bir imparatorluk kurmuştu. Fakat bu imparator<span style="text-indent: 0.3in;">lukla fazla bir şey yapmadığı da gerçektir. Birliği ve dünya barışını düşlemiş olabilir, ama bu düşlerini gerçekleştirememişti. Zamanı yetmemişti, belki becerisi ve iradesi de yetmemişti.</span></p>

  <p>Tahtını bırakacağı kimse yoktu. Ölüm döşeğinde yerine kimin geçeceği sorulduğunda şu yanıtı vermişti: “En güçlü olan.” En güçlünün kim olduğu konusunda komutanlarının aynı düşüncede olmaması hiç&nbsp;de şaşırtıcı değil. Bu nedenle komutanlardan üçü imparatorluğu Mısır, Mezopotamya ve Yunanistan merkez olmak üzere üçe böldü, her&nbsp;biri bir bölümü aldı. Sonraki 200 yıl boyunca, bu komutanlar ve onların ardılları hem birbirleriyle hem de bağımsızlığım kazanmaya çalışan kendi eyaletleriyle savaştılar. İskender’in birlik ve barış düşü buraya kadardı.</p>

  <p>Tam İskender’in imparatorluğu parçalanırken başka bir Akdeniz halkı daha büyük bir imparatorluk kurdu. Fakat onların öyküsü aslında, MÖ 500’lerin sonlarında, Perslerin Ortadoğu’nun fethini tamamlamasıyla başlar. Pers İmparatorluğu’nun bir hayli batısında,&nbsp;İtalya’nın ortasındaki Tiber Irmağı’nın kıyısında. Roma adında bir&nbsp;tarım kenti vardı. Roma, kuzeydeki Etrüsklerin egemenliği altındaydı. Etrüskler çalışkan ve lüks yaşamı seven bir halktı.</p>

  <p>Bir efsaneye göre, MÖ 510 yılında Roma’nm Etrüsklü kralının oğlu Romalı bir kadına tecavüz etmişti. Öfkelenen Romalılar silahlarını kuşanmış, hükümdarlarını kovmuş ve kendi kentlerini kendileri yönetmeye başlamışlardı. Artık başka kral istemediklerinden, sıradan Romalılarla pek ilişki kurmayan varlıklı toprak sahipleri tarafından yönetilen bir hükümet kurdular. Ancak bu kez de, toprağı&nbsp;ekip biçen ve küçük ordularının belkemiğini oluşturan alt tabakadan&nbsp;insanların, yani ‘pleb’lerin ayrılma ve rakip bir kent devleti kurma&nbsp;tehdidi baş gösterdi. Bu yüzden üst tabaka ‘patriçi’ler pleblerin, patriçilerin kararlarını veto etme hakkı olan kendi görevlilerini seçmelerine izin verdi.</p>

  <p>Etrüskleri yenilgiye uğrattıktan sonra Romalılar arka arkaya düşmanlarla savaştı. Roma yakınlarındaki yerel yarı uygar köylü ve çoban kabilelerini egemenlikleri altına aldılar. Kuzeyde eski hükümdarlarını, Etrüskleri kendilerine kattılar ve İtalya’nın güneyindeki Yunan kolonilerini fethettiler. Savaşa genellikle, istemeye istemeye, canlarını&nbsp;<span style="text-indent: 0.3in;">kurtarmak için giriyorlardı, fakat aynı zamanda toprak da istiyorlardı. MÖ 265 yılına gelindiğinde, en kuzeyi ve yakındaki Sicilya, Korsika ve Sardinya adaları dışında bütün İtalya’yı egemenlikleri altına almışlardı.</span></p>

  <p>Roma’nın bir sıçrayışta İtalya’nın dışına yayılmasıyla ve dünyanın daha önce görmediği kadar büyük bir imparatorluk kurmaya başlamasıyla bir dönüm noktasına gelinmişti. O dönemde Akdeniz’in batı&nbsp;ucuna iki büyük güç egemendi. Bunlardan biri elbette, yalnızca karada, yani İtalya’da güçlü olan Roma’ydı. Diğer güç ise Romalıların&nbsp;ezeli düşmanı denizci Kartaca’ydı. Önderleri Romalılar gibi çiftçi&nbsp;değil, fildişi, çömlek, altın ve kumaş ticareti yapan tüccarlardı. Akdeniz’in Afrika kıyısındaki başkentleri İtalya’ya doğru çıkıntı yapan bir&nbsp;burnun üzerindeydi. Etkili donanmaları sayesinde Akdeniz’i, batı yarısı dışında, bir Kartaca gölü haline getirmişlerdi.</p>

  <p>İşte yine alışılmış bir eşleşme: Bir kara gücü bir deniz gücüyle karşı karşıya, 200 yıl önceki Sparta ile Atina gibi. Kartacalıların Sicilya&nbsp;Adası’nın bir bölümünü fethetmesi, böylece de İtalya çizmesinin&nbsp;ucuyla ada arasındaki boğazın denetimini ele geçirmesiyle kaçınılmaz&nbsp;süreç başladı. Romalılar başka seçeneklerinin kalmadığım ileri sürdüler; varlıklarını sürdürmek için savaşmak zorundaydılar. MÖ 264 yılında savaş açtılar.</p>

  <p>Adadaki çarpışmaların ilk zamanlarında Romalılar iyi savaşıyordu. Fakat donanmaları zayıftı, Kartaca’nın denizde tartışılmaz bir üstünlüğü vardı. Bu nedenle Roma kendisini dönüştürmeye karar verdi. Kartacalıların filosundan daha büyük bir kadırga (hem yelken hem&nbsp;kürekle yol alan gemi) filosu inşa ettiler. Sicilya’nın kuzeyindeki bir&nbsp;deniz çarpışmasında Romalılar kendi gemilerini Kartaca gemilerine&nbsp;borda kancaları atarak yanaştırdı. Ardından uzattıkları kalasların&nbsp;üzerinden Kartaca gemilerine geçtiler ve göğüs göğüse çarpışarak, bu&nbsp;tür çarpışmalarda öteden beri iyi olan Kartacalıları yendiler. Böyle&nbsp;pek çok çarpışmanın ardından Romalılar savaşı kazandı; Sicilya, Sardinya ve Korsika adalarını aldılar.</p>

  <p>Ancak Kartacalılar güçlerini tamamen yitirmemişti. İkinci bir savaşta, Romalılar denizde savaşabiliyorsa, kendilerinin de karada savaşabileceğini gösterdiler. Kartaca’nın komutanı çok zeki biri olan Hannibal’di. 25 yaşındaydı ve küçük bir çocukken babasına Romalı<span style="text-indent: 0.3in;">lardan sonsuza kadar nefret edeceğine dair yemin etmişti. Hannibal’in ordusu İber Yarımadasının güney yarısını ele geçirmiş ve yarı ilkel kılıç ustalarını saflarına katmıştı. Ardından Afrika filleriyle desteklenmiş ordu Galya’nın güneyi boyunca ilerlemiş, kışın Alpler’i geçmiş ve İtalya’ya inmişti. Yarımadayı yakıp yıkmışlardı. Kendilerini&nbsp;durdurmaya çalışan Romalıları üç kez bozguna uğratmışlardı.</span></p>

  <p>Roma için karanlık bir dönemdi. Bir yenilgiden sonra Senato yas tutan kadınların evlerinden çıkmasını yasaklamış ve Romalıların neredeyse hiç bilmedikleri vahşi bir ayin olan insan kurban etme ayini&nbsp;yapılması için emir vermişti. Başkenti korumak amacıyla, tapınaklarda kutsanmış silahlarla donattıkları köleleri askere almışlardı.&nbsp;Dağılmış ve gücünü yitirmiş birliklerin yerini alması için daha fazla&nbsp;sayıda birlik oluşturulmuştu. Zaferlerine karşın Hannibal savaşı kazanamadı.</p>

  <p>Romalılar gereksinim duydukları önderi bulmuştu. Publius Cornelius Scipio, Hannibal’e çok benziyordu: Onun da babası komutandı; o da yirmi beş yaşındayken komutan olmuştu; onun da müthiş bir özgüveni vardı. İlk olarak Kartacalıları İber Yarımadası’nda yendi, sonra Akdeniz’i geçti ve savaşı Kartaca’ya taşıdı. Bunu öğrendiklerinde&nbsp;İtalya’da olan Hannibal ve ordusu hızla yurtlarına döndü ama MÖ&nbsp;202 yılında Scipio onları yenilgiye uğrattı, Kartacalılar teslim oldu.&nbsp;Romalılar Kartacalıların kolayca yerine getireceği koşullar öne sürmüş, bir yandan da İber Yarımadası’m büyüyen imparatorluklarına&nbsp;katmışlardı. Hannibal kaçmıştı, fakat Romalılar peşine düşünce yakalanmaktansa zehir içmeyi seçti.</p>

  <p>Buna rağmen ikinci savaştaki yenilgisinden 50 yıl kadar sonra Kartaca yeniden zenginleşti ve bazı Romalıların ileri sürdüğü gibi,&nbsp;tehlikeli hale geldi. Senato’da ateşli Marcus Porcius Cato sürekli olarak harekete geçilmesini istiyor, “Kartaca yok edilmelidir!” diye bağırıyordu. Bir keresinde düşmanın canlanışının kanıtı olarak Kartaca’ya ilişkin sayılar vermişti. Tehlikeyi abartıyordu ama Romalılar&nbsp;ona inanmayı seçtiler. Kartaca’ya bir ordu yolladılar, MÖ 146’da&nbsp;kenti yerle bir ettiler. Kuzey Afrika’nın büyük bölümü büyüyen Roma İmparatorluğu’nun bir eyaleti oldu.</p>

  <p>Batı Akdeniz’in fethi yalnızca bir başlangıçtı. Roma’nın doğusunda, komutanlarınca üç büyük parçaya bölünmüş İskender’in impara<span style="text-indent: 0.3in;">torluğu vardı. Romalılar onlara birer birer saldırdı. Daha Kartaca ile üçüncü savaşlarını yapmadan Makedonya’yı ve Yunanistan’ı ele geçirmişlerdi. Ardından Pers İmparatorluğu’nun batı ucunu ve sonra da&nbsp;Mısır’ı aldılar.</span></p>

  <p>Romalıların amaçları değişmişti. Artık savaşlara ve fetihlere öyle pek gönülsüzce gitmiyorlardı. Ordularını diğer ülkelere gitgide daha&nbsp;fazla yolluyorlardı çünkü bir imparatorluk kurma güdüsüyle hareket&nbsp;etmeye başlamışlardı. Müttefiklerine yardım etmek, sınırlarını güçlendirmek, malları için pazarlar yaratmak, kendilerine iş sağlamak,&nbsp;ordularını faal durumda tutmak ve açıkçası zafer kazanma arzularını&nbsp;tatmin etmek için savaşıyorlardı.</p>

  <p>Kartacalılarla savaşların başlamasından 250 yıl sonra Romalılar bütün Akdeniz havzasını, denizi çevreleyen bütün toprakları egemenlikleri altına almıştı. Bu büyük bir başarıydı. Akdeniz’in doğudan batıya uzunluğu 3.700 kilometredir; ilkçağda bu mesafeyi gemilerle kat&nbsp;etmek iki ay sürüyordu.</p>

  <p>Oysa Romalılar hâlâ tatmin olmamıştı. Kuzey Avrupa’da Alpler’in diğer tarafında sık sık sınırlara baskın yapan kabileler vardı. Romalılar onların icabına bakmak zorundaydı. MÖ birinci yüzyılda&nbsp;ve MS birinci yüzyılda Romalılar bu kabilelerle, yaşadıkları bataklıklarda ve ormanlarda uzun ve şiddetli çarpışmalar yaşadılar. Bu çarpışmalar bittiğinde Roma Avrupa’nın Britanya'dan Karadeniz’e kadar uzanan bir parçasını ele geçirmiş oldu.</p>

  <p>Romalıların fethedemediği bir yer Avrupa haritalarının bütünlüğünü bozuyordu. Burası Romalı bir yazarın, “İğrenç ve vahşi bir bölge... seyredilemeyecek veya ekilip biçilemeyecek kadar kasvetli”&nbsp;sözleriyle anlattığı Germania, yani kabaca günümüzdeki Almanya’ydı. MS 9 yılında Germania’nın kuzeyindeki ormanlarda yaşayan&nbsp;bir kabile bir Roma ordusunu acımasızca yok etti. 17., 18. ve 19.&nbsp;alaylar o tarihten sonra bir daha Romalıların ordu listesinde yer almadı, çünkü kötü talihleri nedeniyle kimse bu alaylarda görev yapmak istemedi. Roma, Germania’nın büyük bölümünden vazgeçti.</p>

  <p>Bu sırada Roma güçlü komutanlar arasında yaşanan önemli bir iç savaşa sahne oluyordu. Roma’nın ilk dönemlerinde bir komutanın&nbsp;asıl işi, yarı destansı Cincinnatus gibi, çiftçilikti. Ülke ona gereksinim&nbsp;duyduğunda sabanını bırakıp bir orduya komuta ederdi. Düşmanı bir&nbsp;<span style="text-indent: 0.3in;">günde yener, sonra eve, fasulye tarlalarına geri dönerdi. Oysa Roma bir imparatorluk olduktan sonra, komutanlar uzak bölgelerdeki birliklere yıllarca komuta ettiler. Uzak sınırlarda kral gibi hüküm sürüyor, çoğunlukla büyük ülküler peşinde koşuyorlardı; Roma’ya geri&nbsp;döndüklerinde ordularını ve tutkularını da beraberlerinde getiriyorlardı. On yıllar boyunca böyle komutanlar darbelere ve iç savaşlara&nbsp;yol açtı. Roma’da iktidar birbiri ardına komutanların eline geçti; Senato’yu bir kenara itiyor, başka bir komutan devirene kadar asker-despot olarak imparatorluğu yönetiyorlardı.</span></p>

  <p>Bu uzun mücadeleye kendisi de askeri bir önder olan zengin Augustus (adı Kutsanmış anlamına geliyordu) son verdi. Yalnızca rakiplerini uzaklaştırarak veya yenilgiye uğratarak diğer komutanların bir zamanlar sahip olduğu iktidara ulaşmakla kalmadı, aynı zamanda bu&nbsp;iktidarı korudu, çünkü Augustus güçlü bir asker olmasının yanı sıra&nbsp;güçlü bir siyasetçiydi. Senato’yu, kolaylıkla yapabileceği gibi kapatmaktansa, yönlendirmeyi seçti. Eski makamları ortadan kaldırarak&nbsp;Romalıları rahatsız etmek yerine, bu makamlara kendi adamlarım getirdi. Augustus aynı zamanda hem orduların komutanı, hem konsül,&nbsp;hem toplum ahlakından sorumlu yönetici, hem tribunus (hak ve çıkarları koruması için halk tarafından seçilen görevli, tribün), hem de&nbsp;baş din görevlisiydi. Fakat herhangi birinin ona boyun eğmesini istemek şöyle dursun, kolayca yaklaşılan biriydi ve basitçe İlk Yurttaş,&nbsp;Baş Yurttaş olarak bilinmekten hoşlanıyordu.</p>

  <p>Augustus Roma’yı 45 yıl yönetti, bu Romalıların tek adam yönetimine alışmasına yetecek kadar uzun bir süreydi. Öldüğünde, iktidar, oldukça sorunsuz bir biçimde üvey oğluna geçti. Onun ölümünden&nbsp;sonraysa, yeni imparator, aslında, saray muhafızlarının komutanı tarafından seçildi. Böyle bir şey yalnızca soruna yol açabilirdi. Muhafız&nbsp;komutanının seçtiği kişinin, Caligula’nın (Küçük Çizme anlamına geliyor) çok kötü bir seçim olduğu kesindi; kısa bir süre sonra hunhar&nbsp;bir deliye dönüştü. Buna rağmen Caligula’nın imparator olarak iktidara gelişi sorunsuz oldu. Öyle ya da böyle yönetim biçimi değişmiş&nbsp;ve herkes bu değişimi kabul etmişti. Augutus’tan sonra imparatorluğu&nbsp;bir imparator yönetmeye başlamıştı.</p>

  <p>Hükümdarlar yeteneksiz olduğunda bile Roma sonraki 200 yıl boyunca halkına isteği şeyleri vermeye devam etti: Nizam ve uygarlık.</p>

  <p>Herkes açık ve değişmez olan Roma yasalarından yararlanıyordu. “Gökkubbe başımıza yıkılsa bile,” der Romalıların bir sözü, “adalet&nbsp;yerini bulmalıdır.” Ayrıca herkes Roma İmparatorluğumun olanaklarından, örneğin ünlü yollarından kazançlı çıkıyordu. Engebesiz araziler üzerine, uzun süre kullanılacak biçimde inşa edilen bu yollar îskoçya’dan Arabistan’a kadar uzanıyordu. Yolların kıyısında binlerce&nbsp;kent mantar gibi bitmişti. Bu kentlerin yalnızca kaleleri ve zafer takları yoktu, mahkemeleri, okulları, kütüphaneleri, tiyatroları, tapmakları, borularla taşman suyu, hamamları, fıskiyeleri, hatta kanalizasyon ve merkezi ısıtma sistemleri bile vardı.</p>

  <p>MS 200’lerde imparatorluk bazı can sıkıcı sorunlarla karşılaşmaya başladı. Bunlardan biri, aslında bir sistem bile olmayan imparator seçim sisteminden kaynaklanıyordu. İlk yüzyıllarda imparatorlar iktidara pek çok farklı biçimde ulaşmıştı; bir imparator genellikle yerini alması için oğlunu veya başka birini seçiyordu. Ama artık çoğunlukla, mücadeleci bir komutan, tıpkı Augustus’tan önceki komutanların yaptığı gibi tahtı ele geçiriyordu. Genellikle şöyle oluyordu: Askerleri komutanlarını kalkanının üzerinde havaya kaldırarak coşkuyla bağırıyor ve sonra da komutan iktidardaki imparatoru öldürüyor,&nbsp;Senato’yu değişikliği onaylamaya zorluyordu.</p>

  <p>İktidarı zorla ele geçiren bu komutanların çoğu Roma’nın eyaletlerinden çıkıyordu: Balkan Yarımadası’ndan örneğin, Kuzey Afrika’dan ve hatta uzaklardaki Suriye’den. Ordu dışında başka bir yaşam bilmiyorlardı ve bir imparatorluğun nasıl yönetileceğine dair&nbsp;herhangi bir fikirleri yoktu. Çoğunlukla bu pek sorun olmuyordu,&nbsp;çünkü iktidarı ele geçirdikten sonra nadiren, durumu bulduklarından&nbsp;daha kötüye götürecek kadar uzun bir süre hayana kalıyorlardı. 50&nbsp;yıl içinde (235’ten 284’e) iktidara gelen yirmi altı imparatordan biri&nbsp;dışında hepsi öldürülmüş veya intihar etmişti. Uğursuzluk bu gaspçıların iktidarı ele geçirmesinde değil, iktidardayken bir şey yapma fırsatı bulamamalarındaydı.</p>

  <p>200’lerde ortaya çıkan başka bir sorun daha vardı: Sadakatsiz ordular. Önceleri askeri birlikler kendi yurtlarında, İtalya’da yetiştiriliyordu, ama artık tam da ordunun savaşması gereken halklardan asker devşirilmeye başlanmıştı: Kuzey Afrika’daki kabilelerden, Tuna Vadisi’nden ve hatta Germania’dan. Romalıların Britanya’nın dar bö<span style="text-indent: 0.3in;">lümüne inşa ettikleri duvardan veya Avrupa’daki kalelerinden ya da Suriye ve Mısır kumlarında bir başlarına durdukları nöbet yerlerinden gözlerini uzaklara dikip bakan onlardı.</span></p>

  <p>Hiç görmedikleri İtalya’dan çok uzakta görev yapan bu insanların imparatorluğun huzur içinde olmasına pek aldırdıkları yoktu, yine de&nbsp;bazen komutanlarına imparatorluğun yönetimine müdahale etmesi&nbsp;için yardımcı oluyorlardı. Sınırlara üşüşen düşmanlardan çok birbirleriyle savaşıyorlardı. Bu düşmanlar, özellikle de kuzeyden akın eden&nbsp;Germen kabileleri, neredeyse Roma’nın baş edemeyeceği kadar çoktu. Saldırıları yüzünden sınırlardaki savunma çöktü. Savunmasız çiftçiler topraklarım terk etti ve buralar tekrar bataklığa veya çöle döndü. Sınır bölgelerinin savunmasına duyulan güvensizlik öyle bir noktaya ulaştı ki, “Kılıç Kabzasındaki El” olarak bilinen İmparator Aurelianus Roma kentinin etrafına duvarlar inşa ettirdi.</p>

  <p>MS 300 civarında sert ve güçlü imparator Diokletianus düzeni tekrar sağlamaya çalıştı. Heykellerine ve bastırdığı sikkelerdeki resimlerine bakacak olursak uzun boylu ve asık suratlı biriydi. Tahta,&nbsp;alışılmış biçimde ordudan gelerek çıkmıştı ama her şeyden önemlisi&nbsp;Diokletianus güçlü ve hareketli bir yöneticiydi. İmparatorluğun tek&nbsp;bir adam tarafından yönetilemeyecek ve savunulamayacak kadar büyüdüğüne karar verdi. En büyük askeri sorunlar doğudaydı, oysa&nbsp;İtalya’dan deniz yoluyla Mısır’a veya Karadeniz’e ulaşmak üç hafta&nbsp;sürüyordu.</p>

  <p>Bu yüzden Diokletianus Roma İmparatorluğu’nu böldü. Batıyı yönetmesi için başka birini seçti, doğu yarısının başına kendisi geçti. Daha sonra her iki hükümdar da kendi ülkesinin bir kısmını yönetmesi için başka birini seçti, böylece “cihanın dört prensi” ortaya çıktı. Aralarında anlaşmazlıklar oluyordu ama Diokletianus birlikte hareket etmelerini sağlıyordu.</p>

  <p>Diokletianus’un gördüğü kadarıyla düzensizliğe son vermek için şunları yapması gerekiyordu: Kendisine yönetimde yardımcı olması&nbsp;için daha geniş bir görevliler topluluğu oluşturmak ve ordunun büyüklüğünü iki katma çıkarıp askerlere daha fazla maaş vermek zorundaydı. Böylece orduyu devlet yönetiminin dışında tutabilir, barışı korumasını, istilacıları uzaklaştırmasını kolaylaştırabilirdi. Fakat artan&nbsp;birliklerin ve devlet görevlilerinin maliyeti oldukça fazlaydı. Diokle<span style="text-indent: 0.3in;">tianus yapabileceği tek şeyi yaptı; zaten ağır olan vergileri daha da ağırlaştırdı.</span></p>

  <p>Bu vergiler öyle sıkıntılara yol açıyordu ki, onları ödememek için pek çok çiftçi, tüccar ve işçi çiftliklerini ve atölyelerini bırakıp kaçıyordu. Diokletianus’un buna verdiği karşılık, sıradan insanları çalıştığı yere bağlayan bir dizi yasa çıkarmak oldu. Bu önlem olasılıkla en&nbsp;çok çiftçileri etkilemişti. İmparatorluğun her yerinde köylüler kiraladıkları arazileri terk etme yasağıyla karşı karşıya kaldılar; kendileri&nbsp;öldükten sonra belki de çocukları da araziden ayrılamayacaktı. Dolayısıyla bu yasalar aslında köylüleri çalıştıkları araziyle birlikte alınıp&nbsp;satılan serflere dönüştürüyordu.</p>

  <p>Bu yasaların uygulanmasını ordu sağladı. Ordu artık imparatorluğun yalnızca koruyucusu değil, aynı zamanda baskı aracıydı. Bu acımasız dönemde bacak kırmak ve göz oymak yaygın cezalardandı.&nbsp;Böylece imparatorluk varlığını sürdürdü, ama halkını baskı altında&nbsp;tutarak ve onları vergi ödeyen makineler haline getirerek.</p>

  <p>Yoğun çalışmayla geçen 20 yıldan sonra Diokletianus kendi isteğiyle tahtı bıraktı. Adriya Denizi kıyısındaki bir saraya çekildi, söylenenlere göre son yıllarını sebze yetiştirerek geçirdi. Diokletianus’tan sonra Konstantinos adındaki genç bir komutan iktidara geçti ve yalnızca doğunun değil bütün imparatorluğun hükümdarı oldu. Hemen&nbsp;iki önemli karar aldı: İmparatorluğun doğu yarısında yaşayacaktı ve&nbsp;görkemli, merkezi bir konuma sahip ve savunulması kolay yeni bir&nbsp;doğu başkenti inşa edecekti.</p>

  <p>Başkenti için uygun bir yer seçti: Karadeniz’in girişinin yakınlarındaki kadim Bizans kenti. Bu yer stratejik açıdan önemliydi çünkü orayı elinde tutan Karadeniz’den Akdeniz’e uzanan tek deniz yolunu denetim altında tutardı. Neredeyse her yanı suyla çevrili küçük bir burun olduğu için müthiş korunaklıydı. Birkaç yıl içinde Konstantinos, aşılması neredeyse olanaksız surlar inşa etti. Kenti saraylar ve kiliselerle doldurdu; sokakları başka kentlerden ganimet olarak alınmış&nbsp;heykellerle süsledi. Alçakgönüllülük göstererek (!) kente ‘Konstantinos’un Kenti’ anlamına gelen Konstantinopolis adını verdi.</p>

  <p>Roma İmparatorluğu’nun daha yaşlı Batı Avrupa yansı 100 yıl daha varlığını sürdürdü. Sonra Germen kabileleri sınırdan içeri girdiler.</p>

  <p>Şekere üşüşen karıncalar gibi yağmalanacak mallarla dolu kentlere akın ettiler. Her yeri yakıp yıktılar, 410 ve 455 yıllarında Roma kentini de yağmaladılar. Sonradan dinamik Avrupa ülkelerine dönüşecek&nbsp;olan kendi krallıklarını kurdular. Ama batıdaki Roma İmparatorluğu&nbsp;yok olmuştu.</p>

  <p>Tarihçiler zaman zaman imparatorluğun doğu yarısının 1.000 yıl daha varlığını sürdürdüğünü söyler. Oysa bu 1.000 yıl boyunca varlığını sürdüren şey bir imparatorluk değildi. Komşuları, sonunda&nbsp;Konstantinopolis kentinden başka bir şey kalmayana dek azar azar&nbsp;bütün toprakları ele geçirmişti. En sonunda da, 1453 yılında Osmanlı ordusu toplarla kentin duvarlarını yerle bir etti.</p>

  <p>Roma’nın benzeri ne daha önce olmuştu, ne de daha sonra olacaktı. Genişliğiyle, olanaklarıyla, yasalarıyla ve uzun ömrüyle Roma İmparatorluğu insanlığın büyük başarılarından biridir.</p>

  <p>Roma İmparatorluğunu kuranlar, Asya’nın ücra otlaklarında dolaşıp duran Türk-Moğol boyları hakkında çok az şey biliyor,&nbsp;belki de hiçbir şey bilmiyorlardı. Bu halklar, Roma İmparatorluğu’nun bölünmesinden yüzyıllar sonra, 1200’lerdeki fetihlerine&nbsp;başlamadan önce, kendi hallerinde göçer boylarıydı. Dayanıklı küçük atlarının üzerinde, atları, koyunları ve yakları için otlak bulmak üzere ağaçsız ovalarda gezinirlerdi. Yaşamlarını sürdürmek&nbsp;için bir yandan da komşu boylara akınlar düzenlerlerdi. Ahşap direkler ve keçeden yapılma derme evlerinde yaşar, etle ve kımız dedikleri ekşitilmiş kısrak sütüyle beslenirlerdi. Suyun tanrısal bir şey&nbsp;olduğuna ve kirletilmemesi gerektiğine inandıklarından, asla yıkanmıyorlardı. Kirli meşin yelekleri yağdan parlıyor ve güney&nbsp;komşuları, Çinliler, onların yanlarına yaklaşılmayacak kadar kötü&nbsp;koktuklarını söylüyordu.</p>

  <p>1100’lerin sonlarında, Timuçin adındaki uzun boylu genç bir Moğol, kanlı bir çarpışmayı kazanarak soyunun başına geçmiş, sonra da diğer Türk-Moğol soylarını denetimi altına almaya başlamıştı.&nbsp;Yönetim yeri bugünkü İç Moğolistan’ın kuzeyinde, bugün Karakurum’un bulunduğu yerdi, ama genellikle hareket halindeydi. 1206 yılına gelindiğinde, kırklı yaşlarındayken, kendisini “Keçe çadırlarda&nbsp;yaşayan bütün boyların” hükümdarı ilan etti. O yıl Moğol reislerinin&nbsp;<span style="text-indent: 0.3in;">bir toplantısında, anlaşıldığı kadarıyla, “denizler kadar engin hükümdar” anlamına gelen Çingiz (Cengiz) Han unvanını aldı. (Moğollar hiç deniz görmüş müydü ki?) Cihana hükmetmeyi düşünüyordu.</span></p>

  <p>Cihana hükmetmek! Böyle bir şeyin düşünü kuracak son kişi dünyanın bu pek bilinmeyen köşesinde yaşayan bir göçer olsa gerekti! Bu tasarısının haklılığını halkına anlatmak zorundaydı, çünkü&nbsp;çok büyük çaba gerektiriyordu ve büyük can kayıplarına yol açacaktı. Şamanından (Gök ile aracısı) halkına, benekli bir atın üzerinde&nbsp;göğe yükseldiğini ve Gök tanrısıyla, Mengü Tengri ile konuştuğunu&nbsp;söylemesini istedi. Mengü Tengri, Cengiz Han’a cihana hükmetmesini buyurmuştu.</p>

  <p>Böylece gökten yetki geldi ve Moğollar reislerine itaat etmek zorunda kaldılar. Daha sonra Cengiz Han pek çok kereler, Mengü Tengri’nin kendisine herkese hükmetme buyruğu verdiğini dünyaya anımsattı. Bu, herhangi bir yerde kendisine karşı çıkan herhangi bir&nbsp;kişinin Mengü Tengri’ye de karşı çıktığı anlamına geliyordu ve böyle&nbsp;bir davranışın sonu kaçınılmaz biçimde ölümdü.</p>

  <p>Yine de bir keresinde Cengiz Han sonu olmayan mücadelesini farklı bir biçimde açıklamıştı. Mengü Tengri’yi memnun etmek için&nbsp;savaştığını söylememişti. Hemcinslerimiz insanlara hükmetmekten&nbsp;hoşlanmak aslmda bizim doğamızda vardı. “İnsanın en büyük sevinç&nbsp;kaynağı,” demişti, “zaferdir: Düşmanlarını yenmek, onları kovalamak, onların olan şeyleri almak, sevdiklerini ağlatmak, atlarına binmek ve [aynen kendi ifadesiyle] karılarını ve kızlarını kucaklamak.”</p>

  <p>Cengiz Han tüm göçer soyları denetimi altına alır almaz güneye ilerledi ve komşusu Çin’e saldırdı. İlk çarpışmalardan birinde bir kurnazlık yaptı. (Bu kurnazlığa daha sonraları da başvuracak ve çok sayıda düşman askeri bu yüzden ölecekti.) Geri çekiliyormuş gibi yaparak bir vadide küçük bir birlik bıraktı. Çinli komutan bu yeme karşı&nbsp;koyamadı ve saldırdı. Cengiz Han’ın aniden tepede beliren kalabalık&nbsp;birlikleri, her yerden aynı anda, yağmur gibi ok fırlatarak, naralar&nbsp;atarak ve kılıç sallayarak Çinlilere hücum etti. Atlarla askerlerin kokusu Çinli düşmanlarını dehşete düşürdü. Zafer çabuk kazanıldı ve&nbsp;ardından dehşetengiz bir kıyım geldi.</p>

  <p>Atlı göçerler Çin’in kuzeyini tamamen ele geçirene dek başka pek çok zafer kazandılar. Fakat bu kadar az sayıda insan bu kadar çok sa<span style="text-indent: 0.3in;">yıda insanı nasıl yenebilmişti? Evet, Cengiz Han askeri açıdan bir dehaydı. Hiçbir çarpışmayı kaybetmemişti ve kendine kazanmayı bilen komutanlar seçmişti. Başarının bir başka nedeni de bu atlı göçerlerin&nbsp;çok uzaklara çok hızlı gidebilmesiydi. Cengiz Han’ın ordularından biri, bir keresinde Macaristan’da, 430 kilometrelik bir mesafeyi at üstünde yalnızca üç günde kat etmişti. Hızlı olmaları gerektiğinde dayanıklı atlarının üzerinde yol alırken uyuyabiliyorlardı. Yiyecek bir şeyleri yoksa, atlarının şahdamarlarını kesiyor, kanını emiyor, kesiği kapatıyor ve yollarına devam ediyorlardı. Saldırdıklarında, düşmanlarına hazırlık yapmak için zaman bırakmıyorlar ve onları çabucak yenilgiye uğratıyorlardı.</span></p>

  <p>Cengiz Han’ın askerlerinin savaşta bir başka üstünlükleri daha vardı: Kılıçtan geçirmeye kesinlikle karşı değillerdi. Bir şehri ele geçirdiklerinde çoğunlukla kadın, erkek, çocuk herkesi öldürüyorlardı.&nbsp;Bazılarının canını bağışlıyorlardı; o da yalnızca başka bir şehre saldıracakları zaman onları ön saflara sürerek düşmanlarıyla karşı karşıya bırakmak için. Böylece hem esirlerden kurtuluyor hem de kendi&nbsp;can kayıplarını azaltmış oluyorlardı. Yani kılıçtan geçirmek onlar açısından akıllıca bir hareketti. Sayıları çok fazla değildi, bu yüzden yendikleri halkları denetim altında tutmak için ayıracak askerleri yoktu.&nbsp;Onları öldürüvermek daha iyiydi. Ayrıca yabani olarak nam salmak&nbsp;onları rahatsız etmiyordu; karşılarına çıkan düşmanlar canlarının&nbsp;bağışlanması umuduyla, çoğunlukla da boş bir umutla, hemen yenilgiyi kabul edebiliyordu.</p>

  <p>Çin’in kuzeyini fethettikten sonra Cengiz Han batıya döndü. Orduları şimdiki Afganistan’ı ve İran’ı fethetti. Ardından kısmen AvrupalI sayılabilecek Rusya’ya saldırdılar; Rusya onlara korkusuzca karşı koyan ilk ülkeydi. Cengiz Han’ın Karadeniz’in kuzeyindeki&nbsp;akıncıları Rus prenslerin komutasındaki bir orduyu yendiler. Sıradan&nbsp;Rus askerlerini kılıçtan geçirdiler; ama prensleri, kendi soylularını&nbsp;hep katlettikleri biçimde, kan dökmeden öldürdüler. Ahşap bir kutuda canlı canlı gömdükleri prensler havasızlıktan boğulurken, onlar&nbsp;yukarıda şölen yaptılar.</p>

  <p>Cengiz Han 1227’de Çin’de savaşırken öldü. Askerleri, ölüm haberinin düşmanlara ulaşmasını engellemek için karşılarına çıkan herkesi öldürerek reislerinin naaşmı kuzeye, anavatanına götürdü. Onu,&nbsp;<span style="text-indent: 0.3in;">kutsal tepelerin olduğu bir bölgeye iç içe tabutlarla gömdüler, kimsenin de bölgeye yaklaşmasına izin vermediler. Bugün de kimse Cengiz Han’ın o tepelerden hangisine gömülü olduğunu bilmez.</span></p>

  <p>Cengiz Han’ın ardılları, onun dehasına ulaşamasalar da yetenekli kimselerdi. Kullanabilecekleri insan sayısı daha fazlaydı, çünkü fethettikleri ülkelerdeki insanları öldürmek yerine askere alıyorlardı.&nbsp;Daha büyük ordularla birçok cephede birden savaşabiliyorlardı.</p>

  <p>Güney Çin fethedilmişti. Çin veliahtı kaçmış ve bugünkü Hong Kong yakınlarında suda boğulmuştu. Bağdat fethedilmişti. Hülegü&nbsp;Han’ın atlıları halifeyi çiğnemişti. İranlı bir şair şöyle yazıyordu:&nbsp;“Dünya bir Habeş’in saçı gibi karmakarışık görünüyordu. İnsanlar&nbsp;kurtlara benzemişti.” Rusya’nın büyük bir kısmı fethedilmişti. Bir&nbsp;Rus destanına göre, “Geride ölüler için ağlayacak kimse kalmamıştı...&nbsp;istisnasız herkes cansız yatıyordu.”</p>

  <p>Cengiz Han İmparatorluğu, Roma İmparatorluğu’nun en büyük zamanındaki genişliğinin iki katına ulaşmıştı. Karadeniz’den Çin Denizi’ne Asya’nın büyük bölümünü kaplıyordu. İmparator Diokletianus’un Roma İmparatorluğu’nu dörde bölmesi gibi, Cengiz Han’ın&nbsp;ardılları, imparatorluğu her birini bir hanın yönettiği dört parçaya&nbsp;bölmüşlerdi. Bu hanlardan biri, Hanlar Hanı, yalnızca Çin’i, Kore’yi,&nbsp;Moğolistan’ı ve Tibet’i yönetmiyor, en büyük hükümdar olarak diğer&nbsp;hanları da yönetiyordu. Geniş bir haberci ağı kullanarak diğer hanlarla bağlantıyı sağlıyordu. (Persler de aynı şeyi yapmıştı, onlardan iki&nbsp;yüzyıl sonra Güney Amerika’daki imparatorluklarında İnkalar da.)&nbsp;Hanlar genellikle, buyrukları yerine getirmeleri ve haraç ödemeleri&nbsp;koşuluyla fethettikleri ülkelerin krallarının ülkeyi yönetmeye devam&nbsp;etmesine izin veriyorlardı. Han ordularının ülkelerini bir kez daha ziyaret edeceği düşüncesi, bu korkunç düşünce, kralları hizaya sokmaya yetiyordu.</p>

  <p>Artık hanlar batıya, Avrupa’ya doğru ilerlemeye başlamıştı. Orduları Macaristan ve Polonya’ya saldırdı, ardından Avusturya’ya akın ettiler. Büyük Hanlardan biri, Roma’da bulunan Papa’ya, onun ve&nbsp;bütün Avrupalı kralların kendisine bağlılık yemini etmek için Çin’e&nbsp;gelmek zorunda olduğunu bildiren bir mektup gönderdi. Bunu yapmazlarsa, han onları Mengü Tengri’nin düşmanı olarak görecekti.&nbsp;Tabii biz bunun ne anlama geldiğini biliyoruz.</p>

  <p>Ancak sonunda bu muazzam imparatorluk yıkıldı. Bunun olacağı belliydi; Roma İmparatorluğu gibi, Cengiz Han İmparatorluğu da çok&nbsp;geniş bir alana yayılmıştı. Torunu Kubilay Han’ın hükümdarlığından&nbsp;sonra, Hanlar Hanı, diğer üç hanın kendi yollarına gitmelerine göz yumarak, esas olarak Çin’deki merkezlerine odaklandı. Kubilay ve torunları ayrıca fatihlerin düştüğü ölümcül hataya da düşmüştü: Fethettikleri ülkelerin geleneklerini benimsemiş ve kendi geleneklerini bırakmışlardı. Savaştan ve katliamdan zevk almamaya başlamış, küçük atlarının semirmesine izin vermiş, bir zamanlar yağmaladıkları ipekli&nbsp;giysileri giymiş ve sabunla suyun yararını öğrenmişlerdi.</p>

  <p>Olabilecek en kötü şey olmuştu: Hanların orduları bütün hanlıklarda savaş becerilerini yitiriyorlardı. Filistin’de Memluklulara yenildiler. İran ve Mezopotamya’daki İlhanlı Devleti yıkıldı. Japonya’yı ve Güney Asya’yı istila girişimleri başarısızlıkla sonuçlandı. Beşinci Bölüm’de değindiğimiz gibi, 1360’ların sonunda denetimleri altındaki&nbsp;Çinliler kuzeyden gelen bu göçerleri yenilgiye uğratarak kuzeydeki&nbsp;anavatanlarına geri dönmek zorunda bıraktı. 10 yıl kadar sonra da&nbsp;Moskova prensi, Rusya’daki “Altın Orda” savaşçılarını yendi; yok&nbsp;olmadılar ama bu 100 yıl kadar sürecek bir düşüşün başlangıcıydı.&nbsp;Cengizoğullarının parlak dönemi sona ermişti.</p>

  <p>Persler, İskender ve Makedonlar, Romalılar ve Cengizoğulları. Fetihler yapan bu halkların göze çarpan bazı özellikleri var. Bunlardan ilki, tam yerleşik olmamaktan kaynaklanan güçleriydi; bu ifadeyi daha önce Çin’deki Şanğ hanedanını yok eden sınır kabileleri için kullanmıştık. Keçe çizmeleri ve deri pantolonlarıyla Pers atlıları; İskender’in Makedon çobanları (daha önce kimsenin onlardan haberi var&nbsp;mıydı, daha sonra oldu mu?); yakınlardaki tepelerden kente yeni gelmiş, sade bir yaşam süren Romalı çiftçiler; dayanıklı atlara binen, kesilmiş kısrak sütüyle beslenen pasaklı Asya göçerleri... Bütün bu sınır&nbsp;boyu insanları aynı üstünlüğe sahipti. Yüksüz ve hızlı yol alıyor, güçlükleri basit sıkıntılar olarak görüyorlardı ve kaybedecek bir şeyleri&nbsp;yoktu.</p>

  <p>Diğer bir nokta da bu fetihçi halkların önderlerinin güçlü iradelere sahip olmalarıydı. Milyonlarca insanı böcek gibi ezmeye istekli oluşlarıyla bizi hayretler içinde bırakırlar. Cengiz Han’ın “Pek çok&nbsp;<span style="text-indent: 0.3in;">zalimlik yaptım ve sayılamayacak kadar çok adam öldürttüm, yaptığımın doğru olduğunu hiç düşünmedim. Ama insanların benim hakkımda düşünebileceği şeyleri umursamıyorum” dediği söylenir.</span></p>

  <p>Bir sürü kötülüğün yanında fatihler bazı iyi şeyler de yapmışlardı. Pers İmparatorluğu Ortadoğu’yu 200 yıl boyunca barış içinde yönetmiş ve hoşgörüyü egemen kılmıştı. İskender fethettiği ülkelere birlik&nbsp;ve uyum götürmeyi en azından düşlemiş gibi görünüyordu. Roma,&nbsp;Akdeniz diyarına ve daha ötelere yüzyıllarca <span style="font-style:italic;">Pax Romana</span>, yani “Roma Barışı” yaşatmıştı. Cengizoğulları bile, ne kadar acımasız olsalar&nbsp;da, dünyanın en büyük kıtasında düzeni sağlamışlardı. Cengiz Han’ın&nbsp;hükümdarlığı sırasında bir İranlı, herhangi birinin İran’dan Orta Asya’ya kadar başının üstünde altın bir tepsi olduğu halde güven içinde&nbsp;yürüyebileceğini yazmıştı.</p>
</body>
</html>
