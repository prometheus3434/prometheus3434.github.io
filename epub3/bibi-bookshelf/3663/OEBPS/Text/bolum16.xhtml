<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>16. Bölüm<br /></h1>

  <h2 id="sigil_toc_id_16"><a id="bookmark3"></a>Çoğalıyor ve Dünyayı Küçültüyoruz</h2>

  <div>
    <br />
  </div>

  <p>Dünya üzerindeki ilk 150.000 yılımızda biz modern insanlar çok ama çok yavaş çoğaldık. İyi dönemlerde nüfusumuz biraz artıyor, kötü dönemlerde de tam olarak arttığı kadar azalmıyordu. 1600’ler gibi yakın bir zamana kadar (bu yüzyılda Avrupalılar Yeni Dünya’ya&nbsp;yerleşmiş, Mançular Çin’i istila etmiş ve gökbilimciler nerede olduğumuzu keşfetmişti) dünya üzerindeki insanların sayısı aşağı yukarı 500&nbsp;milyondu.</p>

  <p>İşte o 1600’lü yıllarda sayımızı hızla artırmaya başladık. O dönemden 1900’e kadar sayımız üç kat arttı. Özellikle Amerika kıtasının ve Avustralya’nın nüfusu bir hayli hızlı arttı, çünkü pek çok Avrupalı yurtlarını bırakıp neredeyse boş olan bu kıtalara yerleşmişti. Bu göçe rağmen Avrupalıların sayısı da üç katına çıktı. Asyalıların&nbsp;nüfusu neredeyse üç katına çıktı, en azından 10 milyon Afrikalı, köle gemileri tarafından götürüldüğü halde Afrikalıların nüfusu bile arttı. I. Dünya Savaşı’nın hemen öncesinde insan nüfusu bir buçuk milyara ulaşmıştı.</p>

  <p>İnsanoğlunun çoğalmaya başlamasının nedeni hemen akla gelebilecek neden değildi. Kadınlar önceden doğurduklarından daha fazla sayıda çocuk doğurmaya başlamamışlardı. Evli çiftlerin önceden de&nbsp;geniş aileleri vardı, çok sayıda çocuk erken yaşta öldüğünden geniş&nbsp;ailelere sahip olmak zorundaydılar. Dünyanın hemen hemen her yerinde doğum oranları (1.000 kişi başına düşen doğum sayısı) zaten&nbsp;yüksekti.</p>

  <p>Hayır, sayımızı artıran şey doğum oranlarındaki artış değil, ölüm oranlarındaki düşüştü. Asıl ölümlerdeki bu azalmayı açıklamamız gerekiyor; açıklamak için de çoğunlukla Avrupalılara odaklanacağız.&nbsp;Bu akla oldukça uygun, çünkü bütün dünyayı kapsayan nüfus artışının ilk dönemlerinde, başı Avrupa çekiyordu. Avrupa’nın toplam nüfusuna bu kıtada yaşayanların yanı sıra başka kıtalara yerleşmiş bütün Avrupalıları ve onların torunlarını da katacak olursak, Avrupalıların nüfusunun beş katına çıktığı söylenebilir.</p>

  <p>Avrupalılar çoğalırken bir yandan da sanayileşiyorlardı. Bu iki olgunun birbiriyle zaten bağlantılı olması gerektiği düşünülebilir; sanayileşme nüfusu artırmış olmalıdır. Bu doğru, ama sorun, bunu kanıtlamanın zor olması. Nüfustaki en büyük artışlar çoğunlukla Avrupa’nın kırsal bölgelerinde, fabrikalardan ve kömür madenlerinden uzak yerlerde gerçekleşmişti. Gelişmenin hızlı olduğu yerlerdeyse&nbsp;yüksek olan genellikle doğum oranı değil, ölüm oranıydı. İngiltere’nin&nbsp;tekstil kenti Manchester’m zorlu semtlerinde yirmi yaşına kadar yaşayan bir erkek şanslı sayılırdı; kırsal bir bölge olan Surrey’de ise bir erkek ellisine kadar yaşıyordu.</p>

  <p>Gerçekten de sanayideki devrimler nüfus artışım desteklemişti. Bu devrimlerin yaptığı şey milyonlarca insanın avcuna daha fazla para&nbsp;koymaktı. Böylece yoksulların satın alabildiği şeyleri ve bu şeylerin&nbsp;onları erken bir ölümden nasıl koruduğunu düşünün. Daha fazla ve&nbsp;daha iyi besinler satın alırlarsa bünyeleri hastalığa karşı direnebilirdi.&nbsp;Daha az rutubetli evlerde yaşar ve hep birlikte tek bir yarakta yatmak&nbsp;yerine ayrı ayrı yataklarda yatarlarsa, veremden korunabilirlerdi.&nbsp;Yünlü giysilere göre yıkaması daha kolay olan pamuklu giysiler satın&nbsp;alırlarsa tifüs taşıyan bitlerden uzak durabilirlerdi. Fabrikalarda seri&nbsp;halinde üretilmiş pürüzsüz yüzeyli kaplarda yemek yerlerse, bu kapları ahşaptan veya pişirilmiş topraktan yapılma eski kaplara göre daha temiz yıkayabilir ve dizanteriyi önleyebilirlerdi.</p>

  <p>Tek başına refah Avrupalıların neden çoğaldığını açıklamıyor. Kimse tarafından gözlenmemiş belirsiz olaylar da ölüm oranını&nbsp;düşürmüştü. İşte size önemli bir örnek: Daha önce gördüğümüz gibi&nbsp;(beş bölüm önce), veba salgını bir zamanlar milyonlarca insanı kırıp&nbsp;geçirmişti, ama kimse salgının nedenini anlamamıştı. Tek bildikleri&nbsp;veba ortaya çıktığında yapılacak en iyi şeyin kaçmak olduğuydu.</p>

  <p>Fakat sonra, veba oldukça hızlı bir biçimde Avrupa’yı terk etti. O dönemde kimse vebayı neyin ortadan kaldırdığını bilmiyordu.</p>

  <p>Yüzyıllar sonra, mikroskop yardımıyla vebayla ilgili her şey öğrenildi. Dıştan gözlenen özelliklerine karşın, bu bir insan hastalığı değil, bir kemirgen, özellikle de sıçan (keme) hastalığıydı ve suçlusu da bakterilerdi. Vebaya yakalanmış bir sıçan öldüğünde, pireler soğuyan ölü&nbsp;sıçanı terk ediyor ve başka sıçanlar arıyordu. Bu pirelerin çoğu ölen&nbsp;sıçanın kanını emmiş olduğundan veba bakterisi taşıyordu. Üzerinde&nbsp;yaşayacakları başka sıçanlar bulamazlarsa, insanlara gidebiliyorlardı&nbsp;(tabii ki istemeye istemeye; çünkü o kadar da kıllı değiliz). İnsan ev&nbsp;sahiplerini ısırdıklarında, onlara hastalığı bulaştırıyorlar ve hastalık&nbsp;bu insanlardan başka insanlara yayılabiliyor, binlerce insanı öldürebiliyordu. Fakat bütün bunlar yalnızca bir kemirgen hastalığı yüzünden oluyordu.</p>

  <p>Tarihçilerin vebanın Avrupa’dan silinişine ilişkin bir kuramları var. Şöyle bir kuram: Vebanın sık sık görüldüğü yüzyıllarda, Avrupa kasabaları <span style="font-style:italic;">Rattus rattus,</span> yani bayağı siyah sıçan yuvasıydı. Bu&nbsp;kemirgenler çoğunlukla insanların bir hayli yakınında yaşıyordu;&nbsp;belki sazdan yapılma çatılarda, belki moloz duvarların içinde, belki&nbsp;de zemin döşemelerinin altında. Bu sıçanlar böyle yakın komşular&nbsp;olduğundan, veba hastalığına yakalandıklarında pireleri kolaylıkla&nbsp;insanlara gidebiliyordu. Kemirgen hastalığı insan hastalığına dönüşüyordu.</p>

  <p>1700’lerde Avrupa bir <span style="font-style:italic;">rattus</span> devrimi yaşadı. Anlaşıldığı kadarıyla devrim doğuda başladı. Ruslar Volga Irmağı’nı batıya doğru yüzerek&nbsp;geçen kahverengi Asya sıçanlarını fark ettiler; Avrupa’da bu kahverengi göçmenler siyah yerlilerin yerini aldı. (Bu sıçanlara <span style="font-style:italic;">Rattus norvegicus</span> adı veriliyor; Norveç’in bu sıçanlarla ne ilgisi olduğu belirsizdir.) Fakat bu yeni sıçanlar, siyah sıçanlar gibi insanlarla iç içe yaşamıyor; onlardan ayrı, çok uzakta yaşıyorlardı. Böylece (diye devam&nbsp;ediyor kuram), kahverengi sıçanlar veba salgınına yakalandıklarında,&nbsp;bu hastalığı insanlara bulaştırmaları çok düşük bir olasılıktı. Bunun&nbsp;sonucunda da kentlerin belası olan bu öldürücü hastalık Avrupa’da&nbsp;ortadan kalktı. (Hastalığın niteliği anlaşılana kadar başka bir yerlerde oyalandı.)</p>

  <p>Avrupalıların vebanın yenilgiye uğratılmasında kendilerine pay çıkaramayacağı açık, ama kolera için aynı şey söylenemez. Veba bakterisinden farklı olarak kolera bakterisi yiyeceklerde veya suda bulunur. Bir insanın vücudunda hızla ishale, su kaybına ve ölüme yol açabilir. 1800’lerde altı kolera salgını (neredeyse bütün dünyayı etkisi altına alan salgınlardı) çok sayıda ölüme yol açmıştı.</p>

  <p>Londralı hekim John Snow 1849’da, kolera yüzünden çok sayıda kişinin öldüğü bir mahallede hastalığın kaynağının içme suyu olduğunu keşfetti. Mahalleliler sularını tulumba yardımıyla bir kuyudan çekiyorlardı. Snow bunu yerel yöneticilere anlattığında, yöneticiler ne&nbsp;yapılması gerektiğini sormuşlar. Snow da şöyle yanıtlamıştı: “Broad&nbsp;Caddesi’ndeki tulumbanın kolunu sökün.” Öyle de yaptılar, kolera&nbsp;salgını da son buldu.</p>

  <p>Başka yerlerde de uzmanlar pis suların koleraya yol açtığını keşfetmişti. Bu arada bazı ülkelerdeki hükümetler halk sağlığını kamusal bir sorumluluk olarak görmeye başlamıştı. Pek çok kasaba ve kentte&nbsp;yerel yönetimler, evlere temiz su getirmek ve lağımı uzaklaştırmak&nbsp;için sokakların altına ayrı ayrı borular döşediler. Boru döşenen yerlerde kolera ortadan kalktı.</p>

  <p>Bir başka İngiliz hekim, Edward Jenner, bir zamanlar en önemli ölüm nedeni olan çiçek hastalığını araştırdı. İneklerden insana geçen&nbsp;ve görece zararsız olan inek çiçeğine (Latince adı <span style="font-style:italic;">vaccinia)</span> yakalanan&nbsp;birinin çiçek hastalığına yakalanmadığına dair yaygın gözlemi duymuştu. Bu nedenle Jenner, cüretkâr bir deneye kalkışarak, küçük bir&nbsp;çocuğa, bir sütçü kadmın parmağında inek çiçeği yüzünden oluşmuş&nbsp;döküntü ve yaralardan aldığı <span style="font-style:italic;">vaccinia</span> “maddesi”ni aşıladı. Çocukta&nbsp;inek çiçeği gelişti. Altı hafta sonra Jenner çocuğa yeni bir aşı yaptı, fakat bu kez aşıladığı insana özgü çiçek hastalığı maddesiydi. Çocukta&nbsp;korkunç hastalık gelişmemişti; <span style="font-style:italic;">vaccinia</span> bir biçimde çocuğu korumuş,&nbsp;onu “aşılamıştı” [Aşılama sözcüğünün İngilizce karşılığı <span style="font-style:italic;">vaccination'dır],</span> 1798’de Jenner öğrendiği şeyleri halka duyurdu ve bulgularıyla ilgili haberler yayıldı.</p>

  <p>Ancak, hükümetler kolerayla savaşta olduğu gibi harekete geçene dek, çiçek hastalığı ölümcül bir hastalık olmaya devam etti. 1870-71 yıllarında yaşanan bir savaş herkesin aşılanması gereğinin&nbsp;anlaşılmasını sağladı. Almanlar askerlerini çiçek hastalığına karşı&nbsp;<span style="text-indent: 0.3in;">aşılamış ama Fransızlar aşılamamıştı, bunun sonucunda Almanlar 300 askerlerini çiçek hastalığı yüzünden kaybederken, Fransızlar&nbsp;20.000’den fazla asker kaybettiler. Ancak Almanlar sivilleri aşılamamıştı, 130.000 sivil çiçek hastalığından öldü. Alman yöneticiler&nbsp;apaçık ortada olan sonuca ulaştılar ve herkesin aşılanmasına karar&nbsp;verdiler.</span></p>

  <p>Refah arttıkça ve tıp ilerledikçe nüfus da artıyordu. Ve doyurulacak boğaz sayısı arttıkça, yiyecek gereksinimi de artıyordu. Çiftçiler artan nüfusu beslemeye yetecek kadar ürün yetiştirebilir miydi?</p>

  <p>Daha fazla ürün elde etmenin yollarından biri, tabii ki, dönüm başına daha fazla ürün yetiştirmekti. Fakat tarlaların her yıl ekilip biçilememesi gibi temel bir sorun vardı; her yıl ekildiklerinde verimliliklerini yitiriyorlardı. Bu nedenle yerleşik uygulama bir tarlayı birkaç&nbsp;yıl boyunca ekmek, ardından bir yıl kullanmamak ve sonra yeniden&nbsp;ekmekti. Nadasa bırakıldığı o bir yıl boyunca tarla yeniden eski verimliliğine kavuşuyordu.</p>

  <p>Oysa, toprağın az ama doyurulması gereken karnın çok olduğu Hollanda’daki çiftçiler, herhangi bir tarlayı bu kadar uzun süre kullanmadan bırakmak istemiyordu. Uzun bir deneme yanılma döneminden sonra bir tarlayı kullanmanm daha iyi bir yolunu bulmuşlardı. Hep tek bir ekin ekmek yerine, dönüşümlü olarak farklı ekinler&nbsp;ekmeleri ve gübre kullanmaları durumunda bir tarlayı üç yılda bir nadasa bırakmaları gerekmiyordu. Bir çiftçi bir yıl keten yetiştirebilir&nbsp;(kumaş yapmak için), sonra şalgam, sonra yulaf, sonra da yonca yetiştirebilirdi. (Yonca yalnızca sığır yemi değildir; aynı zamanda havadan aldığı azotu toprağa “bağlayarak” toprağı gübreler.) Bu döngü&nbsp;çiftçinin tarlasını hiç nadasa bırakmadan yeniden keten ekmesiyle devam edebiliyordu. Böyle dönüşümlü ekimlerle tarla artık üç yılda bir&nbsp;nadasa bırakılmamaya başlandı, bunun sonucunda da üretim arttı.&nbsp;Dönüşümlü ürün yetiştirme yöntemi Avrupa’ya ve dünyanın her yanına yayıldı.</p>

  <p>Daha fazla sayıda insanı beslemenin bir diğer yolu da patates yetiştirmekti. İlkçağlardan bu yana Avrupalıların temel besini, buğday veya başka tahılların unuyla yapılan ekmek olmuştu. Fakat toprağın&nbsp;nemli, günlerin kısa olduğu yerlerde tahıl yetiştirmek daima zordu.</p>

  <p>Pizarro’yla birlikte Yeni Dünya’ya gelen İspanyollar, Amerika Yerlilerinin And Dağları’nda (günümüzde de) yetiştirdikleri patatesle&nbsp;tanışmışlardı. İspanyollar, fasulye, domates ve başka bitkilerle birlikte patatesi de Eski Dünya’ya taşımışlardı. Başlangıçta Avrupalılar patatesin insanlar için değil, domuzlar için olduğunu düşünmüştü; fakat&nbsp;zamanla düşünceleri değişmişti. Patates yetiştirmenin ne kadar zahmetsiz olduğunu ve yoksulların sabanları veya atları olmadan da bu&nbsp;ürünü yetiştirebileceğini öğrenmişlerdi. Yalnızca kürek kullanarak&nbsp;“tembel yataklar” kazıyor ve kendilerine yetecek patatesi yetiştiriyorlardı. Dört metrekarelik bir tarlada yetiştirilen patates aynı tarlada&nbsp;yetiştirilen buğdaydan çok daha fazla insanı doyuruyordu.</p>

  <p>Patatesin İrlandalılar üzerindeki iyi ve kötü etkilerine bir göz atalım. 1700’lerde patates yetiştiriciliği köylülerin yaşam biçimi olmuştu. Kızlar ve erkekler onlu yaşlarındayken evleniyor, küçük bir toprak parçasına yerleşiyor, kerpiçten bir kulübe inşa ediyor ve patates yetiştiriyorlardı. Zamanla çiftin çocukları oluyor ve bütün aile (pek&nbsp;iyi bir yaşam sürmeseler de) büyük ölçüde patatese dayalı bir yaşam&nbsp;sürüyorlardı.</p>

  <p>Ancak herkesin bildiği gibi, bir felaket yaşandı. 1845 ve 1846’da bir hastalık patatesleri vurdu. İrlandalı köylüler patateslerinin pelteleştiğini dehşet içinde fark ettiler. Yaklaşık bir milyon kişi açlıktan öldü, yine yaklaşık bir milyon kişi de İngiltere’ye ve Amerika’ya göç etti. Yine de, 1845’i ve 46’yı unutmadan, patatesin İrlanda’nın ve Avrupa’nın nüfus artışında önemli bir rol oynadığı söylenebilir.</p>

  <p>Artan nüfusu beslemenin diğer bir yolu da, üzerinde daha fazla ürün yetiştirmek için daha fazla arazi bulmaktı. Bu, göçmenlerin ve&nbsp;demiryollarının geniş ve bakir arazileri kullanıma açtığı Avustralya ile&nbsp;Kuzey ve Güney Amerika’da yaşanmıştı. Avrupalılar için bu yeni topraklar, tam da yiyecek ve giyecek gereksiniminin arttığı bir zamanda&nbsp;tahıl, et ve yün sağlayan beklenmedik kazançlardı.</p>

  <p>Avustralya’da, ne zamandır orada olduklarını kimsenin bilmediği Aborijinlerin dolaştıkları yarı kurak ovalar vardı. Bu bölge o kadar&nbsp;tekdüze ve boştu ki (birilerinin bir zamanlar söylediği gibi), tamamen&nbsp;sansürlenmiş bir gazeteye benziyordu. Britanyahlar buraya yerleştiklerinde, havanın ancak sığır yetiştirmeye izin verecek kadar nemli olduğunu düşünmüşlerdi, fakat daha sonra Avustralya’da milyonlarca&nbsp;koyun yetiştirildi.</p>

  <p>Güney Amerika’nın güneydoğusunda da uygun bir yer vardı: Pampalar. Avrupalı göçmenler, 760.000 kilometrekarelik bir alanı kaplayan bu ağaçsız otlakların enginliği karşısında hayrete düşmüşlerdi. Kısa bir süre sonra sığır çobanları bu otlaklarda büyük sürüler otlatmaya başladılar ve Pampalar da Avustralya'nın ovaları gibi Avrupa’nın beslenmesinde önemli bir rol oynadı.</p>

  <p>Fakat kıtanın üçte birini kaplayan bir çayır denizinin bulunduğu Kuzey Amerika’nın orta batısıyla karşılaştırıldığında buralar hiçbir&nbsp;şey değildi. Göçmenler, Kanada’nın ve Amerika Birleşik Devletleri’nin doğu kıyısından bu bölgeye girmeden önce, bu bilinmeyen toprakların bir çöl olmasından korkmuşlardı. Tam tersine yeteri kadar&nbsp;yağmur ve zengin, verimli topraklar bulduklarında mutlu olmuşlardı.&nbsp;Çayır orman gibiydi, otlar bir atı gizleyebilecek kadar boyluydu.&nbsp;Kökleri sağlam ve kalındı; bir çiftçinin sabanı bakir çayırı yardığında&nbsp;kökler topraktan dışarı fırlıyordu. Yağmurun az olduğu bölgeler&nbsp;dışında yeni gelenler başarılı oldular ve büyük ölçekli tarım yaptılar.&nbsp;Buğday hasadında, hem bitkiyi kesen, hem tanelerini ayıran, hem de&nbsp;temizleyen çok büyük “biçerdöverler” kullanıyorlardı. Bu makineleri&nbsp;yirmi kadar at çekiyordu.</p>

  <p>Daha kuru bölgelerde çiftçiler, büyük hayvan üretme çiftlikleri kurdular. Arazi gerçekten uçsuz bucaksızdı, dolayısıyla sığırların yayılması sığır çobanlarının işini zorlaştıracaktı. Bunun yerine yeni bir&nbsp;yöntem buldular: Araziyi dikenli tellerle çevirmek. Bu dikenli tellerin&nbsp;ardında baş sayısı çoğunlukla 2.500’ü bulan sığır sürüleri dolaşıyordu. Her ilkbaharda sığır çobanları gereksinim fazlası sığırları, genellikle yüzlerce kilometre uzakta olan en yakın demiryoluna götürüyordu. Bu sığırların etleri, Amerika ve Avrupa’da sayıları günden güne&nbsp;artan milyonlarca insanın beslenmesine katkıda bulunuyordu.</p>

  <p>Modernleşen ülkelerde yaşayanlar olağanüstü değişimlere tanıklık ettiklerini biliyorlardı. Bu değişimlerden biri nüfusun hızla artması,&nbsp;bir diğeri de yeni makineler ve bu makinelerin yaptığı her şeydi. En&nbsp;şaşırtıcı olanı ve çağın simgesiyse, hızdı.</p>

  <p>1800’lerin başında insanlar çok hızlı yolculuklar yapamıyordu. Bir yürüyüş atı binicisini, bir insanın yürüyüş hızından sadece biraz&nbsp;daha hızlı taşıyabiliyordu: Saatte sekiz kilometrelik bir hızla ilerliyor<span style="text-indent: 0.3in;">du. En hızlı toplu taşıma aracı, özel olarak yetiştirilen at takımlarının çektiği posta arabalarıydı. Yollar iyiyse, dinlenmiş atlar bir arabayı&nbsp;saatte yaklaşık 16 kilometrelik bir hızla çekiyordu. Ancak yollar genellikle bozuk oluyordu ve insanlar, yolda topallayarak giden tahta&nbsp;bacaklı bir adamın, bir posta arabasının kendisini alma önerisini,&nbsp;“Sağ olun ama benim acelem var” diyerek geri çevirdiğini anlatarak&nbsp;dalga geçiyorlardı.</span></p>

  <p>Hıza giden yolu açan İngilizler oldu. Maden işçileri kömürü uzun zamandan beri demir raylar üzerinde insanlar veya atlar tarafından&nbsp;çekilen tekerlekli arabalarla taşıyordu. Sürtünmeyi azaltan raylarda&nbsp;bir sorun yoktu ama insanlar ve atlar verimli çekiciler değildi, bu nedenle maden mühendisleri insanların ve atların yerine, gücünü buhar makinesinden alan lokomotifler kullanmaya başladılar. Bunun&nbsp;işe yaramasıyla, lokomotiflerin kömür taşıyabildiği gibi, insanları da&nbsp;taşıyabileceği görüldü. Böylece mühendisler raylar üzerinde giden at&nbsp;arabalarına benzeyen demiryolu taşıtları yaptılar. Sahipleri lokomotiflere, <span style="font-style:italic;">TutTutabilirsen, Çuf Çuf Billy, Kuyrukluyıldız, Fişek, Nevicat</span> ve <span style="font-style:italic;">Royal George</span> [1782’de batan bir İngiliz gemisi] gibi hoş adlar veriyordu. <span style="font-style:italic;">Fişek,</span> bir posta arabasmdan üç kat daha hızlı yol alıp,&nbsp;saatte 50 kilometrelik şaşırtıcı bir hıza ulaşarak büyük bir başarı kazanmıştı.</p>

  <p>1830’da Britanyalı yatırımcılar tekstil kenti Manchester’dan Liverpool limanına bir demiryolu hattı inşa etmiş, Fransızlar da en büyük tekstil kentleri olan Lyon’dan yakındaki kömür madenine&nbsp;bir demiryolu hattı döşemişlerdi. Birkaç on yıl içinde trenler Avrupa, Asya, Kuzey Amerika, Afrika ve Avustralya’da saatte 60, hatta&nbsp;80 kilometrelik hızlarla yol almaya başladı. Kanadalılar ve Amerikalılar iki okyanus arasında gidip gelen trenler sefere koydular ve&nbsp;On Beşinci Bölüm’de gördüğümüz gibi, Rusya dünyanın en uzun&nbsp;demiryolunu inşa etti. Trans-Sibirya Demiryolu Moskova’dan&nbsp;doğuya, Japon Denizi’ne kadar uzanıyor ve bu yolculuk sekiz gün&nbsp;sürüyordu.</p>

  <p>Demiryolları dünyanın daha önce kimsenin yaşamadığı bölgelerinden geçiyordu, ancak kısa bir süre sonra demiryolu hatları boyunca kasabalar ve kentler kurulacaktı. İngiliz yazar Charles Dickens, Amerika’nın ıssız bölgelerinde bir trenle yolculuk ederken şöyle yazmıştı:</p>

  <p>“Tren, inmek için en ufak bir neden bulmanın şiddetli imkânsızlığının, ancak trene birinin binmesini beklemenin çılgın umutsuzluğuyla boy ölçüşebileceği ormanlık yerlerdeki istasyonlara uğruyor. Ne bir&nbsp;geçidin, ne bir polisin, ne de bir işaretin olduğu, ‘Zil çaldığında lokomotife dikkat edin!’ yazan kaba bir ahşap taktan başka bir şey bulunmayan yerlerden araba yollarını kesip geçiyor.”</p>

  <p>Deniz yolculukları da değişiyordu. Eski çağlarda. Roma en iyi dönemindeyken, Akdeniz’i boylu boyunca kat etmek iki ay sürüyordu; Kolomb’un döneminde bu süre hâlâ aynıydı. Fakat gemi yapımcıları,&nbsp;her şeyden önce, yelken ekleyerek yelkenli gemileri geliştirdiler.&nbsp;1800’lerin ortalarına gelindiğinde “hızlı yelkenliler” (çok sayıda yelkeni olan keskin hatlı, görkemli tekneler), özellikle İngiltere’ye Çin&nbsp;çayı taşırken gerçekten çok hızlı yol alıyordu. Kaptanlar yıllık mahsulü en erken getirenin en yüksek ücreti alacağını biliyordu. 1866’da&nbsp;üç “hızlı yelkenli” Fucoğ’dan Londra’ya kadar birbirleriyle yarışmıştı. Thames’a aynı gün varmışlar, rıhtıma aynı anda yanaşmışlardı. Bu&nbsp;gemiler yüz günden daha az bir sürede Akdeniz’in uzunluğundan çok&nbsp;çok daha uzun bir mesafeyi kat etmişlerdi.</p>

  <p>Buhar atlara yaptığı şeyi yelkenlere de yaptı. Bir Amerikalı kendisi için İngiltere’de buharlı bir gemi inşa ettirmiş ve bir başka gemiyle Amerika’ya götürmüştü. 1807’de bu buharlı gemi, Hudson Irmağı&nbsp;boyunca 240 kilometrelik yolu akıntıya karşı kat ederek, New&nbsp;York’tan Albany’ye bir buçuk günden daha az bir sürede ulaşmıştı.&nbsp;Birileri gemiyi canavara benzetmişti, ama gemi epey para kazandırmıştı. Kısa bir süre sonra, Amerika ve Rusya’daki ırmaklarda yük ve&nbsp;insan taşıyan çarklı gemiler çalışmaya başladı.</p>

  <p>Yolcular ilk buharlı gemilere güvenmiyorlardı; bunun için de haklı nedenleri vardı, gemiler ahşaptı, parçalanmaları kolaydı. Ancak birkaç on yıl içinde gemi yapımcıları önce demir, sonra da çelik gövdeli gemiler yapmaya başladı. Buhar gücü okyanuslarda yol alan gemilerde de kullanılmaya başlandı; Perry’nin Japonya’ya ilk gidişinde gemilerinden ikisi buharlı gemiydi. 1800’lü yıllar sona ererken buhar rüzgârın yerini almıştı bile. Bu yeni gemiler, bir zamanlar Çin’den çay&nbsp;taşırken yarışan yelkenlilerden bile hızlıydı. Yüzyılın sonunda Almanların büyük yolcu gemisi <span style="font-style:italic;">Deutschland,</span> saatte ortalama 40 kilometrelik bir hızla Atlas Okyanusu’nu geçti.</p>

  <p>Demiryolları insanları birleştirirken buharlı gemiler de kıtaları birbirine bağladı. Seferleri düzensiz bir Britanya yük gemisinin yolculuklarına bir göz atalım. Gemi 1910 yılında Britanya’dan ayrılıp Avustralya’nın batı kıyısına demiryolu rayları ve başka mallar götürdü. Buradan aldığı keresteyi Avustralya'nın güneydoğusuna taşıdı. Ardından çok sayıda tarım makinesiyle batıya, Arjantin’e doğru yola koyuldu.&nbsp;Arjantin’den buğday aldı, buradan Hindistan’a gitti, orada jüt (halat ve&nbsp;çuval yapımında kullanılıyordu) ile yüklendi. Gemi daha sonra Kuzey&nbsp;Amerika’ya gitti ve New York’tan Avustralya’ya fabrikada üretilmiş&nbsp;mallar taşıdı. Oradan koyun yünü, buğday ve kurşun ile yüklü olarak&nbsp;İngiltere’ye geri döndü. Bu yük gemisi yaklaşık bir buçuk yıl içinde&nbsp;116.000 kilometre yol yapmış ve altı kıtayı dolaşmıştı.*</p>
  <hr />

  <p><span style="text-indent: 0.3in;">*&nbsp;</span><i style="text-indent: 0.3in;"><b>John P. McKay, Bennett D. Hill ve John Buckler, A History of Western Society (4. Basım, 1991) [Batı Toplumunun Tarihi], 826. sayfa.</b></i><br /></p>

  <p>İrlanda’daki kıtlık patatesin tarihi açısından ne ise, <span style="font-style:italic;">Titanic</span> de okyanus yolculukları açısından odur. Britanya’ya ait bu yolcu gemisi, 1912 yılının Nisan ayında Britanya’dan New York’a doğru ilk seferine çıkmıştı. <span style="font-style:italic;">Titanic</span> o güne dek yapılmış gemilerin en büyüğü, en lüksüydü ve bir mühendislik harikası olarak görülüyordu. <span style="font-style:italic;">Titanic</span>'in bir&nbsp;değil, iki çok büyük motoru vardı ve gövdesi çift cidarlıydı. Batmasının olanaksız olduğu söyleniyordu. Fakat yolculuğunun ikinci gecesinde Kanada açıklarında büyük bir hızla seyrederken bir buzdağına&nbsp;çarptı. Göklere çıkarılan gövdesinin levhaları eğilip büküldü ve gemi&nbsp;su almaya başladı. Kaptan mürettebatına, “Britanyalı gibi davranın!”&nbsp;demişti. <span style="font-style:italic;">Titanic</span> yolcu ve mürettebatının üçte ikisiyle battı.</p>

  <p>Okyanuslarda yolculuk yapan gemiler için iki can sıkıcı kara parçası en büyük engeldi. Biri, Doğu Akdeniz’den Kızıldeniz’e (Hint Okyanusu’na açılıyordu) geçişi engelleyen bir çöl parçası olan Süveyş Kıstağı’ydı. Bu kıstak yüzünden Avrupa, Asya ve Avustralya arasında gidip gelen gemiler ikinci büyük kıta olan Afrika’yı tamamen dolaşmak zorunda kalıyorlardı. Diğer sıkıntı da Kuzey ile Güney Amerika’yı bağlayan Panama Kıstağı’ydı. Gemiler bir biçimde bu dar kara parçasının içinden geçebilirse Güney Amerika’yı dolaşmaktan kurtulacaklardı.</p>

  <p>Bir Fransız girişimci Süveyş Kanalı Şirketi’ni kurdu ve şirket çöl boyunca uzanan, iki denizi birbirine bağlayacak bir kanal kazmaya&nbsp;başladı. Kanal bataklık göllerden de geçiyordu, bu da işi kolaylaştırıyordu. Yine de 160 kilometre uzunluğundaki kumluk bölgeyi ve bataklığı kazmak on yıl sürdü. 1869 yılında iş tamamlandığında gemiler Asya ve Avrupa denizleri arasında hızla gelip gidebilmeye başladılar.</p>

  <p>Diğer kıstağa kanal yapmak isteyen bir şirket değil, bir devletti. Amerika Birleşik Devletleri bunu hem ticari, hem de askeri nedenlerle istiyordu. Herkesin bildiği gibi bu kanalı açmak için en uygun yer,&nbsp;kıstağın en dar yeri olan Panama’ydı. Fakat Panama, Güney Amerika’nın kuzeyinde bulunan Kolombiya’nın bir eyaletiydi; Amerika Birleşik Devletleri Kolombiya’dan izin istediğinde Kolombiya ABD’nin&nbsp;koşullarını kabul etmedi.</p>

  <p>ABD başkanı Theodore Roosevelt reddedilecek biri değildi. (Tersinden de aynı biçimde okunan, <span style="font-style:italic;">a man a plan a canal panama</span> [bir adam bir plan bir kanal panama] sözcük öbeğinin esin kaynağı Roosevelt’ti.) Bir başka ulusun haklarım hiçe sayarak bir savaş gemisi ve&nbsp;asker yolladı, Panamalıları ayaklanmaya teşvik etti. Panamalılar&nbsp;ayaklandı, bu ayaklanmada bir insan ve bir katır hayatını kaybetti.&nbsp;Panama bağımsızlığını ilan edince ABD onu hemen tanıdı ve bu ikisi,&nbsp;kuzeydeki zengin ülkenin Orta Amerikalı ufak ülkede bir kanal inşa&nbsp;etmesi konusunda anlaştı.</p>

  <p>Panama’da rutubetli ormanlar, dağ sıraları ve karmakarışık ırmaklar vardı. Buralarda, tarantulalar, timsahlar, öldürücü yılanlar ve sarıhumma ile sıtma taşıyan sivrisinekler cirit atıyordu. Amerikalılar&nbsp;sivrisineklere savaş açarak işe başladılar ve sarıhumma ile sıtmayı ortadan kalkma noktasına getirdiler. Ardından ABD ordusu mühendisleri dev boyutlardaki karmaşık sistemi inşa etmeye başladı. Başka şeylerin yanı sıra 75 milyon metreküp toprağı taşımak zorundaydılar.</p>

  <p>Kanalın işleyişi şöyleydi: Gemiler (diyelim) doğu tarafından kanala giriyor, dev havuzlarda (içine pompalarla su doldurulabilen bölmelerde) deniz seviyesinden 26 metre yükseltiliyor, yapay bir gölden geçiyor, bir kanal ve dağları yararak oluşturulmuş bir geçit boyunca ilerliyor, bir havuzda alçaltılıyor, başka bir gölden geçiyor ve iki ayrı&nbsp;havuz tarafından Büyük Okyanus seviyesine düşürülüyordu. Göste<span style="text-indent: 0.3in;">rişi hiç sevmeyen Roosevelt bile Panama Kanalı’nı, “Bugüne dek yapılmış en büyük şey” olarak tanımlamıştı.</span></p>

  <p>Demiryolları, buharlı gemiler ve kanallarla insanlar, daha önce hiç olmadığı kadar hızlı bir biçimde, dünyanın çevresini dolaşma olanağına kavuşmuştu. Fransız yazar Jules Verne böyle bir yolculuğu başarmanın ne kadar harika bir şey olduğunu anlatan bir roman yazmıştı.&nbsp;Kitabına <span style="font-style:italic;">Seksen Günde Devriâlem</span> adını vermiş, kitap dünya çapında&nbsp;büyük başarı kazanmıştı. Romanın kahramanı, Londra’daki üyesi olduğu derneğin diğer üyeleriyle dünyanın çevresini seksen günde dolaşabileceği üzerine bahse giren Phileas Fogg adında varlıklı bir İngilizdir. Fransız uşağıyla birlikte yola koyulur, bir yelkenliyle, bir yolcu&nbsp;gemisiyle, at arabalarıyla, atlı kızaklarla, trenlerle ve bir fil üzerinde&nbsp;yolculuk yapar. Yolculuğu sırasında, Fiindistan’da, kocasının cenaze&nbsp;töreninde canlı canlı yakılmak üzere olan güzel bir dulu kurtarır, iki&nbsp;gemi kazasından sağ çıkar ve Kuzey Amerika Yerlilerinin elinden kıl&nbsp;payı kurtulur. Peki bahsi kazanır mı? Yanıtı kitapta.</p>

  <p><span style="font-style:italic;">New York World</span> gazetesinin genç kadın muhabiri, Fogg’un seksen günlük kurgusal rekorunu kırmaya kalkışmıştı. Yolculuğuna New York yakınlarından başlayan Nellie Bly gemiyle Fransa’ya gitmiş, Verne’i ziyaret etmiş ve hemen trenle İtalya’ya geçmişti.&nbsp;<span style="font-style:italic;">(World'ün</span> heyecanlı okurlarını her gün bilgilendiriyordu.) İtalya’dan&nbsp;buharlı gemiyle Süveyş’e gitmiş, çölün içinden kanal yoluyla geçmiş,&nbsp;Japonya’ya doğru yola çıkmıştı. Kimi zaman eşek üzerinde, kimi zaman kayıkla ve çekçekle yolculuk etmişti. Büyük Okyanus’u aşıp San&nbsp;Francisco’ya vardığında hedefine ulaşması için Amerika Birleşik Devletleri’nde kat etmesi gereken yalnızca 4.800 kilometrelik bir yolu&nbsp;kalmıştı. Özel bir trenle (öteki trenler onun trenine yol vermek için&nbsp;beklemişti) ülkeyi baştan başa hızla geçti. Büyük istasyonlarda, siyasetçiler ve kalabalık bir halk topluluğu tarafından havai fişek gösterileriyle ve bandolarla karşılandı. Bly, Chicago’da trenini değiştirdi,&nbsp;başladığı noktaya ulaşana kadar doğuya doğru yol aldı. Yolculuğu&nbsp;Phileas Fogg’unkindan sekiz gün daha kısa sürmüştü ama elbette editörü neden bu kadar uzun sürdüğünü sormuştu.</p>

  <p>Binlerce işçinin Panama Kanalı’nı kazdığı günlerde Amerika Birleşik Devletleri’nde iki kardeş kendi başlarına, dünyayı trenlerin, ka<span style="text-indent: 0.3in;">nalların ve gemilerin küçülttüğünden daha fazla küçültecek bir makine üzerinde uğraşıyorlardı.</span></p>

  <p>Wilbur ve Orville Wright, orta batılı bir papazın oğullarıydı. Çocukken makineler konusunda yetenekli olduklarını göstermişler ve yirmili yaşlarına geldiklerinde bisikletler ve baskı makineleri yapmışlardı. Ancak Wilbur, yükselen hava akımları sayesinde planörle uçan&nbsp;bir Alman hakkında bir şeyler okuduğunda, daha büyük bir hayalin&nbsp;peşine düştü. (Bu öncü Otto Lilienthal'di ve 1896’da geçirdiği bir kazada ölmüştü.)</p>

  <p>Wilbur, kendi gücüyle uçacak bir aracı nasıl yapabileceği üzerine kafa yordu. Temel sorunlardan biri uçuşu denetlemekti, yani eşzamanlı olarak, burnunu kaldırabilecek, yükselebilecek ve sağa sola dönebilecek bir makine yapmak. O ve Orville, bir akbabanın uçuş sırasında her iki kanadını da bükmek yoluyla hareketlerini denetlediğini&nbsp;fark ettiler. Bu nedenle Wright kardeşler, pilotun mekanik olarak çevirebileceği kanatları ve dümenleri olan planörler yaptılar.</p>

  <p>1903 yılında Noel’e bir hafta kala kardeşlerin yaptığı ilk motorlu araç denenmeye hazırdı. Ohio’daki evlerinde bir rüzgâr tünelinde daha önce aracı sınamışlardı. Artık Kuzey Carolina sahilinde, Kitty&nbsp;Hawk adı verilen bir yarımadadaki kum tepelerinin üzerinde gerçek&nbsp;bir uçuş yapmayı düşünüyorlardı. Orville uçağa kumanda ederken&nbsp;Wilbur da kanatları dengede tutmak için uçağın yanında koşuyordu;&nbsp;“Flyer I” havalandı ve on iki saniye boyunca uçtu. Orville babalarına şöyle bir telgraf çekti: “PERŞEMBE SABAHI DÖRT BAŞARILI&nbsp;UÇUŞ STOP... SADECE MOTOR GÜCÜYLE YERDEN KALKARAK STOP... HAVADA ORTALAMA HIZ 50 KİLOMETRE EN&nbsp;UZUN SÜRE 57 SANİYE STOP... BASINA HABER VER&nbsp;STOP...NOEL’DE EVDEYİZ STOP”</p>

  <p>Kısa bir süre içinde Wright kardeşler daha çok sayıda ve daha iyi uçaklar yaptılar. 1905’te havada sekizler çizebilen ve yarım saatten&nbsp;daha uzun bir süre kalan “Flyer V”i ürettiler. Wilbur ardından Fransa’da bir uçakla iki saat yirmi dakikalık bir uçuş gerçekleştirdi.&nbsp;Wright kardeşler imalata başladı, Avrupa ve Amerika’da uçak sattılar ama Avrupa’daki rakipleri onları bu kıtadan uzaklaştırdı. O dönemde Fransız mucitler uçağı daha da geliştirdi. Kullandıkları ve bugün de hâlâ kullanılan, eleron (kanatçık) ve fusilaj (uçak gövdesi) gibi terimler uçak tasarımına Fransızların yaptığı katkının kanıtlarıdır.</p>

  <p>Uçuşun başlamasından bir kuşak sonra, uçaklar artık kıtaları baştan başa uçarak geçiyordu. Bu tehlikeli bir işti. Bir keresinde bir pilot And Dağları’nı aşmaya çalışmış ama 3.200 metre yüksekliğindeki bir düzlüğe, sarp bir kayalığın üzerine inmek zorunda kalmıştı. İki gün boyunca o ve teknisyeni kalkabilecekleri bir yer aramışlardı, ancak bulundukları yer hızlanmak için yeterli uzunluğa sahip değildi.&nbsp;Sonunda uçaklarına bindiler, motorunu çalıştırdılar, kayalığın kenarına kadar hızla ilerlediler ve boşluğa daldılar. Başlangıçta uçak düştü, fakat sonra hızlandı ve pilot uçağı başka bir tepenin üzerinden&nbsp;güçbela aşırdı. Sonra motor durdu fakat artık düz bir arazi parçasının üzerindeydiler. İnerken uçak parçalandı ama pilot ve teknisyen&nbsp;kurtulmuştu.</p>

  <p>1927 yılında Charles Lindbergh admda bir Amerikalı, ağzına kadar benzinle dolu tek motorlu bir uçakla New York yakınlarından havalandı. O güne dek, posta uçağı pilotu olarak karanın görünmediği yerlerde hiç uçmamıştı, fakat bu kez Fransa’ya gitmek üzere yola çıkmıştı. Tek başına kesintisiz bir uçuşla okyanusu geçen ilk insan&nbsp;olarak 25.000 dolarlık ödülü kazanmayı umuyordu. Bir buçuk gün&nbsp;boyunca havada kaldı, şarkı söyleyerek, oturduğu yerde zıplayarak ve&nbsp;ayaklarını yere vurarak uyanık kalmaya çabaladı. Sonunda Britanya&nbsp;Adaları’nın üzerinden geçti, kısa bir süre sonra Paris yakınlarındaydı.&nbsp;Tam akşam karanlığı bastırırken ölgün ışıklarıyla küçük Fransız havaalanını fark etti. Pistin bir ucunda yere indi ve kimsenin olmadığını düşünerek pistin ortasına kadar ilerledi. Orada kendisini coşkuyla&nbsp;karşılayan binlerce kişi görünce çok şaşırdı.</p>

  <p>1931 yılında iki pilot dünyanın çevresini uçakla dokuz günde dolaştı. 1932’de bir kadın tek başına uçarak Atlas Okyanusu’nu geçti; beş yıl sonra Büyük Okyanus’u geçmek isterken kayıplara karışacaktı. Ve 1938 yılında bir pilot yanlışlıkla Atlas Okyanusu’nu geçti, en&nbsp;azından kendisi yanlışlıkla olduğunu söylemişti. Eski bir tek motorlu&nbsp;uçakla New York’tan izinsiz kalkmış ve bir gün sonra İrlanda’da yere inmişti. Amacının California’ya gitmek olduğunu, fakat rotayı yanlış saptadığını söyledi. Gazeteciler ona, “Yanlış Yön” Corrigan adını&nbsp;taktılar.</p>
</body>
</html>
