<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: justify;">3. Bölüm<br /></h1>

  <h2 id="sigil_toc_id_3" style="text-align: justify;"><a id="bookmark3"></a>Göçerler Yerleşiyor</h2>

  <div>
    <br />
  </div>

  <p style="text-align: justify;">Yaklaşık 4.000 yıl önce, sonradan İbraniler olarak anılacak bir Sami topluluğu Sümer ülkesindeki yurtlarını bırakıp Fırat Irmağı boyunca kuzeye doğru yola çıkmıştı. Yola koyulmak alışık oldukları bir şeydi, yarı göçerlerdi ve “gezginci” anlamına gelen Hapiru adıyla anılıyorlardı. Sürülerini otlak otlak dolaştırıyorlardı. Büyük olasılıkla&nbsp;Sümerlerin (anımsayacak olursak) “[tarım yapmak için] diz çökmeyen... hayatları boyunca hiç evleri olmayan, öldükten sonra gömülmeyen...” insanlar diye küçük gördükleri o çöl göçerlerine benziyorlardı. İbraniler, şimdiki Türkiye’nin güney sınırındaki Harran’a vardıklarında bir süre yerleşik bir yaşam sürmüş, ardından tekrar yollara koyulmuşlardı.</p>

  <p style="text-align: justify;">Daha sonra yaşadıkları şeyleri de biliyoruz, çünkü 1.000 yıl kadar sonra Yahudiler, bir tarih, söylenceler ve kanunlar kitabı olan Kitab-ı&nbsp;Mukaddes’te, İbranilerin öyküsünü anlattılar. Artık insanoğlunun tarihinde bir eşiğe geldik. Günümüz araştırmacıları buraya kadar okuduğunuz tarihi, kazılarda buldukları taşlardan ve kemiklerden ya da&nbsp;geçmişleriyle ilgilenmeyen halkların bıraktıkları yazı kırıntılarından bulup çıkarmışlardı. Ama artık kendi tarihinden büyülenmiş bir halkla&nbsp;karşı karşıyayız. Tarihlerini tekrar tekrar anlatmışlar, bu arada hiç kuşku yok pek çok değişiklik yapmışlar, sonra da yazıya geçirmişlerdi.</p>

  <p style="text-align: justify;">Belki de macera peşinde koşan çobanların öyküsüne bu kitapta neden bir bölüm ayrıldığını merak ediyorsunuzdur. Söyleyelim: Öncelikle, bu çobanların öyküsü, Sümer, Mısır, Eski Çin ve İndüs Vadisi gibi yerleşimlerin sınırlarındaki diğer göçer halkların yerleşik yaşama nasıl geçtiklerini gözler önüne serer. İbranilerin öyküsü bu uygarlaşma sürecini anlatır. En az bunun kadar önemli olan ikinci neden de,&nbsp;bu yarı göçerlerin dininin, yerleşik yaşama geçmelerinden sonra, birkaç milyar insanın inancını etkilemesi.</p>

  <p style="text-align: justify;">Bir gün, diye anlatılır Kitab-ı Mukaddes’te [Kutsal Kitap, Kitabı Mukaddes Şirketi, İstanbul, 2003, 3. Basım], Harran’da Avram adında bir İbrani’ye Tanrı görünmüş ve ona hem bir buyruk vermiş hem&nbsp;de bir vaatte bulunmuştu. “Rab Avram’a, ‘Ülkeni, akrabalarmı, baba&nbsp;evini bırak, sana göstereceğim ülkeye git’ demişti. ‘Seni büyük bir kavim yapacağım, seni kutsayacak, sana ün kazandıracağım.’” Avram,&nbsp;ailesi ve sürüleriyle birlikte önce batıya, sonra da güneye doğru yol almış; Suriye çölünün etrafından dolaşıp Kenan ülkesine gitmişti.</p>

  <p style="text-align: justify;">Kenan ülkesinin küçük kent devletleri, Akdeniz’in doğu kıyısı boyunca uzanan Filistin’in büyük bölümünü kaplıyordu. Yani, Mısır ile Mezopotamya arasındaki yolun iki yakasına sıralanmışlardı. Kenan&nbsp;ülkesindekiler, en azından İbranilere göre daha uygardılar. Bazıları&nbsp;çiftçi-çobandı, bazıları da pazar kentlerinde, güneşte kurutulmuş kerpiç tuğlalardan yapılma evlerde yaşıyordu. Sahip olana büyük itibar&nbsp;sağlayan parlak koyu kırmızı/mor kumaşlar dokuyor ve satıyorlardı.</p>

  <p style="text-align: justify;">Avram ile birlikte Kenan ülkesine giden İbraniler gelir gelmez yerleşik hayata geçmemişlerdi. Kenan halkının tersine yeni gelenler, sürülerine daha taze otlaklar bulmak için konup göçüyorlardı. Yetişkinler beraberlerinde çadırlarını ve çocuklarını taşıyan eşeklerle ve otlayan sürüleriyle, kuşaklar boyunca Kenan ülkesinin yarı kurak tepelerinde konup göçtüler. Zaman zaman otlak olarak kullanacakları araziler konusunda birbirleriyle anlaşmalar yaptılar. Örneğin bir ara, Avram ve yeğeni Lut, Avram ve akrabalarının sürülerini Şeria İrmağının batısındaki tepelik bölgede, Lut’un da ırmak boyunca otlatması konusunda anlaşmıştı.</p>

  <p style="text-align: justify;">İbraniler; hayvanları, peyniri ve yünü, Kenanlıların üretip kendilerinin üretemediği şeylerle takas ettiler. Kenanlıların dilini öğrendiler ve kullandılar.</p>

  <p style="text-align: justify;">Avram doksan dokuz yaşındayken (Kitab-ı Mukaddes’te anlatıldığına göre). Tanrı ona tekrar görünmüş ve onunla bir ahit yapmıştı.</p>

  <p style="text-align: justify;">Avram’a, “Bütün Kenan ülkesini sonsuza dek mülkünüz olmak üzere sana ve soyuna vereceğim. Onların Tanrı’sı olacağım” demişti. Ama&nbsp;bunun karşılığında Avram ve halkının da bir yükümlülüğü vardı. “Seninle ve soyunla yaptığım antlaşmanın koşulu şudur: Aranızdaki erkeklerin hepsi sünnet edilecek. Sünnet olmalısınız. Sünnet aramızdaki antlaşmanın belirtisi olacak.” Aynı gün Avram, Tanrı tarafından&nbsp;bildirilen yeni adıyla İbrahim, kendisini, oğlunu, kölelerini ve büyük&nbsp;olasılıkla kabilesinin bütün erkeklerini sünnet ettirmişti.</p>

  <p style="text-align: justify;">Kitab-ı Mukaddes İbranilerin neden tek bir tanrıya inandığını böyle açıklar. O dönemlerde başka hiçbir yerde, bilebildiğimiz kadarıyla, tektanrıcı bir halk yoktu. İbrahim’in geldiği Mezopotamya’da, Sümerler, Babilliler ve Asurlar çok sayıda tanrıya ibadet ediyordu. Mısırlılar da öyle. Firavun Ahenaton bile, güneş tanrısına&nbsp;ibadet etmeyi buyurduğunda ve diğer tanrıları kaldırdığında, aynı&nbsp;zamanda kendisine de bir firavun-tanrı olarak ibadet edilmesi gereğini duymuştu.</p>

  <p style="text-align: justify;">Yalnızca İbraniler tek bir tanrıya ibadet ediyorlardı. Tanrıyla ahitleştikten sonra bile İbraniler başka tanrıların var olduğuna&nbsp;inanmaya devam etmiş olabilirler. İbrahim ile yaptığı ahitte Tanrı&nbsp;böyle bir inanışı yasaklamamıştı. Fakat başka tanrılarla ilgili neye&nbsp;inanırlarsa inansınlar, İbraniler yalnızca bir tanesiyle bağlılık ahdinde bulunmuşlardı.</p>

  <p style="text-align: justify;">Kitab-ı Mukaddes’te anlatıldığına göre bir gün Tanrı Hz. İbrahim’in kendisine bağlılığını sınamıştı. Hz. İbrahim’e tek oğlu İshak’ı alıp uzak bir dağa götürmesini ve onu bir ateşte kurban olarak Tan-rı’ya sunmasını buyurmuştu. Dağa ulaştıklarında İbrahim taşlardan&nbsp;bir sunak yapmış, ateş yakmak için dal parçaları toplamış, İshak’ı&nbsp;bağlamış ve onu dal parçalarının üzerine yatırmıştı. Fakat oğlunu&nbsp;kurban etmek için bıçağını kaldırdığında, “Rabbin meleği”, “Artık&nbsp;sende Tanrı korkusu olduğunu biliyorum” diyerek onu durdurmuştu.&nbsp;Tanrı’nın, “İbrahim’in zürriyetini göklerin yıldızları, kıyıların kumu&nbsp;kadar çoğaltacağım” dediğini de bildirmişti.</p>

  <p style="text-align: justify;">İbrahim’den sonra İbranilerin önderi İshak oldu. Tanrı, babasına verdiği vaadi yinelemişti: “Korkma... Seninle birlikteyim. Seni kutsayacak, kulum İbrahim’in hatırı için zürriyetini çoğaltacağım.” Bir&nbsp;kuşak sonra Yakup, İshak’ın oğlu, babasının yerini almış ve Tanrı vaadini yinelemişti. Yakup, ailesinin anayurdu Harran’a gittiğinde, düşünde cennete ulaşan bir merdiven ve bu merdivenden inip çıkan&nbsp;melekler görmüştü. Tanrı belirmiş ve şöyle demişti: “Üzerinde yattığın toprakları sana ve soyuna vereceğim. Yeryüzünün tozu kadar sayısız bir soya sahip olacaksın.”</p>

  <p style="text-align: justify;">Başka bir seyahatinde Yakup görünüşte bir yabancıyla; anlaşıldığı kadarıyla bir melekle karşılaşmıştı. Onunla bütün gece boyunca güreşti. Gün ağarmadan hemen önce, yabancı Yakup’un adım İsrail&nbsp;(“Tanrı’yla güreşen”) olarak değiştirecekti, çünkü Yakup “Tanrı’yla,&nbsp;insanlarla güreşip yenmişti”.</p>

  <p style="text-align: justify;">Belki de bu eski önderler, İbrahim, İshak ve Yakup (İsrail), gerçekten yaşamış ve ailelerini, sürülerini Kenan ülkesinin tepelerine götürmüştü. Kitab-ı Mukaddes onlar hakkında o kadar çok şey anlatır ki, kanlı canlı insanlar oldukları izlenimi uyandırır. Bu doğruysa, büyük&nbsp;olasılıkla MÖ 1800 civarında yaşamışlardı.</p>

  <p style="text-align: justify;">Ancak sonraki kuşaklar İbranilerin öyküsünü anlatırken bir anlatım aracı, bir kurgu unsuru olarak aileden yararlanıyor gibi görünürler. Belleklerinden yavaş yavaş silinen atalarıyla ilgili olayları birbirine bağlamak için bir baba, oğul ve torun kullanmış, aslına bakılırsa, uydurmuş olabilirler. Böylece öykü daha etkili olacak ve anımsanması kolaylaşacaktı. Tekrar tekrar anlatırken, belki eski önderlerinin&nbsp;Tanrı’yla konuşmalarına dair uydurma öyküler de eklemişlerdir. Bunun sonucunda bu İbrani kabile reislerini, başka insanların (ileride&nbsp;göreceğimiz gibi) yüzyıllar sonra geliştireceği bir dinin kurucuları haline getirmiş olabilirler.</p>

  <p style="text-align: justify;">Tanrı’yla yaptıkları ahit, İbranilerin göçebe yaşayışını bırakmalarım gerektirmemişti. Kitab-ı Mukaddes’te bunu vurgulayan bir olay anlatılır. Bir Kenan hükümdarının oğlu Yakup’un kızına tecavüz&nbsp;eder, fakat kıza âşık olur ve onunla evlenmek ister. Hükümdar İbra-niler ile bir toplantı yapar, onları bu evliliğe izin vermeye zorlar. “Birbirimize kız verip alalım. Bizimle birlikte yaşayın. Ülke önünüzde, nereye isterseniz yerleşin, ticaret yapın, mülk edinin.” Buna benzer sözlerle konar göçerleri yerleşmeleri için sıkıştırır.</p>

  <p style="text-align: justify;">İbraniler kızgınlıklarını gizlerler. Kenanlıların bir koşulu yerine getirmesi durumunda evliliğe izin verecekmiş gibi görünürler. Bu koşul ibraniler gibi sünnet olmaktır. Kenanlılar kabul eder ve sözlerini yerine getirirler. Oysa sünnet koşulu yalnızca İbranilerin bir oyunudur. “Üçüncü gün erkekler daha sünnetin acısını çekerken” Yakup’un&nbsp;oğulları kente aniden saldırır. Bütün erkekleri öldürürler ve “davarları, sığırları, eşekleri ele geçirirler. Bütün mallarını, çocuklarını, kadınlarını alırlar, evlerindeki her şeyi yağmalarlar.”</p>

  <p style="text-align: justify;">Göçer yaşamlarını sürdüren İbraniler yine de yavaş yavaş uygarlığa boyun eğmişti. Kenanlıların yerleşik yaşam biçiminin yararlarını gördüklerinden kuşku yok. Kitab-ı Mukaddes’in ilk bölümlerinde&nbsp;pek çok yerde, arazi veya ev satın alan hatta kimi zaman tarımla uğraşan İbranilerle ilgili şeyler okuyoruz.</p>

  <p style="text-align: justify;">MÖ yaklaşık 1600’de bir İbrani topluluğu Kenan ülkesinden Mısır’a gitmişti. Kitab-ı Mukaddes’te bu göçün öyküsü şöyle anlatılır: İsrail’in, önceki adıyla Yakup’un on iki oğlu vardı. Yusuf, en küçüklerinin bir büyüğü, babalarmın en sevdiği oğluydu. Oysa kardeşleri Yusuf’tan nefret ediyordu; babalarının ona güzel bir gömlek vermesinden sonra nefretleri daha da artmıştı. Yusuf’u yakalayıp Mısır’a balsam ve sarı sakız götüren bir tüccar kervanına satmışlardı. Bir keçi öldürmüş, Yusuf’un gömleğini keçinin kanına bulamış, sonra da giysiyi babaları İsrail’e götürmüşlerdi. Ona, sevgili oğlunu vahşi bir hayvanın öldürdüğünü söylemişlerdi.</p>

  <p style="text-align: justify;">Yusuf Mısır’da olağanüstü başarılar elde etmişti. Firavun, bir yabancı ve köle olduğu halde Yusuf’u gördüğü tuhaf rüyaları yorumlamakla görevlendirmişti. Bu rüyalardan birinde, yedi tane besili inek, yedi tane sıska inek tarafından yeniyordu; bir başka rüyada da, yedi&nbsp;dolgun başak, yedi kurumuş başak tarafmdan yeniyordu. Yusuf firavuna bu rüyaların anlamını açıklamıştı: Yedi yıl boyunca bolluk olacak, ardından yedi yıl boyunca kıtlık hüküm sürecekti. Açıklaması&nbsp;hükümdarı tatmin etmişti, kölesini en üst düzey yöneticiliğe getirdi.&nbsp;İzleyen yedi yılda Yusuf büyük miktarlarda tahıl toplamış ve tahılı&nbsp;kentlerde depolamıştı.</p>

  <p style="text-align: justify;">Ardından, firavunun rüyasının önceden işaret ettiği gibi, yalnızca Mısır’da değil, çevresindeki bütün topraklarda kıtlık baş gösterecekti. Kenan ülkesinde Yusuf’un ailesi de açtı, bu yüzden kardeşleri, tahıl satın alabileceklerini duydukları Mısır’a doğru yola çıkacaklardı.&nbsp;Artık büyük bir devlet görevlisi olan Yusuf, kardeşleriyle karşılaşacak ve onları affedecekti. Onlara ülkelerine dönmelerini, İsrail’i (Yakup’u), eşlerini ve çocuklarını alıp geri dönmelerini söyleyecekti. Onlar da Nil Deltası’na, denize yakın bir yere yerleşecek, firavunun sığırlarının sorumluluğunu üstleneceklerdi.</p>

  <p style="text-align: justify;">Akla yakın bir öykü bu. Mısırlılara ait belgeler, kıtlık zamanında firavunların başka halklardan kimselerin Mısır’da ticaret yapmasına&nbsp;ve bu ülkeye yerleşmesine izin verdiğini onaya koyuyor. Ayrıca deltada, İbranilerin çobanlığını yapmış olabileceği firavunlara ait sığır&nbsp;sürüleri vardı. Öte yandan, İbraniler (yalnızca bir aile değil, bütün bir&nbsp;halk) aslında Mısır’a savaşçı olarak da girmiş olabilir. Mısır’a&nbsp;“Hyksoslar”ın ülkeyi ele geçirdiği ve 200 yıl hüküm sürdüğü dönemde gelmişlerdi. Belgelere bakılırsa bu istilacıların arasında İbranilerin&nbsp;de yer alması olası görünmektedir.</p>

  <p style="text-align: justify;">Yusuf ölmüş, yüzyıllar geçmiş ve Mısır’daki İbraniler çoğalmıştı. Ancak, Kitab-ı Mukaddes bize, “Yusuf hakkında bilgisi olmayan yeni bir kralın Mısır’da tahta çıktığını” söylüyor. Bu kral İbranileri köle yapmış, onları tarlalarında ve etrafı surlarla çevrili kentlerinin inşasında çalıştırmıştı. Kitab-ı Mukaddes’teki bu anlatım MÖ 1200’lerin&nbsp;Mısırı’na ilişkin bilinenlere uyuyor. Bu dönemde firavunlar başkentlerini kuzeye, deltaya doğru taşımış ve bölgeyi Filistin üzerinden gelen istilacılara karşı korumak için kaleler inşa edecek işçilere gereksinimleri olmuştu. Dönemin Mısır metinlerinde zorunlu işgücü için, büyük olasılıkla İbraniler (Hebrews) anlamında “Habirus” sözcüğü kullanılmaktadır.</p>

  <p style="text-align: justify;">Kitab-ı Mukaddes’te Mısır’daki İbranilerle ilgili fazla bir şey anlatılmaz, ancak görünüşe göre on iki “kabile” veya kavim varmış. Kabilelerin isimleri pek az şey açıklar. İbranilere büyük serüvenlerinde önderlik edecek olan kabilelerden bazılarının adları Mısır dilindeymiş. Bunların arasında Musa, Pinehas, Putiel ve belki de Hofni, Harun ve Merari de var. Bu adlar İbranilerin tutsaklıklarının kısmen Mısırlılaşana dek sürdüğünü akla getiriyor.</p>

  <p style="text-align: justify;">Sonradan İbranilerin önderi olacak Musa, baskıcı yönetimin en üst noktaya ulaştığı sıralarda genç bir delikanlıydı. Bir gün Mısırlı bir&nbsp;kâhyanın İbrani bir köleyi acımasızca dövdüğünü görmüş ve kâhyayı&nbsp;öldürmüştü. Mısır’dan doğuya, Sina Çölü’ne doğru kaçmış, kavmi orada, açıkça tek bir Tanrı’ya tapan Yitro adında bir kâhinin sürülerine çobanlık yapmıştı.</p>

  <p style="text-align: justify;">Sürüsünü otlatabileceği bir otlak bulmak için bu kıraç ülkede dolaşıp duran Musa günün birinde alevler içinde yanan ama tükenip kül olmayan bir çalı görmüştü. İlgisini çekmiş, çalıya yaklaşmış ve Tanrı&nbsp;ona seslenmişti: “Musa! Musa!” Tanrı Musa’ya, “Ben babanın Tanrısı, İbrahim’in Tanrısı, İshak’m Tanrısı ve Yakup’un Tanrısı’yım” diyordu. Mısır’daki halkının feryadını işittiğini söylüyordu. Musa’ya firavuna gitmesini ve ona İbranileri serbest bırakmasını söylemesini buyurmuştu. Ardından Musa’nın İbranileri “süt ve bal akan” Kenan ülkesine götürmesi gerekiyordu.</p>

  <p style="text-align: justify;">Kitab-ı Mukaddes’in kısaca değindiği bu olayda bir nokta karanlıkta kalıyor. Musa, İbrani işçiye yardım etmek için Mısırlı görevliyi öldürdüğünde, İbrahim’in Tanrısı’na zaten inanmıyor muydu? Yoksa Yitro’nun kavminden, onların baba-tanrısına ilişkin bir şeyler öğrendikten sonra mı tek bir tanrıya inanmıştı? Ya da bu tanrıya, kendisiyle yanan&nbsp;çalı aracılığıyla konuştuğu zaman mı ibadet etmeye başlamışa?</p>

  <p style="text-align: justify;">Musa Mısır’a dönecek ve Tanrı’nın buyruğunu yerine getirmek, firavunu İbranileri serbest bırakmak konusunda ikna etmek için uğraşacaktı. Sonunda ya firavun kabul etmişti ya da belki de İbraniler kaçmıştı (Kitab-ı Mukaddes’in anlatımı açık değildir). Birkaç bin İbrani ve başka esirlerle birlikte Musa doğuya yönelecekti. Firavun onları yakalamak için bir ordu gönderecek; ordu İbranileri sazlarla dolu bir gölün kenarında kıstıracaktı. Kitab-ı Mukaddes’te anlatıldığına&nbsp;göre, Tanrı bu sırada gölün suyunu çekmek ve İbranilerin gölden geçmesini sağlamak için bir rüzgâr estirmişti. Su göle geri dolduğunda firavunun savaş arabaları bataklığa saplanmıştı.</p>

  <p style="text-align: justify;">Yıllarca, belki de on yıllarca, Musa ve halkı Sina Çölü’nde dolaşıp duracaktı. Yiyecek ve su bulmak zordu; nadiren açlık çektikleri kölelik günlerine çoğunlukla özlemle bakıyorlardı.</p>

  <p style="text-align: justify;">Sina Dağı’nın civarındaki kıraç topraklara vardıklarında, “Sina Dağı’nın her yanından duman tütüyordu. Çünkü Rab dağın üstüne&nbsp;ateş içinde inmişti.” Musa dağm tepesine çıkmış ve Tanrı ona, “Seni&nbsp;Mısır’dan, köle olduğun ülkeden çıkaran Tanrın Rab benim” demişti. İbranilerin vaat edilmiş Kenan ülkesini kazanmalarına yardım edeceği sözünü yinelemişti. “Ülke halkını elinize teslim edeceğim. Onları&nbsp;önünüzden kovacaksınız.”</p>

  <p style="text-align: justify;">Kitab-ı Mukaddes, Tanrı’nın Musa’ya taşa yontulmuş on emir verdiğini anlatır. Emirler onları alanların Tanrı’ya saygı göstermesini&nbsp;söylüyor, cinayet ve zina gibi eylemleri yasaklıyordu. (Günümüzde&nbsp;bazı araştırmacılar “On Emir”in Musa’dan önce, bazıları da sonra olduğunu söylüyor.)</p>

  <p style="text-align: justify;">Yine de Musa için İbranileri ve diğer eski köleleri Tanrı ile ahitleştiklerine inandırmak kolay olmamıştı. Önderleri Sina Dağı’nm tepesinde Tanrı’yla konuşurken bile onlar küpelerini eritip bir doğurganlık simgesi olan altından bir buzağı yapmışlardı. Musa Sina Dağı’ndan indiğinde onları buzağının önünde dans ederken bulmuştu. Ancak diretecek ve on iki İbrani “kabilesini” (ve büyük olasılıkla&nbsp;diğerlerini de) oldukça uyumlu bir topluluk haline getirecekti. Kitab-ı Mukaddes bu kabileleri, İsrail’in (Yakup’un) çocukları anlamında&nbsp;“İsrailoğulları” olarak adlandırır. Tek bir amaçları vardı: Kenan ülkesini ele geçirmek.</p>

  <p style="text-align: justify;">Kenan ülkesini neden bu kadar çok istedikleri sorulabilir. Filistin’in bir bölümü (Kenan da bu bölümdedir) yeşillik ve bereketliyken, büyük bir bölümü kurak ve çıplaktır, buraya neredeyse hiç yağmur&nbsp;yağmaz. İsrailoğulları çölde güçlükle yol alırken Kenan ülkesini gerçekten de “süt ve bal akan” bir yer olarak hayal etmiş olabilirler. Ne&nbsp;olursa olsun, Kenan, atalarının toprağıydı ve Tanrı orayı onlara vaat&nbsp;etmişti.</p>

  <p style="text-align: justify;">Fakat bu vaat edilmiş topraklarda başka bir halk yaşıyordu. Daha önce de belirttiğimiz gibi, Kenanlılar yurtlarını ellerinden almaya çalışanlara göre daha gelişmiş bir topluluktu. Kentlerde yaşıyorlardı;&nbsp;yalnızca seslere karşılık gelen harflerden oluşan bir alfabeyle yazı yazan dünyadaki ilk halk belki de onlardı. Güzel kaplarda yemek pişirip, güzel tabaklarda yiyorlardı, demirden aletler yapıyorlardı. Bunlar&nbsp;İsrailoğullarının bilmediği şeylerdi.</p>

  <p style="text-align: justify;">Fetih başlamadan hemen önce, Musa Tanrı’nın vaat ettiği toprakları seyretmek için Kenan’ın doğusundaki Nevo Dağı’na, Pisga Tepesi’ne çıkmıştı. Orada öldü. Kitab-ı Mukaddes’te anlatıldığına göre Tanrı onu “kimsenin bilmediği” bir yere gömmüştü.</p>

  <p style="text-align: justify;">Kitab-ı Mukaddes’te Kenan ülkesinin ele geçirilmesine ilişkin birbiriyle çelişen iki öykü anlatılır. İlkine göre, Musa öldükten sonra İsrailoğullarının önderi olan Yeşu, halkını Şeria Irmağı’ndan geçirmişti. Tanrının bildirdiği gibi adamlarını çakmaktaşından bıçaklarla sünnet etmişti. Eriha kentini ele geçirmişler ve ardından kısa sürede&nbsp;bütün vaat edilmiş toprakları fethettmişlerdi. Bunu acımasızca yapmışlardı (ilk anlatıma göre), kentleri “tamamen yıkmışlar”, Kenanlıları “yok etmişler”, “soylarını kurutmuşlar” ve “kılıçtan geçirmişler’di. Arkeologlar gerçekten de, yıkılmış ve hemen sonra da yeniden&nbsp;inşa edilmiş kentlerin kalıntılarını bulmuştu.</p>

  <p style="text-align: justify;">Oysa bu anlatımdan sonra, farklı bir öykü yer alır. Ülkenin almışı uzun zaman alan ve parça parça gerçekleşen bir şey olarak anlatılır.&nbsp;Bu daha akla uygundur, çünkü istilacıların aralarındaki birlik pek&nbsp;güçlü değildi. Bu anlatıma göre bazı kabileler savaşırken bazıları da&nbsp;yalnızca bulabildikleri yerlere yerleşmekle yetinmişlerdi. İsrailoğulla-rının çoğunluğu büyük olasılıkla, Mısır’da köleyken yaptıkları gibi,&nbsp;toprağı ekip biçmeye başlamıştı. (Artık İbrani ataları gibi konar göçer çobanlar değillerdi.)</p>

  <p style="text-align: justify;">İsrailoğullarının çölden girişinden kısa bir süre sonra Kenan ülkesinin kıyı kentlerine başka bir halk yerleşmişti. Yeni gelenler, isimlerini daha sonra o bölgeye verecek olan Filistîlerdi. Kenanlılar gibi Filistîler de gelişmiş bir halktı. Örneğin, demiri işleyebiliyorlardı. İsrailoğulları bunu yapamıyordu. Kitab-ı Mukaddes bize, “Bütün İsrail ülkesinde bir tek demirci yoktu... Bu nedenle bütün İsrailoğulları, saban demirlerini, kazma, balta ve oraklarını biletmek için [onlarla barış&nbsp;içinde yaşadıkları zamanlarda] Filistîlere gitmek zorundaydılar” diye&nbsp;anlatır.</p>

  <p style="text-align: justify;">Filistîler bir tehlike haline gelene kadar her bir İsrail kabilesinin, genellikle savaşçı olan bir önderi vardı. (Yalnızca tek bir kabilenin önderi, bir hurma ağacının altmda oturan ve uyuşmazlıkları çözümleyen bir kadındı.) Ancak, Filistîlerle ve başka düşmanlarla savaşmaları gerektiğinde, bazı İsrailoğullan kabilelerin artık tek bir önderin, bir savaşçı&nbsp;kralın altında birleşmesinin zorunlu olduğuna karar vermişti. Bazılarıysa tek bir kral istemiyorlardı, Tanrı’nın kral olduğunu söylüyorlardı.</p>

  <p style="text-align: justify;">Bundan sonra olanlar pek açık değil, çünkü bir kez daha Kitab-ı Mukaddes’te birbiriyle çelişen iki öykü var. Öykülerden hangisi doğru olursa olsun sonuçta İsrailoğullan ilk kralları olarak Saul adında,&nbsp;uzun boylu genç bir çiftçiyi seçmişti. Saul çok iyi bir savaşçı olduğunu hemen kanıtlamıştı. Bir gün, doğudaki çölden gelen savaşçı bir halkın, Ammonluların, İsrailoğullarının topraklarını istila ettiği haberini almıştı. Tarla sürmekte kullandığı öküzlerini parçalara ayırmış ve&nbsp;parçaları şu mesajla birlikte bütün kabilelere göndermişti: “Saul... ardınca gelmeyen herkesin öküzlerine de aynı şey yapılacaktır.” Çok sayıda İsrailoğlu bir araya gelmiş, bütün gece yürümüş, sabah aniden&nbsp;saldırmış ve Ammonluları yenilgiye uğratmışlardı.</p>

  <p style="text-align: justify;">Kral daha sonra büyük düşmanları Filistîlere saldırmıştı. Bazı savaşları kazandıysa da hükümdarlığı sarsılmaya başlamıştı. Bunun bir nedeni, Saul’un savaş arabaları ve demir silahlarla savaşan Filistîlerle&nbsp;tam olarak baş edememesiydi. Ardından, en büyük yardımcısı kâhin&nbsp;Samuel, SauPun yalnızca bir kral olarak değil, aynı zamanda bir din&nbsp;adamı gibi davranmaya başlamasından sonra, ona karşı tavır almıştı.&nbsp;En kötüsü kralın akıl sağlığını yitirmesiydi. Ruhsal çöküntü içindeydi ve çevresindeki herkese öfke saçıyordu.</p>

  <p style="text-align: justify;">Bu sırada yeni bir kahraman ortaya çıkmıştı: Davut adında bir savaşçı. Babası Kudüs yakınlarında çiftçilik yapıyordu ve Davut da çocukken koyun gütmüştü. Kitab-ı Mukaddes’in onunla ilgili anlattıklarından hareketle, Davut’un bir çete reisi ve yalnızca sıradan bir İsrailoğlu olduğu düşünülebilir. Saul’un düşüşü Davut’un yükselişi olmuştu. İki yüz Filistîyi öldürüp sünnet derilerini Saul’a getirdikten sonra, onun izniyle kızlarından biriyle evlenmişti. Davut aynı zamanda Saul’un oğlu Yonatan’ın da yakın arkadaşıydı. Saul, Davut’u çe-kememeye başlamıştı; sokaklarda kadınlar, “Saul binlercesini öldürdü, Davut ise on binlercesini” diye methiyeler düzdükçe içindeki korku büyüyordu. Kendi kendine, Davut artık kral olmaktan başka ne isteyebilir ki, diye soruyordu. Davut’u sarayından uzaklaştırdı. Davut&nbsp;bir süre bir Filistin kralının muhafız komutanlığını yaptı.</p>

  <p style="text-align: justify;">Bütün yaşamı savaşlarla geçen Saul yine bir savaşta ölmüştü. Büyük olasılıkla Davut’la güç birliği yapan Filistîler İsrailoğullarını bozguna uğratmıştı. Kralın üç oğlunu öldürmüşler ve Saul’u oklarla ağır yaralamışlardı. Düşmanları tarafından öldürülmektense Saul kılıcını&nbsp;ucu yukarı doğru olacak biçimde yere koymuş ve kendisini kılıcın&nbsp;üzerine bırakmıştı.</p>

  <p style="text-align: justify;">Yenilgiye uğrayan ve önderlerini yitiren İsrailoğulları büyük bir karmaşa içine düşmüştü. Krallık için kanlı bir mücadele başlamıştı.</p>

  <p style="text-align: justify;">İsrailoğulları bir kral üzerinde anlaşma sağlayamazlarsa, birbiriyle didişen bir kabileler yumağı olma tehlikesi yaşayacaklar, düşmanlar açısından kolay bir av olacaklardı.</p>

  <p style="text-align: justify;">Yalnızca bir adam kabileleri birleştirecek yeteneğe ve saygınlığa sahipti. Bu, elbette ki Davut’tu. MÖ 1000 yılından kısa bir süre önce&nbsp;kabilelerin yaşlıları onu ikinci kralları olarak kutsamıştı. Davut, tepeler arasındaki Kudüs’ü başkenti yapmış ve zaferden zafere koşmuştu.&nbsp;Çöl kabilelerini yok etmiş, krallığını kuzeye doğru genişletmiş, Filistîleri bir daha İsrailoğullarına tehdit oluşturamayacak biçimde bozguna uğratmıştı.</p>

  <p style="text-align: justify;">Artık kral olduğundan, kabileleri birleştirmesi gerekiyordu. Bunu gerçekleştirmenin bir yolu, ilk gençliğinden yaşlılığına dek sıkça yaptığı gibi, değişik kabilelerden ve topluluklardan kadınlarla evlenmekti. İlk karısının Saul’un kızı Mikal olduğunu daha önce söylemiştik.&nbsp;Bir diğeri Avigayil’di. Avigayil’in kocası, Davut’un evlenme isteğini&nbsp;duyduğunda düşüp ölmüştü. Onunla evlenmek Davut’un güneydeki&nbsp;güçlü bir kabileyle olan bağlarını sağlamlaştırmıştı. Kısmen izlediği&nbsp;siyasetin, kısmen de şehvetinin sonucu Davut’un 20 karısı ve cariyesi&nbsp;olmuştu.</p>

  <p style="text-align: justify;">Din, kabileleri birbirine bağlayan ve hükümdarlığı sağlamlaştıran diğer bir araçtı. Davut’un zamanına kadar İsrailoğulları Tanrı’yla&nbsp;olan ahitlerini aracısız antlaşmalar olarak görüyorlardı. Ahitte elbette kralın bir rolü olamazdı çünkü Saul’a kadar hiç kralları olmamıştı&nbsp;ve Saul, krallığının yanı sıra dini yetkiler de almaya çalıştığında sorun&nbsp;yaşamıştı. Ancak Davut, Tanrı’nın ve insanın aracı olarak bir krala&nbsp;gereksinimi olmadığı düşüncesini kısmen değiştirmişti. Büyük olasılıkla, Davut’un zaferleri pek çokları tarafından Tanrılarının, kralları,&nbsp;özellikle de Davut’u onayladığına ilişkin birer kanıt sayılmıştı.</p>

  <p style="text-align: justify;">Fakat Davut konuyu biraz daha ileri, yalnızca Tanrı’nın onayını almanın ötesine götürdü. Davut’un fark ettiği gibi o Tanrı’yla yapılan&nbsp;ahdin canlı simgesiydi. Yalnızca bir kral olarak değil, dini bir önder&nbsp;olarak da hizmet verecek ve Kudüs’ü hem siyasi hem ruhani başkent&nbsp;yapacaktı. Uzmanlar bu konuda farklı görüşler ileri sürse de, Yahu-dilerin ve Hıristiyanların bugün hâlâ okudukları ya da söyledikleri&nbsp;mezmurların (ilahilerin) pek çoğunu Davut yazmış olabilir. (Bunlardan en ünlüsü belki de Davut’un çocukken yaptığı çobanlığa bir gönderme içeriyordur: “Rab çobanımdır, eksiğim olmaz. Beni yemyeşil çayırlarda yatırır...”) Davut, Tanrı’nın Musa’ya verdiği On Emir’in&nbsp;yazılı olduğu tabletlerin saklandığı “Ahit Sandığı”nı Kudüs’e getirmişti. Kitab-ı Mukaddes’te, sandık kalabalığın bakışları arasında&nbsp;kente girerken Davut’un oynayıp zıpladığı ve herkese “birer somun&nbsp;ekmekle birer hurma ve üzüm pestili” dağıttığı anlatılır.</p>

  <p style="text-align: justify;">Davut ölüm döşeğindeyken yerine geçmesi için ikinci oğlunu seçmişti. “Kâhin Sadok ve Peygamber Natan onu İsrail kralı olarak meshetsinler. Boru çalıp, ‘Yaşasın Kral Süleyman!’ diye bağırın” demişti. Dediği gibi de oldu. Süleyman, babası ölmeden önce taç giyecekti.</p>

  <p style="text-align: justify;">Çoğunlukla olduğu gibi, asıl işi baba yapmış, keyfini de oğlu sürmüştü. Süleyman, hem Mısır hem de Mezopotamya hükümdarlarının zayıf düştüğü bir dönemde kral olduğu için şanslıydı. Küçük ülkesi gelişmiş, Süleyman da ülkesiyle birlikte zenginleşmişti. Davut’un 20 karısı ve cariyesi varken, Kitab-ı Mukaddes Süleyman’m 700 karısı (bunlardan biri bir firavunun kızıydı) ve 300 cariyesi olduğunu söyler. Başka ülkelerden gelen ustalara, kireçtaşı, sedir ağacı, tunç ve altından&nbsp;görkemli bir tapınak, diğer bir deyişle “Rabbin Evi”ni inşa ettirmişti.</p>

  <p style="text-align: justify;">Hükümdarlığı görünüşte görkemliydi ancak alttan alta süren bir hoşnutsuzluk vardı. Çoğunluğu yoksul ve tutumlu olan halk, fildişi&nbsp;bir tahtta oturan, altın kupalarla içki içen, maymun ve tavus kuşu&nbsp;besleyen bir kralları olduğunu fark etmişti. Bu kral ağır vergiler yüklüyor, tapınak inşaatı için bir sürü erkeği zorla taşocağına veya kereste kesmeye yolluyordu.</p>

  <p style="text-align: justify;">Davut ve Süleyman’dan sonra krallık parçalandı. Kudüs’ün kuzeyindeki on kabile vergilere ve zorunlu çalışmaya isyan eni. Süleyman’ın oğlu (aynı zamanda ardılı) bu kabilelerle görüşecek ama görüşmeleri yüzüne gözüne bulaştıracaktı. Kabileleri emirlere uymaya zorlayınca da, isyancılar işçilerin şefini taşlayarak öldürmüşlerdi. Kral&nbsp;kaçabildiği için şanslıydı. Kuzeydeki halk, İsrail adında yeni bir krallık kurdu. Güneyde kalanlar kendi küçük krallıklarına Yahuda adını&nbsp;verdiler.</p>

  <p style="text-align: justify;">Saul-Davut-Süleyman krallığının parçalanmasının bir felaket anlamına geldiği düşünülebilir. Oysa kabilelerin ayrılması en görkemli dönemlerinin başlangıcı olmuştu. Kavgalarının ve ayrılmalarının hemen ardından kabileler, iki önemli uygarlık arasında sendeleyerek, insanlığın dinsel birikimine katkıda bulunacaklardı. O zamana dek İsrailoğullan tanrılarını, evet, çocuklarının hemen yardımına koşan&nbsp;ve onlara nasıl davranmaları gerektiğini öğreten bir baba olarak görmüşlerdi. Ama aynı zamanda onu, kendisine kurban sunulmasım isteyen ve kendisine karşı koyanlara acıması olmayan bir zorba olarak&nbsp;da görüyorlardı.</p>

  <p style="text-align: justify;">MÖ sekizinci ve yedinci yüzyıllarda, “peygamber” adı verilen insanlar, İsrailoğullarının dinini genişlettiler ve derinleştirdiler. Tanrı’nın iradesini, çoğunlukla da onun kendi sözcükleriyle ortaya koyduklarını&nbsp;iddia ediyorlardı. Bunlardan biri kendisinden, “Yalnızca sığır yetiştirirdim. Yabanıl incir ağaçlarına bakardım” diye söz eden Amos’tu.&nbsp;Amos’un, İsrail kralının ve üst sınıfların zalimliğini ve açgözlülüğünü&nbsp;eleştirecek cesareti vardı. “Doğruyu para için, yoksulu bir çift çarık&nbsp;için sattılar. Onlar ki yoksulun başını toz toprak içinde çiğner” diyordu. Tanrı ibadet demek değildi, ama terbiye ve adalet demekti. Amos&nbsp;onun sözlerini tekrarlıyordu: “Uzak tutun benden ezgilerinizin gürültüsünü, çenglerinizin sesini dinlemeyeceğim. Bunun yerine adalet su gibi, doğruluk ırmak gibi sürekli aksın.” Amos hem İsrail, hem de Yahuda Krallığı’nın yıkılacağı kehanetinde bulunmuştu.</p>

  <p style="text-align: justify;">Diğer bir peygamber, Hoşea, Asurlular ile savaş sırasında, 14 yıl içinde krallarından dördünün öldürüldüğü bir dönemde İsrail halkına dini öğütler vermişti. Bunun için kendi başından geçen bir olayı&nbsp;kullanmıştı, acıklı bir olaydı. Bir fahişeyle evlenmiş, fahişe onu aldatmış ve terk etmişti. Benzer biçimde, İsrail başka tanrıları severek (bu&nbsp;da bir tür zinaydı) Tanrı’yı düş kırıklığına uğratmıştı.</p>

  <p style="text-align: justify;">İsrail, diyordu Hoşea, kesinlikle Tanrı’nın gazabını hissedecek. Onları karmaşa ve yenilgi bekliyordu. “Kılıçla yıkılacaklar, yere çarpılıp parçalanacak yavruları, gebe kadınlarının karnı yarılacak.” Oysa bizzat Hoşea karısını bağışlamış ve geri almıştı, dolayısıyla Tanrı&nbsp;da bir gün İsrail’i bağışlayacaktı. “Yine insanlar oturacak [Tanrı’nın]&nbsp;gölgesinde; buğday gibi gelişecek, asma gibi serpilecekler...”</p>

  <p style="text-align: justify;">Hoşea, Amos ve diğer peygamberler dinleyicilerine yeni ve farklı bir Tanrı düşüncesi anlatmıştı. Tamam, Tanrı bizden dini törenler ve&nbsp;ibadet bekliyor, diyordu peygamberler, ama bunları riyakârlardan ve yoksullara haksız yere acı çektirenlerden beklemiyor. O, dini törenlerden çok insanların nasıl yaşadığıyla ve birbirlerine nasıl davrandıklarıyla ilgilidir. Mika Peygamber şöyle diyordu: “Ey insanlar, Rab iyi olanı size bildirdi; adil davranmanızdan, sadakati sevmenizden ve alçakgönüllülükle yolunda yürümenizden başka Tanrınız Rab sizden ne&nbsp;istedi?”</p>

  <p style="text-align: justify;">İsrailoğulları daha Davut’un zamanında, o güne dek insanların yalnızca ağızdan ağza öğrendikleri şiirleri ve öyküleri yazıya geçirmeye başlamıştı. Ayrıca tarihçiler de artık, tanık oldukları olayları (örneğin Saul’un trajedisini ve Davut’un zaferlerini) kaleme alıyorlardı.</p>

  <p style="text-align: justify;">1.000 yıl boyunca bu yazılanlara yenileri eklendi. İsrail’in çocukları&nbsp;bir demirci ocağında bıçak yapamıyor ya da güzel bir çömlek pişiremiyorlardı ama aralarından bazıları Sophokles veya Shakespeare gibi&nbsp;yazabiliyordu.</p>

  <p style="text-align: justify;">Âlimler hazine gibi saklanan bu metinlerin pek çoğunu bir araya getirip yavaş yavaş Kitab-ı Mukaddes’i meydana getirdiler. Hâzinenin içinde eski söylenceler, insanlara kim olduklarını ve nereden geldiklerini anlatan öyküler de vardı. Ortadoğu’nun bütün halklarının&nbsp;söylenceleri vardı. Bunların kaynağı büyük olasılıkla Filistin değil, Fırat ve Dicle boyunca kurulmuş Mezopotamya köy ve kentleriydi. Fırat ve Dicle ırmaklarına yakın yıkıntılarda bulunan eski tabletlerde,&nbsp;Kitab-ı Mukaddes’te anlatılanlara çok benzeyen söylencelere rastlanır. Enki’nin, yaratıcının, Dünya’yı Gök’ten nasıl ayırdığı; Enki’yle annesinin insanı kilden nasıl şekillendirdiği; ana tanrıçanın cennetteki&nbsp;yasak bitkileri yediği için su tanrısını nasıl cezalandırdığı; “insan soyunu” yok etmek için tanrıların nasıl bir sele yol açtıkları ve (anlaşıldığı kadarıyla, çünkü tabletin bir kısmı kayıp) Tanrı’ya saygısı olan&nbsp;bir kralı bir tekneyle o toprakları terk etmesi için uyardıkları, hep bu&nbsp;tabletlerde anlatılır.</p>

  <p style="text-align: justify;">Kitab-ı Mukaddes’in yazarlarının bu eski öykülerden fazlasıyla etkilendiği söylenebilir; bu öyküler aynı zamanda pek çok insan için zihinsel anlamda teşvik edici de olmuştur. Örneğin yaratılış söylencesini ele alalım. Tanrı bir erkek ile bir kadını, Âdem ile Havva’yı yarattıktan sonra bize, insanoğullarına görevimizi söyler: “Verimli olun, çoğalın. Yeryüzünü doldurun ve denetiminize alın... Yeryüzünde yaşayan&nbsp;bütün canlılara egemen olun.” 4.000 yıllık bu inanç geleneğinden gelen bizler bu sözlerle Dünya’yı (güya) egemenliğimiz altına almamızın meşru kılındığını düşünüyor, bunu Tanrı emretti, diyoruz.</p>

  <p style="text-align: justify;">Kitab-ı Mukaddes’te yer alan bir başka söylencede, Tanrı bir buyruğa uymadıklarında ilk iki insanı cezalandırır. Onları cennetten uzaklaştırmadan önce, o günden başlayarak kadınların ağrılar içinde&nbsp;doğum yapacağını ve herkesin yemek için çalışması gerekeceğini söyler. “Ekmeğini alın teri dökerek kazanacaksın.” Yaşamlarının sonunda Âdem ve Havva ölecek ve Tanrı’nın Âdem’i yarattığı toprağa döneceklerdir. “...Topraktan yaratıldın ve yine toprağa döneceksin.”</p>

  <p style="text-align: justify;">Kitab-ı Mukaddes’e, kabile reisleriyle, onların Tanrı’yla karşılaşmalarıyla ve İbranilerin Mısır’da kölelik günleriyle ilgili daha eski öyküler de eklenmişti. Mısır’dan kaçış, çölde yolculuk, Kenan ülkesine yerleşme, üç kral ve kabilelerin birleşmesi ve İsrail’in Yahuda’dan ayrılması ile ilgili öyküler de sonradan eklenmişti. Eklenen başka yazılar da vardı: Kehanetler ve yasalar, On Emir, şiirler ve meseller, mezmurlar ve öyküler.</p>

  <p style="text-align: justify;">Kitab-ı Mukaddes, önceden konar göçer bir hayat sürerken sonradan Filistin’de yerleşik hayata geçerek çiftçilik yapmaya başlayan bu yoksul insanlara. Mısırlıların ve Fırat ile Dicle kıyılarında yaşayanların sahip olmadığı bir şey vermişti: Bir bellek.</p>

  <p style="text-align: justify;">Kitab-ı Mukaddes’teki en etkileyici bölümlerden biri Eyüp’ün şiiridir. Bu öyküyü yaratanlar İsrailoğulları değildir, Sümerler daha eski bir yorumunu anlatır. Fakat unutulmuş bir dâhi harpını çalmış ve öyküyü şiire dönüştürmüştür. Şiir herkesin aklını kurcalayan bir gizemle ilgilidir: Bir tanrı veya başka bir yüksek güç varsa, neden hak&nbsp;etmeyen insanların acı çekmesine göz yummaktadır?</p>

  <p style="text-align: justify;">Kitabın başında Eyüp zengin ve mutludur. Bir ailesi (bir eşi, üç kızı, yedi oğlu) vardır ve “pek çok” köleye, çok sayıda deveye, öküze, koyuna ve eşeğe sahiptir. “Kusursuz ve doğru bir adam”dır, Tanrı’dan korkar, kötülükten kaçınır. Tanrı, felaketlerle karşılaştığında&nbsp;Eyüp’ün bağlılığını koruyup koruyamayacağını anlamaya karar verir.&nbsp;Bu yüzden Eyüp’e kötü haberler vermek üzere haberci üstüne haberci gönderir. Haberciler Eyüp’e önce, göçebelerin öküzlerini ve eşeklerini çaldığını, sonra bir ateşin koyunlarını yaktığını, sonra başka göçerlerin develerini alıp götürdüğünü, daha sonra rüzgârın evini yıktığını ve oğullarıyla kızlarının öldüğünü söylerler.</p>

  <p style="text-align: justify;">Eyüp başlangıçta şikâyet etmez. “Bu dünyaya çıplak geldim, çıplak gideceğim. Rab verdi, Rab aldı.” Tanrı Şeytan’a Eyüp’ün vücudunu baştan aşağı kötü çıbanlarla doldurttuktan sonra bile, Eyüp bağlılığını korur. “Tanrı’dan gelen iyiliği kabul edelim de kötülüğü kabul etmeyelim mi?”</p>

  <p style="text-align: justify;">Ancak en sonunda Eyüp umutsuzluğa düşer. Arkadaşları onu teselli etmek için geldiğinde, doğduğu güne lanet okur. Ölümü arzular, çünkü “Orada kötüler kargaşayı bırakır, yorgunlar rahat eder.” Arkadaşları ve Eyüp kötülüğün nedeni üzerine düşünüp taşınırlar. Arkadaşları, acı çekmenin günahın bedeli olduğuna ilişkin alışılmış görüşü savunur. Tanrı, pişmanlık duyan günahkârı bağışlar ve böylece&nbsp;günahkâr acılarından güçlenmiş olarak çıkar.</p>

  <p style="text-align: justify;">Eyüp teselli olmaz. Başına gelen felaketleri sıralar ve hatalı olduğunu yadsır. Umutsuzluk içinde Tanrı’nın, kötüleri cezasız bırakırken bir hevesle, hiç acımadan, bir insanı mahvettiğini ileri sürer. Eyüp&nbsp;Tanrı’dan kendini göstermesini ve yaşamındaki acılar için geçerli nedenler ortaya koymasını ister.</p>

  <p style="text-align: justify;">Ve Tanrı bir kasırganın içinden konuşarak Eyüp’e yanıt verir. Eyüp’ün ıstıraplarına hiç değinmez, ona Dünya’nın büyüklüğünü ve&nbsp;görkemini hatırlatır. Zavallı Eyüp’e meydan okur, Tann’nın yasasının yanlış olduğuna inanıyorsa, kötülüğü kendisinin yenmesini söyler. Yoksa Eyüp Tanrı’nın gücünü ve amaçlarını anlıyormuş gibi mi&nbsp;yapmaktadır? Tartışmalarının sonunda Eyüp itiraf eder: “Kuşkusuz&nbsp;anlamadığım şeyleri konuştum. Beni aşan, bilmediğim şaşılası işleri.”&nbsp;Aslında Tanrı Eyüp’ü yanıtlamamıştır, ama şair Dünya’nm enginliğini ve Tann’nın gizemini kabul ederek teselli bulmamızı ister bizden.&nbsp;Tanrı’nın üstün amaçlarını, neyin adil ve iyi olduğuna ilişkin insana&nbsp;özgü görüşlerle sınırlayanlayız. Öykünün sonunda Tanrı Eyüp’ü eski&nbsp;gönencine kavuşturur.</p>

  <p style="text-align: justify;">Kitab-ı Mukaddes biçimlenmeye başlarken, peygamberlerin kuzey ve güney krallıkları hakkmdaki iç karartıcı uyarıları gerçek olmuştu.&nbsp;Kuzeydeki İsrail Krallığı’nın ömrü MÖ 721 yılına kadar sürdü. O yıl,&nbsp;Fırat ve Dicle bölgesinden gelen Asurlular krallığı yenilgiye uğrattı.&nbsp;Esirleri kazığa geçirmeleriyle ünlü istilacılar, yalnızca İsrail’in köklü&nbsp;kabilelerini imparatorluklarının değişik yerlerine dağıtmakla yetindiler. Bu kabileler başka halkların içinde eriyerek yok oldu. Bu olay tarihe On Kayıp Kabile olarak geçti.</p>

  <p style="text-align: justify;">Güneydeki küçük Yahuda Krallığı haraç ödeyerek varlığını sürdürdü, ancak MÖ 586’da yine Fırat ile Dicle arasındaki bölgeden gelen Babilliler krallığı ele geçirdi. Kudüs’ü yakıp yıktılar ve çok sayıda insanı Mezopotamya’ya sürdüler. Persler sonradan Babil’i ele geçirdiklerinde bu esirleri serbest bıraktı, çoğu Yahuda’ya geri döndü. Kuzey’deki İsrail’in kabileleri yok olduğundan, Yahudiler artık İbrahim&nbsp;ile Musa’nın Tanrısı’na tapan tek halktı.</p>

  <p style="text-align: justify;">Kudüs’teki tapınağı Yahudiler yeniden inşa etti ve âlimleri Kitab-ı Mukaddes’in derlenmesini tamamladı. Fakat ülkelerindeki karışıklıklar&nbsp;son bulmadı. MÖ 198’de Selevkoslar Yahuda’yı ele geçirdi. Tapmağın&nbsp;içine Yunan tanrısı Zeus’un bir heykelini koydular. Daha sonra, MÖ&nbsp;63’te Romalılar Yahuda’yı imparatorluklarına kattı. Roma İmparatorluğu’nda Yahudilerin yaşamı güçlüklerle doluydu, çoğu yurtlarını terk&nbsp;etti. MS 64’te Kudüs ayaklandı ama Romalılar ayaklanmayı bastırdı,&nbsp;tapınağı yaktılar, kenti yerle bir ettiler. İki kuşak sonra Yahudiler yeniden başkaldırdı ve Romalılar onları bir kez daha yenilgiye uğrattı. Bazılarını köle olarak yanlarında götürdüler.</p>

  <p style="text-align: justify;">Yahudilerin çoğu yurtlarını terk etti. Artık “bizim” diyebilecekleri bir ülkeleri yoktu, Akdeniz’in dört bir yanına ve daha ötelere yayddılar.&nbsp;Neredeyse 2.000 yıl boyunca, Yahudilerden birbirlerinden ayrı düşmüş&nbsp;halde, çoğunlukla kötü muamele görerek, gettolarda yaşadılar.</p>

  <p style="text-align: justify;">Dört bir yana dağılsalar da, öykülerini anlatan ve inançlarım açıklayan bir kitapları vardı. İçinde söylenceler ve gerçek olaylar, yasalar ve mezmurlar, şiirler ve kehanetler bulunan bu hazine, büyük uygarlıkların eşiklerinde kabile olarak yaşadıkları eski yaşamlarının ürünüydü. Artık dağılmış olduklarından bu kitap, onları dünyadaki diğer&nbsp;halklardan farklı kılan geçmişlerinin bilgisini ve duygusunu korumalarına yardımcı olacaktı.</p>

  <p style="text-align: justify;">Ancak, yalnızca Yahudiler değil, başka insanlar da okuduğu için Kitab-ı Mukaddes’in başardıklarının hepsi bu değildi. İnsanlığa, çektikleri ıstırapların nedeni, yoksullara karşı ödevleri, savaşın ahlaklılığı&nbsp;ve tarihin gücü konusunda önemli düşünceler de armağan etmişti.&nbsp;Ayrıca, geniş bir alana yayılan diğer iki din de (Hıristiyanlık ve İslam), bir zamanlar konar göçerlerin ve alçakgönüllü çiftçilerin taşıdığı, itaat edilmesi gereken ve gözü insanların üzerinde olan tek bir&nbsp;Tanrı olduğu inancını benimseyecekti.</p>
</body>
</html>
