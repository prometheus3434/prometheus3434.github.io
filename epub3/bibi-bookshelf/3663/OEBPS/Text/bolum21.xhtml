<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>21. Bölüm&nbsp;</h1>

  <h2 id="sigil_toc_id_21">Asya’nın Devleri Yoksullarını Doyurmaya Çalışıyor</h2>

  <div>
    <br />
  </div>

  <p>Hindistan ve Çin, büyük dağları ve geniş düzlükleriyle, ama daha çok da yoğun nüfuslarıyla dünyanın devleridir. Sanki Hindistan ve&nbsp;Çin gezegenimizin alt kısmındaymış da, insanlar yuvarlanıp buraya&nbsp;toplanmış gibidir. Yirminci yüzyılın ikinci yarısında Çin dünya ülkelerinin en kalabalığı, Hindistan da ikincisiydi ve Çin’i yakalamak üzereydi. (Çevredeki ülkelerin nüfusu da yoğundur: Endonezya dünyanın&nbsp;en kalabalık beşinci ülkesi, Pakistan yedinci, Bangladeş dokuzuncu.)</p>

  <p>Bu iki dev ülkenin halkının yaşadığı herhangi bir şeyi dünyadaki insanların üçte biri yaşamış oluyordu. Yoksulluk ortak sorunlarıydı,&nbsp;ama bu devler yoksullukla savaşırken farklı yollar izlediler.</p>

  <p>II. Dünya Savaşı’nın sonunda Çin, uzunca bir süredir olduğu gibi, acılarla dolu bir ülkeydi. 150 yıl boyunca açlıktan, kötü yönetimlerden, afyon alışkanlığından, Avrupalıların zorbalıklarından, yolsuzluktan, iç savaştan ve Japon istilacılardan çok çekmişti. Yüz milyonlarca&nbsp;Çinli için yaşam her gün zorbalıkla ve açlıkla savaşmak demekti.</p>

  <p>Japon orduları ülkeyi terk etmiş, ama Çin yeniden iç savaşa sürüklenmişti. Bir tarafta Kuomintang, yani milliyetçiler vardı. Çinliler 1912’de son Mançu hükümdarını tahttan indirdiğinden beri Kuomintang denetimi ele geçirmeye ve ülkeyi yönetmeye çalışmıştı. Fakat acımasız ve beceriksizdiler, önderleri Başkomutan Çan Kayşek komünistlere karşı üstünlük sağlayamamıştı. Amerikalı bir senatör onunla&nbsp;ilgili şöyle demişti: “Madem başkomutan, neden komuta etmiyor?”</p>

  <p>Diğer taraftaysa Çin Komünist Partisi <span style="font-variant:small-caps;">(ÇKP)</span> vardı. Rusya’daki devrimden etkilenen Çinli devrimciler 1920’lerin başlarında bu partiyi kurmuştu, <span style="font-variant:small-caps;">ÇKP</span> ve milliyetçiler 1920’lerin sonlarında ve 1930’larda&nbsp;birbirieriyle savaşmış fakat 1937’den sonra, birbirlerine daima düşman olsalar da, birlikte Japonya’ya karşı savaşmışlardı. II. Dünya Savaşı sona erdiğinde iç savaşlarına yeniden başladılar. Sonraki dört yılda <span style="font-variant:small-caps;">ÇKP</span> başarılı oldu ve milliyetçiler yenildi.</p>

  <p>ÇKP’nin önderi bizzat savaşın içinde yer almış Mao Zedung (Mav Zğıdunğ) idi. Mao, 1893’te Çin'in orta bölgesindeki bir köyde doğmuştu. Babası büyük bir evi olan bir pirinç tüccarıydı. (Mao sonraları, komünistler iktidara geldiğinde hayatta olsaydı, babasının “zengin&nbsp;köylü olarak sınıflandırılacağım ve onunla da mücadele edileceğini”&nbsp;söylemişti; mücadele etmekle yoksullaştırmayı veya öldürmeyi kastediyordu. Gençlik yıllarında Mao öğretmen, kütüphane görevlisi, çamaşırhane işçisi, yazar, gerilla ve askeri önderdi.</p>

  <p>1949 sonbaharında Mao’nun orduları sonunda şiddetli iç savaşı kazandı. Mao Zedung Pekin’de Tyenanmm Meydanı’nda Çin Halk&nbsp;Cumhuriyeti’nin kuruluşunu ilan etti. Çan Kayşek bozguna uğrayan&nbsp;ordusunu Tayvan Adası’na çekmişti.</p>

  <p>Karmaşadan kurtulamayan Çin 150 yıl sonra güçlü bir yönetime kavuşmuştu. Mao 25 yıl boyunca ÇKP’nin başında yer alacaktı. Stalin’inki gibi mutlak bir iktidarı yoktu, ama partinin ileri gelenleri arasında en beceriklisi olarak kendi bildiğini okuyordu. Yoksul köylülerle ilgileniyor ya da ilgilendiğini söylüyordu, fakat ıstırabı kolayca görmezden geliyordu. Yaşam doluydu, söyleyecek şeyleri vardı ve altüst&nbsp;etmeyi sonra da yerli yerine koymayı seviyordu. Kendisinden önceki&nbsp;imparatorlar gibi onun da çok sayıda metresi vardı. Zaman zaman&nbsp;fotoğrafçıların huzurunda zindeliğini sergiliyor, suda yüzen dışkı parçalarına aldırmadan bir hayli kirli ırmaklarda yüzüyordu.</p>

  <p>1946’da, Mao henüz Çan Kayşek ile savaşan ve mağarada yaşayan sıska bir gerilla önderiyken, tanınmış bir bilge onu ziyaret etmişti. Mao’ya <span style="font-variant:small-caps;">ÇKP</span> iç savaşı kazanır ve ülkeyi yönetirse neler olacağını sormuştu. “Hanedanlar,” demişti bilge, “birden kabaran bir güç dalgasıyla başlar, sonra zayıflar ve yıkılır. Komünist Parti bu kısırdöngüyü kıracak bir yol buldu mu?” Mao bilgeyi şöyle yanıtlamıştı: “Bir&nbsp;yol bulduk. Adı demokrasi.”</p>

  <p>1949’a gelindiğinde Mao bu yoldan çıkmış olsa gerekti. Partisi ülkelerine “cumhuriyet” dese de, yönetimin bütün kademelerinde <span style="font-variant:small-caps;">ÇKP</span> ve Mao vardı. Her türlü bilgi-haber kaynağını, düşünceyi biçimlendiren her türlü aracı ellerinde tutuyorlardı. Okulları, iletişim araçlarını,&nbsp;semt ve köy toplantılarını kullanıyorlardı. Rus komünistlerin yaptığı&nbsp;gibi iktidardaki ilk yıllarında korktukları ve nefret ettikleri herkesi ortadan kaldırdılar. Bunların çoğu eski milliyetçilerdi. Birkaç yıl sonra&nbsp;Mao bu cinayetlere değindi: “Aslında bir yanlışlık yok; bu insanlar&nbsp;öldürülmeliydi. Toplam kaç kişi öldürüldü? 700.000 kişi öldürüldü,&nbsp;o dönemden sonra en az 70.000 kişi daha öldürülmüş olabilir. Ama&nbsp;80.000’i geçmez.”</p>

  <p>Marksist öğreti, sosyalist bir devlet kurmak istiyorsanız üretim araçlarına el koymanız gerektiğini söyler. Büyük oranda kırsal bir ülke olan Çin’de bu, toprağa el koymak anlamına geliyordu ve bu nedenle milliyetçileri öldürmenin yanı sıra <span style="font-variant:small-caps;">ÇKP</span> toprak sahiplerini de ortadan kaldırdı. Alışılmış yöntem, bir köydeki köylülerin o yöredeki&nbsp;toprakların sahibinin varlığına son veren kararlar aldığı bir “halk&nbsp;mahkemesi” kurmaktı.</p>

  <p>Çin’in batısındaki bir köyde de aynı şey olmuştu, <span style="font-variant:small-caps;">ÇKP</span> üyelerinin huzurunda, köylüler ayağa kalkmış, toprak sahibine bakmış ve onu&nbsp;suçlamışlardı. Li Lao’nun karısı bile, birisinin yüzüne bakmaya cesaret edemeyecek kadar zavallı bir kadın olduğu halde, yumruğunu toprak sahibinin yüzüne doğru sallayarak bağırmıştı: “Bir keresinde hasattan artakalanları toplamak için tarlana girmiştim. Ama sen bana&nbsp;sövüp saydın, beni kovdun. Bana neden sövdün, beni neden dövdün!” Toprak sahibi Şınğ Cinğhı başını eğmiş ve suçlamaların tamamen doğru olduğunu kabul etmişti. Köylüler Şınğ’m kendilerine 400&nbsp;çuval tahıl borcu olduğuna karar verdi. Onu birçok kez dövdüler ve&nbsp;tahılına el koydular. Şınğ kendisine işkence yapmak için demir çubuklar ısıttıklarını gördüğünde, köylülere parasını nereye gömdüğünü&nbsp;söyledi, köylüler de parayı aldı. Ayrıca Şmğ’ın içine domuz eti ve karabiber doldurulmuş kaynamış hamurlardan ve karidesten oluşan bir&nbsp;yeni yıl ziyafeti hazırladığını öğrenmişlerdi. Böylece “herkes onun hazırladığı yemeğe dadandı, soğuğu fark etmediler bile.”* Şınğ hiç kuşkusuz topraklarını kaybetti, sonra da öldü.</p>
  <hr />

  <p><span style="text-indent: 0.3in;">* <i><b>J</b></i></span><b style="text-indent: 0.3in;"><i>onathan D. Spence, The Search for Modern China (Modern Çin’in İzini Sürmek] (1990), 492-493. sayfalar.</i></b><br /></p>

  <p>Tarihçiler <span style="font-variant:small-caps;">ÇKP</span> ve köylülerin en azından bir milyon toprak sahibinin ölümüne yol açtığına inanıyor. Mao şöyle demişti: “Devrim bir ziyafet değildir, makale yazmak, resim yapmak veya nakış işlemek de değildir; o kadar zarif, o kadar acelesiz ve yumuşak, o kadar ılımlı,&nbsp;kibar, saygılı, ölçülü ve yüce gönüllü olamaz. Devrim bir başkaldırmadır, bir sınıfın diğerini alt ettiği bir şiddet eylemidir.”</p>

  <p>Geçimini zihinsel etkinlikle sağlayan herkes <span style="font-variant:small-caps;">ÇKP</span> için bir sorundu. Ama onlarla nasıl baş edecekti? Çinliler öğrenmeye karşı derin bir&nbsp;saygı besliyorlardı, Mao’nun kendisi de hemen hemen her konuda&nbsp;okumuştu ve yazmayı seviyordu. Fakat Çinli aydınlar, Mao gibi genellikle zengin ailelerden geliyordu, bazıları yurtdışında bilimsel dereceler elde etmişti. Dolayısıyla “feodal” ve “gerici’ydiler, bu yüzden de&nbsp;tehlikeli. 1950-1951 yıllarında <span style="font-variant:small-caps;">ÇKP</span> böyle on binlerce aydını “devrimci okullara” devam etmeye zorladı, burada öğretmenler onlara sürekli Mao, Marx, Lenin ve Stalin’in düşünceleri hakkında dersler veriyorlardı. Yavaş yavaş tükenen aydınlar dalkavukluk ediyor, kendilerini ayıplıyor ve “özyaşamöykülerini” yazıyorlardı.</p>

  <p>Bu yaşamöyküleri elbette itiraflardı. Parti samimiyetsiz olduğu söylenen itirafları yasakladığından, itiraflar inandırıcı olmak zorundaydı. Harvard’da eğitim görmüş ünlü bir felsefe öğretmeni, hataları&nbsp;üzerine on bir sayfalık bir itiraf kaleme almıştı. “Toprak sahibi bürokratik ailesiyle” birlikte yaşadığı rahat hayatı eleştiriyordu. “Bencillik arsızlığım”, siyasetten uzak kalmaya dair eski arzusunu ve “burjuva” düşüncesine duyduğu beğeniyi kınıyordu. Ardından, ÇKP’ye<span style="font-weight:bold;">&nbsp;</span>borçlu olduğu yeni irade gücünü selamlıyordu.</p>

  <p>İktidarda geçirdikleri yedi yıldan sonra Mao ve arkadaşları ÇKP’nin çok ileri gittiğine ve baskıcılığın kendisinin de bir tehlike olduğuna karar verdiler. Partinin önde gelenlerine yaptığı bir konuşmada Mao yeni görüşünü anlatmıştı: Kültürde “yüz çiçek açsın”, bilimde “yüz fikir yarışsın”. Daha sonra da “Halk İçindeki Çelişkilerin&nbsp;Doğru Bir Biçimde Ele Alınması” üzerine bir konuşma yaptı ve şöyle&nbsp;dedi: “Ülkemiz hiçbir zaman bugün olduğu kadar birlik içinde olmamıştı... Halkın nefret ettiği uyuşmazlık ve kargaşa günleri bir daha geri gelmemecesine geride kaldı. ”</p>

  <p>Biraz zaman aldı ama aydınlar rahatça eleştiri yapabileceklerine yavaş yavaş inandılar. 1957’de çiçekler açmaya başladı. İnsanlar yok<span style="text-indent: 0.3in;">sulluklarından, ÇKP’nin baskısından ve yozlaşmasından yakınıyordu. “Parti üyeleri,” diyorlardı, “onları ayrı bir sınıf haline getiren pek çok&nbsp;ayrıcalıktan yararlanıyor.” Ve, “Görünmez bir baskı sanki insanları&nbsp;susmaya zorluyor.” Ve, “Bütün köylülerin bilinçli bir biçimde kooperatiflere katılmak istediği doğru değil.” Pekin Üniversitesi’nde öğrencilerin bir “Demokratik Duvar”ı vardı ve ÇKP’yi eleştiren afişlerle doluydu. Pek çok yerde öğrenciler gösteri yapıyor, kargaşa çıkarıyor ve&nbsp;değişim istiyorlardı.</span></p>

  <p>Kısa bir süre sonra ÇKP’nin katı önderlerinin sabrı taştı. Açan çiçeklere ve yarışan fikirlere karşı olduklarını açıkladılar. Mao da olayların gelişimini izledi ve görüşünü değiştirdi. O ve partinin diğer önderleri ayaklanmaların antikomünist olduğunu söylediler. Çiçekleri koparmaya başladılar.</p>

  <p>Devlet görevlileri 300.000 aydını “sağcı” olarak yaftaladı. Mesleklerinden ve hatta hayatlarından oldular. Zeki ve yararlı insanlar hapse atıldı, çalışma kamplarına yollandı veya taşraya sürgüne gönderildi. Çok sayıda öğrenci ve öğretmen intihar etti. Askerler ve polisler, 10.000 kişinin gözü önünde, ÇKP’nin okullarını yönetme biçimine karşı çıkan üç öğrenci önderini kurşuna dizdi.</p>

  <p>Eleştiri yapanları öldürmek zor değildi. ÇKP’yi bekleyen asıl görev ekonomiyi değiştirmekti. Bu, çok daha fazla ürün yetiştirmek ve fabrikalardaki üretimi büyük oranda artırmak anlamına geliyordu. Bunu komünist yöntemlerle gerçekleştirmek zorundaydılar ama Stalin’in Rusya’da yaptığı gibi köylüleri açlığa mahkûm etmeden veya&nbsp;katletmeden, ÇKP köylülere toprak vererek işe başladı, fakat 1950’lerin ortalarında onları topraklarını birleştirmeye ve “kooperatifler”&nbsp;oluşturmaya ikna etmeye çalıştı, çoğunlukla da onları buna zorladı.&nbsp;Her bir kooperatifin belirli miktarda ürün yetiştirmesi gerekiyordu.&nbsp;ÇKP ayrıca ağır sanayi kurmak için bir beş yıllık plan uygulamaya&nbsp;başladı. (Örnek aldıkları komünist Rusya’nın bunu çok iyi başardığını ve böylece ü. Dünya Savaşı’nda Almanları geri püskürttüklerini biliyorlardı.) Çin’in sanayi planı başarılı oldu, üretim önemli ölçüde&nbsp;arttı.</p>

  <p>Teorik olarak, Mao’nunki kadar güçlü bir yönetim diğer yönetimlerin yapamadığını yapabilirdi. Mao bir keresinde, baş belası olduk<span style="text-indent: 0.3in;">larını ve yiyeceklere zarar verdiklerini söyleyerek serçelere savaş açmıştı. Milyonlarca Çinli kapılarının önüne çıkıp kuşları ürkütmek için kap kacakla gürültü yapmıştı. Amaç kuşları yorgunluktan ölene&nbsp;kadar uçmaya zorlamaktı. Öyle de oldu. Ancak, serçelere av olmaktan kurtulan tırtıllar çoğaldı, ekinlere dadandılar, ağaçlan kapladılar&nbsp;ve gelen geçenin üstüne pislediler,</span> <span style="text-indent: 0.3in; font-variant: small-caps;">ÇKP</span> <span style="text-indent: 0.3in;">kampanyayı durdurdu.</span></p>

  <p><span style="font-variant:small-caps;">ÇKP</span> nasıl giyineceğinize (Mao gibi), nerede yaşayacağınıza, nasıl geçineceğinize, kiminle evleneceğinize ve ne kadar pirinç yiyeceğinize&nbsp;karar veriyordu. Ne sıklıkla sevişeceğiniz konusunda bile öğüt veriyordu: Yeni evliler “çok sık”; diğerleri haftada veya iki haftada bir.&nbsp;Parti Çin’in görkemli şiirini ve romanlarını da ülkeden kovdu. Halk,&nbsp;“Sosyalizm İyidir” ve “Dışkı [insan pisliği] Toplayıcıları Dağdan İniyorlar” gibi şarkılar söylüyordu.*</p>

  <p><span style="font-variant:small-caps;">ÇKP</span> reformlar da yaptı ama her zaman sonuna kadar götürmedi. Çocuk yaşta evlilik ve kapatmalık gibi kadınları aşağılayan âdetler&nbsp;yasadışı ilan edildi, fakat kamu görevlerinin çoğu yine erkeklere veriliyordu. Hükümet cahilliği ortadan kaldırdığını ileri sürüyordu, oysa&nbsp;bir nüfus sayımı ortadan kalkmadığını göstermişti.</p>

  <p>1957’ye gelindiğinde ÇKP’nin ileri gelenleri daha çok ülke ekonomisiyle ilgileniyorlardı. Sanayi iyiye gidiyordu, ama yeni kooperatif çiftliklerinde durum iç açıcı değildi. Yiyecek üretimi yılda yalnızca %&nbsp;4 artıyordu. Bu kadarı artan fabrika işçisi ordularını beslemeye ve&nbsp;Rusya’dan alman borçları ödemeye yetmiyordu.</p>

  <p><span style="font-variant:small-caps;">ÇKP</span> ne yapacağını düşünüp taşındı. Bazı planlamacılar yumuşak bir yaklaşımı benimsedi. Köylülerin ancak maddi destek sağlanması&nbsp;durumunda daha fazla ürün yetiştireceklerini ve daha fazla tüketim&nbsp;maddesi satın alacaklarını düşünüyorlardı. Ayrıca tarım makinelerine&nbsp;ve gübreye de gereksinimleri vardı.</p>

  <p>Mao aynı düşüncede değildi. Her zamanki gibi kitlelerin ve insan iradesinin gücüne inanıyordu. Düşüncelerini partinin önderlerine&nbsp;açıkladı: Milyonlarca Çinli’nin en temel sorunu “yoksul ve boş” olmalarıydı. Bu kötü bir şey gibi görülebilirdi, fakat aslında iyiydi. “Yoksul insanlar değişim ister, bir şeyler yapmak ister, devrim ister. Boş bir kâğıt parçasının üzerinde mürekkep lekeleri yoktur, üzerine en yeni ve en güzel resimler çizilebilir.” Üretimi artırmanın yolunun köylüleri seferber etmek ve onlara moral vermek olduğuna inanıyordu. 500 milyon insanın hiç bitmeyen işlerinden kıvanç duymalarım sağlamak istiyordu.</p>
  <hr />

  <p><span style="text-indent: 0.3in;">*</span><b style="text-indent: 0.3in;"><i>Çin’in son yıllardaki durumuna ilişkin bu ve benzeri pek çok bilgiyi Nicholas D. Kristof ve Sheryl Wudunn'un, Chirm Wakes: The Struggle for the Soul of a Rising Power [Çin&nbsp;Uyanıyor. Yeniden Doğan Bir Gücün Büyük Mücadelesi] (1995) adlı kitabına&nbsp;borçluyum.</i></b><br /></p>

  <p><span style="text-indent: 0.3in;">Böylece 1957 ve 1958 yıllarında Mao “Büyük Atılım” hareketini başlattı,</span> <span style="text-indent: 0.3in; font-variant: small-caps;">ÇKP,</span> <span style="text-indent: 0.3in;">yeni kooperatifleri birleştirerek komün olarak bilinen&nbsp;büyük birimleri oluşturdu. Amaçlanan, daha fazla ürün yetiştirmenin&nbsp;yanı sıra kırsal bölgelere fabrikalar kurmaktı. Bir komündeki ailelerin sayısı 10.000’i bulabiliyordu; komünde ortak kullanılan mutfaklar, çocuk yuvaları ve yatılı okullar vardı. Bunlar ailelerin görevini&nbsp;üstleniyor, böylece kadınlar serbest kalarak çiftliklerde ve taşra fabrikalarında çalışabiliyorlardı.</span><br /></p>

  <p>Büyük Atılım’ın sloganı, “Daha fazla, daha hızlı, daha iyi, daha ucuz”du. Komünler tahıl üretim kotalarını doldurmak için canla başla çalışıyorlardı. Çiftliklerden ve kentlerden toplanan işçi orduları devasa sulama projelerinde çalışıyordu. Bir milyon köylü, barakalarının&nbsp;arkasındaki küçük ocaklarda demir arıtıyordu. Hükümet muhabirlerine göre herkes istekle çalışıyordu. Bir demir atölyesinde bir muhabir şöyle yazıyordu: “Etraf çalışma alanının yukarısındaki bir amplifikatörden gelen yerel operaların yüksek perdeden melodileriyle doluydu ve bu melodilere körüklerin uğultusu, benzinli motorların soluması, ağır yük taşıyan kamyonların kornası ve demir cevheriyle kömür taşıyan öküzlerin böğürtüsü eşlik ediyordu.”</p>

  <p>Mao ve arkadaşları Büyük Atılım’ın tam bir zafer olduğunu ileri sürdüler. Tahıl üretimine ilişkin kırsal bölge yöneticilerinin verdiği sayılar çok şaşırtıcıydı. Sayılar üretimin iki katına çıktığını, on kat arttığını, “altmış yetmiş kat” arttığını gösteriyordu.</p>

  <p>Oysa aslında Büyük Atılım tam bir fiyaskoydu. Tahıl üretimine ilişkin sayılar bütünüyle yalandı. Köylüler kendilerine emredilen şeyi yapmaya direnmişti ve ürün çok azdı. Uzun ve korkunç bir kıtlık baş gösterdi. Açlıktan ölmek üzere olan köylüler mısır koçanı, pirinç kabuğu ve öğütülmüş ağaç kabuğu yiyerek hayatta kalmaya çabalıyordu.&nbsp;1959 ile 1962 yılları arasında kıtlık yüzünden 20 milyon insan öldü.</p>

  <p>Mao ne söyleyecek ve ne yapacaktı? Başlangıçta Atılım’ın başarısız olduğunu yalanladı, açlıktan ölecek duruma gelen köylüler olduğunu yalanladı. Ardından devletin başı olarak, başarısızlığı üstü kapalı bir biçimde kabul edip Büyük Atılım’a bir son verdi, kısa bir&nbsp;süre sonra kararından döndü. Atılım’ı yeni baştan ele almaya karar&nbsp;verdi, sonra da aniden fikrini değiştirdi. Partinin ileri gelenlerinin bir&nbsp;araya geldiği bir toplantıda. Büyük Atılım’ı ve komünleri savunarak&nbsp;ve sürmelerinde ısrar ederek kendisine yöneltilen eleştirilere yanıt verdi. çtcp’ye Marx ve Lenin’in de hata yaptığını söyledi, bazı hataların&nbsp;sorumluluğunu üstleneceğini, parti önderlerinin de üstlenmesi gerektiğini belirtti. Onlara cana yakın bir biçimde, “Def-i hacet etmeniz gerekiyorsa, edin! Yellenmeniz gerekiyorsa, yellenin!” dedi.</p>

  <p>Sonunda partideki ılımlılar önderlerine engel oldular. Büyük komünleri korudular ama Mao’nun insan mühendisliği deneylerinin çoğuna son verdiler. Rusların da üretimi artırmak için arada sırada&nbsp;yaptıkları gibi, çiftçilerin yetiştirdikleri ürünün bir bölümünü satmasına izin verdiler.</p>

  <p>Komünler başarısız olurken sanayinin durumu biraz daha iyiydi. Çeliğin gelişmede çok önemli bir yeri olmasına karşın, komünistler&nbsp;iktidara gelene dek Çin hiçbir zaman yılda bir milyon ton çelik üretmemişti. Komünist yönetimin başlamasından yalnızca on yıl sonra,&nbsp;Çin’in yıllık çelik üretimi, kalite düşük de olsa, yaklaşık 20 milyon tona çıkmıştı. Sanayü gelişmemişti ama, tıpkı Rusya gibi, Çin de istediği&nbsp;zaman harikalar yaratabiliyordu. 1964’e gelindiğinde Çinli bilim&nbsp;adamları nükleer bombalar yaptılar ve denediler. 10 yıl sonra Çin uyduları dünyanın çevresinde dönüyordu.</p>

  <p>Mao 1966’da, yetmiş üç yaşındayken, önderlik ettiği devrimin çatırdamaya başladığını düşünüyordu. Devrimin ülküleri ve düşleri gerçekleşmemişti. Parti önderleri durumlarından hoşnuttu ve Mao’nun devrimci yolunda ilerlemesine her zaman izin vermiyorlardı. Mao, yavaş yavaş, kendi elleriyle yok ettikleri o açgözlü eski yönetici seçkin&nbsp;sınıfa benzemeye başladıklarına inamyordu. Ölüm döşeğindeyken&nbsp;devrimin sürüp sürmeyeceğini soracak, ülke olarak silkinmenin tam&nbsp;zamanı olduğunu söyleyecekti.</p>

  <p>Böylece Mao, Büyük Proleter Kültür Devrimi’ni başlattı. Partinin üst düzey yetkililerinin tasfiye edilmesini istedi; içinde devrim arzusu&nbsp;<span style="text-indent: 0.3in;">olmayan herkes gitmeliydi. Devrimi ileriye götürmesi için çok sayıda öğrenciyi ve genç işçiyi topladı. Mao alıntılarından oluşan kitapları&nbsp;ellerinde sallayarak “orta sınıfın” yaşam tarzını lanetliyor, tapınakları yıkıyor ve yöneticilerine, öğretmenlerine saldırıyor, kimi zaman da&nbsp;onları öldürüyorlardı. Kızıl Muhafızların saldırılarına maruz kalmamak için aydınlar kitaplarını ve resim koleksiyonlarını yok ettiler. Pek&nbsp;çok aydın da intihar etti.</span></p>

  <p>Ülke ayaktakımının yönetimine geçmiş gibi görünürken ve bu yetmiyormuş gibi insanlar sokaklarda birbirleriyle savaşıyorken, ordunun ileri gelenleri duruma müdahale etti. Mao’yla görüştüler, ondan düzeni yeniden sağlamak için yetki aldılar. Kızıl Muhafızları bastırdılar veya taşraya gönderdiler. Öte yandan parti üyeleri Kültür Devrimi’ni bürolarında sürdürüyordu. Birbirlerine karşı komplolar kurdular ve üç&nbsp;milyon öğretmen, öğrenci ve hatta parti üyesini çalışma kamplarına,&nbsp;hapishaneye veya çiftliklerde çalışmaya yolladılar. Bütün bu kargaşayla birlikte ekonominin çökmesi her şeyi daha da kötüleştirdi.</p>

  <p>Mao artık seksenli yaşlarındaydı ve sağlığı iyi değildi. Dünyanın en büyük ülkesini baştan aşağı değiştiren bir devrime önderlik yapmıştı. Mao ve diğer partililer, acımasız önlemlerle ve kitlesel kıyımlarla karman çorman durumdaki Çin’e durmadan değişen ve akıl karıştıran bir düzen getirmişlerdi. En azından kâğıt üzerinde, artık Çinli&nbsp;köylülerin durumu herkesinki kadar iyiydi ve kadınlar daha önce hiç&nbsp;sahip olamadıkları haklara sahiptiler. Öte yandan şuradan insanlar&nbsp;bir eğitim birliğindeki acemi erler gibi yaşıyordu ve milyonlarca köylü hâlâ açtı.</p>

  <p>Mao 1976 yılında ölünce, radikaller ve ılımlılar iktidar mücadelesine girişti. Sahneye, o sırada 72 yaşında olan deneyimli parti yöneticisi Dınğ Şyavpinğ çıktı. Dınğ, parti içindeki ılımlıların önderlerinden biriydi ve iki kez Mao’nun veya ÇKP’nin gözünde saygınlığını yitirmişti. Kültür Devrimi sırasında Kızıl Muhafızlar en büyük oğluna o kadar eziyet etmişlerdi ki, oğlu pencereden atlamış ve hayatı boyunca&nbsp;sakat kalıp yürüyememişti. Dınğ’ın resmi görevi ÇKP’nin başkan yardımcılığı olsa da, o artık ülkenin önderiydi. Reform yanlısı gerçekçi&nbsp;insanları üst düzey yöneticiliklere getirdi.</p>

  <p>Dınğ, köklü bir reform programı önerdi ve ÇKP’nin desteğini arkasına aldı. Gorbaçov da aynı dönemde aşağı yukarı aynı şeyi Rus<span style="text-indent: 0.3in;">ya’da yapıyordu. Dınğ yaptığı şeyi açıkça kabul etmeden komünizmi büyük oranda reddederek, bunun yerine ekonomik büyümeye odaklandı. Hiçbir zaman başarılı olmayan komünleri dağıttı; çiftçiler topraklarını geri aldı. Özel girişimi (evet, kapitalizm) ve para kazanmayı&nbsp;teşvik eni. (Şaşırtıcı ama hükümetin sloganlarından biri şöyleydi:&nbsp;“Zenginleşmek şahanedir.”) Daha fazla tüketim maddesi üretimi için&nbsp;çaba gösterdi. Artık fabrikalar insanların istediği şeyleri, örneğin çamaşır makineleri ve motosikletler imal ediyordu.</span></p>

  <p>Dınğ’ın programı meyvelerini verdi. Çiftçiler artık çok daha fazla ürün yetiştiriyordu ve Çin bazı ürünleri yurtdışına bile satıyordu. Gayri safi milli hasıla Mao’nun iktidarında yavaş yavaş artmaya başlamıştı, ama 1980’lerde yılda ortalama % 9’luk bir artış gösterdi. Çin’in&nbsp;bazı bölgelerinde yaşam koşulları, Çinlilerin daha önce hiç tanık olmadıkları kadar iyileşti. 1990’ların başlarına gelindiğinde Çin dünyanın en büyük kömür, çimento, tahıl, pamuk, et ve balık üreticisiydi.</p>

  <p>Çin bir yandan da nüfus artışını denetim altına almaya çalışıyordu. Diğer pek çok ülke gibi, özellikle de yoksul ülkeler gibi, Çin de hızla artan bir nüfusa sahipti, <span style="font-variant:small-caps;">ÇKP</span> yönetime geldiğinde Çinlilerin nüfusu 500 milyonun üzerindeydi, oysa 1982’ye gelindiğinde bunun iki&nbsp;katma ulaşmıştı. Nüfus artışı, her türlü ekonomik büyümeyi yararsız&nbsp;kılma tehlikesini de beraberinde getiriyordu. Bu yüzden Çin cesur bir&nbsp;adım attı ve her aileye tek çocuk sınırlaması getirdi. Yasağı çiğneyenler cezalandırıldı, konut ve eğitim hakları ellerinden alındı. Bu katı sınırlama bir süre işe yaradı ve nüfus artışının yavaşlamasını sağladı.&nbsp;Ancak daha sonra pek çok aile yasağı çiğnedi ve sınırlama kâğıt üstünde kaldı.</p>

  <p>Çin’in ekonomik gelişme dönemi sona erişmişti. Çok sayıda insan, özellikle de kentlerdekiler, daha önce hiç olmadığı kadar iyi yaşasa da&nbsp;köylülerin büyük kısmı hâlâ çok yoksuldu. Bu arada hükümet de reformların hızına ayak uyduramamıştı, <span style="font-variant:small-caps;">ÇKP,</span> kâr etmedikleri halde kamuya ait fabrikaları kapatmaya yanaşmıyordu. Yoksul ülkelerin&nbsp;çoğunda olduğu gibi yolsuzluk almış yürümüştü. Hükümet yetkilileri, hem kamuya ait kuruluşlarla, hem de özel şirketlerle yakın ilişki&nbsp;içindeydi ve rüşvet almakta bir sakınca görmüyorlardı.</p>

  <p>Yaygın ekonomik büyümeye karşın hoşnutsuzluk arttı. Aydınlar ve eğitimli genç insanlar, diğer komünist ülkelerde, örneğin Gorba<span style="text-indent: 0.3in;">çov’un Rusyası’nda, liberalleşme hareketinin başladığının farkındaydılar. Çoğu insanın artık kısa dalga radyoları vardı, BBc’yi, Fransız Radyosu’nu ve Çince yayın yapan Amerika’nın Sesi’ni dinliyorlardı.&nbsp;Diğer ülkelerde insanların nasıl yaşadığını öğreniyorlar ve ÇKP’yi denetimini gevşetmesi için sıkıştırıyorlardı. Yolsuzlukları ve yönetimdeki aksaklıkları eleştirme hakkı istiyorlardı.</span></p>

  <p>Fakat Dınğ ve diğer parti yetkilileri buna izin vermeyecekti. Ekonomiyi serbest bırakmışlarde ve bu da işe yaramıştı. Fakat, karmaşa dışında başka bir şey getirmeyeceğini düşündükleri demokrasiye sen&nbsp;bir biçimde karşı çıkıyorlardı. Aslında olanaksızdı ama demokrasi&nbsp;ÇKP’nin çökmesine de yol açabilirdi.</p>

  <p>1989 yılında öğrenciler Pekin’de, dünyanın en büyük meydanlarından biri olan Tyenanmın (Göksel Barış Kapısı) Meydam’nda gösteri yaptılar. 40 yıl önce aynı meydanda Mao, Çin Halk Cumhuriyeti’nin&nbsp;kuruluşunu ilan etmişti ve şimdi de Mao, çok yukarılardaki dev resminden eylemcilere kibar bir biçimde gülümsüyordu. Öğrenciler değişim istiyordu, alçıdan bir “Demokrasi Tanrıçası” heykeli dikmişlerdi. Sıradan insanlar ve başka öğrenciler de onlara katılmıştı; meydandaki ve&nbsp;çevredeki insanların sayısı neredeyse bir milyona ulaşmıştı. Dünya olup&nbsp;bitenleri televizyondan izlerken gerilim anmaya başladı.</p>

  <p>Dınğ buna nasıl bir yanıt verecekti? Sorunu partinin diğer ileri gelenleriyle gizlice görüştü. Bu görüşmenin büyük olasılıkla gerçek olan bir kaydında şöyle konuşmalar yer alıyordu:</p>

  <p>DINĞ ŞYAVPİNG: Hepimiz Pekin’in böyle devam edemeyeceğini biliyoruz; sıkıyönetim ilan etmek zorundayız.</p>

  <p>ÇIN YUN: Ne olursa olsun ilkelerimize bağlı kalmalıyız... Bana öyle geliyor ki bu ilkelere sahip çıkmazsak, on yıllarca süren çarpışmaların sonunda, binlerce devrimci şehidin kanıyla kurduğumuz Halk Cumhuriyetimizi tek bir günde yıkmış olacağız.</p>

  <p>VANĞ CIN: Onlara acımayalım! Bir avuç insanın partimizi ve hükümetimizi devirebileceğini düşünüyorlarsa öğrenciler delirmiş olmalı! Bu çocuklar sahip olduklarının değerini bilmiyorlar... Öğrenciler Tiananmen’i kendiliklerinden terk etmezlerse Halk Kurtuluş Ordusu&nbsp;meydana girmeli ve onları dışarı çıkarmalı.*</p>
  <hr />

  <p><i style="text-indent: 0.3in;">* <b>The Tiananmen Papers</b> <b>[Tiananmen Belgeleri], derleyen: Zhang Liang; yayına hazırlayanlar: Andrew J. Nathan ve Perry Link (2001), 204., 207., 208. sayfalar.</b></i><br /></p>

  <p>Bir buçuk ay sonra parti önderleri askerleri, tankları ve zırhlı araçları meydana yolladı. Askerler ateş açtı, birkaç gün içinde yüzlerce Çinli’yi öldürdüler. (Kesin sayı bilinmiyor.) Bir yerde göstericilerden&nbsp;biri ilerleyen tankların önünde cesaretle durmuştu. Üzerinde bol bir&nbsp;pantolon ve beyaz bir tişört vardı, alışveriş çantasına benzeyen bir&nbsp;çanta taşıyordu. En öndeki tankın askerlerine seslendi, büyük olasılıkla onları ılımlı olmaya çağırmıştı. Tankın komutanı, arkadaşları tarafından oradan uzaklaştırılan göstericiyi ezmeyerek bu manevi meydan okumaya boyun eğdi.</p>

  <p>Dağınık saçlı genç bir öğrenci yabancı bir gazeteciye bağırıyordu: “Dünyaya anlat!” Gazetecinin omuzlarından tutmuş haykırıyordu:&nbsp;“Neler yaşandığını dünyaya anlatmalısın, yoksa bütün bu yaşananların hiçbir anlamı olmaz. Anlat dünyaya!”</p>

  <p>Dünya gösterileri duymuştu ve ÇKP’nin gösteriler karşısında sergilediği tavır yüzünden şaşkına dönmüştü. Fakat özgürlük hareketi, en azından başlangıçta pek sonuç vermedi. Dınğ demokrasiye karşı&nbsp;çıkmaya devam etti. Ülkesinin ekonomik düzeninin hâlâ komünist&nbsp;bir düzen olduğunu iddia eni, bu da protestocuların “kapitalizmi&nbsp;Çin’e yerleştirmeye çalışan” karşıdevrimciler olduğu anlamına geliyordu. Aslında kapitalizmi yerleştirmek tam da kendisinin yapmakta olduğu şeydi.</p>

  <p>Dınğ öldükten sonra Çin, onun despot bir yönetim altında kapitalizmi yerleştirmeye dayalı çelişkili düzenini sürdürdü. Hükümet özelleştirmelere devam etti. Deng’den önce kamuya ait işyerleri ülke üretiminin dörtte üçünden fazlasını gerçekleştiriyordu; öldüğü zaman bu işyerleri üçte birden azını üretiyordu. Yönetimdeki yolsuzluklar ve&nbsp;benzeri pek çok soruna rağmen ticaret gelişti ve çoğu Çinli hayal edemeyecekleri kadar iyi bir yaşama kavuştu. Mao iktidarında herkesin&nbsp;“Dört Olmazsa Olmaz”a sahip olmayı arzuladığı söyleniyordu. Bunlar bisiklet, radyo, kol saati ve dikiş makinesiydi. Dınğ iktidarındaysa “Sekiz Büyük” istiyorlardı: Renkli televizyon, buzdolabı, stereo pikap, fotoğraf makinesi, motosiklet, mobilya takımı, çamaşır makinesi ve elektrikli vantilatör.</p>

  <p>Çin, daha önce de söylediğimiz gibi, demokratik bir ülke değildi; tek parti despotizmi vardı. Fakat parti hâlâ iktidarda olduğu halde eskisi kadar katı değildi. İlk kez gazeteler polisi dava eden bir adama&nbsp;<span style="text-indent: 0.3in;">ilişkin veya küçük bir çocuğun anne babası tarafından nasıl ortada bırakıldığına, yetkililerin de çocukla ilgilenmediğine ilişkin haberler yayımlamaya cesaret ediyorlardı. Halkın telefonla katılabildiği radyo programları yayımlanıyor ve dinleyiciler de arayıp çöplerin toplanması, fabrikaların yol açtığı hava kirliliği, okullardaki sağlık kontrolleri sırasında kız öğrencilerin sutyenlerini çıkarmasının gerekip gerekmediği veya özel bir işyerinde işçilerini günde on altı saat çalışmaya&nbsp;zorlayan bir işverene karşı neler yapılabileceği gibi konularda görüşlerini bildiriyorlardı.</span></p>

  <p>Kapitalizmin otoriter bir düzende işlemeyeceği sık sık söylenir. Oysa Çin işletmeye çalışıyordu.</p>

  <p>Diğer devin, Hindistan’ın tarihi Çin’inkine benzemiyordu. 1800’lerin başında, Britanya’nın Hindistan’ı krallığına kattığı dönemde, Hindistan birleşik bir ülke değildi ve Britanyalılar da parçaları birleştirmeye hiç çabalamadılar. II. Dünya Savaşı’nın sonunda, yani öykümüzün başlangıcında “Hindistan” halkı hâlâ tek bir ülke çatısı altında değildi.</p>

  <p>Yine de pek çok Hintli’nin düşleri ve tasarıları vardı. Bağımsızlık istiyorlardı, birleşmek ve tek bir ulus meydana getirmek istiyorlardı.&nbsp;Neredeyse hepsi erkek olan bu Hintlilerin önderi, deyim yerindeyse,&nbsp;inançları için yıllarca mücadele etmiş yaşlı Mohandas Gandhi’ydi.&nbsp;Hindistan’ın Britanya egemenliğinden kurtulmasını istiyordu, fakat&nbsp;bu hedefe (ve başka herhangi bir hedefe) şiddete dayanmayan yöntemlerle ulaşmak gerektiğine inanıyordu. Bir keresinde, Britanyalıların tuz üretimindeki tekelini protesto etmek için köylülerin başında&nbsp;denize kadar yürümesiyle bütün dünyanın dikkatini çekmişti. Tekel&nbsp;en fazla yoksul Hintlileri etkilemişti. Yürürlerken hayranları Gandhi’nin ve yürüyüşçülerinin yürüdüğü tozlu yola su serpmişler ve yolu&nbsp;yapraklarla, çiçeklerle kaplamışlardı. Gandhi hedefine ulaşmıştı; Britanyalılar herkese kişisel kullanımı için tuz üretme hakkı tanımıştı.</p>

  <p>Tuz yürüyüşünün gösterdiği gibi, Gandhi simgelerin ve toplumsal olayların insanıydı. Hintlileri kendi kumaşlarını üretmeye ve yurtdışından kumaş almamaya teşvik etmek için (biraz acemice olsa da)&nbsp;bir çarkın başında pamuk ipliği eğirirken fotoğraf çektirmişti. İngiltere kralının, yani Hindistan’ın hükümdarının sarayındaki çay partisi<span style="text-indent: 0.3in;">ne gittiğinde sıska vücudunu yalnızca bir tür peştamal örtüyordu. Hindistan’ın Hinduları ve Müslümanları birbirlerini öldürürken&nbsp;Gandhi çarpışmalar durana kadar açlık grevi yapmıştı. Çokları ona&nbsp;Mahatma yani Yüce Ruhlu diyordu, ama o bunu onaylamıyordu.&nbsp;“Siyaset adamı olmaya çalışan bir aziz olduğumu söylüyorlar,” diyordu, “oysa ben yalnızca aziz olmaya çalışan bir siyaset adamıyım.”</span></p>

  <p>Gandhi’nin en önemli yandaşı kendisinden çok genç olan Cevherilal Nehru’ydu. Babası Hindistan bağımsızlık hareketinin tanınmış bir önderiydi. Nehru içe kapanık, düşünceli bir siyaset adamıydı. Arada sırada zorunlu olarak bir Brahman soylusu gibi davransa da, Hindistan’ın yoksulluğu onu derinden etkiliyordu. Sıradan Hintli bunu&nbsp;anlamış ve Nehru’yu sevmişti. Önceki yıllarda Hindistan’ın Britanyalı yöneticileri tarafından dokuz kez hapse atıldığı halde Nehru Britanya demokrasisine hayrandı ve Brit'anyahlar gittikten sonra Hindistan’da da böyle bir demokrasinin olmasını istiyordu. Ancak aynı zamanda ülkesi için Rusya’yı Britanya’dan daha iyi bir toplumsal/ekonomik model olarak görüyordu. Rusların sosyalizmin yoksul ve geri&nbsp;kalmış bir ülkeyi nasıl kalkındırabileceğim gösterdiğine inanıyordu.</p>

  <p>II. Dünya Savaşı sırasında Hintliler Britanyalıların yanında savaşmıştı, fakat Yeni Emperyalizm’in sonu yakındı. Savaş bittiğinde huzursuz vicdanların ve dış baskıların Avrupalıları sömürgelerini bırakmaya zorlayacağı açıktı. Zamanının geldiğini düşünen Gandhi, Nehru ve Hindistan Ulusal Kongresi (Kongre Partisi), savaş yıllarında Britanyalıların “Hindistan’ı terk etmesini” istemişti. Savaşta Hindistan’ın yardımına gereksinimi olduğundan Britanya savaş bittiğinde bağımsızlık sözü vermişti.</p>

  <p>Savaş sona erdiğinde, sözlerini yerine getirmek zorunda kaldıklarında Britanyalılar şu sorunla karşı karşıya kalmışlardı: Müslümanlar ne olacaktı? Hindulardan daha az olsalar da, Hindistan’da dünyanın&nbsp;herhangi bir ülkesindeki Müslümanlardan daha fazla Müslüman&nbsp;yaşıyordu. Müslüman Birliği adını verdikleri bir organ sözcülüklerini&nbsp;üstlenmişti ve bu birlik Müslümanların bağımsız bir ülkeye sahip olması gerektiğinde ısrar ediyordu. Müslümanlar Hindistan’da kalırlarsa, Hindu çoğunluğun medeni ve dini haklarına saygı göstermeyeceğinden korkuyordu. Diğer yandan Kongre Partisi, öteden beri&nbsp;“Hindistan” olarak bilinen Müslümanların da yaşadığı bölgeleri bı<span style="text-indent: 0.3in;">rakma düşüncesine karşıydı. İçinde Hinduların, Müslümanların, Sihlerin ve başka dinlerden insanların istediği gibi ibadet edebileceği birleşik bir Hindistan istiyorlardı.</span></p>

  <p>Ne yazık ki Britanyalılar Müslüman Birliği’nin istediği şeyi yapmayı seçti. Köklü “Hindistan”ı biçerek iki ülke çıkardılar. Küçük Müslüman kısmı Pakistan İslam Cumhuriyeti olacaktı. (Akıl almaz&nbsp;biçimde, sağduyuya meydan okunarak, Pakistan’ın, binlerce kilometrelik Kuzey Hindistan topraklarıyla birbirinden ayrılan iki bölümden&nbsp;oluşmasına karar verilmişti. Daha sonra, bir iç savaştan sonra, doğu&nbsp;bölümü bağımsız bir ülke, Bangladeş oldu.)</p>

  <p>Hindistan’ın geri kalan kısmı Hindistan Cumhuriyeti olacaktı. O dönemde nüfusu yaklaşık 350 milyondu. Bunun çok büyük bir kısmı&nbsp;Hindu’ydu, ama aşağı yukarı onda biri (Pakistan koptuktan sonra bile) Müslüman’dı ve epeyce fazla Sih de vardı. Hintliler yalnızca dini&nbsp;olarak değil, kültürel olarak da bölünmüşlerdi, resmi olarak tanınan&nbsp;on beş dil konuşuyorlardı. Ortak noktaları, çoğunluğunun çok yoksul olmasıydı.</p>

  <p>Bağımsızlık 1947 yılının Ağustos ayında ilan edildi. Nehru kurucu mecliste yaptığı konuşmada şöyle dedi: “Saatler gece yarısını gösterdiğinde, dünya uyurken, Hindistan yaşama ve özgürlüğe gözlerini açacak. Eskiden yeniye yürümeye başladığımızda, bir çağ sona erdiğinde ve uzun süredir sesi bastırılan bir ulus konuşmaya başladığında, tarihte ender rastlanan o büyük an gelecek.”</p>

  <p>Oysa, Hindular ve Müslümanlar hemen birbirlerine karşı ayaklandıklarından, özgürlük beraberinde felaket de getirdi. Hindistan-Pakistan sınırının her iki tarafında, en azından 10 milyon Hindu, Sih ve Müslüman evlerini terk etti, hepsi de inancına düşman olan bir ulusun içinde kısılıp kalmaktan korkuyordu. Güvenlik içinde yaşayabilecekleri bir yere ulaşmaya çalışan bu insanların bir milyonu dini hasımlarınca öldürüldü.</p>

  <p>Beş ay sonra fanatik bir Hindu, Hindistan’ın bölünmesini desteklemekle suçladığı Gandhi’ye pusu kurdu. Oysa gerçekte Gandhi bölünmeyi onaylamamıştı. Saldırgan, yaşlı adamı Yeni Delhi’deki bir bahçede düzenlenen akşam duasına giderken vurdu. Nehru bütün ülkeye seslendiği konuşmasında şöyle dedi: “Hayatlarımızın ışığı söndü, artık karanlık her yerde.”</p>

  <p>Hindistan’ın, tarihi düşünüldüğünde, demokratik bir yönetimi seçmiş olması hayret vericidir. O dönemde yeni doğan ülkelerin çoğu,&nbsp;despotların yönetimi altına giriyordu. Örneğin Çin’de ÇKP kısa bir süre sonra (1949’da) demir pençesini kullanmaya başlayacaktı. Demokratik bir yönetim Hindistan’ın büyük sorunlarıyla baş edebilir miydi?&nbsp;Bu sorunlara kısaca değinelim. Hintlilerin çoğu yoksulluk içinde yaşıyordu ve aç insanların sayısı her yıl beş milyon artıyordu. Dini düşmanlık her an katliamlara yol açabilirdi, ayrıca Hindistan’ın komşuları Pakistan ve Çin çoğunlukla düşmanca tavırlar sergiliyordu. Hintlilerin dörtte üçü okuma yazma bilmiyordu, büyük olasılıkla da demokratik katılım sağlayacak halleri yoktu.</p>

  <p>Nehru ve üst tabakadan insanlar zora başvurarak ülkeyi kolayca yönetebilirlerdi. Bunun yerine, Hindistan’ı 150 yıl boyunca egemenliği altında tutan Büyük Britanya’nın yönetim biçimini seçtiler. Nehru ve başka çok sayıda eğitimli Hintli, bir zamanlar Britanya egemenliğine karşı mücadele etmelerine rağmen, demokrasiye inanıyorlardı.&nbsp;Bu nedenle o ve meclis, sağlam bir demokratik devlet olduğunu kanıtlayan bir devlet kurdular. Kısa bir süre sonra yapılan seçimlerde,&nbsp;adayların vaat edecek hiçbir şeyi olmadığı ve seçmenler okuma yazma bilmediği halde herkesin istekle oy kullandığı görüldü. Hintli bir&nbsp;siyasetçi bir keresinde Hindistan’daki seçimlerin koyunların çobanlarını seçmesine benzediğini söylemişti.</p>

  <p>Nehru aslında bir sosyalistti; ama komünist değildi. Ülkesini uzun bir süre egemenliği altında tutan Büyük Britanya'nın kendisinin kapitalizmin ifadesi olduğuna inanıyordu. Britanyahlarm egemenliği ve&nbsp;kapitalizmi altında Hintliler yoksulluk içinde yaşamıştı. Dolayısıyla,&nbsp;Britanya demokrasisi iyi bir şey olsa da, kapitalizm kötü bir şeydi.&nbsp;Ayrıca Hindistan kendi başına refaha kavuşabilirdi; yabancı, kapitalist yardıma gereksinimi yoktu. Stalin’in Rusyası gibi Hindistan da&nbsp;ekonomisini tek başına iyileştirebilirdi. Bunu gerçekleştirmenin yolu,&nbsp;tıpkı Rusya’nın yaptığı gibi, beş yıllık planlar yapmaktı.</p>

  <p>Çin’de olduğu gibi Hindistan’da da en büyük sorun yoksulluktu (hâlâ da öyle). Büyük ve kalabalık kentlerinde ve 500.000 köyünde&nbsp;yaşayan hemen hemen herkes yoksuldu. Milyonlarca insan evsizdi.&nbsp;Kuzeydeki Uttar Pradeş eyaletinin bazı bölgelerinde genellikle günde&nbsp;tek bir öğün yeniyordu. Yine bu eyaletteki bir başka bölgede, çiftlik&nbsp;<span style="text-indent: 0.3in;">işçisi “paryalar” öyle yoksuldu ki, sık sık hayvan dışkılarından ayırıp yıkadıkları tahıl tohumlarını yiyorlardı.</span></p>

  <p>Aileler çok fazla çocuk yapıyordu, ama bunun bir nedeni vardı. Dünyanın her yerindeki yoksul kırsal bölgelerde çocuklar bir değerdir. Aileye çiftçilik işlerinde yardım ederler ve yaşlandıklarında anne&nbsp;babalarına bakarlar, bu nedenle çok sayıda çocuk sahibi olmak bir&nbsp;çeşit sosyal güvencedir. Yoksullar, en azından belli bir noktaya kadar,&nbsp;çok çocukları olduğu için yoksul değildir; yoksul oldukları için çok&nbsp;çocukları vardır. Yine de çok fazla, çok fazla demektir; bu, aile için&nbsp;de kötüdür, ülke için de.</p>

  <p>Varlıklı Hintliler çevrelerini kuşatan yoksullukla bir arada yaşamayı öğrenmişti. 1970’lerin başında bir hekim Hindistan Tıp Araştırmaları Kurulu’nu yumuşak bir biçimde yatıştırıyordu: “Yetersiz beslenen çocuklar, vücutlarındaki bazı hormonal değişiklikler sayesinde normal vücut işlevlerini yerine getirebiliyor... Yetersiz beslenmeden&nbsp;yalnızca vücudun fazla ve gereksiz kısımları etkileniyor. Böyle yetersiz beslenmiş çocuklar, ufak tefek de olsalar, ciltli şık baskıların içerikle ilgili olmayan kısımlarından arınmış, kitabın aslını eksiksiz sunan ‘karton kapaklı kitaplar’ gibidir.”</p>

  <p>Planlamacılar bir ikilemle karşı karşıyaydı. Hindistan “uzun vadeli yatırımlara” mı yönelmeliydi? Yani, ülkenin kıt kaynaklarını fabrikalar, çelik imalathaneleri, elektrik santralları ve barajlar kurmak için mi kullanmalıydı? 20 yıl önce Rusya'nın yaptığı buydu. Nehru böyle&nbsp;dev projeleri gelişmenin temeli olarak görüyordu ve bunlara Hindistan’ın “yeni tapınakları” diyordu. Uzun vadede bu yatırımların zenginlik ve iş olanağı yaratarak yoksulluğu ortadan kaldıracağına kesin&nbsp;gözüyle bakıyordu. (Oysa aslında kamuya ait kuruluşların yolsuzluğa&nbsp;açık ve verimsiz olduğu ortaya çıkmıştı. Hindistan'ın kamuya ait çelik imalathaneleri, rakip Güney Kore’nin özel sektöre ait imalathanelerinde üretilen çeliğin yarışım üretmek için on kat daha fazla sayıda&nbsp;işçi çalıştırıyordu.)</p>

  <p>Yoksa planlamacılar acil insani gereksinimleri karşılamaya mı yönelmeliydi? Nehru ve planlamacıları, Hindistan’daki yaygın yoksullukla yalnızca fabrikalar ve barajlar kurarak değil, aynı zamanda toplumsal altyapıyı iyileştirerek de ilgilenmek zorunda olduklarını biliyordu. Nehru milyonlarca insanın perişan durumda olduğunu ülkesi<span style="text-indent: 0.3in;">ne sık sık anımsatıyordu. Dolayısıyla Hindistan parasını doğrudan insanların gereksinimlerini karşılamak için harcamak zorundaydı: Telefon sistemi, okullar, yollar ve sağlık için.</span></p>

  <p>Planlamacılar orta bir yol buldu. Beş yıllık planlarında kullanabilecekleri bütün kaynakları hem büyük projelere, hem de altyapıya kullandılar. Böylece Hindistan sanayi kurma ve yiyecek üretimini artırma yolunda bazı ilerlemeler kaydetti. Ama bu yüzyıllardır süren&nbsp;yoksulluğa çare olmadı.</p>

  <p>1960’ların başında Nehru yetmişli yaşlarındayken kızı İndira Gandhi iktidar yürüyüşüne başlamıştı. (Gandhi onun evlilik soyadıydı; Mohandas Gandhi’yle bir akrabalığı yoktu.) Gandhi somaları, çocukken Jeanne d’Arc olmayı, ülkesinin kurtarıcısı olmayı düşlediğini&nbsp;söyleyecekti. Babası dul kaldığından Gandhi babasının resmi yardımcısı gibi olmuş ve onunla her yere gitmişti. Sorulduğunda onun yerini&nbsp;alabileceğini kabul etmiyordu. Ve babası 1964’te öldüğünde, enformasyon ve yayın bakanlığı gibi alçakgönüllü bir görev üstlendi. Fakat&nbsp;babasının ölümünden yalnızca bir buçuk yıl sonra Kongre Partisi’nin&nbsp;onayını alarak başbakan oldu.</p>

  <p>İndira Gandhi’nin Hindistan tarihinde özel bir yeri vardır: Hindistan demokrasisini ciddi biçimde tehdit etmişti. 10 yıllık başbakanlığının büyük bölümünde demokrasinin içinde kalarak çalışmıştı, fakat bunun kolay olmadığını görmüştü. Çoğunlukla söylendiği üzere, İndira Gandhi’nin sorunu, babası gibi bir demokrat sosyalist mi, yoksa&nbsp;bir aristokrat diktatör mü olduğuna karar verememesiydi.</p>

  <p>Ülke yönetiminde ve dış ilişkilerde İndira Gandhi’nin başarıları ve başarısızlıkları oldu. Başarılarının arasında Hindistan’ın tarımdaki&nbsp;ilerlemesi sayılabilir. Bunun nedeni büyük oranda Yeşil Devrim adı&nbsp;verilen, Amerikalı bilim adamlarının geliştirdiği yüksek verimli buğday ve pirinç bitkilerinin ekilmesiydi. (Örneğin “mucize pirinç” kısa&nbsp;ve sağlam saplarının üzerinde çok sayıda pirinç tanesine sahipti.) Ortalama Hintli’nin artık yiyecek daha fazla şeyi vardı, yine de tahminen 400 milyon insan açlık sınırında yaşıyor, beslenmek için günde&nbsp;yirmi sentten daha az harcıyordu.</p>

  <p>İndira Gandhi 1975’te seçim yasalarını çiğnemekten suçlu bulununca sıkıntıya düştü. Mahkeme Gandhi’nin altı yıl boyunca seçilmişlerin yürüttüğü bir göreve gelemeyeceğine veya böyle bir görevi&nbsp;<span style="text-indent: 0.3in;">yürütemeyeceğine karar vermişti. Karşıtları görevi bırakması için dev bir “oturma eylemi” düzenledi, gazeteciler ve siyasetçiler de istifa etmesini istedi.</span></p>

  <p>Gandhi, istifa etmek şöyle dursun, olağanüstü hal ilan etti. Bunu da şöyle açıkladı: “Şiddet ve kargaşa ortamı doğduğunda ve ülkenin&nbsp;kötüye gittiği açıkça görüldüğünde, bu süreci durdurmanın zamanı&nbsp;gelmiş demektir.” Siyasi partileri yasakladı, medeni hakları “askıya&nbsp;aldı”, basım susturdu ve bazı zırhlı birlikleri alarma geçirdi. Binlerce&nbsp;“bozguncu’yu hapse attı.</p>

  <p>Eski bir enformasyon bakanı olarak Gandhi uyguladığı baskıyı nasıl haklı göstereceğini biliyordu. Grev yasağı, “faşizme karşı mücadele” olarak adlandırıldı (oysa yasaklar tam da Hitler’in ve Mussolini’nin koyacağı türdendi). Hükümetin haber ve yorumları bütünüyle&nbsp;denetim altında tutması, “halka karşı sorumlu bir basın yaratmak&nbsp;için bütün sektörün yeniden düzenlenmesiydi.</p>

  <p>İndira Gandhi, neredeyse herkesi hoşnut edecek bir şeyler barındıran yirmi maddelik ekonomik reform programını da tam bu dönemde açıkladı. Bu sırada iyi şeyler de oluyordu: Sanayi üretimi artmıştı. Pirinç ve arpa fiyatları düşmüştü. Karaborsa ortadan kalkmıştı. İşlerini kaybetmekten korkan devlet memurları dokuzda işbaşı yapıyorlardı.</p>

  <p>Çoğu Hintli olağanüstü halden hoşlanmıştı. Parlamento olağanüstü hali “süresiz olarak” uzatma kararı aldı ve yüksek mahkeme alt mahkemenin buna karşı çıkan kararını geçersiz kıldı. Aslında bir&nbsp;darbe demek olan bu duruma bu biçimde destek çıkılması çok da&nbsp;şaşırtıcı değildi. Demokrasi Hint ürünü değildi, Batı’dan ithal edilmiş bir şeydi. Bir bunalımda çoğu insan, Hindistan'ın sorunlarını çözecek iyi kalpli bir despota sahip olmanın en iyisi olduğunu düşünüyordu.</p>

  <p>Hoşa gitmeyen tek şey Gandhi’nin nüfus artışını durdurmak için uyguladığı sarsıcı yöntemdi. Nüfus artık yılda yaklaşık 13 milyon artıyordu. Doğal olarak, bu artış milyonlarca Hintli’nin karnının doyurulmasında elde edilen kazanından silip götürmeyecek mi, diye soruluyordu. Böyle olacağına inanan hükümet iki veya daha fazla çocuğu&nbsp;olan erkekleri kısırlaştırma kampanyası başlattı. (Daha önce gördüğümüz gibi, Çin de kısa bir süre sonra her aileye tek çocuk programını&nbsp;<span style="text-indent: 0.3in;">uygulamaya koyacaktı.) Hindistan'ın kuzeyinde yaşayan yoksulların arasmda görevliler kısırlaştırma kampanyasını acımasızca yürüttü. Mahalle mahalle dolaşıp acilen kısırlaştırılması gereken evli erkekleri topluyorlardı. Kampanya kendileri için çok değerli olan iki şeyi, cinsel güçlerini ve soylarını kaybetmekten korkan milyonlarca erkeği&nbsp;dehşete düşürdü.</span></p>

  <p>Gandhi bir kez daha çabucak yöntemini değiştirdi. Olağanüstü hali, geçtiği gibi birdenbire bitirdi. Düşmanlarını hapishanelerden salıverdi ve seçim çağrısında bulundu. Bunu neden yaptığı bilinmiyor.&nbsp;Demokrasi yanlısı bazı komutanlar ona parti programını halkın onayına sunmasını mı “tavsiye etmişti”? Halk desteğine sahip olduğunu&nbsp;ve seçimi kazanabileceğini mi düşünmüştü? Yoksa despotluktan mı&nbsp;yorulmuştu?</p>

  <p>Muhalefet partileri birleşti, seçmenlere “özgürlük ve ekmek” sözü verdiler. Kazandılar. Böylece hem Kongre Partisi’nin 30 yıllık iktidarına, hem de İndira Gandhi’nin başbakanlığına son vermiş oldular.&nbsp;Seçmenler, onun kısmen despotça olan iktidarını açıkça reddetmişti.&nbsp;Özellikle kısırlaştırma programı Gandhi’ye milyonlarca oy kaybına&nbsp;mal olmuştu.</p>

  <p>Gandhi dönemi kapanmıştı, öyle görünüyordu. Fakat şaşırtıcı bir biçimde geri döndü. 1980’de “Çalışan Bir Hükümet Seçin” sloganıyla yeniden işe koyuldu. Ve kazandı. Zaferini kısmen muhaliflerinin&nbsp;zayıflığına, kısmen de kendi kurnazlığına ve halkın Nehru ailesine&nbsp;bağlılığına borçluydu.</p>

  <p>1984’te İndira Gandhi, Hindistan'ın kuzeybatısındaki şiddet yanlısı ayrılıkçı Sihlere bir saldırı düzenlenmesi emrini verdi. Hintli askerler bir Sih tapınağını yerle bir etti, kutsal bir kuleyi yaktı ve çok sayıda Sihi öldürdü ya da yaraladı. Bunun üzerine Sih militanlar intikam almaya karar verdi. Bir sabah Gandhi duvarlarla çevrili ve korunan&nbsp;bir alanda yürürken kendi koruması iki Sih karşısına çıktı. İndira&nbsp;Gandhi’yi yaklaşık otuz kurşunla vurup öldürdüler.</p>

  <p>Fakat Nehru/Gandhi ailesi büyük gizemini yitirmemişti. İndira’nın oğlu, eskiden havayollarında pilotluk yapan Raciv başbakan olmuştu. Kongre Partisi seçimleri kaybedene kadar Raciv beş yıl iktidarda&nbsp;kaldı. İki yıl sonra iktidara yeniden dönecekmiş gibi görünüyordu, fakat bir kadın bombayla onu öldürdü.</p>

  <p>1990’ların başlarında Çin’in daha önce yaptığı gibi Hindistan da ekonomik değişim dönemine girdi. Ülke sosyalist düzeninden ve Hindistan’ın yalnızca kendi çabalarıyla kalkınabileceği inancından büyük&nbsp;ölçüde uzaklaştı. Yabancı şirketlerin Hindistan’da yatırım yapması&nbsp;teşvik edildi. Bir sonraki bölümde değineceğimiz ekonomik küreselleşme Hindistan’ın işine yaradı.</p>

  <p>Yirmi birinci yüzyılın başında, diğer dev Çin’den daha yavaş ilerleyen Hindistan daha yeni kalkınmaya başlıyordu. Bazı yerlerde Hintliler yazılım sektöründe çalışarak büyük paralar kazanıyordu.&nbsp;Herkesin, en yoksul köylünün bile artık kol saati, bisikleti ve taşınabilir radyosu olduğu söyleniyordu. Fakat ülke hâlâ çok yoksuldu.&nbsp;Canlanan ekonomi zengin ile yoksul arasındaki uçurumu daha belirginleştirmiş ve derinleştirmişti. Hindistan bol miktarda tahıl üretiyordu ama siyasi nedenler ve yolsuzluk yüzünden beş yaşın altındaki çocukların yarısından fazlası yetersiz besleniyordu. Hint halkının yalnızca yarısıyla üçte ikisi arasında bir kısmı okuma yazma biliyordu ve okuryazarların çoğu erkekti. Halkın dörtte üçü daha fazla para kazanabilecekleri yerlerden çok uzakta, kırsal bölgelerde&nbsp;yaşıyordu.</p>

  <p>Yönetimin yozlaşması, olağanüstü hal, suikastlar, uzun süre can çekişen sosyalizm, kastlar, yoksulluk, cahillik ve dini düşmanlıklar gibi pek çok sorununa karşın Hindistan demokrasiye bağlı kaldı. Seçimler düzenli olarak yapıldı. Demokrasi, Hindu’ya, Sih’e ve Müslüman’a; erkeklere ve kadınlara; kuzeye ve güneye; zengine ve yoksula&nbsp;en azından düşüncelerini dile getirme olanağı veriyordu. Böylece de&nbsp;ülkeye, bunalım dönemlerinde parçalanmamasını sağlayan bir esneklik kazandırmıştı. Fakat demokrasi çoğunlukla kötü işliyordu; tıpkı&nbsp;vals yapmaya çalışan bir fil gibiydi. Yönetimin yolsuzluğa bulaşması&nbsp;da adeta bir yazgıydı. 1996 yılında önde gelen üç siyasi partinin başkanı yasadışı işler yapmakla suçlanmıştı.</p>

  <p>Demokrasi, yoksulluğu ortadan kaldırmanın her zaman en hızlı yolu olmayabilir. Yirmi birinci yüzyıl başlarken yarıotokratik Çin,&nbsp;demokratik Hindistan’dan daha iyi durumdaydı. Ekonomisi çok daha güçlüydü. Ortalama Çinli ortalama Hintli’nin iki katı kazanıyordu. Yetersiz beslenen Çinli çocukların sayısı Hintli çocukların yalnız<span style="text-indent: 0.3in;">ca üçte biri kadardı. Bin kişiye düşen bilgisayar sayısı Çin’de Hindistan’dakinin üç katıydı, telefon sayısı da öyle. Okuryazarlık oranı Hindistan’dakinin çok üzerindeydi ve yalnızca erkek çocuklar değil, artık kız çocuklar da okula gidiyordu.</span></p>
</body>
</html>
