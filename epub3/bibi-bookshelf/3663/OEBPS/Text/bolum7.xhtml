<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><span style="text-indent: 0.3in;">7. Bölüm</span><br /></h1>

  <h2 id="sigil_toc_id_7"><a id="bookmark3"></a>Tüm Dünyayı Saran İnançlar Edindik</h2>

  <div>
    <br />
  </div>

  <p>Güney Fransa’daki ve İspanya’daki mağaraların derinliklerinde yaşayan ilk insanları düşünmek ne kadar etkileyicidir! Erkekler ve kadınlar titrek meşalelerini huşu içinde kaldırmış. Ressamlar, siyah ve&nbsp;kırmızı boyalarla duvarlara erkek geyiklerin ve dans eden büyücülerin resmini çiziyor. Çocuklar korku ve hayranlık içinde. O zamanlarda bile biz insanların yaşamın sırrını, kim olduğumuzu ve yaşama&nbsp;amacımızı anlama gereksinimi duyduğu anlaşılıyor.</p>

  <p>Dünyanın hiçbir yerinde insanlar bu sırların yanıtlarını Hindistan’da olduğu kadar uzun süre ve oradaki kadar derinlemesine aramamıştır. Öykümüz, bugün Hindistan'ın değil ama Pakistan’ın sınırları içinde yer alan sıcak, düz ovalar boyunca güneye doğru tembel tembel akan İndüs Irmağı kıyısında gelişen kentlerde başlamıştı. İnsanlar burada, Mısır ve Mezopotamya’dan daha sonra, Çin’den biraz&nbsp;daha önce kentlerde yaşamaya başlamışlardı. İlk zamanlarda, fırınlanmış tuğlalardan yapılma evlerde yaşıyorlardı ve günümüzün pek&nbsp;çok kentini kıskandıracak bir kanalizasyon sistemleri vardı. Arkalarında, üzerine hem sözcükler, hem de resimler oydukları sabuntaşından çok sayıda mühür bırakmışlardı. Araştırmacılar sözcükleri hâlâ&nbsp;tam olarak anlayamadığı gibi, bu halka ilişkin pek çok şey sır olarak&nbsp;kalmaya devam ediyor.</p>

  <p>Bu ırmak insanlarıyla ilgili iki şeyi özellikle bilmek istiyoruz: Dini inançları nelerdi ve bu inançlar daha sonra Hindistan’da ortaya çıkan&nbsp;Hinduizm’de varlığını devam ettirmiş miydi? îndüs halkının dinine&nbsp;<span style="text-indent: 0.3in;">dair çok az kanıta sahibiz, ama şunun altını çizmek gerek: Bu insanların mühürlerinden birkaçında, günümüzdeki Hintli ermişler gibi, bacaklarını topukları birbirine değecek biçimde kırıp kendisine doğru çekmiş oturan bir tanrı vardır. Mühürlerin en büyüğünde tanrı,&nbsp;başının her bir yanında iki farklı yüzü varmış gibi görünür ve bütün&nbsp;mühürlerde bu tanrı çıplaktır, erkeklik organı da sert durumdadır.</span></p>

  <p>İlginç olan da budur. İndüs mühürlerindeki bu figür, daha sonradan Hintlilerin yaşamı yok eden ve yeniden var eden bir güç olarak taptıkları Tanrı Şiva’ya bir hayli benzer. Dahası, arkeologlar İndüs&nbsp;Vadisi kazılarında çok sayıda koni biçimli nesne bulmuştu ve bu nesnelerin erkeklik organının soyut yontuları olduğundan neredeyse hiç&nbsp;kuşku yoktur. Hinduizmde de erkeklik organı çoğunlukla Şiva’nın&nbsp;simgelerinden biridir.</p>

  <p>MÖ yaklaşık 1750 yılında İndüs İrmağındaki kent yaşamı sona ermişti. Irmağın mili kentlerin kalıntılarını öyle gömmüştü ki, arkeologlar 1900’lerde kalıntıları bulana kadar tarihçiler İndüs halkı hakkında hiçbir şey bilmiyordu. Uygarlık, en azından kimi yerlerde, şiddet zoruyla bitmiş gibi görünüyordu. Kazı yapanlar bir kentte, evlerinde, sokaklarda ve halka açık bir su kaynağında katledilmiş çok sayıda insanın kemiklerini buldu.</p>

  <p>Aşağı yukarı İndüs kentlerinin yok olduğu dönemde, açık tenli göçmenler dağ geçitlerinden geçerek güneye, Hindistan’ın kuzeyine&nbsp;doğru iniyordu. Kendilerine “soylu” anlamında Ari (Aryan) diyorlardı. Koyun ve sığır yetiştiriyorlardı ama aynı zamanda savaş arabalarıyla savaşan, kılıç ve balta kullanan savaşçı insanlardı. Ariler aslında Orta Asya otlaklarını bırakıp yola koyulan güçlü ve hareketli&nbsp;halklardan bir başkasıydı. Yalnızca güneye, Hindistan’a doğru değil,&nbsp;batıya, İran’a (Medler ve Perslerle daha önce tanışmıştık), Mezopotamya’ya, Küçük Asya’ya ve Yunanistan’a doğru da ilerlemişlerdi.&nbsp;“Hint-Avrupa” adı verilen dil aileleri, günümüzün pek çok dilinin&nbsp;babası olacaktı.</p>

  <p>Tuğladan yapılma evlerde yaşayan İndüs Irmağı insanlarının aksine, Ariler ağaçtan ve sazlardan yapılma derme çatma kulübelerde yaşıyordu. Evleri uzun zaman önce çürüyüp gitmiştir. İndüs halkı bize tuğlalar ve üzerinde güçbela okuyabildiğimiz sözcükler olan mühürler bırakırken, Ariler sözcükler dışmda çok az şey bırakmıştı. On<span style="text-indent: 0.3in;">lardan günümüze, çömleklerin ve aletlerin yanı sıra, pek çok ilahi ulaştı. Hindistan’a ilk geldiklerinde Arilerin yazı sistemi yoktu. Şairleri ilahileri kafalarında oluşturur ve başka insanlara öğretirler, onlar&nbsp;da başkalarına öğretirlerdi. Fakat birkaç yüzyıl sonra Ariler bu şarkıları yazıya geçirdi.</span></p>

  <p>İlahilerin taşıdığı anlamlar çoğunlukla kafa karıştırıcı olsa da, ilk Arilerin yaptıkları işlere dair bir fikir verir. Hindistan’a girdikten sonra egemenlikleri altına aldıkları yerli halk, ilahilerde kara kuru, kalın&nbsp;dudaklı, kalkık burunlu ve erkeklik organı biçiminde şeylere tapan insanlar olarak anlatılır. Bu yerliler belki de İndüs Vadisi’nin halkıydı.&nbsp;Eğer öyleyse, Ariler bu ilk Hint uygarlığının yok olmasında bir rol oynamış gibi görünüyor. Arilerin, bugünkü Hindistan’da da hâlâ süren&nbsp;katı bir toplumsal düzenleri vardı. Her Ari, ya din görevlisi ya savaşçı ya tüccar ve çiftçi ya zanaatkâr ya işçi ya da hizmetkâr kastının bir&nbsp;üyesi olarak doğuyordu. Bu kastlardan herhangi birine dahil olmayan&nbsp;çoğu Hintli de “dokunulmazlar” sınıfına girerdi.</p>

  <p>Ari dininin özünde tanrılara hayvan kurban etme törenleri vardı. Tanrıların gelip ibadet edenlere katılarak, soma adı verilen kutsal ve&nbsp;sarhoş edici özsuyunu içmeleri için onlara nasıl ibadet edileceğini yalnızca din adamları biliyordu. Tanrılar iyi kalpli ve içtendi, kendilerine tapanların, çocuk sahibi olma, savaşlarda zafer kazanma veya&nbsp;uzun ömür gibi isteklerini genellikle yerine getiriyorlardı.</p>

  <p>Yüzyıllar geçtikçe Ariler, kurban sunmanm yalnızca tanrıların teveccühünü kazanmanın bir yolu olmadığına, daha fazla bir şey olduğuna inanmaya başladılar. Kurban törenleri, evrenin kuruluşundan önce bile var olan Prajapati adında bir adamın başına gelen şeylerin yeniden canlandırılmasıydı. Prajapati’nin çocukları oldukları düşünülen tanrılar, onu kurban etmişlerdi. Ari keşişler bu ilk kurban&nbsp;edilişi yeniden canlandırdıklarında, töreni eksiksiz biçimde yaparlarsa, dünya baştan yaratılıyordu. Fakat hata yaparlarsa karmaşa ortaya çıkıyordu.</p>

  <p>Zamanla pek çok Hintli, keşişlere ve kurbanlarla büyü yapmaya karşı çıkmaya başladı. Upanisad (“Rahle-i tedris”) adı verilen şiirlerinde ve düzyazılarında bilgeler varoluşumuza ilişkin temel sorunları&nbsp;tartıştılar. En büyük katkıları öbür dünya, yani ölümden sonraki hayat konusunda söyledikleriydi. Arilerin ilahilerinde ortaya koyulan&nbsp;<span style="text-indent: 0.3in;">eski görüş, onurlu ve dürüst bir yaşam sürenlerin, öldükten sonra cennette tanrıların arasında yaşamayı umut edebileceklerini ileri sürüyordu. Böyle bir yaşam sürmezlerse, cehenneme gideceklerdi.</span></p>

  <p>Oysa Upanisad’ların yazarları, çoğumuzun ölümden sonra bir yaşamı olmayacağına inanıyordu. Onlar varoluşu burada, dünyada,&nbsp;sonu olmayan yaşam ve ölüm döngüleri olarak görüyorlardı. Her&nbsp;canlı için (hayvanlar, bitkiler, insanlar veya tanrılar için) olağan yazgının ölmek ve sonra da belki daha yüksek veya daha düşük bir sınıfın bir üyesi olarak, belki de bir hayvan veya bir bitki olarak yeniden&nbsp;doğmak olduğunu söylüyorlardı. Sonra canlı, başka bir biçimde yeniden doğmak üzere tekrar ölecekti. Bu ölüm ve yeniden doğum döngüleri sonsuza kadar sürüyordu; bu sonsuzluk dehşet verici bir şeydi.&nbsp;Upanisad felsefecilerinin yanı sıra, birazdan göreceğimiz gibi, Buda&nbsp;da bu sorunla ilgilenmişti.</p>

  <p>Bugün Hinduizm olarak bilinen dinin temelinde, Arilerin, Upanisad bilgelerinin ve başka bilgelerin inançları vardır, ayrıca hiçbir zaman bütünüyle yok olmayan eski İndüs halkının dini de kısmen Hinduizmi etkilemiştir.</p>

  <p>Hinduizm hakkında yalanlanamayacak hiçbir şey söylenemeyeceği sık sık dile getirilir. Hinduizm, birbirinden çok farklı bir milyar Hintli’nin inandığı ve yaptığı şeylerin bir toplamıdır. Bir Hindu, çok&nbsp;sayıda tanrı ve tanrıça arasından Şiva’nın, Vişnu’nun veya başka bir&nbsp;tanrının, belki de birkaçının birden yardımını isteyebilir. Olanak bulursa, kutsal şiirleri ve düzyazıları da okur, bütün canlıların öz varlığı&nbsp;olan Brahman’ı düşünerek zihinsel huzura erişir. Brahman o kadar&nbsp;öznesiz ve her şeyi kapsayan bir şeydir ki, “ne o, ne de bu”dur. “Aslında bütün dünya Brahman’dır,” diye yazmıştı bir bilge, “ona, ondan meydana gelmiş gibi, onun içinde eriyecekmiş gibi, onun içinde&nbsp;soluk alıyormuş gibi, huzur içinde ibadet etmek gerekir.”</p>

  <p>Buda adını verdiğimiz kişi Hindistan’ın kuzeyindeki köylerde öğretisini anlatırken Hinduizm doğalı çok olmuştu. Buda’ya dair, kendi zamanından kalma hiçbir yazıh kaynağa sahip değiliz, bu yüzden&nbsp;onunla ilgili çok az şey biliyoruz. Adı Siddhartha Gautama’ydı ve babası Himalayaiar’ın eteklerindeki küçük tepelerde yaşayan bir aşiretin reisiydi. Siddhartha gençken evinden ayrıldı, onlarca yıl dünya ni<span style="text-indent: 0.3in;">metlerinden elini çekmiş biri olarak yaşadı, sonra da gezginci bir mürşit oldu. MÖ 480’ler veya 470’lerde, seksen yaşında öldü.</span></p>

  <p>Bunlar pek ilginç olmayan kuru bilgiler. Oysa Buda yandaşlarının onun hakkında sonradan anlattığı efsaneler canlı ve etkileyicidir. Gerçek olsa da olmasa da, bu efsaneler milyonlarca insanı etkilemiştir.&nbsp;Efsanelere göre, Siddhartha’nın babası dağlı bir aşiretin reisi değil,&nbsp;oğlunu bütün mutsuzluk kırıntılarının özenle elendiği güzel bir sarayda yetiştiren varlıklı bir racaydı. Siddhartha her şeye sahipti; yakışıklı, zengin ve zekiydi, henüz çok gençken güzel bir kızla evlendirilmişti. Fakat yirmi dokuz yaşındayken, yamna bir hizmetkâr alarak saraydan birkaç kez gizlice ayrılmış ve yaşamın gerçekte neye benzediğini&nbsp;keşfetmek için yakındaki köylere gitmişti.</p>

  <p>Bu gezilerden birinde, hayat görüşünü sonsuza dek biçimlendirecek Dört İşaret ile karşılaştı. İlk üç işaret, dermansız bir ihtiyar, umutsuz bir hastalığa yakalanmış bir adam ve çevresi ağlayıp matem tutanlarla sarılmış bir ölüydü. Siddhartha şaşkınlık ve merak içinde hizmetkârı Channa’ya döndüğünde, hizmetkâr ona yalnızca, “Evet prensim, bütün bunlar olmak zorunda” diyebilmişti. Siddhartha insanoğlunun kaderine, yani acıya, bedeninin çöküşüne, ölümün kesinliğine nasıl katlandığım kendi kendine sorup durdu. Yaşam buysa, neden&nbsp;dünyaya gelinsindi ki?</p>

  <p>Ancak bir gün, başka bir giz ortaya çıkıverdi, Siddhartha Dördüncü İşaret’e, bir ermişe rastladı. Channa ona, bu adamın evsiz barksız dolaşmayı ve yiyecek dilenmeyi seçtiğini anlattı. Siddhartha adamın&nbsp;yüzündeki dinginliği ve huzuru gördüğünde bir an sorularına yanıt&nbsp;aramak için bir yol bulduğu umuduna kapıldı. Ancak içindeki huzursuzluk dinmemişti, huzursuzluğu iyice arttığında evini terk etmeye,&nbsp;kötülüğün, acının ve ölümün nedenini ve çaresini bulmaya karar verdi. Çok sevdiği karısı ve oğlunu bırakıp gece yarısı gizlice saraydan&nbsp;kaçtı. Soyluluğun işareti olan uzun saçlarını kesti ve havaya savurdu;&nbsp;şık giysilerini çıkarıp yırtık pırtık giysiler giydi.</p>

  <p>Anlatılanlara göre birkaç sene bazı Hindu mürşitlerle birlikte çalışmış ama bu gurular onun gereksinimlerini karşılayamamıştı. Yüksek fikirler ve bitmek bilmez ayinleri onun aradığı şey değildi. Bu nedenle yedi yıl bir ormanda münzevi hayatı yaşadı. Tefekküre daldı, arzularını dizginlemek ve zihnini doğru yönlendirmek için yoga yap<span style="text-indent: 0.3in;">tı; kendini neredeyse ölecek kadar aç bıraktı. Aradığı yanıtları bulmaktan ümidini kesmek üzereyken bir aydınlanma yaşadı. Neden, diye sordu Siddhartha kendi kendine, neden nefsini köreltmişti? Bedeni, her şeye rağmen, sorularına yanıt ararken sahip olduğu tek şeydi. Sıradan insanların yaşamına benzer bir yaşam sürme zamanının geldiğini düşündü. Ormandan ayrıldı.</span></p>

  <p>Bir köy kızı ona bir tas çökelek sundu. Yaşadığı dönüşümü simgeleyen bir eylem olarak kesilmiş sütü kabul etti ve yedi. Dünya nimetlerinden elini çekmesi nedeniyle yörede bir efsaneye dönüşmüş bir adam için bu basit eylem çok çarpıcıydı. Yakınlarda yaşayan beş&nbsp;münzevi bu yüzden o kadar huzursuz oldu ki, kızıp orayı terk ettiler.&nbsp;Siddhartha yıkandı, giysilerini değiştirdi ve bir incir ağacının altına&nbsp;bağdaş kurup oturdu. Aradığı yanıtları bulmadan kalkmamak üzere,&nbsp;bir kez daha tefekküre daldı.</p>

  <p>Siddhartha incir ağacının altında otururken, Upanisad’ların yazarlarını için için kemiren şeyi, doğum, ölüm ve yeniden doğumun sonsuz döngülerini alt etmişti, bundan emindi. Onu bir zamanlar dünyevi bir yaşama bağlayan zincirler kopmuştu. Zafer kazanmış bir edayla şöyle dedi:</p>

  <p><span style="font-style:italic;">Pek çok hayatım</span></p>

  <p><span style="font-style:italic;">Tutsak etti beni bu -duyu zindanlarını</span></p>

  <p><span style="font-style:italic;">Yapanı aradım durdum...</span></p>

  <p><span style="font-style:italic;">Dur durak bilmeyen çabam acı veriyordu!</span></p>

  <p><span style="font-style:italic;">Ama şimdi Sen bu can evini inşa eden</span> - <span style="font-style:italic;">Sen!</span></p>

  <p><span style="font-style:italic;">Seni tanıyorum! Bir daha asla</span></p>

  <p><span style="font-style:italic;">Bu acı duvarlarını öremeyeceksin...</span></p>

  <p><span style="font-style:italic;">Evin yıkıldı, evinin direği çöktü.*</span></p>
  <hr />

  <p><i>*</i> <b><i>Nancy Wilson Ross, Three Ways of Ancient Wisdom (1966), 89. sayfa.</i></b></p>

  <p><br /></p>

  <p>Artık bütün dünyevi kaygılardan arınmıştı, çevresindeki dünyayı düpedüz görmezden gelebilirdi. Neden geri kalan bizler için kendini&nbsp;üzecekti ki? Fakat Siddhartha dünyaya ne çok şey öğretmekle yükümlü olduğunu biliyordu. Çektiğimiz ıstırabın ve ölümün anlamı hakkında sorduğu soruların yanıtlarını bulmuştu. Öğrendiklerini öğrete<span style="text-indent: 0.3in;">rek insanlara yardımcı olamaz mıydı? Ruhsal özgürlüğün cennetinden çıkıp sorunlarla dolu günlük yaşama dönmeye karar verdi. Ağacın altındaki yerinden ayrılırken, “Dünyanın karanlığında Ölümsüz Varlık’ın lehine konuşacağım” dedi.</span></p>

  <p>Anlatılanlara bakılırsa Siddhartha’nın ilk müritleri, bir tas çökelek yiyerek dehşet içinde bıraktığı şu münzevilerdi. Siddhartha onları kutsal Benares kentinde buldu ve münzeviler onu bir geyik bahçesinde&nbsp;gördüklerinde, bir biçimde ululandığını fark ettiler. O artık bir budaydı; bu sözcük o dönemde aydınlanmış insan anlamına geliyordu.&nbsp;Fakat münzevilerin gözünde ve daha sonra yandaşı olacak milyonlarca insanın gözünde Siddhartha, Buda’nın ta kendisiydi.</p>

  <p>Münzeviler ona itaat ettiler ve kendilerini eğitmesini istediler; Siddhartha parlak ve büyüleyici bir mürşit olduğunu daha baştan kanıtladı. Pirinç taneleriyle yere bir çark resmi çizdi. Onlara bunun, bizim ihtiraslarımız yüzünden sürekli devir halinde olan doğum ve&nbsp;ölümlerin döngüsü olduğunu anlattı. İstırabımızın ve umutsuzluğumuzun nedenleri hırsımız ve bencilliğimizdi. Kafamızın karışıklığından kaynaklanan bu ölümcül hatalardan kurtulabilirdik.</p>

  <p>Yaşamlarımızın anlamını kavramak için bazı şeyler yapabilirdik. Sorunumuzun ne olduğunu açıkça görmek, kendimizi iyileştirmeye&nbsp;kesin karar vermek ve temel ahlak kurallarına uymak zorundaydık.&nbsp;Ondan sonra, ama bu çok zordu, sürekli olarak hedefimizi, yani yaşamın anlamını bilmeyi düşünmeliydik. “Duru bir zihinle” uzun uzun&nbsp;düşünmeliydik. Bunları yapmak bizi, dürtülerimizden ve gereksinimlerimizden kurtarıp huzurlu bir özgürlüğe kavuşturacaktı. Dürtülerimizden ve gereksinimlerimizden kurtulursak “çark”tan da (doğum ve&nbsp;ölümün sonsuz döngüsünden) kurtulacak ve kusursuz bir huzur durumuna erişecektik.</p>

  <p>Buda’nm münzevilere ve daha sonra uzun yaşamı süresince bir köyden diğerine dolaşırken başka pek çok insana öğrettikleri bunlardı. Onun tam olarak ne zaman öldüğünü kimse bilmiyor; büyük olasılıkla MÖ 500 ile 350 arasında ölmüştü. Çok sayıda müridi olmuştu. Buda’nın ölümünden kısa bir süre sonra sayıları beş yüzden az olmayan Budist keşişler onun öğretilerini kurallar haline getirmek için&nbsp;bir araya geldi; bu tam da, asla dogmatik olmayan Buda’nın yapılmasını istemeyeceği bir şeydi.</p>

  <p>Budizm, daha sonra MÖ 200’lerde, İmparator Aşoka Hindistan’ın büyük bir kısmını yönetirken çok daha hızlı bir biçimde yayıldı. Aşoka (“gamsız”), hükümdarlığının ilk yıllarında binlerce Hintli’yi amaçsızca katletmesiyle tarihe geçmiştir. Fakat sonradan Budist olmuş ve&nbsp;ömrünün geri kalanını Buda’nın öğretilerini Hindistan’da ve başka&nbsp;ülkelerde yaymaya adamıştı. Sri Lanka Adası’nın hükümdarı göz alıcı incilerden oluşan bir armağan yolladığında Aşoka, “Hakikatin&nbsp;Mücevheri”ni götürmesi için bir keşiş olan tek oğlunu hükümdara&nbsp;yollayarak ona teşekkür etmişti.</p>

  <p>Ancak daha sonra Budizm Hindistan’da, doğduğu topraklarda, yavaş yavaş zayıflamaya başladı. Onu Hinduizm doğurmuştu, yine&nbsp;Hinduizm kendi içinde eritti. Fakat anavatanında kaybolurken Budizm bütün Asya’ya hızla yayıldı. Sri Lanka, Birmanya, Kamboçya,&nbsp;Tayland, Vietnam, Laos, Nepal, Sıkkım, Tibet, Moğolistan, Çin, Kore ve Japonya’da milyonlarca insanın yaşamını biçimlendirdi.</p>

  <p>Hıristiyanlık inancının yaratıcısı Hz. İsa’yla ilgili olarak, Buda hakkında bildiklerimizden çok daha fazlasını biliyoruz.</p>

  <p>Hz. İsa, çok önceleri İsrail Krallığı’nın bir parçası olan Taberiye adında küçük bir prenslikte doğmuştu. İsa’nın zamanında Taberiye,&nbsp;Roma İmparatorluğu bünyesinde bir kukla devletten başka bir şey&nbsp;değildi. İsa’nın babası (yani onu yetiştiren adam) bir dülgerdi ve elbette Yahudi’ydi. İncil veya bir başka deyişle İsa’nın yaşamına ilişkin anlatılan ilk öyküler, İsa’nın annesinin evlendiğinde İsa’ya hamile olduğunu ve İsa’nm babasının Tanrı olduğunu ileri sürer. İsa sanıldığı gibi MS&nbsp;1 yılında doğmamıştı, bundan en az dört yıl önce doğmuş olmalıydı.</p>

  <p>İsa, aşağı yukarı otuz beş yaşındayken Buda gibi, sürekli dolaşan ve çoğunlukla açık havada küçük topluluklara vaaz veren bir ermiş&nbsp;olmuştu. Ateşli ve etkileyiciydi; yanına gelen birine söylediği bir iki&nbsp;sözle kimi zaman onun hayatını değiştiriyordu. Zaman içinde, bir&nbsp;vergi tahsildarının ve Taberiye Gölü kıyısındaki balıkçıların da aralarında olduğu bir müritler topluluğu oldu. Bunlardan bazıları ölene&nbsp;kadar İsa’nın yanında kalmış ve daha sonra da onun öğretisine uygun&nbsp;yaşamayı sürdürmüştü.</p>

  <p>Onu tanıyan veya onu yandaşlarının anlattıklarından öğrenen kişilerden dördü İsa’nın yaşamına ilişkin kısa anlatılar kaleme almıştı. İsa&nbsp;<span style="text-indent: 0.3in;">hakkında neredeyse bildiğimiz her şeyi bize bu “İncil’ler (veya “müjde”ler) anlatır, fakat anlattıkları şeyler her zaman anlaşılır değildir. Karışıklığın bir kısmı İsa’nın kendisinden kaynaklanıyordu. Söyleyeceklerini Tanrı ve insanlarla ilgili meseller, yani din ve ahlak dersleri veren küçük öyküler aracılığıyla anlatmıştı. Fakat genellikle dinleyicileri bu&nbsp;dersleri kolayca anlayamıyordu (İsa bunun farkındaydı); günümüzün&nbsp;okuyucuları için de aynı şey söz konusudur. Hıristiyanlar arasmda iyi&nbsp;bilinen İncil hikâyelerinden biri, başıboş dolaşan, parasını çarçur eden,&nbsp;neredeyse açlıktan ölecek duruma gelen ve sonunda ailesine geri dönen&nbsp;genç adam meseli buna iyi bir örnektir. İsa'nın bu meselle babalara, hata yapan çocuklarını bağışlamalarını öğretmek istediği söylenebilir.&nbsp;Oysa büyük olasılıkla, Tanrı’nın, onu inkâr eden, sonra da ona geri dönen insanları kabul edeceğini söylemek istemişti.</span></p>

  <p>İsa kendisini bir mürşit olarak mı, bir isyancı olarak mı, yoksa Tanrı’nın oğlu olarak mı görüyordu? Hepsinden önemlisi, insanlara&nbsp;alçakgönüllü ve yardımsever olmaları için yalvarmayı mı amaçlamıştı; yoksa dünyanın sonuna hazır olmamız için bizi uyarmak mı istemişti? Kitab-ı Mukaddes uzmanları bu konularda birbirleriyle pek&nbsp;uyuşamıyor.</p>

  <p>Elinizde tuttuğunuz kitabın yazarıysa İsa’nın bize sarsıcı haberler vermeyi amaçladığını düşünüyor. Dünyanın sonunun geldiğini ve&nbsp;“Göklerin Melekutu”nun [Tanrı’nın Egemenliği’nin] yakın olduğunu&nbsp;söylüyordu. Bu gelecekte bir gün olacak bir şey değildi. Hayır, Göklerin Melekutu tam o anda gerçekleşiyordu. Oraya tam o anda, tam&nbsp;orada girebilirdiniz. (Ölümden sonraki bir yaşamdan söz etmiyordu,&nbsp;bu konuda çok az şey söylemişti.)</p>

  <p>Bunun anlamı, demişti İsa, eski ahlak yasalarının yeterli olmadığıdır. Evet, birbirinizi sevmek zorundasınız (kendisi de bununla ilgili dokunaklı konuşmalar yapmıştı), ama (burada kendisiyle çelişiyor gibi görünüyor) ilişkilerinizi alt üst edecek şeyler de yapmak zorundasınız. Yalnızca komşunuzu değil, düşmanınızı da sevmek zorundasınız. Toprağınızı ve ailenizi bırakıp İsa’yı izlemek zorundasınız. “Yeryüzüne barış getirmeye geldiğimi sanmayın!” demişti. “Çünkü ben babayla oğulun, anneyle kızın, gelinle kaynananın arasına nifak sokmaya geldim... Çarmıhını yüklenip ardımdan gelmeyen&nbsp;bana layık değildir.”</p>

  <p>Büyük olasılıkla kendini ne Tanrı’nın oğlu ne de haham ya da isyancı olarak görüyordu, ancak kendisini nasıl gördüğü de açık değildir. İncil’de aktarılanların onun ağzından çıkıp çıkmadığı ve bu sözlerin onun zamanında ne anlama geldiği gayet önemlidir. Kendisini bir biçimde Göklerin Melekutu’na varlık kazandıran ve konuşurken&nbsp;bile bu egemenliğin gerçekleşmesini sağlayan biri olarak tanıtıyordu.</p>

  <p>İsa’nın öğretisini yaydığı 2-3 yıl içinde Yahudi önderler ona gitgide daha fazla karşı çıkmaya başlamıştı. Bu şaşırtıcı bir şey değil, çünkü İsa, zaman zaman onları yakıcı sözlerle eleştiriyordu. İşte bir örnek: Siz dıştan güzel görünen, ama içi ölü kemikleri ve her türlü pislikle dolu badanalı mezarlara benzersiniz.</p>

  <p>Yaşamının sonunda, henüz otuzlu yaşlarını sürerken, İsa, yandaşlarıyla birlikte, İsrailloğullarının Mısır’dan kaçışını anmak için kutlanan Fısıh Bayramı’na katılmak üzere Kudüs’e gitmişti. Bu yolculuğun tehlikeli olduğunu biliyordu ve bu tehlikenin tek nedeni, Kudüs’te kendisine düşman Yahudilerin varlığı değildi. Kent Roma İmparatorluğu&nbsp;sınırları içindeydi ve Romalı yöneticiler, rakip bir krallığın doğuşu&nbsp;hakkında konuşan birine karşı kesinlikle hoşgörülü olmayacaklardı.</p>

  <p>Yine de İsa, arkadaşlarına, Tanrı’nın iradesini uygulamak için gitmek zorunda olduğunu söylemişti. Kudüs’te olabilecek şeyler Tanrı’nın sorumluluğundaydı. Ölümü Yahudi soydaşlarının, Göklerin Melekutu’na kabul edilmek için gerekli olduğunu hissettiği duygusal&nbsp;değişimi yaşamasını sağlayabilirdi. “Bugün, yarın ve öbür gün yoluma devam etmeliyim,” demişti, “çünkü bir peygamberin, peygamberleri öldüren, kendisine gönderilenleri taşlayan Kudüs’ün [Yeruşalim]&nbsp;dışında ölmesi düşünülemez.”</p>

  <p>Kente ulaştıklarında İsa ve yandaşları, son kez birlikte oturdukları bir sofrada akşam yemeği yediler. Ertesi gün bir müridi, İsa’yı düşmanlarına ihbar ederek ona ihanet etti. Bir karmaşa çıktı ve İsa alınıp götürüldü. Bir Yahudi mahkemesine çıkartıldı. Mahkeme, Tanrı’nın oğlu olduğunu iddia ederek dine saygısızlık ettiğine karar verdi. İsa’mn Yahudilerin kralı olmak istediğini söyleyerek onu Romalı valiye teslim ettiler. Vali bunun doğru olup olmadığını sordu, İsa garip bir biçimde, “Söylediğin gibidir” yanıtım verdi. Romalı vali bir an&nbsp;kararsız kaldı, fakat sonra ortalığı karıştıran bu adamın öldürülmesini emretti.</p>

  <p>Romalı askerler İsa’yı kentin dışına çıkardı, muhtemelen dik bir kazığa bağlanmış bir kirişe çivileyerek onu çarmıha gerdiler. Biri çarmıhın üzerine, “Bu, Yahudilerin kralı İsa’dır” yazan bir yafta astı ve&nbsp;İsa acı içinde kıvranırken hahamlar ve diğer insanlar onunla alay ettiler. Bu noktada İsa anlaşıldığı kadarıyla, onun böyle bir acı çekmesine engel olmak için hiçbir şey yapmayan Tanrı’nın kendisine ihanet&nbsp;ettiğini düşünmüştü. Bir ilahiden, “Tanrım, Tanrım beni neden terk&nbsp;ettin?” cümlesini haykırdı ve kısa bir süre sonra öldü.</p>

  <p>Müritleri sarsılmıştı. Önderlerini kaybetmişlerdi ve ne yapacaklarını bilmiyorlardı. Fakat sonra, İncil’in yazarlarının anlattığı kadarıyla, şaşırtıcı şeyler olmuştu. İsa’nın zengin bir arkadaşı, onun cesedini kayalıklı bir yamaca oyulmuş bir mezara yerleştirmiş ve disk biçimindeki bir kayayı yuvarlayarak mezarın girişini kapatmıştı. Ancak müritleri mezarın yanına geldiklerinde kayanın yana yuvarlandığını ve&nbsp;İsa’nın naaşının ortadan kaybolduğunu fark ettmişlerdi. Ona ne olmuştu? Daha da garibi, bu olaydan sonra İsa bir hayalet gibi, ama konuşulabilen ve dokunulabilen bir hayalet gibi, orada burada müritlerine görünüp kaybolmaya başlamıştı. Bu ortaya çıkışlar İsa’nın dirildiğinin ve öğrettiği her şeyin gerçek olduğunun kanıtı olarak görüldü.</p>

  <p>Müritleri dini topluluklar kurmaya başladı. İsa’dan Mesih (“yağlanarak kutsanmış” anlamında) kendilerinden de İsevi ya da Hıristiyan olarak söz ettiler. Hiç de şaşırtıcı olmayan bir biçimde, Kudüs’teki Yahudilerle çevrelenmiş Hıristiyanlar kendilerini esas olarak Yahudilerin özel bir cemaati olarak görüyorlardı. Yahudi perhizi kurallarını uyguluyor ve Tanrı’nın uzun zaman önce İbrahim’e buyurduğu gibi oğlan çocuklarını sünnet ettiriyorlardı.</p>

  <p>Fakat aralarından bazıları Tapınak’taki geleneksel ibadeti lanetlediler ve Yahudi yasalarını ve geleneklerini reddetmeye veya yeniden yorumlamaya başladılar. Söylediklerine göre önemli olan yasaların&nbsp;dar anlamı değil, ruhuydu; İsa’nın öğrettiği de buydu. Böyle şeyler&nbsp;söylemek tehlikeliydi. Öfkeli Yahudiler, önderlerine, “Dik kafalılar,&nbsp;yürekleri ve kulakları sünnet edilmemiş olanlar” biçiminde seslenen&nbsp;bir Hıristiyan vaizi, İstefanos’u taşlayarak öldürdüler.</p>

  <p>Hıristiyanların önde gelen düşmanlarından biri Saul adında dindar bir Yahudiydi. Kısa boylu, kel, eğri bacaklı bir din adamıydı. Bir haham olarak yetiştirilmesine karşın hayatını çadır yaparak kazanı<span style="text-indent: 0.3in;">yordu. İsa’nın çarmıha gerilmesinden sonra, ilk Hıristiyanları tutuklayarak ve hapishaneye yollayarak onlara zulmetmişti.</span></p>

  <p>Bir gün Saul Suriye’de bir yolda yorgun argın yürürken, “Saul, Saul, neden bana zulmediyorsun?” diyen bir ses duydu. Ses İsa’nın sesiydi. Saul hemen Hıristiyan oldu. Yalnızca din değiştirmemiş, daha fazlasını yapmıştı; Tanrı’nın kendisini “dünyanın sonuna kadar” bir&nbsp;günahtan kurtarma mesajı taşıması için görevlendirdiğini hissetmiş ve&nbsp;bu görevi yerine getirmek için kolları sıvamıştı. Bazı nedenlerle Saul&nbsp;ismini bırakıp kendisine Pavlus demeye başlamıştı.</p>

  <p>Bir misyoner olarak Pavlus, her zaman güvenli olmasa da yolculuk yapılabilen huzurlu Roma İmparatorluğu’nda yaşamanın nimetlerinden yararlanmıştı. Yaşamının geri kalanında, sürekli faaliyet içinde olduğu 30 yılda, gemilerle Akdeniz’de yolculuk yapmış ve Roma yollarında yürüyerek Suriye, Küçük Asya, Yunanistan kentlerini&nbsp;dolaşmış ve büyük başkent Roma’ya bile gitmişti. Bütün bu yerlerde&nbsp;küçük topluluklarla konuşmuş ve dinleyicilerinden birkaçmı dinini&nbsp;değiştirmeye ikna etmişti. Onlardan ayrıldıktan sonra, cesaretlendirici mektuplar yazarak bu yeni Hıristiyanlarla bağlantısını sürdürmüştü. İnsanların ve doğanın hışmına uğramıştı: Zindana atılmış, taşlanmış, bir engerek tarafından ısırılmış, üç kez sopalarla dövülmüş, beş&nbsp;kez kırbaçlanmış ve üç kez deniz kazası atlatmıştı.</p>

  <p>Bu sırada Pavlus, kendisine çöl yolunda seslenen adamın öğretisini tamamen değiştirmişti. İsa’nın sözleri Yahudilere yönelikti, oysa Pavlus yalnızca Yahudilere değil, putperestlere de vaaz veriyordu. Bu&nbsp;nedenle, büyük ölçüde İsa’nın öğrettikleri konusunda çok az şey bilmesinin de etkisiyle, neredeyse yepyeni bir din kurdu. (İsa’nın Suriye’de onunla konuşmasından sonra Pavlus, Kudüs’e gitmek ve İsa’nın&nbsp;önde gelen yandaşı Petrus ve İsa’nın kardeşi Yakup ile bir araya gelmek için üç yıl beklemişti.)</p>

  <p>Pavlus, düpedüz Yahudi “yasalarının” büyük bölümünü kaldırmak suretiyle Hıristiyanlığı putperestler için daha kabul edilebilir hale getirmişti. Örneğin onu dinleyen erkeklere Hıristiyan olmaları için Yahudiler gibi sünnet olmalarının gerekmediğini söylemişti. Bu pek&nbsp;çok erkeği rahatlatmış olmalıydı.</p>

  <p>Pavlus açısından en önemlisi, İsa’nın ne öğrettiği değil, kim olduğu, öldürülmesinin ve mezardan çıkışının ne anlama geldiğiydi. İsa&nbsp;<span style="text-indent: 0.3in;">kim olduğu konusunda ihtiyatlı konuşurken, Pavlus açıkça İsa’nın, Tanrı’nın oğlu olduğunu ve yakında dünyanın sonunun geleceğini haber verdiğini söylemiştir. İsa’nın ölümü bütün insanların günahları&nbsp;için bir tür af dileme anlamındaydı, dolayısıyla bütün insanların Tanrı tarafından bağışlanmasını ve Tanrı’nın kulları olarak kabul edilmesini olanaklı kılmıştı. Pavlus’un, İsa’nın yaşamını bilerek feda ettiğine&nbsp;dair öğretisi onun Hıristiyanlığa en önemli katkısıdır. İsa hiçbir zaman böyle bir iddiada bulunmamıştı.</span></p>

  <p>Peki İsa’nın, Tanrı’nın oğlu olduğunu ve günahlarımızı bağışlatmak için öldüğünü Pavlus nereden biliyordu? Bunun kanıtı öldükten sonra İsa’nın mezarından çıkması ve bazı yerlerde müritlerine, sonra&nbsp;da Pavlus’a görünmesiydi. Bu heyecanlandırıcı haberleri duyanlar ve&nbsp;İsa’nın kendileri için öldüğüne gerçekten inananlar kurtarılacaktı.&nbsp;Dünyanın sonu geldiğinde bir hüküm günü olacak ve inananlar Tanrı’ya kavuşacaktı.</p>

  <p>Yaşamının son günlerinde Pavlus, Yahudi olmayan birini Tapınak’ın iç avlularına sokmakla suçlanarak Kudüs’te tutuklanmıştı. Romalı yöneticiler büyük olasılıkla onu tıpkı İsa gibi bir baş belası olarak görüyorlardı, fakat İsa’nın tersine Pavlus yasal olarak bir Roma yurttaşıydı. İmparatora yalvarmak hakkını kullanmak isteyince onu&nbsp;Roma’ya yolladılar. Pavlus’un yaşamına ilişkin kaynağımız olan İncil’in Resullerin İşleri kitabı, daha sonra ne olduğunu yazmıyor, fakat&nbsp;anlatılanlara göre Pavlus iki yıl tutuklu kaldıktan sonra yargılanmış,&nbsp;suçlu bulunmuş ve boynu vurulmuştu.</p>

  <p>Hareketli geçen bu 30 yıl içinde Pavlus neleri başarmıştı? Yaşamı pek bilinmeyen bir adamın ölümüyle ilgili duyduklarını almış ve herkes için bir din oluşturmuştu. Sonra da bu yeni inancın tohumlarını&nbsp;dünyanın ulaşabildiği her yerine saçmıştı. İsa tarihin en etkileyici kişiliğiyse, bazılarımızın aklına geleceği gibi, o halde Pavlus kimdi?</p>

  <p>Pavlus öldükten sonra Hıristiyanlık yayılmaya devam etti; başlarda yavaş, sonra çok hızlı bir biçimde. Sonraki 300 yılda diğer inançları (onların inanışlarını kendi içinde eriterek) yuttu ve sonunda Roma imparatorları Hıristiyanlığın devlet dini olmasına karar verdi. Hıristiyanlık, kadife giysiler içindeki varlıklı kişiler tarafından idare edilen büyük bir bürokrasi yarattı, öğretim kurumlan ve kiliseler inşa etti, öğrenmeyi destekledi, barış vaazları verdi, kimi zaman savaşlara&nbsp;<span style="text-indent: 0.3in;">yol açtı ve pek çoklarının saygı gösterdiği ve yine pek çoklarının önemsemediği ahlaksal ölçütler koydu. Milyonlarca insana, Tanrı’nın&nbsp;bu dünyamn acılarından sonra onlara cennette yeniden yaşamayı vaat ettiğini öğretti. Günümüzde dünya üzerindeki insanların üçte biri&nbsp;kendisini Hıristiyan olarak tanımlıyor.</span></p>

  <p>Dünya dinlerinin en genci olan İslam, İbranilerin sürülerini güttüğü, Musa’nın Tanrı’yla konuştuğu ve İsa'nın çarmıha gerildiği yerlerden pek de uzakta olmayan bir yerde, Arabistan’da doğdu. Üç tarafı suyla, dördüncü tarafı da çölle çevrili olan Arabistan bir yarımadadan çok bir adaya benzer. Neredeyse tamamı sıcak, kurak ve çoraktır. Yakın zamana dek buradaki Arapların çoğu, develeri, atları, koyunları ve keçileri için hiç durmadan otlak arayan bedevilerdi. Temel yiyecek kaynakları süt ve az sayıdaki vahada yetiştirdikleri hurmaydı.</p>

  <p>İslam dininin kurucusu Hz. Muhammed’den önce Araplar tek bir halk değildi. Çoğu, deve, köle ve at elde etmek için veya savaşçılarının cesaretlerini sınamasına olanak sağlamak için birbirine saldıran&nbsp;kabilelere bağlıydı. Putperesttiler, ama anlaşıldığı kadarıyla daha&nbsp;Muhammed’in doğumundan önce bazı Araplar tek bir tanrıya inanmaya başlamışlardı.</p>

  <p>Hz. Muhammed MS 570 yılında, bedevilerin arasında değil, kutsal bir kent olan Mekke’de doğmuştu. Doğum yerinin en önemli simgesi Arapların Kâbe (“küp” anlamında) olarak adlandırdıkları ünlü bir tapınaktı. İçinde pek çok put barındırıyordu, hatta Meryem Ana&nbsp;ile Hz. İsa’nın bile heykelcikleri vardı. Mekke aynı zamanda, çöl boyunca tütsü ve baharat taşıyan deve kervanlarının kutsal Zemzem kuyusundan su almak için durakladıkları bir vahaydı.</p>

  <p>Babası, Muhammed doğmadan önce, böyle bir kervan yolculuğu sırasında ölmüştü, annesi de Muhammed altı yaşlarındayken öldü.&nbsp;Büyükbabalarından biri sorumluluğunu aldı, ama o da ölünce küçük&nbsp;çocuğu amcası yetiştirdi. Aile yoksuldu, Muhammed anlaşıldığı kadarıyla bir süre çobanlık yapmış, sonra da kervanbaşı olarak çalışmıştı.</p>

  <p>Ancak yirmi beş yaşında emrinde çalıştığı kadınla, kendisinden on beş yaş büyük varlıklı bir dulla evlendi. Artık hayat üzerine düşünecek boş zamanı ve olanağı vardı. Büyük olasılıkla, karısı gibi zengin,&nbsp;<span style="text-indent: 0.3in;">yerleşik Araplarla hâlâ göçebe olarak yaşayanlar arasındaki toplumsal farkı bu dönemde gözlemledi. Belki de Arabistan’da çok sayıda bulunan Hıristiyan ve Yahudi Araplardan diğer dinler hakkında bir&nbsp;şeyler öğrendi.</span></p>

  <p>İslam dini, kendi kuruluşuyla ilgili şunları anlatır: Muhammed sık sık Mekke’nin dışına çıkıp, kurak bir arazideki bir mağarada tefekküre dalıyordu. Bir gün yine mağaradayken, MS 610’da, dört büyük&nbsp;melekten biri olan Cebrail Muhammed’e göründü. Cebrail ona Tanrı’nın elçisi seçildiğini söyledi ve “Oku” diye buyurdu. Muhammed&nbsp;okuma yazma bilmediği yanıtını verdi, ancak Cebrail ısrar etti:</p>

  <p><br /></p>

  <p><span style="font-style:italic;">Yaratan Rabbinin adıyla oku.</span></p>

  <p><span style="font-style:italic;">O, insanı bir kan pıhtısından yarattı.</span></p>

  <p><span style="font-style:italic;">Oku. Rabbin sonsuz kerem sahibidir.</span></p>

  <p><span style="font-style:italic;">O Rabbin ki kalem ile yazmayı öğretti.</span></p>

  <p><span style="font-style:italic;">İnsana bilmediğini öğretti.</span></p>

  <p><span style="font-style:italic;"><br /></span></p>

  <p>Büyük bir korkuya kapılan Muhammed hemen evine döndü. Üşüdüğünü söyleyerek yatağına uzandı ve karısından üzerini örtmesini istedi. Sonra yine o sesi duydu, bu kez şöyle diyordu:</p>

  <p><br /></p>

  <p><span style="font-style:italic;">Sen örtüne sarıl</span></p>

  <p><span style="font-style:italic;">Kalk ve ısın!</span></p>

  <p><span style="font-style:italic;"><br /></span></p>

  <p>Cebrail bundan sonra Muhammed’e şiirsel nazımla ilahi gerçekleri aktarmaya başladı. Sonraki 20 yıl boyunca Muhammed bu vahiyleri almaya ve sonra da tekrarlamaya devam etti. 632 yılındaki vefatından sonra Müslümanlar yazıya geçirdikleri vahiyleri ve Kuran adı altında bir araya getirdiler. Bir meleğin bir mağarada bir&nbsp;Arap’a ulaştırdığı vahiylerden bütün dünyaya yayılan bir din ortaya çıktı.</p>

  <p>İslamın doğuşunun genel kabul gören öyküsü budur. Günümüzde bazı araştırmacılar inancın daha yavaş biçimlendiğini düşünüyor. Kuran’ın varlığına ilişkin en eski kanıtın, Müslümanların Kudüs’te Kubbet-üs Sahra’yı inşa ettiği yıl olan 691 yılına ait olduğunu belirtiyorlar. (Bu ünlü mescit, Hz. Muhammed’in miraca çıktığı yerdedir.)</p>

  <p>Mescidin kubbesini çevreleyen bazı ayetlerin Kuran’dakilerle birebir aynı olmadığı iddiaları, Kuran’ın peygamberin ölümünden on yıllar&nbsp;sonra bile hâlâ son biçimini almadığının kanıtı olarak öne sürülür.</p>

  <p>Muhammed, kendisini dinleyen her Arap’a Cebrail’in aktardığı hakikati öğretmeye başlamıştı, öğrettikleri şunlardı: Yalnızca bir tek&nbsp;tanrı vardır, o da Allah’tır. Muhammed Allah’ın elçisi ve peygamberidir. Kıyamet günü yakındır. Allah’ın buyruklarını yerine getirenler&nbsp;öldükten sonra cennete gidecek, diğerleriyse cezalandırılacaktır. Bu&nbsp;basit bildiri Muhammed’in tebliğ ettiği dinin temelini oluşturuyordu.&nbsp;Bu din İslam’dı, bir başka deyişle Allah’ın’ iradesine “teslim olma” dini. Bu dine inananlara da, Müslüman, yani “teslim olanlar”, “selameti bulanlar” deniyordu.</p>

  <p>Dini bir önder olarak Peygamber’in başarısı adım adım gelmişti. Önce karısı ve ailesi, sonradan halefi olacak kişiler ve birkaç yüz kişi&nbsp;daha kısa süre sonra İslâmî kabul etmişti. Bu dini kabul ettiklerinde&nbsp;çoğu otuz yaşının altındaydı. Öteki Mekkeliler, özellikle de seçkinler,&nbsp;Muhammed’in öğretilerine karşı düşmanca davranıyorlardı. Kabilesini yönetenler bile ona karşıydı. Belki de yoksulların zenginlerin servetinde yasal hakkı olduğunu söyleyerek onları korkutmuştu.</p>

  <p>Bir pazaryerinde Muhammed, Mekke’nin kuzeyindeki bir vaha olan Yesrib’den gelenlerle sohbet ederdi. Sohbet ettiği kişiler ve daha&nbsp;sonra onların başka hemşerileri onun müridi oldu. Onu, bölgedeki rakip cemaatler arasında yaşanan kavgaları yatıştırması umuduyla Yesrib’e çağırdılar. Mekkelilerin çoğu ona düşman olduğu, hatta onu&nbsp;tehdit ettiği için Muhammed bu çağrıyı memnuniyetle karşılamıştı.&nbsp;Mekkeli yandaşlarını Yesrib’e yolladı. Ardından Muhammed de bir&nbsp;arkadaşıyla birlikte gizlice Mekke’den ayrıldı, nadiren kullanılan çöl&nbsp;patikalarını izleyerek 622 yılının Eylül ayında sağ salim Yesrib’e ulaştı. Muhammed Yesrib’in adını Medine olarak değiştirdi.</p>

  <p>Mekkeliler Medine’deki Peygamber ve sahabelerinin üzerine iki kez ordu yolladı, fakat Muhammed’in küçük ordusu onları kente&nbsp;yaklaştırmadı. Müslümanların Allah’ın onlarla birlikte olduğuna&nbsp;inancı daha da pekişti. Muhammed bu arada, onu peygamber olarak&nbsp;tanımayan Medine Yahudileriyle de savaştı.</p>

  <p>630 yılında. Peygamber Mekke’ye yürüdü ve kenti savaşmadan ele geçirdi. Düşmanlarının canlarını bağışladı. O bunda ısrar etmese de,&nbsp;<span style="text-indent: 0.3in;">Mekkelilerin çoğu böylece Müslüman oldu. Mekke ve Medine yakınlarındaki pek çok kabile Muhammed ile güç birliği yaptı ve İslâmî kabul etti. Muhammed, düşman Arapların kendisini yok etmek için gönderdiği orduyu da bozguna uğrattı. Arapların çoğu Muhammed’in tarafına geçti ve yeni dini kabul etti.</span></p>

  <p>Birbirleriyle savaşan kabilelere, onları kaynaştıran ve güçlendiren bir inanç vermişti. “Muhammed Allah’ın peygamberidir” diye yazar&nbsp;Kuran’da, “Onunla beraber olanlar, kâfirlere karşı şiddetli ve kendi&nbsp;aralarında merhametlidirler. Onları Allah’tan iyilik ve rıza isteyerek&nbsp;eğilen ve secde edenler olarak görürsün... Allah, onlardan iman edip&nbsp;dinin uygun bulduğu şeyleri yapanlara bağışlanma ve büyük ücret vaat etmiştir."*</p>
  <hr />

  <p><span style="text-indent: 0.3in;">*</span> <b style="text-indent: 0.3in;"><i>Kuran-ı Kerim Meali, Çağrı Yayınları (1993) Fetih Suresi.</i></b><br /></p>

  <p>Onları kaynaştıran yalnızca dindarlık değil aynı zamanda Peygamberin güçlü kişiliğiydi. Gözü kara bir savaşçıydı, ama kibar ve alçakgönüllü biriydi. O ve eşleri (yaklaşık bir düzine) kerpiçten yapılma basit bir evde yaşıyordu. Bal ve süt seviyor, sık sık kendi giysilerini yamarken görülebiliyordu. Başarısının gizi, sahabelerine örnek olan davranışlarında yatıyordu.</p>

  <p>632’de öldüğünde, Arapların onun halefi olacak bir öndere gereksinimi vardı. Muhammed, Arapları birbirlerine yalnızca hafifçe kaynaştırmıştı, öldükten sonra pek çok kabile yukarıdan gelen emirleri reddetti. Durumu daha da kötüleştiren bir şey de Peygamber’in, halefi olacak kişiyi açıkça seçmemesiydi. Allah’ın Peygamberi’nin yerine&nbsp;nasıl geçilebilirdi?</p>

  <p>En azından başlangıçta, sahabeler önderlerini iyi seçti. Muhammed’in yakın çevresinden Hz. Ebu Bekir’i “halife” olarak seçtiler. Bu önder iki yıl gibi kısa bir sürede isyanları bastırdı ve kavga eden kabileleri tek bir İslam devletinin çatısı altında birleştirdi. Öldüğünde,&nbsp;Araplar, bir çöl kabilesi reisi kadar sade yaşamayı sürdüren Hz.&nbsp;Ömer’i halife olarak seçtiler. Bir hırkası ve bir yamalı gömleği vardı,&nbsp;hurma yapraklarının üzerinde uyurdu.</p>

  <p>Araplar arka arkaya göz kamaştırıcı fetihlere girişti. Dünya daha önce böyle bir şey görmemişti. Develerinin üzerinde hızla ilerleyerek&nbsp;önce iki büyük komşularına saldırdılar: Kuzeybatıdaki Doğu Roma&nbsp;İmparatorluğu’na ve kuzeydoğudaki Pers İmparatorluğu’na. 15 yıl&nbsp;<span style="text-indent: 0.3in;">içinde (632-649) Romalılardan Mısır’ı aldılar ve İran’ın büyük bölümünü ele geçirdiler. (Daha sonra geri kalanını da alacaklardı.) Sasani şehinşahı, bir İranlı tarafından öldürüldü ve oğlu Çin’e kaçtı. Bu arada bedeviler denizcilere dönüştü, tıpkı uzun zaman önce Kartacalılarla savaşırken Romalıların yaptığı gibi. Bir donanma kurdular ve Akdeniz’in bütün denetimini ellerinde tutmalarım sağlayan bazı adaları&nbsp;ele geçirdiler.</span></p>

  <p>50 yıl kadar durduktan sonra yeniden doğuya yüklendiler ve Hindistan’ın batı kıyısının bir bölümünü ve Orta Asya’nın kıraç topraklarındaki vahaları fethettiler. Çin ordularıyla savaşıp onları yenilgiye uğrattılar ama Merkezdeki Çiçek Çin’in içlerine girmediler. Bu arada&nbsp;güçlü bir komutan olan Musa ibn Nusayr’ın komutasında Kuzey Afrika boyunca batıya doğru Cebelitarık Boğazı’na kadar ilerlediler.</p>

  <p>Çölde yaşayan bu cahil Araplar nasıl olmuş da bu kadar kısa zamanda bu kadar çok şey kazanmıştı? Belki de akla gelen ilk yanıt doğru yanıttı: Muhammed onları birleştirmiş ve onlara bir hedef vermişti. Allah Müslümanlardan vahyini dünyaya yaymalarını istemişti.&nbsp;Ancak Araplar herkesi ihtida ettirmeyi akılların koymuş bağnazlar&nbsp;değildi; aslında yönetimleri altındaki insanları kendi dinlerine geçmeye nadiren zorlamışlardı. Büyük olasılıkla, kâfirlerden vergi almak ihtida etmişlerden almaktan daha kolay gelmişti ve birkaç dine bölünmüş bir halkı yönetmenin tek bir din etrafında birleşmiş bir halkı yönetmekten daha kolay olduğunu kavramışlardı.</p>

  <p>Buna rağmen, Arapların fethettiği ülkelerdeki milyonlarca insan dinlerini değiştirdi, Müslüman oldu. Belki, bu kadar çok savaş kazandıklarına göre Müslümanların Tanrısı gerçekten de güçlü olmalı, diye düşünmüşlerdi. Belki de, inananların görevlerini son derece açık&nbsp;bir biçimde ortaya koyan bir din onlara çekici gelmişti. İslam ayrıca&nbsp;onlara, yüzlerinin neşeyle aydınlanacağı ve “cennet bahçelerinde” Allah’a şükredecekleri bir ahret yaşamı vaat ediyordu. Bu bahçelerde,&nbsp;“her zaman genç hizmetçiler etraflarında dolaşır. Kevser (cennet şarabı) dolu sürahiler, ibrikler ve kadehlerle... Bir de beğendikleri meyvelerle. Ve arzu ettikleri kuş etleriyle ikram olunurlar. Güzel gözlü&nbsp;huriler de vardır. Sedefinde büyümüş inci gibi.”</p>

  <p>Afrika’nın ve Asya’nın büyük bölümünü ele geçiren Müslümanlar için artık Avrupa’yla ilgilenme zamanı gelmişti. Bütün Kuzey Afri<span style="text-indent: 0.3in;">ka’yı fetheden Musa ibn Nusayr, İspanya’yı fethetmesi için Tarık adında bir komutanı seçti. Komutan, 711 yılında, Kuzey Afrika’yı&nbsp;Avrupa’dan ayıran dar boğazı yalnızca 7.000 mühtediden [dinini&nbsp;değiştirip Müslüman olmuş kişi] oluşan bir kuvvetle geçti. Boğaza&nbsp;hâkim büyük bir kayayı ele geçirdiler ve bu kayaya Cebelitarık (Tarık Dağı) adını verdiler. Daha sonra Müslümanlar bir savunma ordusunu yenilgiye uğrattı ve Tarık ile Musa günümüzde Ispanya’nın&nbsp;ve Portekiz’in bulunduğu îber Yarımadası’nı istila etti. (Sonradan&nbsp;halife Musa’yı ve Tarık’ı geri çağırmış ve onları hırsızlıkla suçlamıştı. Kuzey Afrika’nın ve İber Yarımadası’nın fatihlerinin akıbeti karanlık olmuştu.)</span></p>

  <p>Öte yandan 732 yılında Müslümanlar atlarını İber Yarımadasının kuzeyine doğru sürdüler, Pireneler’i aşıp “Fransa”ya girdiler. O dönemde Fransa herkesçe bilinen ama küçük bir ülkeydi, ancak hükümdarları her nasılsa, kurt postu olduğu söylenen giysiler giyen savaşçılar yetiştirmişti. Fransa’nın batısında gün boyu süren bir çarpışmada&nbsp;Müslüman süvariler defalarca Fransızları yenilgiye uğratmaya çalışmış, fakat her defasında başarısızlığa uğramışlardı. Karanlık çöktükten sonra Fransa’dan çekildiler. Müslümanların bu yenilgisi, geriye&nbsp;dönüp bakıldığında, Avrupa ve İslam için bir dönüm noktası olarak&nbsp;görünüyor. Sonraki kuşaklar boyunca Avrupa yenilemeyecek kadar&nbsp;güçlendi ve yüzyıllar sonra Hıristiyanlar Müslümanları İber Yarımadası’ndan çıkardı.</p>

  <p>Müslümanlar Fransa’ya saldırırken, Avrupa’nın diğer ucunda bir Arap donanması, güçlü duvarlarla çevrili Konstantiniye’yi fethetmeye çalışıyordu. Bir görüşe göre Müslümanlar, aynı anda batıdan (îber&nbsp;Yarımadası ve Fransa) ve doğudan saldırarak bütün Avrupa’yı kıskaca alıp fethetmeyi tasarlamıştı. Ancak o tarihlere gelindiğinde birden&nbsp;fazla Müslüman hükümdar olduğu ve bu hükümdarların her zaman&nbsp;birlikte hareket etmediği düşünülürse, bunun doğru olma olasılığı pek&nbsp;yok. Arap gemileri beş yıl boyunca Konstantiniye’yi kuşatma altında&nbsp;tuttu ama bir sonuca ulaşamadı; iki kuşak boyunca ara verdikten&nbsp;sonra, yeniden saldırdılar. Fakat bu ilkçağ kenti düşmedi. 400 yıl önce Konstantin’in burayı başkenti olarak seçmesinin ne kadar yerinde&nbsp;olduğunu bir kez daha kanıtladı. İslam orduları Avrupa’da, hem batıda, hem de doğuda durduruldu; Ortadoğu’yu, Kuzey Afrika’yı ve&nbsp;<span style="text-indent: 0.3in;">Asya’nın çok büyük bir bölümünü fethetseler de Avrupa’yı asla fethedemediler.</span></p>

  <p>Müslümanların ardı ardına zafer kazandıkları dönem sona ermişti, ama İslam sonunda dünyanın en yaygın dinlerinden biri olarak Budizm ve Hıristiyanlığın yanındaki yerini almıştı. Muhammed’in uzun zaman önce kurduğu bu dine günümüzde bir milyarın üzerinde insan&nbsp;inanıyor.</p>

  <p>Ne kadar sık söylenir, ne kadar da doğrudur: Büyük dinlerin kurucuları kıyıda köşede kalmış yerlerde yaşayan alçakgönüllü insanlardı. Ama en önemli soruları soranlar da onlardı. Bu sorulara öyle güçlü yanıtlar vermişlerdi ki kendilerinden sonraki kuşakların da zihinlerinde yer ettiler.</p>
</body>
</html>
