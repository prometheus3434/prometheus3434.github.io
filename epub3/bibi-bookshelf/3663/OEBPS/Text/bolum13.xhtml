<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><a id="bookmark0"></a>13. Bölüm</h1>

  <h2 id="sigil_toc_id_13"><a id="bookmark1"></a>Her Yerde Egemenlik Halkın</h2>

  <div>
    <br />
  </div>

  <p>Yakın bir zamana kadar gezegenimiz Dünya’da demokrasi ender rastlanan bir şeydi. Her yerde çoğunluğun adına küçük bir azınlık karar veriyordu; bu azınlık genellikle bir hükümdar ve varlıklı toprak&nbsp;sahiplerinin oluşturduğu yüksek tabakaydı. Vergileri toplayan, yasaları koyan, insanları hırsız olarak damgalayan ve savaş ilan eden onlardı. Doğru, krallar ve yüksek tabaka birbirleriyle her zaman iyi geçinmemiştir ve “tarihin” büyük bölümü onların birbirleriyle yaptıkları savaşların tarihidir. Fakat bir konuda uzlaşıyorlardı: Ülkeyi yönetmeye hakkı olanlar, yalnızca başkalarının işlediği topraklara sahip&nbsp;olanlardı. Neredeyse kimse değersiz ve pis ayaktakımına iktidarı vermeyi düşünmüyordu. Ayaktakımı: Zanaatkârlar ve dokumacılar, ne&nbsp;idüğü belirsiz insanlar, taşrada yaşayan budalalar... Yani sizin ve benim atalarımız.</p>

  <p>Ancak 1700’lerin sonlarında kralların ve yüksek tabakanın uzun, çok uzun süren saltanatı sonuna yaklaşmaya başladı. Dünya, iktidarı&nbsp;neredeyse herkese, zengin veya yoksul, erkek veya kadın, kızıl, beyaz&nbsp;veya siyah ayrımı olmadan herkese vermeyi amaçlayan demokratik&nbsp;devrimler çağına girdi.</p>

  <p>Bu başkaldırmaların ilki, şaşırtıcı bir biçimde ücra bir kıtada, Kuzey Amerika’da yaşandı. Önce kıtanın içinde bulunduğu koşullara kısaca bir değinelim.</p>

  <p>İki yüzyıl öncesinde bu kıta dünya haritalarında yalnızca bir lekeydi. Büyük Britanya kıtanın büyük bölümünün kendisine ait olduğunu&nbsp;<span style="text-indent: 0.3in;">iddia ediyordu; 1600’lerde bir avuç Britanyalı, özellikle de İngilizler, yurtlarını bırakıp küçük gemilerle Kuzey Amerika’ya yelken açmışlar&nbsp;ve kıtanın doğu kıyısına yerleşmişlerdi. Kumla kaplı sahillerin hemen&nbsp;ötesinde balta girmemiş ormanlar vardı: çok az insanın yaşadığı&nbsp;</span><span style="text-indent: 0.3in;">5.000 kilometrelik bir kara parçasının başlangıcı. Onları başka göçmenler izledi, bir göçmen seli yaşandı. Başka Britanyalıların yanı sıra&nbsp;Almanlar, Fransızlar, Hollandalılar ve Afrikalılar geldi.</span></p>

  <p>Afrikalılar dışında yeni gelenler istedikleri topraklara el koydular veya ormanlık alanlarda yaşayan Amerika Yerlilerinden toprak satın&nbsp;aldılar. Amerika Yerlilerinin, üzerinde yaşadıkları topraklara “sahip olmanın” ne anlama geldiği konusunda bir fikirleri yoktu, oysa yeni gelenler onları çabucak kandırarak bu toprakları “sattırdılar”. Amerika&nbsp;Yerlileri Manhattan Adası’nı (günümüz New York’unun kalbi) birkaç&nbsp;Hollandalı’ya bir sterlin ve yarım gümüş para değerindeki giysi ve incik&nbsp;boncuk karşılığında satmışlardı. Göçmenler ağaçlan kestiler, kulübeler&nbsp;inşa ettiler ve mısır yetiştirmeye başladılar. Yerliler, yeni gelenler onlan öldürmeden veya batıya sürmeden önce, Avrupalılann bilmediği bu&nbsp;tahılı nasıl yetiştireceklerini göçmenlere göstermişti.</p>

  <p>Britanyalı göçmenler sıradan insanlardı. Isaac Allerton örneğin, İngiltere’de terzilik yapıyordu. Massachusetts’e ailesiyle ve tarım yapacakları topraklar ve diledikleri gibi ibadet etme hakkı arayan (Pilgrim Atalar adıyla anılan) diğer göçmenlerle birlikte gelmişti. Allerton başlangıçta yoldaşları Pilgrimlerin alışverişlerinde aracılık yapıyordu. Fakat sonra Pilgrimler Allerton’ın “kendi çıkarını gözettiğine, onları “aldattığına” karar vermiş ve onu aralarından kovmuştu. Bu olaydan sonra Allerton kıyı boyunca mekik dokuyarak&nbsp;yaptığı kürk, tütün, köle ve rom ticaretinden büyük paralar kazanmış&nbsp;ve kaybetmişti.</p>

  <p>Diğer bir göçmen, Gabriel Leggett, İngiltere’nin güneyinden geliyordu. Büyük olasılıkla aile çiftliğini terk etme olanağı olmayan, evin küçük çocuklarından biriydi. New York kolonisine gelmiş ve günümüzde New York’un Güney Bronx bölgesinde yer alan bir araziyi&nbsp;yerlilerden “satın almış” bir çiftçinin kızıyla evlenmişti. Birileri Gabriel’dan “kötü şöhretli, adi huylu” biri olarak söz ediyor. Gabriel da&nbsp;çiftçilik yaparak ve sonradan New York’un Harlem semti olacak bölgedeki inşaatçılara kereste satarak zenginleşmişti.</p>

  <p>Amerika’ya yerleşen bu Avrupalılar, başka yerlerdeki çoğu insanın tersine, ilkel bir demokrasi olarak tanımlanacak bir eşitlik içinde bir&nbsp;arada yaşıyorlardı. Başka ülkelerden gelen gezginler, işçilerin yemeklerini işverenleriyle aynı yerde yemekle kalmayıp handaki en iyi yemeğin kendilerine sunulmasını beklediklerini görünce şaşkına dönüyorlardı. Amerikalı zengin yayıncı Benjamin Franklin, Fransa’ya yaptığı seyahatte, zenginlerle yoksullar arasındaki farkı görüp derinden&nbsp;sarsılmıştı. Şöyle yazıyordu: “Her insanın mülk sahibi olabildiği, kamusal işlerde oy kullanabildiği, derli toplu, sıcak bir evde yaşayabildiği New England’ın sağladığı mutluluğu düşündüm durdum.”</p>

  <p>Ancak bütün Amerikalılar bireye saygının ve eşit hakların tadını çıkaramıyordu. Aslında beyazlar yerlilerin yaşamlarını altüst etmişlerdi. Ormanda yaşayan yerlilerin becerilerini takdir ediyorlardı, ama&nbsp;tenha çiftliklerde yaşayan beyazlar en iyi yerlinin ölü bir yerli olduğunu düşünme eğilimindeydi. Kimi zaman beyazlar yerlileri köleleştirmeyi deniyor ama onlar kaçıp ormanların içlerinde kayboluveriyorlardı. Yerli kabileleri beyazlardan uzaklaşmak için batıya göç etmişti.&nbsp;Yalnızca, Büyük Göller’in doğusundaki ürkütücü İrokualar topraklarını bırakmamıştı.</p>

  <p>Amerika’ya yeni yerleşenlerin gözünde başka bir Amerikalı grup yerlilerden çok daha değersizdi. Bunlar Afrika’dan getirilen siyahlardı. Göçmenler çiftlikte çalıştıracak işçilere gereksinim duyduklarında&nbsp;aralarından çoğu siyahları (Afrika’dan getirilen köleleri) satın alıyordu. Bu kölelerin öyküsü son derece acıklı bir öyküydü. Kendi ülkelerinde başka siyahların oluşturduğu çeteler tarafından yerlerinden&nbsp;yurtlarından kaçırılmış, zincire vurulmuş ve kıyı şeridine dek öldüresiye yürütülmüşlerdi. Burada beyaz köle tacirleri onları esir alanlardan satın almış, gemilere doldurmuş, sıcaktan kavrulan pislik içindeki güvertelere zincirlemiş ve Yeni Dünya’ya götürmüşlerdi. İngiliz&nbsp;John Newton böyle bir köle gemisinin kaptanıydı, sonradan “<span style="font-style:italic;">Amazing Grace</span>” [Hayrete boğan lütuf] ilahisini yazmıştı.</p>

  <p>Esir alınmanın ve hemen sonra da Yeni Dünya’ya yapılan dehşetli yolculuğun yol açtığı sarsıntı tasavvur edilemeyecek kadar korkunçtu. Bir köle gemisinin kaptanı şöyle yazıyordu: “Yüz kadar köle şaşkın bakışlarımız altında denize atladı.” Mürettebat kölelerin üçte ikisini kurtarmıştı ama ötekiler “kurtulmaya gayret etmediler, ölmeyi akıllarına koymuşlardı, doğrudan dibe battılar.”</p>

  <p>Köle tacirleri Afrikalı siyahları İngiliz kolonilerine ilk kez 1619’da, yani ilk İngilizlerin yerleşmesinden yalnızca 12 yıl sonra satmışlardı.&nbsp;Virginia’ya yerleşen bir beyaz bundan aldırışsız bir biçimde söz ediyordu: “Ağustos’un sonlarında Hollandalı bir tüccar bize yirmi zenci&nbsp;sattı.” Kölelik kısa bir süre içinde güneyde yaygınlaştı, kuzeyde de sıradanlaştı. Örneğin New York’lu çiftçi Gabriel Leggett’in bir düzine&nbsp;kölesi vardı. Philadelphia’da, sonradan bir özgürlük savunucusu olan&nbsp;Benjamin Franklin dört köle sahibiydi. Bunlardan birine Othello adı&nbsp;verilmişti.</p>

  <p>Kölelerle ilgili yasaları düzenleyen elbette beyazlardı. Köle sahipleri, aslında, kölelere istedikleri her şeyi yapabiliyorlardı, hatta döve döve öldürebiliyorlardı. Köleler yıllarca veya on yıllarca değil, yaşamları boyunca hizmet ediyordu; onlarm çocukları ve çocuklarının çocukları da öyle.</p>

  <p>1700’lerin ikinci yarısında Büyük Britanya'nın, bir süre önce Fransa’nın elinden aldığı Kanada’ya ek olarak, Kuzey Amerika’da on üç kolonisi vardı. Koloniler Maine’in ıstakoz avlanan buz gibi sığlıklarından Georgia’nın Okefenokee Bataklığı’na kadar uzanan geniş bir&nbsp;alana yayılmıştı. Büyük Britanya kralı ve Parlamentosu (yasama meclisi) bu kolonileri 5.000 kilometre öteden yönetmeye çalışıyordu.</p>

  <p>Britanya kendisini borç içinde bulduğunda sorunlar baş gösterdi. Hükümet akla uygun olanı yaptı, Amerikan kolonilerinde yaşayanların kendi paylarına düşen vergiyi ödemeleri gerektiğine karar verdi.&nbsp;Ayrıca Amerikalıların yalnızca Britanya ile ticaret yapması isteniyordu, böylece anavatanlarının zenginleşmesini sağlayacaklardı, rakipleri olan Fransa, Hollanda veya İspanya’mn değil. Kolonilerde yaşayanların Apalaş Dağları’nın ötesindeki Amerika Yerlilerinin topraklarına&nbsp;girerek yerlileri öfkelendirmemeleri de emrediliyordu.</p>

  <p>Amerikalılar Britanya’ya, işlerini kendi kendilerine gayet iyi halledebileceklerini söyleyerek yanıt verdiler. Amerikalıların temsil edilmediği Parlamento, onlardan vergi toplama ve onlara ne yapacaklarını söyleme hakkını nereden alıyordu? Buna Britanya’nın yanıtı, Parlamento’nun bütün Britanya’yı temsil ettiği gibi Amerika’yı da temsil ettiği biçiminde oldu. Doğru, diyorlardı, Amerikalılar Parlamento’ya&nbsp;temsilci yollamıyorlar, ama İngiltere’nin gitgide büyüyen' kenti Liverpool da yollamıyor. O halde bu iki bölge de, diyorlardı, Parlamen<span style="text-indent: 0.3in;">to’da “sanal olarak temsil ediliyordu.” Parlamento’nun üyeleri yalnızca onları seçen (veya atayan) bölgeler adına değil, bütün Britanya adına konuşuyorlardı.</span></p>

  <p>Amerikalılar vergi ödemeyi reddettiler. Massachusetts kolonisinin Boston kentinde, kendilerine Amerika Yerlisi süsü veren bir grup&nbsp;Amerikalı, akşam karanlığında Britanya gemilerine çıkıp 342 sandık&nbsp;dolusu çay yaprağını denize dökerek Britanya’nın çaya uyguladığı&nbsp;vergiyi protesto etti. Britanya kolonilere karşı güç kullanma konusunda kararsızdı, fakat Kral III. George, “onları bir düzene sokmak ya&nbsp;da tamamen kendi hallerine bırakmak zorunda olduklarını” açıkladı.&nbsp;1775’te Britanyalı askerler Boston yakınlarında Amerikalı gönüllü askerlerle çatışmaya girdi. Böylece çok önemli sonuçlar doğuracak küçük bir savaş başlamış oldu.</p>

  <p>1776 baharında Philadelphia’da toplanan on üç Amerikan kolonisinin delegeleri Britanya’ya boyun eğmemeye karar verdi. Temmuz’un başlarında delegeler bütün dünyaya kolonilerin bundan böyle Britanya egemenliğinde olmadığını bildirdi; artık bağımsızlardı.</p>

  <p>“Amerika’nın Birleşmiş On Üç Eyaletinin Ortak Bildirgesi” adını verdikleri bir metinde bağımsızlıklarını ilan etmelerinin nedenini açıkladılar. O zamana dek yalnızca demir yumruklu kralları ve kibirli&nbsp;yüksek tabakayı görmüş bir dünya için bu bildirge çok şaşırtıcı olsa&nbsp;gerekti. Bildirgede şöyle deniyordu: “Bütün insanların eşit yaratıldığının, Yaratıcıları tarafından insanlara başkasına devredilemez bazı&nbsp;Haklar verildiğinin, bu hakların arasında Yaşam ve Özgürlük ile&nbsp;Mutluluğu arama haklarının bulunduğunun kanıtlanması gereksiz&nbsp;gerçekler olduğuna inanıyoruz.” Bu hakları güvence altına almak&nbsp;için, “İnsanlar, adil gücünü yönetilenin rızasından alan hükümetler&nbsp;kurar.” Ayrıca “insanların” (buna köleler dahil değildi) ayaklanma&nbsp;hakkı da vardı. “Herhangi bir Hükümet Biçimi bu amaçlara [Yaşam,&nbsp;Özgürlük ve Mutluluğu arama hakkı] zarar verdiğinde, o hükümeti&nbsp;değiştirmek veya feshetmek İnsanların Hakkıdır...”</p>

  <p>Bildirgenin önde gelen yazarı, Virginia’lı genç ve varlıklı bir çiftçi olan Thomas Jefferson’dı. Karizmatikti, çevresi dostlarıyla doluydu,&nbsp;bir tepenin üzerinde tasarımını kendi yaptığı bir köşkte yaşıyordu,&nbsp;araştırma bahçeleri, kitapları vardı, yedi dili konuşabiliyor, kulağa&nbsp;hoş gelen düzyazılar yazabiliyordu. Ayrıca ahlaksal bir çelişki yaşı<span style="text-indent: 0.3in;">yordu: Demokrasiyi seviyordu ama 150 kölesi vardı,</span> <span style="text-indent: 0.3in; font-variant: small-caps;">(DNA</span><span style="text-indent: 0.3in;">&nbsp;testlerinin gösterdiği kadarıyla, en azından bir köleden bir çocuğu vardı. Bu kadının kendisi de, bir köle sahibi olan Jefferson’ın kayınpederinin kızıydı.) Jefferson köle sahibi olmanın insan haklarına ilişkin bizzat&nbsp;kendi söyledikleriyle çeliştiğini gayet iyi biliyordu. Kölelikten nefret&nbsp;ediyordu ve bunu söylüyordu, ama kölelerini serbest bırakacak kadar&nbsp;nefret etmiyordu.</span></p>

  <p>İsyancılar başkomutan olarak, tıpkı Jefferson gibi varlıklı bir Virginia’lı çiftçi ve köle sahibi olan becerikli George Washington’i seçtiler. Washington yıllar önce kolonilerin batı sınırında, Britanyalıların yanında Fransızlara ve Amerika Yerlilerine karşı savaşmıştı. Mermiler etrafında vızıldarken, “bu seste büyüleyici bir şeyler” bulmuştu.</p>

  <p>Savaşın başında hangi tarafın kazanacağını söylemek zordu. Britanya için Amerika sindiremeyeceği kadar büyüktü, Amerikalılar ise Britanyalılara engel olamayacak kadar azdı. Bu küçük savaş birkaç&nbsp;yıl boyunca belirsizlik içinde geçti. Daha önce Britanya ile yaptığı savaşı kaybeden Fransa’nın Amerikalılara katılması savaşın dönüm&nbsp;noktası oldu. Fransız askerleri ve gemileri belirsizliği giderdi. Savaş&nbsp;1781’de, Fransızlar ve Amerikalıların Britanya ordusunu Virginia’da&nbsp;kıstırması ve teslim olmaya zorlamasından sonra bitti. Anlatılanlara&nbsp;göre Britanyalı askerler silahlarım bırakırken Britanya bandosu,&nbsp;“Dünya Tersine Döndü” adında bir ezgi çalıyormuş.</p>

  <p>Savaş başladığında on üç koloni, on üç eyaletli bir hükümet oluşturmak üzere bir araya gelmişti. Fakat, “Kıta Meclisi” adı verilen bu zayıf hükümetin bir savaşı zar zor sürdürebileceği veya on üç eyalet&nbsp;arasındaki ticareti güçbela denetim altına alabileceği ortaya çıktı. Savaş bittiğinde eyaletler daha iyi bir “anayasa”, başka bir deyişle bir&nbsp;hükümet çerçevesi oluşturmaları gerektiğine karar verdi.</p>

  <p>Anlaşmaya varmaları kolay olmadı. Savaş sırasında da Kongre’deki on üç delege topluluğu her zaman birlikte hareket etmemişti. Değişik türde insanlardı. Diğer bölgeler New England’lıları, siyah çoraplar giyen ve rahatsız edici tiz bir sesle konuşan “Tanrı’nm belası&nbsp;Yankiler” olarak görüyordu. Washington bir keresinde, “aşırı derecede kirli ve kaba insanlar” olduklarmı söylemişti. Pek çok Yanki -ya&nbsp;da Kuzeyli- de Güneylileri kölelere kötü davranan, viskilerini yudumlayan züppeler olarak görüyordu.</p>

  <p>Bir hükümet kurmak üzere biri (Rhode Island) dışında bütün eyaletlerden gelen delegeler 1787’nin bahar ve yaz aylarında bir kez&nbsp;daha Philadelphia’da toplandı. Delegelerin toynak takırtılarından&nbsp;ve at arabalarının tıngırtılarından rahatsız olmadan çalışabilmeleri&nbsp;için işçiler toplantı salonunun önündeki yola çakıl serpmişlerdi. Yeni sona eren savaşın kahramanı Washington yüksek arkalıklı bir&nbsp;koltuğa oturmuş, toplantıya başkanlık ediyordu. Sinekler fenaydı,&nbsp;hava sıcaktı.</p>

  <p>Delegeler tartışmalarla dolu dört ayın sonunda bir anayasa hazırladılar. Yalnızca dört parşömen kâğıdı sayfası uzunluğunda olsa da, her bir sayfa ilk kez sözcüklere dökülmüş temel yasalarla doluydu.&nbsp;Günümüzde sıradan bir şey olarak görülebilir, ama yasaların yazılı&nbsp;olması, bu basit olgu, o günler için dikkate değer bir durumdu. Pek&nbsp;çok başka yönetimin böyle şeyleri yoktu: Krallar ve yüksek tabaka eski, kayıtlı olmayan kurallara bağlıydı veya hiçbir kurala bağlı değildi.&nbsp;İzleyen yıllarda dünyanın başka yerlerindeki demokratik başkaldırılar, çoğunlukla Amerika’yı örnek alacak, buralarda da toplum hayatıyla ilgili görüşleri somutlaştıran anayasalar hazırlanacaktı.</p>

  <p>Birleşik Devletler Anayasası, gözü pek bir biçimde, o zamanlar için şaşırtıcı olan şu sözlerle başlar: “Biz Halkız.” Yönetimi biçimlendirenler daha en başından yönetimin herkesin onayına dayandığını&nbsp;açıkça ortaya koymuşlardı. Bunu söylemeleri şaşırtıcı değildi. Anayasanın hazırlanmasından 10 yıl önce Bağımsızlık Bildirgesi’nde, “bütün insanların eşit yaratıldığı” belirtilmemiş miydi? Herkes eşitse, yönetime de herkes katılmalıydı.</p>

  <p>Ancak gerçekte delegeler tam bir demokrat olmaktan uzaktılar. Bu “Kurucu Babalar”, ülkeyi yönetecek insanların seçilme zamanı&nbsp;geldiğinde, çocuklarına güvenmemişlerdi ya da en azından hepsine&nbsp;güvenmemişlerdi. Başkanın doğrudan “Halk” tarafından değil, eyaletlerin seçtiği “Seçiciler Kurulu Üyeleri” tarafından seçilmesini şart&nbsp;koşmuşlardı. Bu kurul üyelerinin sağduyulu zenginler olacağını umuyorlardı (“daha nitelikli kişiler”, ayyaş denizciler veya kara cahil taşralılar değil).</p>

  <p>Senatörler de doğrudan sıradan seçmenler (delegeler onları “sağlıksız karar verenler” olarak görüyordu) tarafından seçilmiyordu.&nbsp;<span style="text-indent: 0.3in;">Eyaletlerin yasama meclisleri seçiyordu onları. (Aslında kurucular demokratiklikten çok daha uzak bir Senato oluşturabilirlerdi. Örneğin, delegelerden biri, New York’tan Alexander Hamilton, senatörlerin&nbsp;yalnızca varlıklı kişilerden seçilmesini ve ömür boyu senatör olarak&nbsp;kalmalarını istiyordu.) Delegeler yalnızca Kongre’nin diğer “meclisi”nin, “Temsilciler Meclisi”nin sıradan seçmenler (elbette yalnızca&nbsp;erkekler) tarafından seçilmesine karar vermişlerdi.</span></p>

  <p>Delegeler, kölelerin yurttaş olmasına izin verilmesi konusuna pek eğilmemişlerdi; bu köleliğin sona ermesi demek olacaktı. O dönemde&nbsp;beş Amerikalı’dan biri köleydi. Bu durum, ister Kuzeyli ister Güneyli&nbsp;olsun, pek çok delegeyi rahatsız ediyordu. Kimse onlara Bağımsızlık Bildirgesi’nde “bütün insanların eşit yaratıldığının” belirtildiğini&nbsp;anımsatmamalıydı.</p>

  <p>Oysa Kuzeyli delegeler kölelerin yurttaş olmalarında ısrar etmeyecek kadar akıllıydılar. Çünkü Güneyliler bunu asla kabul etmeyeceklerdi veya etseler bile eyaletlerindeki insanlar anayasanın lehine oy kullanmayı reddedeceklerdi. Sonunda şöyle bir uzlaşmaya vardılar:&nbsp;Kölelik sona erdirilmedi ama 1808’den sonra ülke dışından köle getirmek yasaklandı. Belki de bazıları o tarihten sonra köleliğin yavaş&nbsp;yavaş ortadan kalkacağını düşünmüştü.</p>

  <p>Delegeler sonunda görevlerini tamamladılar. Her şey bittiğinde yaşlı Benjamin Franklin, toplantıyı yöneten Washington’in yüksek arkalıklı koltuğunun bulunduğu odaya uzun uzun bakmıştı. Koltuğun&nbsp;ardında güneş görünüyordu. Franklin şöyle dedi: “Oturumlar sırasında defalarca, doğduğunu mu battığını mı bilmeden, bu güneşe baktım&nbsp;durdum, ama şimdi, sonunda, bunun batan değil, doğan bir güneş olduğunu bilme mutluluğuna eriştim.” Dışarı çıktığında bir kadın ona&nbsp;sormuştu: “Söyleyin doktor, neye sahibiz, bir cumhuriyete mi, yoksa&nbsp;bir krala mı?” “Bir cumhuriyete hanımefendi,” diye yanıtlamıştı,&nbsp;“eğer uygulayabilirseniz.” Uzun süren tartışmalardan sonra eyaletler&nbsp;anayasayı onayladılar ve eyalet gemisi demir aldı.</p>

  <p>Artık daha fazla demokrasi zamanıydı. İlk Kongre ve eyaletler, “insanların” bazı haklarına ilişkin güvenceler eklemek suretiyle anayasada değişiklikler yaptı. Bunların arasında konuşma özgürlüğü ve&nbsp;“insanların barışçı amaçlarla bir araya gelme hakkı ve hükümete şikâyet dilekçesi verme” hakları da vardı. Daha sonraları başkanların&nbsp;<span style="text-indent: 0.3in;">ve senatörlerin seçilmesine kurucular tarafından getirilen kısıtlamalar da kaldırıldı. Böylece, bütün “İnsanlara” tam yurttaşlık verilmiş oldu.</span></p>

  <p>Bütün İnsanlar, yani yerliler, köleler ve kadınlar dışında bütün İnsanlar. Bu oldukça önemli bir istisnaydı. İzleyen 50 yıl içinde kölelik, ortadan kalkmak şöyle dursun, daha da gelişti ve yayıldı. 1860’ların&nbsp;başında kölelik Kuzey ile Güney arasında kanlı bir iç savaş yaşanmasına neden oldu. Savaş köleliğin bitmesiyle sonuçlandı ama köleliğin&nbsp;etkileri kolay kolay geçmeyecekti. Bu acı savaştan ancak 100 yıl sonra bütün siyahlar gerçekten oy hakkı elde edebildi.</p>

  <p>Amerika Yerlilerine yapılan muamele de daha iyi değildi. Beyaz Amerikalılar onları batıya sürmüş ve kendilerinin tenezzül etmediği&nbsp;kıraç topraklara hapsetmişlerdi. Pek çok yerli ayyaşlık, hastalık yüzünden ölmüş ve umutsuzluğa düşmüştü. Kongre, anayasanın imzalanmasından ancak 150 yıl sonra onlara yurttaşlık hakkı verdi. Yerlileri “yerleştirme kamplarında -yani rezervasyonlarda- tutsak gibi&nbsp;tutmayı yasal hale getiren kanunların yürürlükten kalkması daha da&nbsp;sonra gerçekleşti.</p>

  <p>Yerlilerle ilgili bu gelişmenin yaşandığı dönemde bazı eyaletler kadınlara oy kullanma hakkı tanıdı. 1920’de Amerikalılar anayasada değişiklik yaparak bütün ülkedeki kadınlara oy kullanma hakkı&nbsp;verdiler.</p>

  <p>Amerika Birleşik Devletleri 1770’ler ve 1780’lerdeki devrimini gerçekleştirirken, Avrupa uygarlığının batısı için Amerika yalnızca ormanlık bir ileri karakoldu. 1789’da, Fransız Devrimi’nin öncesinde&nbsp;Amerika ile Fransa’yı karşılaştıralım. Fransa Avrupa’nın en güçlü, en&nbsp;zengin ülkesiydi ve kültürel önderiydi. Avusturya ve Rusya elçilerinin&nbsp;birbirlerini savaşla tehdit ederken kullandıkları dil Fransızcaydı. Hemen hemen herkes nasıl giysiler giyeceğini, ne giyeceğini, hangi kitapları okuyacağını, neler üzerine düşüneceğini Fransa’dan öğreniyordu.&nbsp;Fransa kralı bir saray yaptırdığında, diğer hükümdarlar da hemen mimarlarını topluyordu. Fransa kralının güzel, zarif bir metresi varsa,&nbsp;diğer hükümdarlar da en iyi metresleri buluyorlardı. (Britanya kralı I.&nbsp;George’un metreslerine Maypole [Bahar Direği] ve Elephant [Fil] adları takılmıştı.)</p>

  <p>Fransız Devrimi’nin öncesinde, 1789’da Fransa’nın kralı XVI. Louis’ydi. Tahta 15 yıl önce, büyükbabası çiçek hastalığı yüzünden&nbsp;öldüğünde, on dokuz yaşındayken çıkmıştı. (Louis haberi aldığında,&nbsp;“Ne büyük bir sorumluluk!” diye bağırmıştı. “Benim yaşımda! Üstelik bana hiçbir şey öğretilmemişken!”) Louis yiyip içmekten, ava çıkmaktan ve kilitlerle uğraşmaktan zevk alan utangaç ve nazik bir&nbsp;adamdı. Kendisi, kraliçesi Marie-Antoinette ve küçük oğulları Paris’ten 30 kilometre uzaklıktaki Versailles’da yaşıyorlardı. Gösterişli&nbsp;saraylarının bir uçtan diğerine uzunluğu 500 metreden fazlaydı, burası yalnızca hükümet merkezi değil, aynı zamanda bin kadar saray&nbsp;mensubunun ve dört bin hizmetçinin yaşadığı yerdi.</p>

  <p>Fransa borç içinde yüzüyordu. Hükümet gelirlerinin yarısını, daha önce borç olarak aldığı paranın faizini ödemeye harcıyordu. Louis’nin bakanları vergiden muaf olan soylulardan, din adamlarından ve hükümet görevlilerinden de vergi alarak gelirleri artırmaya çalıştı. Ancak üst düzey din adamlarından, büyük soylulardan ve yüksek&nbsp;yargıçlardan oluşan meclis bu akla uygun reformu engelledi. Böylece 1789 baharında Louis istemeye istemeye Etats-Generaux’yu&nbsp;(Umumi Meclis) toplamaya karar verdi. Eitats-Generaux, soylulardan, ruhban sınıfından (piskoposlar ve rahipler) ve “halk” adı verilen varlıklı sıradan insanlardan oluşan eski, unutulmaya yüz tutmuş&nbsp;bir meclisti. Krallar arada sırada vergilere onay vermesi için bu meclisi toplardı, fakat bu pek sık olmazdı. Etats-Generaux en son 175 yıl&nbsp;önce toplanmıştı.</p>

  <p>Etats-Generaux’nun Versailles’da toplanmasından sonra Tiers Etat (Halk Meclisi) parlamentoyla ilgili bir tartışma konusu ortaya&nbsp;attı. Geçmişte gelenek, her katmanın (bir başka deyişle toplumsal sınıfın) blok olarak oy vermesi biçimindeydi. Bunun uygulamadaki sonucu soyluların ve ruhban sınıfının (piskoposlar ve rahipler)&nbsp;“halk”tan oyca üstün olmasıydı. Bu 1614’te kabul edilebilirdi, ama&nbsp;1789’a gelindiğinde Fransa, avukatların, tüccarların ve küçük toprak&nbsp;sahiplerinin oluşturduğu bir orta sınıfın gelişmeye başladığı modern&nbsp;bir ülke olma yolundaydı. Bu sınıfın temsilcileri oylarının yalnızca üçte bir oranında olmasını artık kabul etmiyorlardı.</p>

  <p>Olaylar hızlı gelişti. Ana hatlarıyla söyleyecek olursak, Tiers Etat kendisini “Ulusal Meclis” ilan etti ve soylularla ruhban sınıfını kendi&nbsp;<span style="text-indent: 0.3in;">oturumlarına katılmaya davet etti. Louis bu yüzden Tiers Etat’nın, yeni adıyla Ulusal Meclis’in her zamanki toplantı yerini kapatınca,&nbsp;meclis kapalı bir tenis kortunda toplandı. Burada Fransa’ya bir anayasa kazandırana kadar dağılmayacaklarına ant içtiler. Kral güç kullanmayı düşündü ama güvenilir askeri birlikler uzaktaydı, bu duruma&nbsp;istemeyerek boyun eğdi. Soyluları ve ruhban sınıfını Ulusal Meclis’e&nbsp;katılmaya ve “toplumsal sınıf” olarak değil, “kişi” olarak oy kullanmaya çağırdı.</span></p>

  <p>Bir devrim başlamıştı. Devrim, kararlı bir biçimde sola doğru yöneldi, soylulara ve ruhban sınıfına karşıydı ve demokrasiyi amaçlıyordu ama aynı zamanda şiddetin de yolunu açtı. Devrimi sürükleyen kuvvetlerden biri açlıktı. Dolu ve kuraklık 1788’de hasadı vurmuştu,&nbsp;1789’un baharına gelindiğinde tahılın fiyatı yükselmiş ve ekmek bulmak güçleşmişti. Ekmek dar gelirli Fransızların temel besini olduğundan sorun çok ciddiydi. Aç işçiler ayaklandı, ev kadınları fırınları&nbsp;kuşatma altına aldı. Taşrada köylüler, toprak sahiplerinin ormanlarındaki geyikleri ve tavşanları izin almadan avladılar ve taşra yollarında buğday taşıyan kafileleri yağmaladılar.</p>

  <p>Temmuz ayında sayıları birkaç yüzü bulan Parisli işçi ve dükkâncı Bastille Zindanı’nı ele geçirdi. Kenti, Kral Louis’nin Paris yakınında toplandığı bilinen birliklerine karşı savunmak için silaha gereksinimleri vardı. Zindanın komutanını ve bazı askerleri öldürdüler ve mahkûmları (hepsi yedi kişiydi) serbest bıraktılar. Buna karşılık Louis diğer birliklerini kentin dışına çekti. Bastille’in düşüşü milyonlarca&nbsp;Fransız’ı coşturdu; bu onlar için kararlı bir halkın gücünü kanıtlayan&nbsp;bir olaydı.</p>

  <p>Bu sırada, varlıklı soyluların köylüleri katletmek için haydut çeteleri yolladığı söylentileri dolaşmaya başladı. Bu toplu kuruntu, “Büyük Korku” adı verilen bu panik, köyden köye yayıldı. Fransa’nın bazı bölgelerinde köylüler çapalarına ve yabalarına, silah olarak kullanabilecekleri her şeye sarıldılar. Zenginlerin istiflediklerini&nbsp;düşündükleri tahılı ve yüzyıllardır soylulara ödemek zorunda oldukları harçların ve kiraların kayıtlarını bulmak için toprak sahiplerinin&nbsp;kır evlerine ve ambarlarına girdiler. Bazı ambarları yaktılar, birkaç&nbsp;soyluyu linç ettiler. Soyluların büyük kısmı kentlere kaçtı, sonra da&nbsp;ülkeyi terk etti.</p>

  <p>Ulusal Meclis köylülere bazı şeyler, özellikle de nefret edilen soyluların ve yüksek ruhban sınıfının sahip olduklarından bir şeyler vermek zorunda olduğunu biliyordu. Ağustos ayında yapılan önemli bir akşam toplantısında soylular (toplantıya katılan liberal soylular),&nbsp;köylülerin toprak sahiplerine ödemek zorunda oldukları harçlar üzerindeki haklarından vazgeçmeyi kabul ettiler. Meclis ayrıca, soylular&nbsp;ve ayrıcalıklı kentliler de dahil, herkesin vergi ödemesi gerektiğine ve&nbsp;kimsenin gelirinin bir kısmını Kilise’ye vergi olarak vermeye zorlanamayacağına karar verdi.</p>

  <p>Ulusal Meclis daha sonra bir İnsan Hakları Bildirgesi’ni resmen kabul etti. Bildirgede, “İnsanlar hak yönünden özgür ve eşit doğarlar,&nbsp;özgür ve eşit kalmaya devam ederler” deniyordu. “Bu haklar; özgürlük, mülkiyet, güvenlik ve baskıya karşı direnme haklarıdır.” Bildirgede ifadeler, Amerikalıların yalnızca 13 yıl önce kaleme aldığı Amerikan Bağımsızlık Bildirgesi’ndeki ifadelere çok benziyordu. Amerikan Devrimi’nin Fransız devrimcileri etkilediği söylenebilir mi? Evet&nbsp;söylenebilir. Ancak eşit haklara ilişkin düşüncelerin bir süredir Batı&nbsp;Avrupa’da herkesin ağzında olduğu da doğrudur. “Demokrat” olarak bilinen insanlar soylularla çatışmaya başlamışlardı bile.</p>

  <p>Sonbaharda, hasadın iyi geçmesine rağmen ekmek hâlâ pahalıydı. Paris’in yeni ve hareketli gazeteleri, birileri insanların yiyecek ekmeği&nbsp;olmadığını söylediğinde kraliçenin, “Ekmek bulamıyorlarsa pasta yesinler!” diye alay ettiğine dair öyküyü yaydılar. Öykü doğru değildi,&nbsp;ama pek çoklarını kızdırdı. Yağmurlu bir ekim günü yüzlerce kadın&nbsp;(ev kadınları, tezgâhtarlar, hatta “şapkalı hanımefendiler”) Paris’ten&nbsp;Versailles’a kadar ekmek isteyerek yürüdüler. Saraya saldırdılar, neredeyse kraliçeyi yakalayıp linç edeceklerdi. Sonraki gün, beraberlerinde kraliyet ailesini tutsak olarak gururla taşıyarak Paris’e geri&nbsp;döndüler. Kraliyet ailesinin bir biçimde mutfak masalarına daha fazla ekmek koymalarını sağlayacağından kuşkuları yoktu, “Fırıncıyı,&nbsp;fırıncının karısını ve fırıncının oğlunu Paris’e getiriyoruz” diye şarkı&nbsp;söylüyorlardı.</p>

  <p>Bastille’in düşüşü ve Louis’nin küçük düşürülmesi, kral tahtını bırakmasa da kraliyet ailesinin egemenliğine son vermişti. Louis’nin kraliyet ailesine ait Versailles’dan, isyancıların Paris’ine getirilmesinden sonra Ulusal Meclis de Paris’e geldi. Artık temsilciler güvenli bir&nbsp;<span style="text-indent: 0.3in;">biçimde çalışmalarını sürdürebilir, reformlar gerçekleştirebilir ve bir anayasa hazırlayabilirdi.</span></p>

  <p>Becerikli bir trafik polisinin sıkışan trafiği açması gibi, eskiyen toplumsal düzeni hemen değiştirdiler. Yapılan pek çok şeyden biri de,&nbsp;“Yurtseverlerin mülkü kutsaldır, ama komplocuların malları evsiz&nbsp;barksızlar içindir” diyerek ülkeden kaçan soyluların topraklarının satılmasıydı. Katolik Kilisesi’nin topraklarına el koydular. Fransa’nın&nbsp;Yeni Dünya’daki kolonilerinde köleliğe son verdiler. Ve en önemlisi,&nbsp;Amerikalıların yaptığı gibi, bir anayasa hazırladılar. Bu anayasa, yüksek gelirli vergi mükelleflerine oy hakkı, yani demokrasinin anahtarını veriyordu. Sonradan neredeyse bütün Fransızlar oy hakkına sahip&nbsp;oldu, ama devrimi yapanlar yalnızca kendi destekçilerinin bu hakkı&nbsp;kullanmasını sağladılar.</p>

  <p>Louis, devrimi destekleyecek kadar akıllı olsaydı neler olacağını kim söyleyebilir? Ama Louis o kadar akıllı değildi. Kral ve kraliçe,&nbsp;uşak ve mürebbiye kılığında Paris’ten kaçtı; ama bir görevli onları tanıdı; askerler kral ile kraliçeyi Paris’e geri götürdüler. Bir buçuk yıl&nbsp;sonra devrimciler kralı devlete ihanet suçuyla yargıladılar, suçlu buldular ve başını kestiler. Sekiz ay sonra kraliçeyi de öldürdüler. İkisinin de başını, insanların başlarını insancıl bir biçimde kestiği söylenen&nbsp;yeni bir araçla, giyotinle kesmişlerdi.</p>

  <p>1793’te devrim. Terör Dönemi adı verilen en uç noktasına ulaştı. Tahta bir kral geçirmek için diğer ülkeler Fransa’ya savaş açmışlardı.&nbsp;Fransa’nın içindeki ve dışındaki düşmanlardan korkan devrimciler&nbsp;neredeyse bütün iktidarı Kamu Güvenliği Komitesi adı verilen on kişilik bir topluluğa vermişti. Komitenin başında, nefret edilen yüksek tabaka gibi saçını pudralayan ve kısa pantolon giyen ama terörü savunan bir avukat olan Maximilien Robespierre vardı. “Terör adalet, çabukluk, yalınlık ve kararlılık demektir... Terör despot bir hükümetin&nbsp;dayanağıdır... Devrimin hükümeti despotluğa karşı özgürlüğün despotluğudur.”</p>

  <p>Bütün bunlar ne anlama geliyorsa, Robespierre de onu demek istiyordu. Bir yıl içinde giyotin ve eski yöntemlerle yaklaşık 20.000 “halk düşmanı”nın hayatına son verildi. Bunlardan bazıları, ellerinde&nbsp;kılıç devrime karşı savaşan gerçek düşmanlardı. Pek çok papaz ve&nbsp;soylu ise yalnızca Fransa’dan kaçabilecekken kaçmadıkları için suç<span style="text-indent: 0.3in;">luydu. Aylar geçtikçe terörün asıl kurbanı, cesaret kırıcı duygular uyandırmak, kamuoyunu yanıltmak, ahlakı bozmak ve yurtseverleri&nbsp;rahatsız etmek gibi suçları işlemekle suçlanan ılımlı devrimciler olmaya başladı.</span></p>

  <p>1794 yılının Temmuz ayına gelindiğinde herkes çok fazla teröre ve çok fazla kana tanık olmuştu. İktidarda olanlar, Robespierre’e yakın&nbsp;olanlar bile başlarını kaybetme sırasının kendilerine gelmesinden korkuyordu. Aniden, bir iki sözle pek çok insan Terör ile ilgili düşüncesini değiştirdi. 27 Temmuz’da Robespierre Yasama Meclisi’ne hitap&nbsp;etmek istedi. Meclis bağırışlarla inliyordu: “Kahrolsun despot!” Başkan ona söz hakkı vermedi, üyeler tutuklanmasına karar verdi. Ertesi gün giyotin Robespierre’in başım aldı.</p>

  <p>Robespierre’in ölümüyle birlikte Terör sona erdi. Sanki serinletici bir yağmur bütün Fransa’yı etkisi altına almıştı. Devrim artık sonuna&nbsp;yaklaşmıştı; yönetime ılımlılar geçti. Ilımlılar cumhuriyeti güvence altına alan bir anayasa hazırladılar (yani artık kral yoktu) ama cumhuriyeti zenginlerin eline teslim ettiler. En önemli görevleri Fransa’nın&nbsp;dış düşmanlarını alt etmekti.</p>

  <p>Arka arkaya gelen savaşlar Fransız Devrimi’ni sona erdirdi ve aynı zamanda devrimin bütün Avrupa’ya yayılmasını sağladı. 1799’da genç ve parlak bir komutan olan Napoleon Bonaparte askeri bir darbeyle yönetime el koydu. Kısmen devrimi sürdüren, kısmen de onu&nbsp;yadsıyan bir dizi yasa çıkardı. Ardından Avrupa kıtasının büyük bölümünü fethetti. Napoleon Yasaları’nı pek çok ülkede yürürlüğe&nbsp;koydu ve bu ülkelere Fransa’nın en yüce değerini, eşitliği götürdüğünü ileri sürdü. (Onlara özgürlük götürdüğünü söyleyemezdi.) Fakat&nbsp;1815’te Prusya (geleceğin Almanya’sı) ve Britanya, Napoleon’u Belçika’da yenilgiye uğrattılar; onu Akdeniz’deki küçük bir adaya sürgün ettiler. Napoleon da, sürgün edildiği ada da sönmüş birer yanardağdı.</p>

  <p>Sonraki yıllarda Fransa başka devrimler yaşadı; bunlar büyük devrimin daha küçük yankılarıydı. Fransa, bir dolu sıçrayış ve bir dolu geri dönüş yaşayarak demokratik bir yönetime doğru ilerledi.</p>

  <p>Daha önce gördüğümüz gibi 1500’lerde Güney Amerika’nın büyük bölümü ve Kuzey Amerika’nın güneyinin önemli bir kısmı İspan<span style="text-indent: 0.3in;">yolların eline geçmişti. İspanyol Amerikası uçsuz bucaksızdı; California’dan Arjantin’in güney ucuna kadar uzanıyordu. İspanya sahip olduğu toprakları dört eyalete bölmüştü, bu eyaletlerin başkentleri Meksika, Kolombiya, Peru ve Arjantin’deydi.</span></p>

  <p>Fetihlerden sonra bölge 300 yıl süren bir uykuya daldı. İspanya, kolonilerine kendi halkından çok az sayıda insan yollamıştı. Valiler&nbsp;ve askerler yönetiyor, rahipler ruhları selamete kavuşturuyor, tüccarlarla çiftçiler şeker, kahve, kereste ve tütün sayesinde zenginleşiyordu.&nbsp;Fakat koloniler büyüktü ve balta girmemiş ormanlarla doluydu. Avrupalılar yalnızca deniz kıyısında veya toprağın verimli olduğu yerlerde yaşayan Amerika Yerlilerinin yaşamlarını etkilemişti.</p>

  <p>And Dağları ne kadar yüksekse, beyazlarla yerliler arasındaki uçurum da o kadar derindi. Beyazların parası, tüfeği, gemileri ve kitapları vardı; yerliler ise cahil ve açtı. Fakat beyazlar arasında da ayrılıklar bulunuyordu, bu Latin devrimlerinde önemli bir etken oldu. Bir tarafta İspanyol valiler, rahipler ve askerler vardı. Bunlar kalıcı değildi; İspanya’dan gelmişlerdi, zamanı geldiğinde yine oraya döneceklerdi.&nbsp;Çok uzakta, Madrid’de bulunan krallarına ve eski, yerleşmiş alışkanlıklara bağlıydılar.</p>

  <p>Diğer tarafta “Kreoller” vardı, İspanyol Yeni Dünyası’nda doğan ve büyüyen beyazlar. Eski Dünya’yı onlar da seviyordu ama gelecekleri Yeni Dünya’daydı. Bu nedenle, Fransa’yı ve Kuzey Amerika’yı&nbsp;sarsan devrimlere ilişkin haberler onları heyecanlandırıyordu.</p>

  <p>İspanyol Amerikası’ndaki bağımsızlık ateşi 1800’lerin başında yanmaya başladı. Okyanusun diğer yakasında Napoleon Avrupa’nın&nbsp;büyük bölümünü ele geçirmeye başlamıştı. İspanya’nın ve İspanyol&nbsp;Amerikası’nın kralı güçsüz düşerek tahtından inmiş ve Napoleon’un&nbsp;kendi kardeşini İspanya kralı olarak atamasma izin vermişti. Beyaz İspanyol Amerikalılar için İspanya tahtında bir Fransızm oturması sarsıcı bir şeydi. Bu sevimsiz durum karşısında Kreoller cafe’lerde ve üniversitelerde büyük bir tutkuyla demokrasiden ve bağımsızlıktan söz&nbsp;ediyorlardı.</p>

  <p>Öykümüz İspanyol Amerikası’nda yerlilerin ayaklanmaya yoğun bir biçimde katıldığı tek yer olan Meksikada başlıyor. Burada bile fitili ateşleyen bir Kreol’dü, bir Amerika Yerlisi değil. 1810 yılında,&nbsp;kültürlü bir küçük kasaba rahibi olan Miguel Hidalgo y Costilla, Na<span style="text-indent: 0.3in;">poleon’un İspanya tahtını ele geçirdiğini duymuştu. Hizmet ettiği bölgedeki cahil insanlar için pek anlamı olmayan bu çok uzaklardaki olayı rahip gerçekten umursuyor muydu? Büyük olasılıkla hayır, ama&nbsp;bu olayı harekete geçmek için bir fırsat olarak görmüştü. Yöredeki&nbsp;Amerika Yerlilerini ve Mestizoları (melez, yarı İspanyol yarı Amerika&nbsp;Yerlisi olan insanlar) İspanyol valilerini kovmaya sevk etti. Hidalgo’nun herhangi bir programı, bir cumhuriyet veya anayasa düşüncesi yoktu, ama vaazı pek çok kişiye ulaşmıştı. Onu dinleyenler şöyle&nbsp;bağırıyordu: “Yaşasın Amerika! Yabancı zorbalara ölüm!”</span></p>

  <p>Meksika’nın dört bir tarafındaki yerliler ve melezler bu çığlığa kulak verdi ve köy yolları boyunca yığınlar halinde yürümeye başladı. Kısa bir süre sonra Hidalgo, çoğunluğu sapan ve sopa taşıyan 6.000&nbsp;kişilik bir “ordu”ya sahip oldu. Bir dağ kenti olan Guanajuato’ya&nbsp;(gümüş madenleri ve gösterişli kiliseleriyle ünlüydü) saldırdılar, kentin İspanyol muhafızlarını öldürdüler ve kenti yağmaladılar. Başka&nbsp;yerlerde de şiddet baş gösterdi ve mücadelenin her iki yamnda da önderler genellikle rahipler oldu. Kentin birinde İspanya taraftarı bir rahip yerlilerin kulaklarını kesip sombrerosuna takıyordu.</p>

  <p>Hidalgo’nun askerlerinin sayısı 80.000’e ulaştı ve Hidalgo ordusunu Mexico kentine doğru ilerletti. Kentin girişinde ne yapacağına karar vermek için bir süre bekledi, böylece önemli bir fırsatı kaçırmış oldu. Askerlerinin büyük bölümü evlerine döndü, geri kalanlar&nbsp;da bir çarpışmada yenilgiye uğradı. îspanyollar Hidalgo’yu öldürdü.&nbsp;Kafasını, yağmalanmış Guanajuato kentinde bir demir kafesin içinde sergilediler.</p>

  <p>Melez rahip Jose Maria Morelos mücadeleyi sürdürmeye çalıştı. Arkadaşı Hidalgo’nun tersine Morelos’un bir programı, şaşırtıcı bir&nbsp;yapılacak işler listesi vardı. Bir kere Amerika Yerlileri ile beyazların&nbsp;eşit olduğunda ısrar ediyordu, sonra büyük miktarda (çoğunlukla da&nbsp;İspanyollara ait olan) malvarlığına el koyulacak, bunlar köylüler arasında paylaştırılacaktı ve bütün sağlıklı yetişkinlerin çalışmasını zorunlu kılan bir yasa çıkarılacaktı. Ne program ama! Morelos yalnızca demokrasi istemiyordu, sosyalizme yakın bir şeydi istediği, ki onun&nbsp;da günü ancak 100 yıl sonra gelecekti. Meksika’daki beyazlar, kral&nbsp;taraftarları ve hatta Kreoller için Morelos’un programı kabul edilemez bir programdı. İspanyol askerleri ordusunu yenilgiye uğrattı. İsyancı rahibi rahiplikten attılar ve öldürdüler.</p>

  <p>İşe bakın ki Meksika, Morelos’un öldürülmesinden yalnızca birkaç yıl sonra İspanya’nın egemenliğinden kurtuldu. Fakat bağımsızlık demokratik bir halk hareketiyle değil, kitleleri hiçe sayan fırsatçı bir&nbsp;biçimde geldi. Sonraki yüzyılda ülkeyi zengin despotlar yönetti. Meksikalıların ayaklanması aslında bir İspanyol idam mangasının Morelos’u kurşuna dizmesiyle sona ermişti.</p>

  <p>Meksika dışında Amerika Yerlileri İspanyol Amerikası devrimlerinde yalnızca küçük bir rol oynadı. Devrimleri Kreoller başlattı ve büyük ölçüde yine onlar gerçekleştirdi. Bu Kreollerin en önemlisi, yarı George Washington yarı Napoleon olan Simön Bolivar’dı.</p>

  <p>Bu göz kamaştırıcı adam. Güney Amerika’nın kuzey ucundaki Venezüella’da doğmuş, varlıklı bir çevrede yetişmişti. Gençliğinde&nbsp;Bolivar kadınların peşinde, koşmuş (bunlardan biriyle evlenmişti&nbsp;ama karısı kısa bir süre sonra ölmüştü), çok okumuş ve çok gezmişti. Söylenenlere bakılırsa Roma’da Monte Sacro tepelerinde ülkesini&nbsp;özgürlüğe kavuşturacağına ant içmişti. Ülkesine geri döndü ve yirmili yaşlarının sonunda küçük bir Venezüellalı isyancı grubunun önderi olarak İspanyollara karşı savaştı. Gözü pek, atılgan, kimi zaman da tutsaklarını öldürecek kadar acımasız bir önder olduğunu&nbsp;kanıtladı.</p>

  <p>1819’da, Venezüella’nın büyük bölümü hâlâ İspanyol askerlerinin dindeyken, Bolivar, Venezüella’nın kapı komşusu Kolombiya’yı İspanyol egemenliğinden kurtarmak için bir plan yaptı. Kolombiya, o&nbsp;dönemde (Meksika’yı kaybettikten sonra) İspanya’nın en kuzeydeki&nbsp;eyaletinin merkeziydi. Bolivar, aralarında Britanyalı paralı askerlerin&nbsp;de bulunduğu 2.500 kişilik ordusuyla And Dağları’nı aşmaya girişti.&nbsp;Bu dehşet verici bir girişimdi. İspanyollar bu dağların geçilmez olduğunu düşünüyorlardı. 2.000 yıl önce Hannibal, çok yakın bir zamanda da Napoleon, Alp Dağları’nı 2.400 metre yüksekliğe tırmanarak geçmişlerdi. Bolivar ve ordusuysa, toplarıyla birlikte, 3.600 metre yüksekliğindeki buzla kaplı sarp kayalıklardan geçtiler.</p>

  <p>Bu kadar yüksek yerler insanlara göre değildir; mide bulantısına, şiddetli baş ağrısına ve kalp çarpıntısına neden olur. Bitkin düşen askerler uyanık kalabilmek için birbirlerini yumrukluyorlardı. Yüz kadar asker ve bütün atlar öldü; hayatta kalanlar Kolombiya’ya ulaştığında tükenmiş bir haldeydi, çoğu da hastaydı.</p>

  <p>Ama iyileştiler. Dinlendikten sonra çarpıştılar ve kendi ordularının yarı büyüklüğündeki bir İspanyol ordusunu bozguna uğrattılar. İspanyol vali kaçtı, isyancıların oluşturduğu bir meclis Bolivar’ı Kolombiya, Venezüella ve Ekvador’u içine alan bir devletin başkanı olarak&nbsp;atadı. Fakat Venezüella ile Ekvador hâlâ İspanyolların elindeydi.&nbsp;Bolivar Venezüella’ya döndü, burada İspanyolları yenilgiye uğrattı ve&nbsp;ardından Ekvador’daki İspanyol ordusunu da ülkeden çıkardı.</p>

  <p>Bolivar Güney Amerika’nın kuzeyini “özgürlüğüne kavuştururken”, General Jose de San Martin de aynı şeyi güney için yapmıştı. Arjantin’de doğsa da San Martin’in çocukluğu ve gençliği İspanya’da&nbsp;geçmişti. Bir İspanyol askeri okuluna gitmiş, ardından 20 yıl boyunca İspanyol askeri birliklerine komuta etmişti. Fakat aniden tutumunu değiştirmiş (kimse tam olarak nedenini bilmiyor) ve doğduğu ülkeye geri dönmüştü. Burada, Arjantin’in İspanyol valisini ülkeden kovan isyancılara katılmıştı.</p>

  <p>San Martın bağımsızlığın bir sonraki önemli aşaması olan Peru’nun ele geçirilmesi görevini üstlendi. Ordusunun Arjantin’den Peru’ya, And Dağları’nın diğer yanındaki Şili’den geçerek girebileceğine karar verdi. Bolıvar’ın kuzeyde aym şeyi yapmasmdan iki yıl önce.&nbsp;San Martin And Dağları’nı ordusuyla birlikte aşmıştı. Isırıcı soğukta,</p>

  <p>3.000 ila 3.600 metre yüksekliğindeki dağları, akbabalar başlarının&nbsp;üzerinde saldırmaya hazır dönüp dururken geçtiler. Şili’ye ulaşınca&nbsp;burayı İspanyolların elinden aldılar. Şili’den denize açılıp kuzeye, Peru’ya doğru ilerlediler ve İspanyolları Lima’dan çıkardılar.</p>

  <p>Ardından general için sorunlar başladı. Bunlardan biri hâlâ güçlü olan İspanyol ordusunun yakındaki dağlara çekilmiş bekliyor olmasıydı. Daha rahatsız edici olan bir diğer sorun da Peru’nun nasıl yönetileceği konusuydu. San Martin yurtseverdi ama halkın temsiline&nbsp;dayanan bir yönetime inanmıyordu; gürültücü Kreollerden oluşan&nbsp;küçük bir seçkinler topluluğu ve bir yığın eğitimsiz yerliyle Peru’da bu&nbsp;iş olmazdı. Kreollere inandığı şeyi söyledi: Peru’nun bir krala gereksinimi vardı. “Ülkesini tanıyan ve düzen isteyen her okuryazar,” diyordu, “doğal olarak, monarşiyi düzensizliğe ve karmaşaya yeğleyecektir.” Fakat Kreoller aynı düşüncede değildi. Onlar tartışırlarken, San&nbsp;Martin bir yandan valilik görevini yürütüyordu; Kreoller onun mesafeli ve hükmedici olduğuna karar vermişti. Ona “Kral Jose” adını&nbsp;takmışlardı, arkadaşları bile San Martin’i terk etmişti.</p>

  <p>Bu sorunlardan bunalmış ve cesareti kırılmış bir durumdayken, muzaffer Bolivar ile görüşmek üzere Ekvador’a yelken açtı. Büyük&nbsp;olasılıkla asker ve silah isteyecekti. Güneyin kahramanıyla kuzeyin&nbsp;kahramanı arasındaki görüşme tam bir hayal kırıklığı oldu. Etkileyici Bolivar ile soğuk San Martin’in hiçbir ortak noktası yoktu. Bolivar,&nbsp;generalin Peru’yu ele geçirmesine yardım etmek istemiyordu; zaferin&nbsp;onurunu tek başına taşımak istiyordu. San Martin’in kendi komutası&nbsp;altında bir subay olarak hizmet etmesine izin vermeyi bile reddetti.</p>

  <p>Peru yönetiminin biçimlendirilmesi konusunda da anlaşamamışlardı. Daha önce değindiğimiz gibi, San Martin cumhuriyetçi veya halkın temsiline dayalı bir yönetime karşıydı; Bolivar ise yüce gönüllülükle ama sağlam bir mantığa dayandırmadan böyle bir yönetim istiyordu. “Cumhuriyet düşüncesi bir kere kök saldı mı,” diyordu, “bir&nbsp;daha ortadan kaldırılamaz.” San Martin alelacele Lima’ya döndü,&nbsp;hastalanmış ve düş kırıklığına uğramış bir biçimde görevini bıraktı.&nbsp;Ardından Avrupa’ya gitti ve burada öldü.</p>

  <p>Şan, şeref yolu önünde açılan Bolivar Lima’ya gitti, asker, katır ve cephane topladı. Dağlara tırmandı, ordusu iki önemli çarpışmayı kazandı, bu çarpışmalardan sonra İspanyol vali teslim oldu. Bolivar’ın&nbsp;kuvvetleri daha sonra, kıtanın merkezinde bulunan bir başka İspanyol ordusunu yenilgiye uğrattı; bu, İspanyolların Güney Amerika’daki son ordusuydu. Bu bölge bir ülke oldu ve kurtarıcısının şerefine&nbsp;Bolivya adını aldı.</p>

  <p>Fakat San Martin’in olduğu gibi Bolivar’ın zaferleri de başarısızlıkla sonuçlandı. Eski kolonileri birleşmeye ve bir buçuk kıta uzunluğunda (California’dan Arjantin’e) tek bir ülke oluşturmaya zorladığında, yalnızca dördü bunu kabul etti, onlar da planın işlememesine seyirci kaldı. Bolivar yeni kurulan ülkelerin, tıpkı krallar gibi ömür boyu yönetimde kalacak başkanlar seçmelerini ve yalnızca çok az sayıda insana oy hakkı verilmesini istediğinde, aşırı demokratlar ona&nbsp;karşı çıktı. Halk yığınlarının bu kadar büyük, yoksul ve cahil olduğu&nbsp;ülkelerde herkese oy hakkının hiçbir zaman işe yaramayacağını ileri&nbsp;sürmek (San Martin’in Peru’da yaptığı gibi) Bolivar’ın kötülüğüne oldu. Bir gece Bolivar’a düşman olan liberaller sarayını bastı ve Bolivar&nbsp;pencereden kaçarken sevgilisi düşmanlarını oyalayarak Bolivar’ı hançerlerden zar zor kurtardı.</p>

  <p>En kötüsü de Bolivar’ın İspanya egemenliğinden kurtardığı ülkelerin birbirleriyle savaşmasıydı. Kendi varlığının, bağımsızlığa kavuşturduğu ülkelerin barışmı tehdit ettiğini üzülerek gördü. Bir arkadaşına şöyle yazmıştı: “Bir devrime kendini adayan kişi, denizi sabanla sürüyor demektir.” San Martin gibi, Bolivar da Shakespeare’in trajik&nbsp;kahramanlarından biriydi sanki ve artık oyunun son perdesine gelinmişti.</p>

  <p>Bolivar verem oldu. Hekimler ona sağlığına daha uygun bir iklime gereksinimi olduğunu söyleyince, Avrupa’ya gitmeye karar verdi. Venezüella limanına vardığında suikastçıların, ardılı olarak yetiştirdiği&nbsp;en iyi komutanını öldürdüğü haberini aldı. Hastalığı bayağı ilerlemişti, Avrupa yolculuğunu iptal etti. Bir arkadaşı onu malikânesine davet etti ve Bolivar birkaç ay sonra burada öldü.</p>

  <p>Sonraki 150 yılda demokrasi İspanyol Amerikası’nda tutunamadı. Bunun nedeni, Bolivar ve San Martin’in kavradığı üzere, Amerika&nbsp;Yerlilerinin eğitimsiz ve çok yoksul olmaları, ulaşılması güç dağlarda&nbsp;ve balta girmemiş ormanlarda yaşamalarıydı. Devrimci bir komutan&nbsp;devrimi halka duyurmak için Bolivya’ya geldiğinde, kalabalık bir yerli topluluğuna özgürlükten, eşitlikten ve yurttaşlıktan söz etmişti.&nbsp;Yerlilerin hiçbir şey söylemediğini gören komutan umutsuzluk içinde&nbsp;istedikleri şeyin ne olduğunu sormuştu. Yerliler hep bir ağızdan bağırmışlardı: “Konyak, senor!”</p>

  <p>Daha eğitimli Kreollerin büyük çoğunluğuysa, kendi kendilerini yönetme konusunda hiçbir şey bilmiyordu ve denemeye istekli değillerdi. Bu nedenle çiftçiler, madenciler, tüccarlar ve askerler eski kolonileri işlerine geldiği gibi yönettiler. Demokrasinin İspanyol Amerikası’na yerleşmesi ancak yirminci yüzyılın ikinci yarısında gerçekleşti.</p>

  <p>1700’lerden başlayarak demokratik yönetim yavaş yavaş bütün dünyaya yayıldı. Bu, kan dökmelerle, kurban etmelerle, daha dolu&nbsp;midelerle, demagojiyle, parlamentolarda çevrilen dolaplarla, suikastlarla, okuryazarlığın yayılmasıyla, anlaşmalarla, seçimlerle, darbelerle, ayaklanmalarla, zor kazanılan savaşlarla ve pek çok başarısızlıkla&nbsp;dolu bir öyküydü.</p>
</body>
</html>
