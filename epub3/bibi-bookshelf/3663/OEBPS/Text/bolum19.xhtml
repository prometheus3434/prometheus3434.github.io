<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><span style="text-indent: 0.3in;">19. Bölüm</span><br /></h1>

  <h2 id="sigil_toc_id_19"><a id="bookmark3"></a>Führer Üstün Bir Irk Yaratmaya Çalışıyor</h2>

  <div>
    <br />
  </div>

  <p>Lenin ve Stalin Rusya’yı yaklaştıkça uzaklaşan sınıfsız toplum hedefine doğru götürürken Adolf Hitler de Almanya’yı farklı bir mükemmel toplum düşüne doğru sürüklüyordu. Yöntem ve sonuç aşağı yukarı aynıydı: İnsanlar üzerinde neredeyse mutlak iktidar kuran bir&nbsp;devlet.</p>

  <p>Ancak Hitler farklı bir malzemeyle çalışmıştı. Rusya I. Dünya Savaşı’ndan parçalanmış olarak çıkarken, Almanya fazla zarar görmemişti. Savaştan hemen sonra Fransa’dan bu ülkeye gidenler, harap olmuş siperleri geçer geçmez ekili arazileri, bakımlı evleri ve iyi&nbsp;beslenen insanlarıyla mutlu bir ülkeyle karşılaştıklarında çok şaşırmışlardı. Almanya hâlâ modern sanayi kolları, ünlü üniversiteleri ve&nbsp;eğitimli, çalışkan halkıyla övünebilirdi. Dahası, Almanlar savaşın&nbsp;sona ermesiyle hükümetlerini yeniden biçimlendirmişlerdi. Kayzer&nbsp;tahtan inmiş ve Almanya’nın yönetim biçimi tarihinde ilk kez demokrasi olmuştu.</p>

  <p>Fakat izleyen 15 yıl Almanlar için sıkıntılı geçti. Bir kere kendilerine haksızlık edildiğine ve aşağılandıklarına inanıyorlardı. İtilaf Devletleri Versailles’da onları işlemedikleri bir suçu kabul etmeye ve ödeyemeyecekleri miktarlarda tazminatlar ödemeye zorlamışlardı. Ayrıca, Lenin’in yalnızca bir yıl önce onlara bıraktığı Almanya’nın doğusundaki toprakları vermeye de zorlanmışlardı.</p>

  <p>Savaştan sonraki 15 yılda Alman ekonomisi üç krizle sarsılmıştı. İlk olarak savaştan hemen sonra, çok sayıda insan, özellikle de savaşa&nbsp;<span style="text-indent: 0.3in;">katılanlar işsiz kalmıştı. Ardından, bir iyileşme döneminden sonra, savaş tazminatlarını ödemek için büyük miktarlarda banknot basılması yüzünden Almanya korkunç bir enflasyon yaşadı. Paranın değeri o kadar düştü ki, üç beş tane havuç veya yarım kilogram un almak&nbsp;için kabarık bir banka hesabı bile yetmez oldu. Çoğu Alman birikimlerini harcadı. 10 yıl sonra da “Büyük Ekonomik Bunalım” Almanya’yı ve sanayileşmiş ülkelerin büyük bir bölümünü etkisi altma aldı.&nbsp;1930’lara gelindiğinde altı milyon Alman işsizdi.</span></p>

  <p>Başka ülkelerin de sorunları vardı ve ellerinden gelen bütün çabayı göstererek bu sorunları çözmeye uğraşıyorlardı. Becerikli Almanlar daha fazlasını başaramaz mıydı? Evet, diye bağırıyordu kışkırtıcı konuşmalar yapan Adolf Hitler. Ne yapılması gerektiğini biliyordu;&nbsp;ulusu canlandırmakla kalmayıp Almanları bir kez daha üstün bir ırk&nbsp;yapacaktı.</p>

  <p>Almanya açısından çok önemli bir rol oynayacak olan Hitler’in bu ülkede yetişmemiş olması bir hayli ilginçtir. Hitler, Avusturya’da, sınırın hemen öte yanında, o dönemde Avusturya-Macaristan İmparatorluğu’nun Almanca konuşulan merkezinde doğmuştu. Babası, merhametsiz, kolay öfkelenen emekli bir gümrük memuruydu, annesi de&nbsp;eskiden hizmetçiydi. Her ikisi de Adolf henüz onlu yaşlarındayken ölmüştü. On altısında liseden ayrıldı ve iki yıl sonra güzel sanatlar eğitimi almak için imparatorluğun başkenti Viyana’ya gitti.</p>

  <p>Viyana Güzel Sanatlar Akademisi Hitler’in sınav çizimlerini “yetersiz” buldu ve onu akademiye kabul etmedi. Fakat Hitler beş yılını bu kentte geçirdi. Geceleri pansiyonlarda kaldı, parası bittiğinde kar&nbsp;küremek ve tren istasyonlarında yolcuların bavullarını taşımak gibi&nbsp;geçici işler yaptı. Ayrıca posta kartları çizerek ve bazı ürünler (örneğin Teddy Pudraları) için reklam afişleri yaparak da para kazandı.&nbsp;Birkaç iyi kalpli Yahudi satıcı onun vasat posta kartlarını sattı. Hitler garip bir gençti, tembel ve huysuzdu. Yağlı bir melon şapkası ve&nbsp;Neumann adında eski giysiler satan bir Macar Yahudisi’nin verdiği&nbsp;yıpranmış bir paltosu vardı.</p>

  <p>Bu sırada Hitler yavaş yavaş Hitler oluyordu. Bir halk kütüphanesinde birçok türde kitap okuyor, dünyadaki olayları yakından izliyor ve tercihlerini belirliyordu. Uzak geçmişin Alınanlarını seviyordu.&nbsp;Onları kafasında, ormanlarda yaşayan, savaşçı tanrılara tapan ve Ro<span style="text-indent: 0.3in;">malıların bile yenemediği güçlü kuvvetli dövüşçüler olarak canlandırıyordu. Almanya’nın bestecisi Richard Wagner’in operalarını seviyordu. Bu operaların, Kuzey mitolojisinin tanrıları ve kahramanlarıyla, iblisler, ifritler, kan davalarıyla ve hatta tanrıların yok oluşuyla (intikam peşindeki bir prenses, savaşta ölen tanrıların şatosunu ateşe&nbsp;veriyor ve her şey yanıp kül oluyordu) dolu öykülerini de seviyordu.</span></p>

  <p>Nefret ettiği şeyler ise çok fazlaydı. Avusturya-Macaristan İmparatorluğu’nu yöneten Habsburg hanedanından nefret ediyordu; özel arabaları içinde kendisinin, kaldırımda ağır ağır yürüyen bir kılıksızın&nbsp;yanından geçip giden aristokratlardan nefret ediyordu; işadamlarından, sosyalistlerden ve komünistlerden nefret ediyordu. Hepsinden&nbsp;öte, zamanının pek çok Avrupalısı gibi Yahudilerden nefret ediyordu&nbsp;ve her türlü kötülüğün sorumlusu olarak onları görüyordu. Şatafatlı&nbsp;konuşmalar, heyecanlı jestler yaparak pansiyondaki diğer işsiz ve parasızlarla sevdiği ve sevmediği şeyleri tartışıyordu.</p>

  <p>I. Dünya Savaşı’mn başlamasından bir yıl önce Hitler Avusturya’dan Almanya’nın güneyindeki Münih kentine taşındı. Bu yüzden de savaş başladığında, Avusturya ordusuna değil, Alman ordusuna&nbsp;katıldı. Sonraki birkaç yıl içinde, savaş onu tamamen değiştirdi. Barış&nbsp;zamanında bir hiçti, oysa şimdi büyük ve heyecan verici bir şeyin içine iyice girmiş gibi hissediyordu kendisini. Cephenin ön saflarında&nbsp;mesaj taşıyan bir “ulak” olarak görev yaptı ve bir bacağından yaralandı. Ardından Britanyalıların hardal gazı kullandığı bir saldırı, geçici bir körlük yaşamasına yol açtı. Gösterdiği kahramanlıklar nedeniyle iki kez Demir Haç nişanı aldı. İkinci nişanın verilmesi için öneride bulunan, Hugo Gutmann adında Yahudi bir subaydı.</p>

  <p>Savaştan sonraki iki yıl boyunca Hitler etkin bir görevde bulundu. Ordu onu eski kenti Münih’e yollamış ve savaştan dönenlerle işçiler&nbsp;arasında yurtseverliği canlı tutması için görevlendirmişti. O dönemde&nbsp;Münih, öfkeli, işsiz insanların barışseverlik, demokrasi ve komünizm&nbsp;üzerine tartıştığı dernekler ve topluluklarla dolup taşıyordu.</p>

  <p>Aldığı emir üzerine Hitler, kısmen siyasi parti, kısmen de münazara derneği olan Alman İşçi Partisi’ne girdi. Yönetim kurulunun bir toplantısına katıldığında partinin ne kadar silik sönük olduğunu gördü. Toplantı bir bira salonunun küçük bir arka odasmda düzenlenmişti; sonradan şöyle yazacaktı: “Pis bir gaz lambasından yayılan so<span style="text-indent: 0.3in;">luk ışığın altında, bir masanın etrafında toplanmış dört kişi görmüştüm.” İki üye toplantıya gelmemiş olmalıydı, çünkü Hitler katıldığında kurulun yedinci üyesi olmuştu. Otuz yaşmdaydı.</span></p>

  <p>Ordudan ayrıldı ve kendini parti çalışmalarına verdi, kısa bir süre sonra da Alman İşçi Partisi’nin başkanı oldu. Sahne arkasındaki tavırları acımasız ve kaba saba olsa da iyi bir hatip haline geldi. Küçük&nbsp;bıyığıyla görünümü pek etkileyici değildi, fakat suaygırı derisinden&nbsp;yapılma ağır bir binici kırbacı taşıyordu. Küçük partinin diğer bir&nbsp;üyesi Ernst Röhm’ün emrinde, partinin yumruğu olarak görev yapan&nbsp;kahverengi gömlekli parti militanlarından oluşan özel bir kuvvet vardı. Bu militanlar Hitler’i koruyor, komünistleri ve dövülmesi gereken&nbsp;herkesi dövüyorlardı.</p>

  <p>Bu sırada Alman İşçi Partisi adını Nasyonal [Ulusal] Sosyalist Alman İşçi Partisi olarak değiştirmişti. Ad yanıltıcıydı, çünkü parti ne ulusal, ne sosyalistti, ne de esas olarak işçilerin oluşturduğu bir partiydi. Ad ayrıca çok da uzundu ama bu sorun bir süre sonra çözüldü.&nbsp;Herkes partiyi, Nasyonal ve sosyalist sözcüklerinin Almancalarından&nbsp;oluşturulan kısaltmayla anmaya başladı: Naziler.</p>

  <p>1923’te, göçmen, eski serseri, eski onbaşı, küçük bir partinin başkanı Hitler yalnızca Münih’te değil, bütün Almanya’da iktidarı ele geçirmeye karar verdi. Ordudan destek almayı umuyordu, insanları yüreklendirebileceğine, yaptığı blöflerin tutacağına inanıyordu. 8 Kasım’da Münih’in siyasi önderlerinin toplandığı bir birahaneye girdi. Onunla birlikte, birahanenin içinde ve dışında yüzlerce parti militanı&nbsp;vardı.</p>

  <p>Havaya ateş etti, kürsüye doğru yürüdü ve şöyle bağırdı: “Ulusal devrim başladı!” Ardından kentin merkezine doğru bir yürüyüş başlattı. Fakat polisler Nazilere ateş açtı; herkes dağıldı, Hitler bile. Sonra tutuklandı ve bütün Almanya’nın izlediği sansasyonel bir duruşmanın ardından mahkeme Hitler’e beş yıl hapis cezası verdi.</p>

  <p>Gardiyanları Hitler’e ünlü biriymiş gibi davranıyordu ve Hitler hapishanede beş yıl değil yalnızca dokuz ay kaldı. Hapishanedeyken&nbsp;dalkavuk siyasetçiler ve kadın hayranları onu ziyaret ediyor, Hitler&nbsp;hapishanenin avlusunda diğer Nazi mahkûmlarla birlikte volta atıyordu. Bir yandan da, kısa bir süre sonra <span style="font-style:italic;">Mein Kampf</span> (Kavgam)&nbsp;adıyla iki cilt halinde basılacak kitabını yazmaya başlamıştı.</p>

  <p>Mein Kampf’ta Hitler kafasındaki dünyayı ve yapmayı tasarladığı şeyleri anlatıyordu. ‘Yaşam,’ diye yazıyordu Darwin’i ve diğerlerini&nbsp;yanlış yorumlayarak, “sonsuz bir mücadeledir. Güçlü olan gelişir, zayıf olan yok olur, çünkü bunu hak ederler. İnsanlar diğer hayvanların&nbsp;üzerinde bir egemenlik kurmuş ve insanlar arasında da bir ‘ırk’ diğerlerinin üzerine basmış, en tepeye çıkmıştır.” Bu soylu halk, bu “üstün&nbsp;ırk”, Kuzey Avrupa’nın “Ariler”i, özellikle de Alınanlardı.</p>

  <p>Ancak Almanlar kısa bir süre önce eski güçlerini yitirmişlerdi. Üstün bir ırk olmak için, diyordu Hitler, Almanlar geçmişte olduğu gibi yazgılarını yeniden güçlü ve kararlı ellere bırakmalıdır. Onun yeni Almanyası’nda “demokratik saçmalıklar” olmayacaktı. Ülkeyi bir&nbsp;önder, bir eylem adamı, bir diktatör yönetecekti. Yani Hitler.</p>

  <p>Almanların üstünlüklerini yitirmelerinin nedeni, diye yazıyordu, yalnızca güçlü bir önderlerinin olmayışı değildi. Aym zamanda ülkelerini paylaşmışlar ve hatta daha düşük nitelikli ırklardan insanlarla,&nbsp;özellikle de Slavlar ve Yahudilerle kanlarını karıştırmışlardı. Hitler’e&nbsp;göre Almanya’nın savaşta yenilmesinin, Versailles’da aşağılanmasının, açgözlü kapitalizmin, komünizmin, pornografinin ve fuhuşun sorumlusu Yahudilerdi. Üstün ırk “aşağı halklardan” kurtulmalıydı.&nbsp;“Bu dünyada iyi bir ırktan olmayan herkes süprüntüdür” diye yazıyordu, “Almanlar insanoğlunun bu iğrenç düşmanına karşı sonsuz&nbsp;bir öfke duymalıdır.”</p>

  <p>Üstün ırk için üstün bir tasarısı vardı. Almanların kendi dünyalarından çıkıp, eski cesaretlerini yeniden göstermesi ve kendileri için “yaşam alanları” fethetmesi gerekiyordu. İlk adım, güneybatıdaki eski düşmanları Fransa’yı, daha sonra yapacakları şeylere müdahale etmesine engel olmak için, yok etmekti. Ondan sonra Almanya doğuya&nbsp;yönelmeliydi. Avusturya ve Çekoslovakya’daki diğer Alman halklarını kendi yönetimi altına almalı ve onları tekrar Almanya’ya katmalıydı. Ardından can alıcı nokta gelecekti, düşman Slavlar yok edilecek,&nbsp;komünist Rusya karşısında zafer kazanılacak, Polonya’daki ve Rusya'nın güneybatısındaki ovalar Alman halkı için yaşam alanı olarak&nbsp;fethedilecekti.</p>

  <p>1923 ve 1924 yıllarında herkes tarafından tamnan biri olsa da, hapishaneden salıverildikten sonra Hitler neredeyse unutulmuştu. Bir<span style="text-indent: 0.3in;">kaç yıl boyunca Alman ekonomisi iyi gitmişti: Yığınları ayaklandırmaya çalışan biri için iyi zamanlar kötüdür. İnsanlar Hitler’den hemen hemen hiç söz etmiyordu; Naziler artık alay konusu olmuştu ve Hitler’in iktidarı ele geçirmek için kalkıştığı eylem ‘Birahane Darbesi’&nbsp;olarak anılıyordu. Eski arkadaşlarının pek çoğu onun bittiğine inanıyordu. 1929’da bir tarihçi Britanya büyükelçisinin Almanya anılarını&nbsp;yayma hazırlıyordu. Bir dipnotla Hitler’in hapse atılmasına değinmiş&nbsp;ve eklemişti: “Altı [metinde böyle geçiyor] ay sonra serbest bırakıldı...&nbsp;ondan sonra da yavaş yavaş unutuldu.”</span></p>

  <p>1929’dan sonra Ekonomik Bunalım Hitler’e aradığı fırsatı verdi. Dükkânlar ve fabrikalar kapandı; yalnızca birkaç yıl önce birikimlerini enflasyon yüzünden kaybetmiş milyonlar, o dönemde de işlerini&nbsp;kaybettiler. Pek çok Alman, yalnızca on yıldır tanıdıkları kapitalist&nbsp;ekonomiye ve demokrasiye güvenini yitirdi. Bazıları sola yöneldi ve&nbsp;kurtuluşu, herkesin karnının doyduğu sınıfsız bir toplum vaat eden&nbsp;komünizmde gördü. Fakat çok sayıda insan, özellikle de orta tabaka&nbsp;komünizmi kesin ölüm olarak görüyordu. Stalin yönetimindeki Rusya hakkında az buçuk bir şeyler (bu kadarı onlar için yeter de artardı) biliyorlardı. Kimin veya neyin onları açlıktan ve komünizmden&nbsp;kurtaracağım soruyorlardı.</p>

  <p>Hitler yanıtı biliyordu. Arka arkaya yaptığı konuşmalarla Almanları hipnotize ediyor, onları öfkesiyle coşturuyor ve yapabilecekleri şeylerin düşünü kurmalarını sağlıyordu. Versailles Antlaşması’nı soylu bir ırka yapılmış bir hakaret olduğunu söyleyerek eleştiriyor, demokratik Alman devletini zayıf ve etkisiz olduğu için küçümsüyor, sol&nbsp;partileri yerden yere vuruyor ve ülkeyi Bunalım’dan çıkaracağına yemin ediyordu.</p>

  <p>Zor zamanların ve ateşli sözlerin yardımıyla Hitler ve Naziler iktidar yürüyüşlerine başladılar. Bu kez, 1923’ün tersine, yasal yollarla yaptılar. Reichstag’daki (parlamento) sandalye sayıları düzenli bir biçimde arttı, 1932’ye gelindiğinde Almanya’nın en büyük partisi oldular ve ülke yönetimini üstlendiler. O dönemde cumhurbaşkanı olan&nbsp;Paul von Hindenburg sert bir aristokrat ve eski bir generaldi. Şansölyeyi (bir başka deyişle hükümet başkanını) atamak onun göreviydi.&nbsp;Hitler’e güvenmiyordu, fakat Nazilerin ülkeyi yönetebileceklerini&nbsp;gösterme fırsatını elde ettiklerinin de farkındaydı. 1933’te Hitler’i&nbsp;şansölyeliğe getirdi.</p>

  <p>Hitler’in <span style="font-style:italic;">Mein Kampf</span> ta açıkça belirttiği gibi, “demokratik saçmalıklar” ona göre değildi. Diğer partilerle işbirliği yapmak gibi bir niyeti yoktu. Mutlak iktidar istiyordu, bunu elde etmek için de bir bahaneye gereksinimi vardı. Tam bu sırada akli dengesi bozuk bir Hollandalı Reichstag binasını ateşe verdi ve binayı yakıp kül etti. Binada yangın çıkarılması için gizlice emir vermiş de olabilecek Hitler açısından yangın tam zamanında çıkmıştı. Sevinçten uçuyordu: “Şimdi&nbsp;elimdeler!”</p>

  <p>Yangının sorumluluğunu komünistlere yükledi ve kendisine özgürlükleri kısıtlama yetkisi veren bir kararname yayımladı. Fakat yasalara uygunluk açısmdan anayasada değişiklik yapması gerekiyordu, bu nedenle parlamentoyu topladı. (Binaları olmadığından bir opera binasında toplandılar.) Parlamento artık Nazilerin denetimindeydi, çünkü çok sayıda komünist, on iki de sosyal demokrat vekili&nbsp;hapse atmışlardı.</p>

  <p>Hitler parlamento üyelerini, kendisine parlamentonun onayı olmadan yasa çıkarma ve gerekirse anayasayı ihlal etme yetkisi veren bir yasa tasarısını onaylamaya zorladı. Sosyal demokratların lideri&nbsp;partisinin yasa tasarısına karşı olduğunu korkusuzca söylediğinde,&nbsp;Hitler ona, “Sizin oylarınızı istemiyorum... Almanya’nın yıldızı yükseliyor; sizinkiyse kaybolmak üzere. Ölüm çanınız çaldı” demişti.&nbsp;Parlamentonun büyük çoğunluğu yasa tasarısını onayladı ve dışarıda&nbsp;toplanmış çok sayıda Alman yasanın onaylandığını bağırarak herkese duyurdu.</p>

  <p>Artık Führer [“Önder” anlamında Almanca sözcük], kin, korku ve kibirle birleştirerek Almanları üstün bir ırk yapmaya başlayabilirdi.</p>

  <p>Bu tür duyguları harekete geçirmekte Hitler’in üstüne yoktu. Artık mükemmel bir hatip olmuştu, Wagner’in operalarına benzeyen mitingler düzenlemeyi öğrenmişti. Bir stadyum dolusu insan, postallı Nazi askerlerinin, adımlarını yurtseverlik marşlarının ritmine uydurarak kollar halinde stadyumdan içeri girişini, meşalelerin ışığı altında&nbsp;huşu içinde seyrediyordu. Üniformalar içinde bin asker sahnenin&nbsp;önünde kare biçiminde diziliyordu. Nazi bayrakları dalgalandırılıyor&nbsp;ve projektörler ışık demetlerinden bir kubbe oluşturuyordu.</p>

  <p>Sonunda Führer görünüyor, Nazi selamıyla halkı selamlıyor ve mikrofonun başına geçiyordu. Buradan sözleri yalnızca karşısındaki&nbsp;<span style="text-indent: 0.3in;">kalabalığa değil, radyo aracılığıyla bütün Almanya’ya ulaşıyordu. Führer’in üzerine düşen parlak bir ışık demeti dışında stadyumdaki&nbsp;bütün ışıklar söndürülüyordu. Nihayet konuşmaya başladığında kalabalığı coşku ve öfke dolu, belki de çılgınca sözlerle hareketlendiriyordu. Kalabalık tek bir ağızdan bağırıyordu: “Sieg heil!” (“Yaşasın&nbsp;zafer!”), “Sieg heil! Sieg heil! Sieg heil!”</span></p>

  <p>İktidarı ele geçirdikten kısa bir süre sonra Hitler arkadaşı Röhm’den kurtulmaya ve parti militanlarının sayısını azaltmaya karar verdi. Bu taşkın ve düzensiz topluluk iktidarı ele geçirmesine yardım etmişti fakat iktidarı elde tutmak veya savaş için uygun değildi.&nbsp;Doğuya doğru yayılma planı için düzenli orduya ve becerikli komutanlara gereksinimi olacaktı. Bu nedenle Hitler Haziran ayında bir&nbsp;hafta sonu “düşmanlarını temizlemeye” başladı. (Yaşamı boyunca&nbsp;düşmanlarına, hazırlıksız yakalandıkları hafta sonları saldırmayı&nbsp;yeğledi.)</p>

  <p>Rohm ve birkaç yandaşı bir tatil yerindeki otelde kalıyorlardı. Hitler Röhm’ün odasına gitti, onu uyandırdı ve öldürttü. Aynı dönemde Naziler çok sayıda başka parti militanım ve kendilerini rahatsız eden&nbsp;insanı öldürdüler; öldürülen insanların sayıları belki de bini bulmuştu. Onlara sıkıntı yaratan iki generali de evlerinin önünde vurdular.&nbsp;Naziler ünlü bir müzik eleştirmeni olan Willi Schmitt’i de yanlışlıkla&nbsp;öldürdüler; öldürülecekler listesindeki biriyle aynı adı taşıyordu. Bazı&nbsp;askerler yalnızca eğlence için bir grup Yahudi’yi öldürdü. Naziler daha sonra birkaç komünist lideri öldürdü. Kaçabilenler Rusya’ya gitti,&nbsp;orada da Stalin tarafından öldürüldüler.</p>

  <p>Hitler yaptığı temizliği “uzun bıçaklar gecesi” olarak adlandırıyordu. Temizlik sona erdiğinde parlamentoda yaptığı bir konuşmada Alman halkının “en yüksek yargıcı” olduğunu açıkladı. Çok uzaklarda, Moskova’da bu temizliği öğrenen Stalin birilerine şöyle&nbsp;demişti: “Almanya’da olanları duydunuz mu? Şu Hitler ne adam! Siyasi rakiplerinin hakkından nasıl geleceğini biliyor.” Kısa bir süre&nbsp;sonra kendisi de bir temizliğe girişecek olan Stalin belki Hitler’den de&nbsp;etkilenmişti.</p>

  <p>Stalin gibi Hitler ve Naziler de totaliterdi, yani her Alman’ın yaşamını denetim altına almak istiyorlardı. Herkesin Führer’i koşulsuz sevmesini ve kendi kişiliğini hiçe saymasını istiyorlardı. Führer Hitler&nbsp;<span style="text-indent: 0.3in;">gençliğine şöyle sesleniyordu: “Dersimizi öğrenmemiz gerekir: Tek bir iradenin buyruğu altında olmalıyız; tek bir birlik oluşturmalıyız;&nbsp;disiplin bizi birbirimize kaynaştırmalı; itaat ve fedakârlık hepimizin&nbsp;içini doldurmak, çünkü ulus bizden önce gelir.”</span></p>

  <p>Ruslardan ödünç aldıkları fikirle Naziler, kendilerine en ufak bir biçimde karşı koyanları bile yolladıkları toplama kampları kurdular.&nbsp;Kamptakiler fena halde dövülüyor, bazen de öldürülüyordu. İstihbarat örgütü, her bir Almanı araştırması ve gözlerine çarpan haince davranışları bildirmesi için 100.000 yarı zamanlı casus çalıştırıyordu.&nbsp;Sekreterinin, oğlunun veya arkadaşının bir muhbir olup olmadığmı&nbsp;kimse bilmiyordu. Führer’e “fare avcısı” demeye cesaret edenin vay&nbsp;haline! Casusların bir sözü, Nazi çetelerinin ziyaretine, işkenceye ve&nbsp;ölüme yol açabilirdi.</p>

  <p>Düşünmek, düşündüklerini söylemek, yol göstermek tehlikeliydi. Naziler düşmanca yazılar yazan gazetecileri, sendikacıları, papazları&nbsp;ve üniversite öğretmenlerini görevden alıyordu. Müzelerin duvarlarından Van Gogh, Picasso, Grosz ve Chagall’m “ahlak düşkünü” resmilerini indiriyorlardı. Hitler’in şansölye olmasından birkaç ay sonra binlerce öğrenci ellerinde meşalelerle Berlin Üniversitesi’nin yanındaki bir meydana yürümüşlerdi. Meşaleleri kullanarak dev bir kitap&nbsp;yığınım ateşe vermiş, alevler gökyüzüne yükselirken ateşe kitap atmaya devam etmişler ve toplam 20.000 kitap yakmışlardı. Benzer olaylar başka kentlerde de yaşanmıştı. Öğrenciler, “Geleceğimiz üzerinde&nbsp;yıkıcı etkileri olan veya Alman düşüncesinin köklerine, Alman yurduna ve de halkımızı harekete geçiren kuvvetlere saldıran” her türlü kitabı yaktıklarım söylüyorlardı.</p>

  <p>Totaliter denetim toplama kamplarından ve kitapların yakıldığı ateşlerden daha fazlasını gerektirir. Gelecek kuşakların biçimlendirilmesi en az bunlar kadar önemliydi. Çocuklar altı yaşındayken Hitler Gençliği’ne katılıyor ve on yaşında hepsi şu andı içiyordu: “Önderimizi temsil eden bu soylu sancağın huzurunda, bütün çabamı ve gücümü ülkemizin kurtarıcısı Adolf Hitler’e adayacağıma ant içerim. Hayatımdan onun için vazgeçmeye istekli ve hazırım, Tanrı şahidim olsun.” On sekiz yaşına dek Hitler Gençliği’ne&nbsp;izcilik, spor, askerlik eğitimi veriliyor ve üstün ırkın tarihi öğretiliyordu.</p>

  <p>Hitler <span style="font-style:italic;">Mein Kamptf</span>&nbsp;Alman halkım arı hale getireceğine söz vermişti ve iktidarı ele geçirir geçirmez bu işe girişti.</p>

  <p>Yahudiler Alman nüfusunun yüzde birinden daha azım oluşturuyordu. Naziler onları kamudaki, okullardaki ve üniversitedeki görevlerinden uzaklaştırdılar. Yahudilerin yurttaşlık haklarının olmadığını açıkladılar ve Yahudilerle evlenmeyi, hatta cinsel ilişkiyi yasakladılar.&nbsp;Hitler Yahudilerden gerçekten nefret ediyordu. (Bir keresinde <span style="font-variant:small-caps;">abd&nbsp;</span>başkanı Franklin Roosevelt’ten, “melez” olduğu “tamamen zencimsi&nbsp;bir yüze sahip” olmasından anlaşılan bir kadınla evli “düzenbaz bir&nbsp;Yahudi” biçiminde söz etmişti. Söylediklerinin hiçbiri doğru değildi.)&nbsp;Ayrıca şu da vardı: Orta sınıf veya “kapitalistler” Lenin ve Stalin için&nbsp;ne ise, Yahudiler de Hitler için oydu; yani bir günah keçisi ve halkın&nbsp;birlik beraberlik duygularını pekiştirmek için yaratılmış ortak bir&nbsp;düşman.</p>

  <p>1938 yılında, Nazilerin anne babasına kötü davranmaları yüzünden yarı delirmiş bir Yahudi çocuk, bir Alman devlet görevlisini vurup öldürmüştü. Naziler buna, “Kristalnacht” veya “Kırık Camlar Gecesi” olarak adlandırılan bir toplu şiddet eylemini süratle gerçekleştiren parti militanlarını serbest bırakarak karşılık verdiler. Almanya’nın her yerinde Yahudilerin dükkânlarını, bürolarım ve sinagogları yağmaladılar, darmadağın ettiler ve yaktılar. Binlerce Yahudi’yi fena halde dövdüler, sayısız Yahudi’nin ırzına geçtiler, pek çoğunu öldürdüler ve yaklaşık 30.000 Yahudi’yi toplama kamplarına göndermek üzere tutukladılar. Nazi savcılar cinayetleri önemsemedi, çünkü&nbsp;katiller şöyle ya da böyle emirleri uygulamıştı. Öte yandan ırza geçenler ağır biçimde cezalandırıldı: Yahudilerle cinsel ilişki kurma yasağını ihlal etmişlerdi. Hükümet daha sonra işyerleri Naziler tarafından&nbsp;harap edilmiş Yahudilere sigorta şirketlerince ödenen paraya el koydu. Saldırıları tahrik ettikleri için Yahudileri toplu olarak bir milyar&nbsp;mark para cezasına çarptırdılar.</p>

  <p>Yeni yönetimin yol açtığı dehşete karşın pek çok Alman halinden hoşnut gibi görünüyordu. Özgürlüklerini kaybetseler ne olurdu? Özgürlüğü zaten bilmiyor veya önemsemiyorlardı. Hitler savaşa hazırlık&nbsp;olarak yeniden silahlanmaya başlaymca Almanya’daki Ekonomik Bunalım sona ermiş ve neredeyse herkesin bir işi olmuştu. Hitler’in iktidarında en azından açlıktan ölme özgürlüğün yok, diye şakalar yapı<span style="text-indent: 0.3in;">yorlardı. “Eğlence Sayesinde Dayanıklılık” adı verilen bir programla hükümet işçilere Akdeniz’de sudan ucuz deniz gezileri, Baltık Denizi’nde tatiller, Alp Dağları’nda kayak yapma olanağı, yetişkinler için&nbsp;eğitim ve ucuz tiyatro biletleri sağlıyordu.</span></p>

  <p>Bazı Almanlar yöneticileriyle ilgili gerçeği biliyor ve onlardan nefret ediyorlardı. Almanya, davranışların dürüst ve onurlu olması gerektiğine inanan çok sayıda insan yetiştirdiği için bu o kadar da şaşırtıcı değildi. Düşüncelerini söyleme cesareti gösterenlerden biri, Berlin’in şık bir banliyösündeki kilisenin papazı Martin Niemöller’di. Niemöller 1. Dünya Savaşı’nda bir Alman denizaltı kaptanıydı ve herkesçe tanınan bir kahramandı. 1930’ların başlarında Hitler’i desteklemiş ama kısa bir süre sonra gerçekleri görüp düş kırıklığına uğramıştı. Nazilerin Alman kiliselerini denetim altına alma çabalarına&nbsp;karşı koymuştu. Naziler Hitler’e açık muhalefeti yüzünden onu&nbsp;1937’de tutuklayıp toplama kampına yolladıkları halde, Niemöller&nbsp;daha sonraları çok az şey yaptığı için kendini suçlayacaktı.</p>

  <p>II. Dünya Savaşı’ndan sonra Niemöller (barışçı düşünceleriyle ilgili) çok sayıda konuşma yaptı; konuşmalarım genellikle şu sözlerle bitiriyordu: “Önce komünistlere saldırdılar, ses çıkarmadım çünkü komünist değildim. Sonra Yahudilere saldırdılar, ses çıkarmadım çünkü Yahudi değildim. Sonra sendikacılara saldırdılar, ses çıkarmadım&nbsp;çünkü sendikacı değildim. Sonra Katoliklere saldırdılar, ses çıkarmadım, çünkü Protestandım. Sonra bana saldırdılar ve artık sesini çıkaracak kimse kalmamıştı.” Niemöller yalnızca kendini değil, pek çok&nbsp;insanı suçluyordu.</p>

  <p>İktidarı ele geçirme, cinayetler, bir halkın yoldan çıkışı Nazilerin 1930’lardaki öyküsünün yalnızca bir bölümüdür. <span style="font-style:italic;">Mein Kampf</span>ta&nbsp;haydutların şefi savaş ve fetih sözü vermişti. Yirminci Bölüm’de göreceğimiz gibi Naziler, 1930’larda Almanya’yı yeniden biçimlendirirken aynı zamanda halkları Almanca konuşan komşu ülkeleri de ele&nbsp;geçirmeye başladılar. Onlar da üstün ırkın üyeleriydi.</p>

  <p>Hitler Berlin’de bulunmadığı zamanlarda Alman Alpleri’ndeki bir köşkte yaşıyordu. Kayanın içine oyulmuş bir asansörle Obersaltzberg&nbsp;Dağı’nm tepesindeki özel sığınağına çıkıyordu. Buradan diğer tepelere bakıyor ve kendi kendine Almanya ve Avrupa’yı bundan sonra neyin beklediğini soruyordu. Bir Nazi sloganı şöyleydi: “Bugün Almanya, yarın dünya.”</p>

  <p>Ara sıra başka hükümdarları, kendisinden daha büyük olanları düşünmüş olmalı. Konuşmalarında genellikle Stalin hakkında atıp tutardı, ama Stalin’i uzaktan izleyerek bazı şeyler öğrenmişti, tıpkı Stalin’in de ondan öğrendiği gibi. İkisi de büyük yalanların, günah keçilerinin, çalışma kamplarının, rap rap yürüyen postalların, sansürün,&nbsp;kinin, tasfiyelerin ve şiddetin yararlarını biliyordu. Biri ırk, diğeri sınıf üzerinden halk avcılığı yapıyordu, ama her ikisi için de asıl önemlisi iktidar, insanların mutlak denetimiydi. Stalin Hitler’den hayranlıkla söz etmişti: “Ne adam!” Hitler de Stalin için, “Bir hayvan, ama&nbsp;muhteşem büyüklükte bir hayvan!” ve “Kendi tarzmda müthiş biri”&nbsp;diyecekti.</p>
</body>
</html>
