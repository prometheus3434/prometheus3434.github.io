<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><a id="bookmark0"></a>15. Bölüm</h1>

  <h2 id="sigil_toc_id_15"><a id="bookmark1"></a>Zenginler Yoksulları Avuçlarının İçine Alıyor</h2>

  <div>
    <br />
  </div>

  <p>Bir tarih öğretmeni gibi görünmek pahasına da olsa açık konuşmak gerekiyor: Bu bölümde Avrupalıların Amerika kıtalarını ve Afrika ile Asya’nın bir bölümünü nasıl ellerine geçirdiğinden söz etmeyeceğiz. Bundan önceki bölümlerde söz etmiştik. Devrimler sona erdiğinde Amerika kıtasının büyük bölümü Avrupalıların egemenliği altındaydı, bu çağ geride kalmıştı.</p>

  <p>“Yeni Emperyalizm” olarak adlandırılan şey aslında 1800’lerde ortaya çıktı. İşte bir özet: Bu dönemde de imparatorluk kuranların&nbsp;büyük çoğunluğu Avrupa ülkeleriydi, yalnızca artık daha zenginlerdi.&nbsp;Fetih için gereken her şeye sahiptiler: Para, buharlı gemiler, tüfekler&nbsp;ve açgözlülük. Avrupalı imparatorlukların kurucuları, yurtseverce bir&nbsp;cinnet halinde, kendilerini kurtaramayan yoksul ve “geri kalmış” ülkeleri yuttular. Evet, zengin ülkeler pamuk, kauçuk, jüt, pirinç gibi işe&nbsp;yarar şeyler ve kendi ürünleri için pazarlar istiyordu. Ama aynı zamanda başkaları üzerinde egemen olmayı, belki de onlara Hıristiyanca Tanrı sevgisini ve göğüslerini örtmeyi öğretmeyi de şiddetle arzuluyorlardı.</p>

  <p>Başka ülkeler de bu Avrupalı imparatorlukların yaptıklarını yaptı. Amerika Birleşik Devletleri bunlardan biriydi. 1800’lerin sonunda <span style="font-variant: small-caps;">ABD</span>&nbsp;tropikal kuşaktaki bazı adaları ve kıtanın iki okyanus arasında&nbsp;bir köprü işlevi görecek bölümlerini ele geçirdi. (Bir sonraki bölümde&nbsp;bu konuya daha fazla değineceğiz.) Yeni bir imparatorluk kuran bir&nbsp;diğer ulus, mucizevi Japonlardı.</p>

  <p>Britanya egemenliği altındaki Hindistan, zengin kuzey ülkelerinin güney ülkelerini nasıl ele geçirdiğine ve yönettiğine ilişkin en bilinen&nbsp;örnektir. Hindistan’ın yanı sıra Britanya başka pek çok ülkeye sahipti: Kanada, Avustralya (yakın zamanda elde etmişti), Çin’in bazı kısımları, Afrika’nın büyük bir bölümü ve başka yerler. Dünyanın hemen hemen her yerinde kolonileri vardı. Britanya İmparatorluğu’ndan üzerinde güneş batmayan bir imparatorluk olarak söz edilirdi; benzer biçimde, imparatorluk bir taçsa Hindistan’ın da bu tacın&nbsp;en değerli taşı olduğu söylenirdi.</p>

  <p>Hindistan’a atfedilen bu yüksek değer şaşırtıcıydı. Uzun zaman önce İngiliz tacirler ilk kez bu ülkeye girdiklerinde Hindistan onların&nbsp;asıl değil, ikinci seçeneğiydi. 1600 yılının son gününde İngiliz tacirler,&nbsp;İngiliz Doğu Hindistan Kumpanyası adını verdikleri bir şirket kurdular. Fakat ada aldanmayın. Bu tacirler aslında Doğu Hint Adaları’nda, günümüzdeki Endonezya’da ticaret yapmak istiyorlardı. Bu&nbsp;adalarda baharat ticareti yapılarak bir servet kazanılabilirdi. Oysa&nbsp;Hollandalılar daha önceden bu adalarda ticaret yapmaya başlamış ve&nbsp;rakiplerini uzak tutmuşlardı. İngilizler bu yüzden ikinci seçenekleri&nbsp;olan Hindistan’a yerleşmişlerdi.</p>

  <p>1750’lere kadar Doğu Hindistan Kumpanyası, deniz kıyısındaki dükkânlarında sıcaktan bunalan bin kadar Britanyalı (çoğunluğu İngilizdi) tüccardan ve onların kâtiplerinden başka bir şey değildi. Büyük miktarlarda kahve, karabiber, pamuk, ipek ve (daha sonraları)&nbsp;afyon ticareti yapıyorlardı. Kumpanya, Hindistan’ın geniş topraklarında yalnızca küçük bir noktaydı. Ancak o dönemde Hindistan’ın&nbsp;büyük bölümünün şahları, yani imparatorları güçten düşmeye başladı. Bunlar güçsüz önderlerdi, Hindistan da yönetilmesi zor, büyük bir&nbsp;ülkeydi. Şehzadeler ya da şehzadelik iddiası güdenler, birbirleriyle ve&nbsp;şahlarla çarpışarak, iktidar boşluğunu doldurmaya çalıştılar.</p>

  <p>Britanyalı işadamları için bu iç savaş heyecan verici fırsatlar yaratmıştı. Kumpanya, iyi silahlanmış, eğitimli bir ordu kurdu. îlk olarak Fransız rakipleriyle savaşıp onları yenilgiye uğrattılar ve şirketlerini&nbsp;kapattırdılar. Ardından, yakın bir zamanda, bir yaz gecesi 146 Britanyalıyı “Kalküta Kara Deliği” adı verilen bir hücreye kapatan ve ertesi sabah yalnızca 23’ünün sağ çıkmasından sorumlu tutulan Bengal&nbsp;Nevvabı ile karşı karşıya geldiler. Britanya’nın düzenli ordusunun&nbsp;<span style="text-indent: 0.3in;">yardımıyla Kumpanya nevvabı yenilgiye uğrattı. Böylece 1764’te Britanyalı işadamları, Hindistan’ın en zengin eyaleti olan Bengal’in hükümdarları oluverdiler.</span></p>

  <p>Kısa bir süre sonra sorunlar baş gösterdi. Anavatanlarında, Londra’da, Hindistan’daki Kumpanyası görevlilerinin yağmalama ve yolsuzluk olaylarına karıştıkları öğrenildi. Britanya hükümeti ayrıca Kumpanya’nın diğer Hint devletçikleriyle giriştiği savaşlardan da rahatsızlık duyuyordu. Bu yüzden Britanya, Kumpanya’yı “bir düzene&nbsp;sokması”, yani Hindistan’daki Britanyalıları yönetmesi için bir genel&nbsp;vali atadı. Fakat 1800’lerin başına gelindiğinde genel vali bundan çok&nbsp;daha fazlasını yapmıştı. Hindistan’daki Britanya bölgesini ve bu bölgedeki herkesi, Britanyalı ve Hintli ayırt etmeksizin, yalnızca Londra’daki amirlerine karşı sorumluymuş gibi yönetmişti.</p>

  <p>Yeni Emperyalizm çağına girildiğinde Kumpanya artık eskisi gibi güçlü değildi ama Britanya yönetimi güçleniyordu. Britanyalılar önce&nbsp;çevrelerindeki sonra da daha ötedeki devletçikleri birer birer ele geçirmişti. Bazen devletçikleri kendi yönetimleri altına alıyorlar, fakat&nbsp;çoğunlukla devletçiklerin prenslerini kendi dış politikalarını uygulamaya zorlamakla yetiniyorlardı, ki bu da aşağı yukarı aynı anlama&nbsp;geliyordu. Devletçikleri ele geçirirken kuşkusuz iktidar hırsıyla hareket ediyorlardı, bir yandan da sıkça, fethetmezlerse fethedileceklerini&nbsp;ileri sürüyorlardı. (Eski Romalılar da aynı şeyi söylerdi.)</p>

  <p>Her şey sona erdiğinde Britanya (çok uzaklardaki küçük bir ülke), bütün Hintli hükümdarları egemenliği altına almıştı. Hükümdarların&nbsp;unvanları bir hayli ilginçti: Oudh <span style="font-style:italic;">Nevvabı,</span> Jubbulpore <span style="font-style:italic;">Nabobu,</span> Travankor <span style="font-style:italic;">Mihrace</span> si, Baroda <span style="font-style:italic;">Gaykvan,</span> Mysore <span style="font-style:italic;">Sultam,</span> Jhansi <span style="font-style:italic;">Ranisi,&nbsp;</span>Bhopal <span style="font-style:italic;">Begümü,</span> Swat <span style="font-style:italic;">Ahundu.</span> (Önemli fetihlerden biri Sind ovalarının fethedilmesiydi. Sind’in teslim olmasından sonra Britanyalı komutan fetih haberini komutanına, yalnızca, “Günah işledim” anlamına gelen Latince “Peccavi” sözcüğüyle vermişti.) 1800’lerin ortasına&nbsp;gelindiğinde Britanyalılar karlı Himalayalar’dan sıcaktan buram buram tüten güneye kadar bütün Hindistan’a yayılmıştı.</p>

  <p>Toprak kazandıkça Britanyalıların kendileriyle ve egemenlikleri altındaki insanlarla ilgili düşünceleri değişmişti. İlk zamanlarda, yabancı topraklarda yalnızca bir misafir olan Kumpanya görevlileri&nbsp;Hint âdetlerini benimsemişti. Hintlilerle karışmış ve dillerini öğren<span style="text-indent: 0.3in;">mişlerdi. Hint yiyeceklerinden ve kıyafetlerinden hoşlanmışlardı, aralarından bazıları Hintli kadınları metres tutmuş veya onlarla evlenmişti.</span></p>

  <p>1800’lerde bütün bunlar değişti. Artık efendi Britanyalılardı ve Hintlileri hor görmeye başlamışlardı. Bir genel vali, 1813’te şöyle yazabiliyordu: “Hintliler neredeyse yalnızca hayvansal işlevleri yerine&nbsp;getirebilen ve bu işlevleri bile şöyle böyle yerine getiren canlılar gibi&nbsp;görünüyor. Kimi işlerde sergiledikleri bilgi ve becerileri, dış görünüşü&nbsp;insana benzeyen ama bir köpek, bir fil veya bir maymundan daha fazla zekâya sahip olmayan herhangi bir hayvanın erişebileceği düşünülen beceri düzeyinden yalnızca biraz daha fazla.”</p>

  <p>Bir başka Britanyalı müthiş bir aşağılamayla, Hintlilerin neden Britanya’ya gereksinimi olduğuna açıklık getiriyordu. Britanya'nın&nbsp;görevi, “Yoğun nüfuslu, nüfusunun büyük bölümü cahil, putperestlik inançlarına saplanmış, tembel, kaderci, yaşamın kötülükleri olarak gördüğümüz şeylere karşı aldırışsız ve bunlarla yüzleşmek, bunları ortadan kaldırmaya çalışmak yerine teslim olmayı seçen bir ülkeye, Avrupa uygarlığının temel unsurlarını tanıtmaktı.” Britanyalılar kendilerini, Tanrı’nm bayağı bir halka yardım eden aracıları olarak görüyorlardı. En iyisinin yerlilerden ayrı yaşamak ve onlara&nbsp;soğuk bir kuralcılıkla davranmak olduğuna karar vermişlerdi. Hintlileri, “Avrupalılara Mahsus” yazılı tren vagonlarından atmakta tereddüt etmiyorlardı.</p>

  <p>Britanyalıların Hintlilere yardımı olmuş muydu, yoksa onlara kötülük mü yapmışlardı? Şu tür yardımları olmuştu: Yakıp yıkma tanrıçası Kali’ye tapan ve ona kurban sunmak için insanları öldüren Hindistan’daki haydutları yakaladılar, astılar veya hapse attılar. Köprüler, karayolları ve binlerce kilometre uzunluğundaki Asya’nın en iyi demiryolunu inşa ettiler. (Böylece yiyeceğe daha hızlı bir biçimde&nbsp;ulaşılmaya başlandı ve Hindistan’daki korkunç kıtlık neredeyse ortadan kalktı.) Yerel sanayilere yatırım yaptılar, özellikle de tekstile.&nbsp;(Britanya sermayesinin yardımı oldu ama Hintliler kendi başlarına&nbsp;çok daha fazla şey yaptı.) Britanyalılar, dul kadınların ölen kocalarının cesetleriyle birlikte canlı canlı yakılmasını öngören bir Hint geleneğine son verdiler. (Britanyalılar bunu yasadışı ilan edince Hintli dini önderler genel valiye itiraz etmişlerdi: “Fakat, Ekselansları, bu bi<span style="text-indent: 0.3in;">zim dini geleneğimiz.” Genel vali şöyle yanıtlamıştı: “Benim ulusumun da bir geleneği var. Erkekler kadınları canlı canlı yaktığında onları asarız.”)</span></p>

  <p>Britanyalılar ayrıca okulların gelişmesine destek oldular; 1900’e gelindiğinde on Hintli erkekten biri okuyup yazabiliyordu. Bu o dönemlerde Asya için yüksek bir okuryazarlık oranıydı. Ancak yüz elli&nbsp;Hintli kadından yalnızca biri okuyup yazabiliyordu.</p>

  <p>1857’de Hintliler dehşet verici biçimde ayaklandı. “Büyük İsyan”ı başlatan şey, Britanya ordusunun Hint askeri birliklerine dağıttığı&nbsp;fişeklerdi. Hintli askerler fişeklerin, kutsal saydıkları ineklerden elde&nbsp;edilen yağ ile yağlandığını öğrendiklerinde çok şaşırmışlardı. Tüfeklerine doldurmadan önce fişeklerin uçlarını ısırarak koparmak zorunda&nbsp;olduklarından yağ kolaylıkla onları dine aykırı biçimde kirletebilirdi.&nbsp;Askerlerin büyük çoğunluğu ayaklandı, ayaklanma Kuzey ve Orta&nbsp;Hindistan’ın büyük bölümüne yayıldı. Çok sayıda Hintli prens de&nbsp;geçmişte kaybettikleri iktidarı yeniden elde etmeyi umarak ayaklanmaya katıldı. İsyancıların amacı Hindistan’ı Britanyalılardan önceki&nbsp;günlerine geri döndürmekti.</p>

  <p>Ayaklanmayı bastırma konusunda Britanyalıların bazı üstünlükleri vardı: Daha disiplinliydiler ve daha iyi silahlara sahiplerdi. Acımasız çarpışmalarla geçen iki yılın sonunda Britanya büyük isyanı bastırdı. İsyancılar bazı Britanyalı tutsakları kılıçtan geçirdiğinden, Britanyalıların tepkisi sert oldu. Delhi halkını kırlara sürdüler ve binlercesini yargılamadan kurşuna dizdiler.</p>

  <p>Ayaklanmadan sonra Britanya Hindistan’ı bir 90 yıl daha egemenliği altında tutacaktı. Fakat Britanyalı yöneticiler Hintlilere daha az güvendiler ve daha önce durduklarından daha da mesafeli durdular.&nbsp;Bir Britanyalı şöyle demişti: “Hindistan’da cana yakınlık göstermek&nbsp;için bulunmuyoruz.” Hintliler yeniden kendi kendilerim yönetme hayaline kapılır korkusuyla, Hintli birliklerinin yanına mutlaka Britanya askeri birliklerini yerleştiriyorlardı.</p>

  <p>1800’lerin başında, güneylerinde yer alan kıtanın büyük kısmı Avrupalılar için gizemini koruyordu. Kıtanın kendilerine en yakın bölümü olan Kuzey Afrika’yı biliyorlardı. Fakat, neredeyse Kuzey Afrika büyüklüğünde olan Büyük Sahra’nın güneyindeki bölge hakkında çok&nbsp;<span style="text-indent: 0.3in;">az şey biliyorlardı. Evet, palmiye yağı, fildişi ve köle almak için gemileri kıyılarına demirlemişti. Ama Avrupalılar sıcaktan, ateşli hastalıklardan ve kıtanın iç kısımlarındaki kabile savaşçılarından korkuyorlardı; içerilere doğru girmeyi nadiren denemişlerdi.</span></p>

  <p>Sonunda merak ve başka etkenler baskın geldi. Aşağı yukarı 1850’den sonra çok sayıda kâşif kıyılara çıktı ve o bölgelerde yaşayanların yardımlarıyla gezinmeye başladılar. Bu kâşiflerden biri, Afrika’nın içlerine ilaç ve Hazreti İsa götürmek, ayrıca buraları ticarete açmak isteyen İskoçyalı Dr. David Livingstone’du. Dürüst ticaretin, Arapların sürdürdüğü köle ticaretine son vereceğine inanıyordu.&nbsp;30 yıl boyunca, Hıristiyanlığın öğretilerini anlatarak, ticaret yaparak, insanların hastalıklarını tedavi ederek ve göllerin, ırmakların&nbsp;haritalarını yaparak Orta Afrika’da dolaştı. Gezilerinden artakalan&nbsp;zamanda, Afrika ile ilgili çok sayıda insanın okuduğu kitaplar yazdı&nbsp;ve başka Britanyalıların kendi çalışmasını sürdürmesi gerektiğini ısrarla vurguladı.</p>

  <p>1871’de Henry’ Morton Stanley, zor durumda olduğu düşünülen efsanevi Livingstone’u “bulmak” için Afrika’ya doğru yelken açtı.&nbsp;Stanley, <span style="font-style:italic;">New York Herald</span> gazetesi için çalışan bir İngiliz gazeteciydi.&nbsp;Kervanıyla birlikte güçbela Tanganika Gölü’ne ulaştı, doktoru buradaki bir köyde buldu. Ona doğru ilerleyerek şu ünlü soruyu sordu:&nbsp;“Dr. Livingstone’sunuz değil mi?” Tahmin edilebileceği gibi Livingstone hastaydı. Stanley ona ilaç, fişek, kap kacak, giysi ve değiş tokuş&nbsp;yapmak için boncuklar verdi. Hiçbir şekilde yılmayan Livingstone çalışmayı bırakmayı kabul etmedi. Öldüğünde Britanyahlar onu Londra’daki Westminster Abbey’e gömdüler.</p>

  <p>Öte yandan Stanley’in Yeni Emperyalizm’deki rolü daha yeni başlamıştı. Büyük macerasını anlattığı. How <span style="font-style:italic;">I Found Livingstone</span> [Livingstone’u Nasıl Buldum] adında bir kitap yazdı; Britanya kraliçesi Victoria’nın huzuruna kabul edildi, kraliçe ona altından yapılma bir&nbsp;enfiye kutusu armağan etti. Stanley bir kâşif oldu ve yaptığı şeylerle&nbsp;ilgili, <span style="font-style:italic;">In Darkest Africa</span> [Afrika’nın Kapkaranlığında] gibi merak&nbsp;uyandıran başlıkları olan kitaplar yazdı. Onun ve başkalarının yaşadığı şeyleri okuyan Avrupalılar büyülendiler. Kara Afrika; devlet&nbsp;adamlarının, misyonerlerin, işadamlarının ve madalya düşkünü komutanların isteyebileceği her şeye sahipti.</p>

  <p>Çok geçmeden “Afrika için mücadele” başladı. Britanya, Fransa, Belçika, İspanya, Portekiz, Almanya ve İtalya, her biri birer ısırık alarak, 15 yıl gibi kısa bir süre içinde Etiyopya dışında bütün Afrika’yı&nbsp;ele geçirdiler. Bu çarpıcı ve heyecan verici öykünün tamamını burada&nbsp;anlatamayız; bu nedenle yalnızca Belçika’nın öyküsünü anlatıp bütüne ilişkin bir fikir vermeye çalışacağız.</p>

  <p>Belçika’nın bu girişiminde -atılımında- Stanley önemli bir rol oynadı. Stanley, Livingstone’dan daha acımasız biriydi; yaşamları, ruhları ve köleleri kurtarmaktan daha fazlasını hayal etmişti. Bir servet edinebileceğini anlamıştı, bu nedenle bir yatırımcı bulmak için Avrupa’ya gitti. Bulduğu yatırımcı hem bir işadamı, hem de bir kraldı.</p>

  <p>Belçika kralı II. Leopold, kendisinin ve iş arkadaşlarının çok para kazanabileceği bir yer arıyordu. “Kâinat önümüze serili,” diye yazıyordu, “buhar ve elektrik mesafeleri ortadan kaldırdı [ve] yeryüzündeki bütün elverişsiz topraklar bizim faaliyetlerimizin ve başarılarımızın alanı olabilir.” Kongo Irmağı havzasında bol miktarda fildişi, palmiye yağı ve kauçuk ağacı olduğunu duyduğunda aradığı bereketli toprakları bulduğunu anladı. Bu toprakları işleyecek kişi de Stanley’di. Bazı destekçilerin yardımıyla Leopold ve Stanley Kongo’nun zenginliklerinden yararlanmak için bir şirket kurdu. Bu iş&nbsp;özel olacaktı, devletle ilişkisi yoktu. Belçikalıların herhangi bir payı&nbsp;olmayacaktı.</p>

  <p>Stanley Kongo’ya gitti, burada 500’ün üzerinde kabile reisiyle bir toplantı yaptı. Onları kralın şirketine toprak vermeye ikna etti. Sözlerinin çoğu büyük olasılıkla yanlış çevrilmişti. Kabile şeflerinin bu&nbsp;konuşmadan anladığı, yalmzca uzaktaki bazı önemsiz toprakları şirkete bıraktıklarıydı. Köylerine, köylerinin çevresindeki işlenmiş arazilere ve yakınlarındaki ormanlara dokunulmayacağını düşünüyorlardı. Kongo Irmağı boyunca taşıyıp Avrupalılara sattıkları kauçuğun,&nbsp;fildişinin (filler bu ormanlarda yaşıyordu) ve zamkın büyük bölümünü bu ormanlardan elde ediyorlardı. Oysa kabile reislerinin anladıklarını düşündükleri şey yanlıştı ve 1880’lerde her şeylerini yabancılara kaptırdılar.</p>

  <p>Leopold artık, Belçika'nın seksen katı büyüklüğündeki bir bölgenin efendisiydi. Şöyle diyordu: “Kongo üzerindeki haklarım kimseyle paylaşamayacaktır... Kral [kendisinden söz ediyor] devletin kurucu<span style="text-indent: 0.3in;">sudur; düzenleyicisidir, sahibidir, mutlak hâkimidir.” Kongo’nun her şeyi onundu, istediği gibi kullanabilirdi ve zamanlaması çok yerindeydi; çünkü tam o dönemde sanayileşen ülkeler bisiklet tekerlekleri için&nbsp;kauçuğa gereksinim duyuyordu. Kongo dünyada kauçuk ormanlarına sahip birkaç yerden biriydi. Fildişine de talep vardı: Bilardo topları, piyano tuşları ve biblolar için.</span></p>

  <p>Bir servet edinmek için Kongolulara kauçuk ağaçlarının gövdesine delik açtırmak ve fil avlatmak yeterliydi. Ancak bunları yaptırmanın&nbsp;zor bir şey olduğu ortaya çıktı. Kongolular her zamanki yaşamlarını&nbsp;sürdürmekten oldukça hoşnuttu: Tarım yapıyorlar, avlanıyorlar, bazen de fildişi ve kauçuk satıyorlardı. Ekvatorun buğulu sıcağında,&nbsp;yapmayı seçtikleri şeyler bunlardan ibaretti. Nereden geldiği belli olmayan beyaz derililer için neden ter dökeceklerdi ki?</p>

  <p>Leopold’un yöneticileri, Kongoluları ham kauçuğun, fildişinin ve yiyeceğin bir kısmını “vergi” olarak vermeye zorlayarak bu işgücü sorununu çözdü. (Yiyecekler, yani manyok ekmeği, muz ve av eti, yöneticiler ve onların Kongolu adamları içindi.) Bir köy “vergisini” ödeyemezse yöneticiler köylüleri rehin alıyor ve reislerini hapse atıyordu.&nbsp;Bunlar da bir işe yaramazsa vergilerini ödemeyenleri yakalatmak ve&nbsp;onları suaygırı meşininden yapılma kırbaçlarla kırbaçlatmak için&nbsp;Kongolu adamlarını yolluyorlardı. Bu kiralık adamlar en kötü suçları işleyenleri vurup öldürüyor, ölenlerin bir elini kesiyor ve kesilmiş&nbsp;ellerle dolu sepetleri yöneticilere teslim ediyorlardı. Kesilmiş eller&nbsp;boşa kurşun harcamadıklarının kanıtıydı. (Ancak, bazı tarihçiler bu&nbsp;kiralık katillerin yalnızca ölülerin değil, canlı Kongoluların da ellerini kestiklerini düşünüyor.)</p>

  <p>Yörede yaşayan zavallı insanlar çoğunlukla çareyi kaçmakta buluyordu, ama bazıları da karşı koyuyordu. Savaşçılar şöyle bir şarkı söylüyordu:</p>

  <p><br /></p>

  <p><span style="font-style:italic;">Kadınlarımızın ve çocuklarımızın beyaz zalimlerce alınmasına</span></p>

  <p><span style="font-style:italic;">Ve öldürülmesine göz yumamayız...</span></p>

  <p><span style="font-style:italic;">Öleceğimizi biliyoruz, ama zaten ölmek istiyoruz.</span></p>

  <p><span style="font-style:italic;">Ölmek istiyoruz.</span></p>

  <p><span style="font-style:italic;"><br /></span></p>

  <p>Beyazların Afrikalılara ne kadar acımasızca davrandığına ilişkin haberlerin Kongo’nun ücra köylerinden Avrupa’ya ulaşması uzun&nbsp;<span style="text-indent: 0.3in;">sürdü. Sarayında veya Fransa’nın güneyindeki köşklerinde zevk içinde yaşayan, yatıyla gezen, üç tekerlekli görkemli bisikletiyle dolaşan, serasında tembel tembel yürüyen, etine dolgun yeniyetme metresleriyle gününü gün eden Leopold bile bu konuda fazla bir şey bilmiyordu.&nbsp;Şirketi büyük kârlar elde ediyordu ya, adamlarına düzenin nasıl işlediğini sormamıştı bile. Yabancı misyonerler Kongo’da olanları kendisine anlattıklarında, elini kalbinin üzerine koymuş ve onlara duyduklarından korkunç derecede rahatsız olduğunu söylemişti. Yardımcılarıyla toplantı yapıp, “Üzerime kan veya çamur sıçramasına izin vermeyeceğim” demişti. Fakat Kongo’daki adamları kralın bu haklı öfkesinin geçeceğini biliyorlardı, “vergileri” toplamaya devam ettiler.</span></p>

  <p>Leopold, saygınlığını artırmak için Kongo’da karayolları, köprüler, limanlar ve kentler inşa ettirdi. Bu işleri üstlenenler sıcakla, yağmurla ve Kongo İrmağındaki çağlayanların üzerinden geçerek iç kısımlara doğru uzanan bir demiryolu yapmak için balta girmemiş ormanlarla mücadele ettiler. Önceden haftalar süren bir yolculuk artık saatler sürüyordu. İlk yolculukta beyaz eldivenli Kongolular, demiryolunun Avrupalı konuklarına buzda soğutulmuş şampanya sunmuştu. Fakat kral Belçika’daki kamusal işlere daha fazla para harcıyordu.&nbsp;Eğitime ve taklar, bulvarlar, saraylar ve parklar inşa etmeye büyük&nbsp;miktarda para ayırmıştı. Para tabii ki Kongolu serflerin topladığı fildişlerinden ve kauçuktan geliyordu.</p>

  <p>Britanyalılar Belçikalı hükümdarın uzaktan yol açtığı vahşete dair haberleri duyunca, Britanya Dışişleri Bakanlığı Kongo’daki konsolosundan konuyu araştırmasını istedi. Konsolos ormanların derinlerine&nbsp;girdi ve terk edilmiş köylere rastladığını bildirdi. Bunun nedeninin&nbsp;çoğunlukla, uyku hastalığı adı verilen korkunç bir hastalık olduğunu&nbsp;aktardı ama pek çok Kongolu’nun da Belçikalı işverenlerden ve acımasız kiralık katillerden kaçtığını söyledi. Hayatta kalanlar ona sormuştu: “Beyaz adam evine hiç dönmeyecek mi; bu durum sonsuza kadar mı sürecek?”</p>

  <p>1900’lerin başına gelindiğinde Leopold büyük kazançlar elde etmişti, ama aynı zamanda borca da batmıştı. Krallığından borç para almış ve borcunu ödeyemezse, öldüğünde Kongo’nun Belçika’ya kalmasını kabul etmişti. Belçikalılar Kongolulara yapılanlardan rahatsızdı, diğer ülkelerin eleştirilerinden sıkıntı duyuyorlardı. 1908’de Belçi<span style="text-indent: 0.3in;">ka, Kongo’yu ölümünden bir yıl önce kraldan aldı. Sorunu çözüme bağlamak kolay olmadı ama kral çözülmesini sağladı. Kongo’yu halkına vermeyi öteden beri istediğini söyledi.</span></p>

  <p>Kongoluların yaşamları, Belçika yönetimi altında iyileşti. Belçika el kesmeyi ve serfliği kaldırdı, sıtma ve uyku hastalığıyla mücadele etti. Kongolulara sanki çocukmuş gibi davranıyorlardı. İlk eğitimi yaygınlaştırmak ve marangoz, bahçıvan, aşçı yetiştirmek için misyonerliği teşvik ettiler. Fakat Kongoluların oy hakkı yoktu, hatta böyle bir&nbsp;hakkın olduğunu bile bilmiyorlardı. Belçikalılar onların dünyadan&nbsp;habersiz bir biçimde yaşamlarını sürdürmeleri için büyük çaba harcadı. Kongolu bir denizcinin Avrupa’da gemiden atladığında, Belçika'nın gemicinin ülkesine geri dönmesine izin vermediği söylenir.&nbsp;1960’ta bağımsızlığını bağışlayana dek Belçika Kongo’nun mutlu bir&nbsp;ülke olduğunu ileri sürmeye devam etti.</p>

  <p>1800’lerde büyük emperyalistler Avrupalılardı, ama tek değillerdi. Yüzyılın sonlarına doğru Amerika Birleşik Devletleri ve herkesi şaşırtan biçimde, Japonya onlara katıldı. Kimse Japonya’nın dünya tarihinde önemli bir rol oynayacağını düşünmemişti; Japonlar her zaman&nbsp;kendi başlarına yaşamıştı. Bunda kısmen coğrafyanın payı vardı. Geniş ve sisli bir deniz Japonya’yı Asya kıtasından ayırıyordu; Japon&nbsp;adaları denizin üzerinde birdenbire yükseliyor, dünyaya sanki, “Bizi&nbsp;kendi halimize bırakın!” diyorlardı.</p>

  <p>1543’te şiddetli bir fırtına bir Çin yelkenlisini Japonya’ya sürüklemişti. Yelkenlide üç Portekizli vardı ve bu üçü belki de Japonya’ya ayak basan ilk Avrupalılardı. Daha sonra yaşadıklarını anlattılar ve&nbsp;başkaları da (Portekizli, İspanyol, Hollandalı ve İngiliz tacirler ile&nbsp;misyonerler) Japonya’ya geldi. Yabancılarla bu temas yaklaşık 100&nbsp;yıl sürdü.</p>

  <p>Ancak sonra, Katolikliği benimseyen 30.000 Japon, kendilerini kılıçtan geçiren derebeylerine karşı ayaklandılar. İmparator adına Japonya’yı yöneten komutan, şogun, ülkesini kirlenmeye karşı korumaya karar verdi. Yabancılara Japonya’yı terk etmelerini emretti ve&nbsp;geri dönecek olurlarsa idam edileceklerine dair uyarıda bulundu.&nbsp;Olacak şey değil ya, üç yıl sonra bir Portekiz teknesi geri döndü. Teknede hiç yük yoktu, yalnızca yanlarında armağanlar bulunan ve şo<span style="text-indent: 0.3in;">gun’un merhamet göstereceğini uman budalalar vardı. Merhamet göstermedi; 13’ü dışında hepsinin kafasını uçurdu, hayatlarını bağışladıklarına da geri döndüklerinde şunları aktarmalarını önerdi: “Bizi akıllarından çıkarsınlar; bundan sonra sanki dünyada yokmuşuz&nbsp;gibi davransınlar.”</span></p>

  <p>Sonraki 200 yıl Japonlar neredeyse, bir manastır duvarının ardındaki rahibeler gibi inzivaya çekildiler. Yalnızca bazı Hollandalı ve Çinli tacirleri kabul etmişlerdi. (Anlaşıldığı kadarıyla şogunlar Protestan oldukları için Hollandalıların Hıristiyan olmadıklarını ve bu nedenle de Portekizliler kadar tehlikeli olmadıklarını düşünmüştü.) Hollandalılarla kurdukları bu ilişki yoluyla Japonlar Batı dünyasının tıp&nbsp;ve astronomi gibi alanlarda öğrendiği şeyleri izleyebilmişti. Ayrıca Batı’dan bazı araçlar, örneğin teleskoplar ve saatler de satın almışlardı.</p>

  <p>Bu inziva yüzyıllarında bile Japon ekonomisi modernleşmeye başlamıştı. Büyük ticaret şirketleri ortaya çıkmıştı; bunlardan biri, Mitsui Şirketi, hâlâ varlığını sürdürüyor. Mitsui çağdaş pazarlama yöntemleri kullanıyor, yağmurlu günlerde üzerinde markalarının bulunduğu şemsiyeleri müşterilerine bedava veriyordu.</p>

  <p>1853’te ülke dünyayla kurduğu ilişkilerde bir başka dönüm noktasına geldi. Dünyanın diğer tarafında, patırtılı gürültülü biçimde iş gören, kendini beğenmiş bir ülke, Japonya’nın kapılarını ticaret için&nbsp;açmasını istiyordu. Amerika Birleşik Devletleri, gözü pek bir biçimde,&nbsp;Japonya’yı yalıtılmışlığına son vermeye ikna edecek veya zorlayacak&nbsp;bir heyet gönderdi. Komodor Matthew Perry iki buharlı gemisi ve iki&nbsp;yelkenlisiyle doğrudan Uraga’nın tahkim edilmiş limanına girmişti.&nbsp;Japonlar Perry’ye limanı terk etmesini emretmişler, karşılık olarak&nbsp;Perry bir mesaj yollamıştı: Japonlar abd başkanından getirdiği mektubu kabul etmezlerse, mektubu zorla teslim edecekti. Japonlar limanlarının savunmasının zayıf olduğunu biliyorlardı, bu yüzden birkaç gün sonra mektubu kabul ettiler. Perry yanıtlarını almak için bir&nbsp;yıl içinde, bu kez daha büyük bir filoyla döneceğini söyledi.</p>

  <p>Şogun konu üzerinde ciddi biçimde düşündü. Amerikalıların, başkenti Edo’yu (kısa bir süre sonra Tokyo adını alacaktı) topa tutmasını veya kentin her türlü ihtiyacını karşılayan deniz yolunu kesmesini istemiyordu. Ayrıca pek çok Japon’un ülkelerinin dünyaya açılmasını&nbsp;istediğini de biliyordu. Büyük ticaret şirketleri, kaderlerine terk edil<span style="text-indent: 0.3in;">miş toprak sahipleri ve ancak savaştıkları zamanlarda para kazanan askerler, hepsi, kapıları dünyaya açılmış bir Japonya’da refaha kavuşacaklarına inanıyordu. Böylece Perry 1854’te geri döndüğünde&nbsp;(bu kez dokuz gemisi vardı) şogun bir ticaret anlaşması imzaladı. Daha sonra aynı şeyi birkaç Avrupa ülkesiyle de yaptı.</span></p>

  <p>Batı, Japonlara kayıtsız kalamayacakları bir ders vermişti. Artık, büyük devletlerin kendilerini yutmalarını istemiyorlarsa, Japonya’yı&nbsp;modern bir devlet yapmaları gerektiğini öğrenmişlerdi. Belki her durumda, zorba Amerika onları ziyaret etmese de modernleşeceklerdi.&nbsp;Dışa açılmayı ısrarla isteyen iş dünyasının güçlü patronlarının&nbsp;değişim talep etmesi kaçınılmazdı.</p>

  <p>Japonya modernleşmeye başladı; ya da Batılılaşmaya ki bu da aynı şey. Bu hızlı yaşanan bir süreçti; yönetimde gerçekleşen temel bir&nbsp;değişiklikle başladı. Nüfuzlu Japonlar şogunu görevini bırakmaya&nbsp;zorladı ve sözüm ona iktidarı imparatora “iade ettiler”. Yeni bir anayasayla Japonya’nın, “Sonsuza dek ve kesintisiz bir biçimde bir imparator sülalesinin egemenliği altında olacağı ve bu sülale tarafından yönetileceği” ilan edildi. Ancak uygulamada imparator daha önce nasılsa öyle kaldı: Bir simge olarak. Her şeyi yaşlı ama çalışkan danışmanları hallediyordu.</p>

  <p>Bütün bunların Yeni Emperyalizm ile nasıl bir ilişkisi olduğuna bir bakalım. İlk olarak Japon yöneticiler bir ordu kurmuştu. Ordunun&nbsp;kuruluş aşamasında Fransız danışmanlardan yardım almışlar, savaşta Almanlar Fransızları yenilgiye uğratınca Almanlara yönelmişlerdi.&nbsp;Bir donanma da kurmuşlardı ve doğal olarak bu donanmayı kurarken Britanya donanmasını örnek almışlardı, çünkü denizlerin fatihi&nbsp;Britanya’ydı. Okullar kurmuşlar ve Japonların, Hintlileri geride bırakarak Asya’daki en okuryazar halk olmasını sağlamışlardı. Ülkelerini&nbsp;çağdaşlaştıracaklarsa okuyup yazmaları gerekecekti. İmparatorun&nbsp;açıkladığı gibi: “Bilgi dünyanın her yerinde aranmalı ve böylece emperyal siyasetin temeli pekiştirilmelidir.”</p>

  <p>Japonlar ekonomik yaşamlarını da tamamen değiştirdiler. Perry’nin buharlı gemilerini görmelerinden beş yıl sonra kendileri için&nbsp;buharlı gemiler satın almaya başladılar. 12 yıl sonra, Tokyo ile&nbsp;Perry’nin ziyaretini yaptığı dönemde bir balıkçı köyü olan en önemli&nbsp;liman kentleri arasına bir demiryolu ve bir telgraf hattı döşediler; dev&nbsp;<span style="text-indent: 0.3in;">bir çelik fabrikası kurup, dünya çapında gemiler üretmeye başladılar. Ayrıca bir tekstil sanayii de kurdular ama bu sanayi pek gelişmedi,&nbsp;çünkü pek çok Japon Batılı giysileri tercih etmeye başlamıştı. Kadınlar kimonodan eteğe, erkekler de etekten pantolona geçmişlerdi.</span></p>

  <p>Dış ticaret artınca ülke nüfusu da arttı: 1890 ile 1910 arasında, yalnızca 20 yıl içinde beşte bir oranında yükseldi. Ticaretin ve nüfusun bu şekilde birlikte artışı şaşırtıcı değildi, biri diğerini itekliyordu.&nbsp;Hükümet için sorun ekonomik düzenin sürekliliğini sağlamaktı.&nbsp;Yoğun nüfuslu halkın yaşamını sürdürebilmesi için Japonya’nın yurtdışından metal, pirinç ve kömür alması ve kendi imal ettiği ürünleri&nbsp;yurtdışına satması gerekiyordu.</p>

  <p>İşte bu nedenle diğer modern ülkelerin modernleşmemiş ülkelere yaptığı şeyleri Japonya da yapmaya başladı. Nereden başlamaları gerektiği açıktı. Hemen yakınlarında, Asya’dan bir işaretparmağı gibi&nbsp;uzanan Kore Yarımadası vardı. Kore, “sabah sükûnetinin diyan”ydı,&nbsp;Perry’nin ziyaretinden önceki Japonya kadar dünyadan yalıtılmıştı. Ülkenin büyük bölümü hâlâ kaplanların, ayıların ve leoparların yaşadığı&nbsp;ormanlarla kaplıydı. Kore değerli bir yer gibi görünmüyordu ama Japonya'nın fazlasıyla gereksinim duyduğu üç şeye sahipti: Ürünler için&nbsp;pazara, fabrikaları işletmek için kömüre ve halkı beslemek için pirince.&nbsp;Kore, Japonya’ya askeri gücünü dünyaya gösterme fırsatı da verdi.</p>

  <p>Japonlar Kore’yle, Perry’nin Japonya’yla kurduğu gibi ilişki kurdular: Saldırmakla tehdit ettiler. Kore 1876’da, karşılıklı olarak büyükelçi gönderilmesini ve bazı limanların Japonlara açılmasını kabul etti. Bu yeterli değildi ama Japonya daha fazla zorlayamadı. Sorun&nbsp;dev Çin’di. Binlerce yıl boyunca Merkezdeki Çiçek Uzakdoğu’nun en&nbsp;büyük gücü olmuştu ve Kore bu büyük gücün uydusuydu.</p>

  <p>Tam bu sırada Çin de, kısmen Yeni Emperyalizm, kısmen de Japonya’nın başardığı şeyi, modernleşmeyi başaramaması yüzünden, sorunlar yaşıyordu. Birkaç on yıldır Avrupa ülkeleri Çin’e girmeye&nbsp;başlamıştı, ülkenin kırsal bölgelerini kendi nüfuz alanları olarak sahiplenmişlerdi. Bir Çinli önder şöyle söylüyordu: “İnsanlığın geri kalanı büyük bir bıçak... bizse balık ve etiz.” Çin bu asalakları dışarı&nbsp;atamayacak kadar zayıftı. Durumu çok iyi bilen bir Britanyalı düşüncelerini, “Tabancaları ve yeteri kadar mermileri olan yirmi dört adam&nbsp;Çin’in bir ucundan diğerine gidebilir” sözleriyle dile getiriyordu.</p>

  <p>1894’te Japonya zor durumdaki balinaya saldırdı. Çin çok daha büyük bir ülkeydi ama Japonlar iyi hazırlanmışlardı. Japonya savaşı&nbsp;fazla zorlanmadan kazandı, ardından Çin’i Kore’nin bağımsızlığını&nbsp;tanımaya, Tayvan Adası’nı ve Çin’in kuzeydoğusunda, Mançurya’daki Lyavdonğ Yarımadası’nı Japonya’ya vermeye zorladı. Dünya Japonya’nın gözdağı vermekteki ve savaştaki ustalığını görerek&nbsp;şaşkına döndü, çünkü bunların Avrupalılara has beceriler olduğu&nbsp;düşünülüyordu.</p>

  <p>Japonların bu saldırganlığı, Moskova’dan Japon Denizi’ndeki bir Rus liman kentine uzanan 9.000 kilometre uzunluğundaki Trans-Sibirya Demiryolu’nu tamamlamak üzere olan Rus İmparatorluğu’nu&nbsp;endişelendiriyordu. Çin’e ait olsa da Mançurya, Rusya’nın demiryolunun doğu ucuyla ilgili planları açısından yaşamsal değerdeydi. Bu&nbsp;nedenle Rusya Almanya ve Fransa’nın yardımını istedi, üçü birlikte&nbsp;Japonya’ya Lyavdonğ Yanmadası’nı Çin’e geri vermesini “tavsiye etti”. Rencide olan ve öfkelenen Japonya boyun eğdi, bunun üzerine&nbsp;Ruslar yumuşak başlı Çin’i yarımadayı kendilerine kiralaması için ikna etti. Aynı zamanda Japonya’nın şiddetle istediği Kore’yi elde etmek için de dolaylı çabalarda bulundular.</p>

  <p>Japonya ne yapması gerektiğine karar verdi. Kore ve Mançurya, Japonların pazarlarıydı ve buralarda Japonya’nın gereksinimi olan&nbsp;demir, kömür ve pirinç vardı. Fakat Rusya bu iki yere de ulaşmasına&nbsp;engel olmuştu. O halde Rusya’yla savaşa girip bu toprakları kazanmalıydı; böylece askeri birliklerini ve gemilerini de kullanmış olacaktı. 1904’te Japonya aniden saldırdı ve Lyavdonğ Yarımadası açıklarında birkaç Rus gemisini batırdı.</p>

  <p>Japonya'daki balıklardan daha fazla sayıda askeri silah altına alabilecek bir imparatorluğu Japonya yenebilir miydi? Japonya ve Rusya, Mançurya’nın ağaçsız düzlüklerine büyük ordular yolladılar ve savaş başladı. Büyük bir kent olan Mukden yakınlarındaki çarpışmada yaklaşık altı yüz elli bin asker yer aldı; o güne dek dünya böyle büyük bir çarpışmaya tanık olmamıştı. Japonlar kazandı. Rusya uzun&nbsp;demiryolunu henüz tam olarak tamamlamadığı için, daha fazla asker&nbsp;göndermek için demiryolunu kullanamamıştı. Bunun yerine Baltık&nbsp;Denizi’nden Mançurya’ya kırk gemilik bir filo yolladılar. Gemiler Avrupa’yı, Afrika’yı ve Asya’nın büyük bölümünü dolaşıp sonunda&nbsp;<span style="text-indent: 0.3in;">Mançurya’ya vardıklarında Japonların yeni donanması çabucak ikisi dışında hepsini batırdı veya ele geçirdi.</span></p>

  <p>Japonya devi yenilgiye uğratmış, istediklerinin büyük kısmını elde etmişti. Rusya, Mançurya’nın güneyinde kiraladığı Çin topraklarını&nbsp;geri verdi ve Japonya’nın Kore’deki egemenliğini kabul etti. Japonya&nbsp;Kore’ye bir “genel vali” gönderdi, Koreli bir yurtsever valiyi öldürünce de bütün yarımadayı kendi yönetimi altına aldı.</p>

  <p>Kore ve Tayvan’da Japonya, hem bu iki koloniye, hem de kendisine fayda sağlamaya çalıştı. Onlara demiryolları, fabrikalar ve okullar verdi ama o kadar büyük miktarlarda pirinç aldı ki kolonileri kıtlıkla baş başa bıraktı. Japonlar genellikle acımasızdı, yaklaşık 1.000 yıl boyunca (Çin’e bağlı olarak) kendi kendilerini yöneten Koreliler&nbsp;Japonların zalim yöneticilerinden nefret ediyorlardı. Ayaklandıklarında Japonya bu ayaklanmaya köyleri yakarak karşılık verdi.</p>

  <p>Japonya’nın Kore’yi ele geçirmesinden birkaç yıl sonra, I. Dünya Savaşı, Japon yayılmacılara mükemmel bir fırsat sağladı. Japonya,&nbsp;doğal olarak, I. Dünya Savaşı’nın büyük kısmının yaşandığı Avrupa’yla pek ilgilenmiyordu. Yine de kazanmakta olan tarafa katılacak&nbsp;kadar zekilerdi. Almanya’ya savaş ilan ettiler, Almanya’nın Çin’deki&nbsp;kurumlarına el koydular. Bir yandan da güçsüz Çinlileri, ülkelerinden&nbsp;faydalanmaları için kendilerine (Avrupalılara önceden verilmiş) haklar vermeye zorladılar.</p>

  <p>Japonya çok kısa zamanda çok fazla şey başarmıştı! 1918’de, I. Dünya Savaşı sona erdiğinde, Perry’nin ziyareti Japonların hâlâ belleklerindeydi. Şimdi kendi ülkeleri Fransa’daki barış konferansına tanınmış bir büyük güç, dünyayı yöneten zengin uluslardan biri olarak&nbsp;katılıyordu.</p>

  <p>Yayılmacı imparatorluklar, dünyanın “geri kalmış” halklarına Hıristiyanların Tanrısı’nı ve başka nimetleri götürdüklerini ileri sürüyorlardı. abd başkanlarmdan William McKinley bir keresinde, ABD’nin 1898’de İspanya’nın elinden aldığı Filipin Adaları’nı ilhak etmekte tereddüt ettiğini söylemişti. Ancak anlattığına göre, bir gece&nbsp;ayininden bunun yapılması gerektiğine ikna olarak çıkmıştı. Filipinliler, “Kendilerini yönetmekten âcizdi.” “Bütün adaları almak, Filipinlileri eğitmek, yükseltmek, uygarlaştırmak ve Hıristiyanlaştırmak&nbsp;<span style="text-indent: 0.3in;">[çoğu zaten Katolik’ti) dışında bir seçeneğimiz kalmamıştı ve Tanrı’nın inayetiyle yapabileceğimizin en iyisini yapacaktık, tıpkı bizler için ölen Hazreti İsa gibi.”</span></p>

  <p>Aşağı yukarı aynı zamanlarda Britanyalı bir siyaset adamı, Glasgow Üniversitesi’nde öğretim üyeleri ve öğrencilerden oluşan bir dinleyici topluluğuna hitap ediyordu. Kendinden geçmiş bir biçimde Britanya İmparatorluğu’ndan söz ediyordu: “Ne kadar da olağanüstü değil mi! Azizler ve melekler tarafından değil, insanların çabalarıyla&nbsp;inşa edilmiş; insanların namuslu kanıyla ve dünya kadar gözyaşıyla&nbsp;yoğrulmuş, geçmiş yüzyılların en gelişmiş dimağlarınca kaynaştırılmış; bütünüyle insanoğlunun eseri olan bu imparatorluğa en ufak bir&nbsp;leke düşmemiş, bütünüyle saf ve mükemmel bir amaçla kurulmuş.&nbsp;Bütün insanlar ve henüz tam olarak insan olmayanlar -en çok da pervasızlar ve insanın iyiliğine inanmayanlar- bu işte Tanrı’nın parmağı&nbsp;olduğunu görmek zorundalar.”</p>

  <p>Bu münasebetsiz nutukların gülünç ve samimiyetsiz olduğunu söyleyebiliriz. İmparatorluk kuran ulusların, yoksul ulusları onların sırtından büyük paralar kazanarak, hükümetlerini baskı altına alarak ve yazgılarını kendi başlarına belirlemelerine engel olarak, çoğunlukla&nbsp;güç durumlara soktuğu doğrudur. Diğer yandan, bu uluslara, çokça&nbsp;gereksinim duyulan şeyleri de götürdüler: Asayiş, mahkemeler, limanlar, demiryolları, hastaneler ve okullar.</p>
</body>
</html>
