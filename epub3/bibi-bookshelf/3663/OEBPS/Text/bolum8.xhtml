<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><a id="bookmark0"></a>8. Bölüm</h1>

  <h2 id="sigil_toc_id_8"><a id="bookmark1"></a>Avrupa Büyük Rolüne Hazırlanıyor</h2>

  <div>
    <br />
  </div>

  <p>Roma’nın en parlak döneminde Avrupa’nın neredeyse tamamı geniş Roma İmparatorluğu’nun ancak kuzeybatı köşesini kaplıyordu. İmparatorluğun en güzel yeri de değildi. Avrupa’da ormanlar, bataklıklar, Roma kaleleri, köyler ve yarı uygar avcılarla sığır çobanlarının&nbsp;kabileleri dışında pek bir şey yoktu. Bu ücra bölgenin günün birinde&nbsp;dünyaya önderlik edeceğini kimse tahmin edemezdi.</p>

  <p>Avrupa’nın bu önderlik rolü, Roma İmparatorluğu’nun batı yarısının dağıldığı MS 500’de bile hâlâ ufukta görünmüyordu. Sonraki&nbsp;<span style="text-indent: 0.3in;">1.000 yıl, 500’den 1500’e kadar, çok sonradan Avrupalıların ortaçağ&nbsp;olarak adlandıracağı dönemdi. Bu ad, söz konusu 1.000 yılın, Roma’nın altın çağı ile Avrupalıların kendi altın çağları arasında yalnızca uzun ve yavan bir geçiş dönemi olduğunu ima ediyordu.</span></p>

  <p>Ortaçağ uzun ve kasvetli bir yürüyüşten daha fazla bir şeydi. Yine de doğrudur, 1.000 yılın ilk yarısındaki, yani aşağı yukarı 500 ile&nbsp;1000 yılları arasındaki yaşam çoğunlukla çetin ve acıklıydı. Tarihçiler bazen bu 500 yılı Karanlık Çağ olarak da adlandırır.</p>

  <p>O zamanlarda bile bazı kralların ve hükümdarların düzen sağlamaya çalıştıkları bir gerçekti. Bunlardan en güçlüsü, 800 yılından hemen önce ve hemen sonra Batı ve Orta Avrupa’nın büyük bölümünü ele geçiren şişman, yüce gönüllü bir savaşçı kral olan Charlemagne’dı&nbsp;(Büyük Charles ya da Şarlman). Bir zamanlar Roma’nın kurduğu imparatorluğu yeniden oluşturduğunu düşünmekten hoşlanıyordu; sonraki yüzyıllarda Charlemagne’ın topraklarına Kutsal Roma İmparatorluğu adı verildi. Eseri, Orta Avrupa’da birbirini izleyen inişler ve çıkışlarla, 1.000 yıl boyunca varlığını sürdürdü.</p>

  <div>
    <div style="text-align: center;"><img alt="" src="../Images/main-9.jpg" /></div>
  </div>

  <p>Yine de Karanlık Çağ’da genel olarak, büyük bir kalesi ve bir süvari bölüğü olan herkes çevresindeki araziyi denetimi altına alıyordu. Bu insanlardan biri hakkında elimizde bazı bilgiler var: İki katlı, iki&nbsp;odalı ahşap bir kalesi olan bu adam, ilk kattaki odada yiyeceklerini&nbsp;ve silahlarını saklıyormuş; ikinci katta, kendisi, ailesi, hizmetkârları&nbsp;ve olasılıkla süvarileri tek bir odada yemek yiyor ve uyuyorlarmış.&nbsp;Böyle bir “bey” yakın çevredeki insanları soygunculara ve istilacılara&nbsp;karşı koruyabilirdi; ya da o insanların topraklarını ellerinden alabilirdi, ki bu daha olası bir şeydi.</p>

  <p>Fransa’da 909’da yapılan bir toplantıda din adamları şöyle şikâyet ediyorlardı: “Herkes, insani ve ilahi yasaları küçümseyerek kendine&nbsp;göre iyi olanı yapıyor... İnsanlar birbirlerini denizdeki balıklar gibi yiyip bitiriyor.” Pek çok Avrupalı özgürlüğünü yitirmiş ve küçük köylerde berbat koşullarda yaşayan, köylerinden ayrılmaları efendileri&nbsp;tarafından yasaklanmış serflere dönüşmüştü. Bir duruşma için hazırlanmış bir Fransız serf ailesinin soyağacı o günlerde yaşanan şiddeti&nbsp;gözler önüne seriyor. Soyağacı şöyle bitiyor: “Nive, ki efendisi Vial&nbsp;tarafından boğazı kesilmiştir.”</p>

  <p>Karanlık Çağ’da ortadan yok olan tek şey düzen değildi. Roma’yı merkez olarak seçen Hıristiyanlık âleminin batı kolu, ilk zamanlarda.&nbsp;Roma İmparatorluğu’na ülkü ve bilgi aşılamıştı. Oysa sonradan, piskoposların çoğu ve manastırları yöneten başrahipler altına ve ihtişama, ahlaklı olmaya ve eğitime verdikleri değerden daha fazla değer&nbsp;vermeye başladılar. Piskoposlar siyasetle meşguldüler, öyle ki sık sık&nbsp;savaşlara katılıyorlardı. Savaşlarda kılıç yerine gürz taşıyorlardı, çünkü din adamı olarak, kan dökmelerine izin yoktu ama kafataslarını&nbsp;özgürce parçalayabiliyorlardı.</p>

  <p>Bu dönemde ticaretin azalmasıyla kentler kötüye gitmeye ve küçülmeye başlamıştı. Roma’da koyunlar, bir zamanlar imparatorların ve senatörlerin devlet işlerini yürüttükleri meydanlarda büyüyen çayırlıkta otluyordu. Bütün bunlar yetmiyormuş gibi, Avrupa’nın kuzeyinden Vikingler, Asya’dan Hunlar ile Macarlar ve Kuzey Afrika’dan&nbsp;Müslümanlar saldırıyor, Avrupa’yı yağmalıyor ve bazı bölümlerini&nbsp;fethediyorlardı.</p>

  <p>Öte yandan, aşağı yukarı 1000 yılından sonra Avrupa’daki yaşam belirgin bir biçimde iyileşti. Krallar, büyük toprak sahipleri ve bazı&nbsp;kentler karışıklık yaratanları uzaklaştırmaya başladılar. Buna iyi bir&nbsp;örnek, kendisi Kurnaz lakabını tercih etmiş olsa da genellikle Şişman&nbsp;Louis olarak bilinen Fransa kralı VI. Louis’dir. Louis hükümdarlığının önemli bir bölümünü, o dönemde Paris’i çevreleyen küçük bir&nbsp;prenslik olan Fransa’yı, devriye gezen bir polis gibi, düzenli aralıklarla denetlemekle geçirdi. En büyük düşmanı, Kilise’den, kentlerden ve&nbsp;krallardan nefret etmeyi iş edinmiş ve tutsakları hayalarından asmayı&nbsp;alışkanlık haline getirmiş soyguncu bir baron olan Marle’lı Thomas’ydı. Kral Louis’nin Thomas’nın kalelerini yerle bir etmesi ve sonunda ölümcül bir biçimde yaralanmış olarak onu yakalaması yıllarını aldı.</p>

  <p>İngiltere’de durum farklıydı. Karanlık Çağ’ın sonunda İngiliz krallar zaman zaman Fransa’daki krallardan daha zayıf duruma düştüler. Özel orduları olan varlıklı soylular üzerinde güçbela egemenlik kurabiliyor, sıradan İngilizlerin yasalara uymasını sağlamakta da zorlanıyorlardı. Ancak Normandiya (Fransa’nın kuzeybatısı) dükü William’ın 1066’da bir kumar oynamasıyla bütün bunlar değişti. “Piç”&nbsp;William küçük bir orduyla birlikte Manş Denizi’ni geçti, İngiltere’nin&nbsp;güney kıyısındaki kanlı bir çarpışmayı kazandı ve bütün ülkeyi egemenliği altına almaya başladı.</p>

  <p>Artık Piç William değil, Fatih William’di. Öyle kesin bir zafer kazanmıştı ki, İngiliz egemen sınıfını denetimi altına alabilmiş ve ülkeyi istediği gibi biçimlendirebilmişti. O tarihten sonra İngiliz kralları, Avrupa’nın geri kalanındaki hükümdarlardan daha fazla güce sahip oldular. Yasaları değiştirdiler ve istedikleri vergilerin büyük bölümünü&nbsp;topladılar. Güvenilir bir para sistemine sahip olmak için büyük gayret gösterdiler. Bir vakayinamede William’in oğlu I. Henry’nin, “Bütün sikke basanların [kalpazanların]... sağ ellerinin kesilmesini ve hayalarının burulmasını emrettiğini” okuyoruz.</p>

  <p>Hükümdarlıklar güçlenirken Katolik Kilisesi de canlandı. Kilise’nin önde gelenleri öğrenmeyi yeniden teşvik etmeye başladılar, görkemli kiliseler inşa ettiler ve Avrupalılara birbirlerini katletmemeleri için yalvardılar. Papalar, “Roma Kilisesi’nin asla hata yapmadığını;&nbsp;sonsuza kadar da yapmayacağını” kibirli bir biçimde bildirerek kral<span style="text-indent: 0.3in;">ların da kendilerine itaat etmesini talep etti. Ayrıca Hıristiyan orduları yollayarak Kutsal Topraklar’ı Müslüman Türklerden geri alma hayali de kurdular.</span></p>

  <p>Seyyar satıcılar yeniden Avrupa’nın engebeli, toz toprak içindeki yollarını arşınlamaya başlamıştı (insanlar onlara “tozlu ayaklar” diyordu) ve tacirler küçük pazar kentlerinde dükkânlar açıyordu. Bu tacirlerden biri Godric adında bir Iskoçyalı’ydı. Büyük olasılıkla, yeterli toprak olmadığı için yurtlarını terk eden bir köylü çiftin küçük oğlu olan Godric, Kuzey Denizi sahillerinde dalgaların getirip bıraktığı&nbsp;enkazlar bulmayı umarak sefil bir hayat sürüyordu. 1100 yılı civarında şans yüzüne güldü, batan bir gemiden kıyıya vuran malları buldu.&nbsp;Onları sattı ve kap kacak, kumaş ve iğne satan bir seyyar satıcı oldu.&nbsp;Sonra zengin olana kadar, kiralık bir gemiyle bir limandan ötekine&nbsp;mal taşıyan bir tacir topluluğuna katıldı. Ardından Godric Tanrı’nın çağrısını duydu ve bir münzevi oldu.</p>

  <p>Zenginlik (yavaş yavaş) arttıkça, Ceneviz, Marsilya ve Venedik gibi güney kentlerindeki tacirler, zengin Avrupalıların büyük paralar karşılığında satın aldıkları Asya’nın değişik tatlarıyla ilgilenmeye başladılar. Bunların arasında karabiber, karanfil ve şeker; tütsü ve sarı&nbsp;sakız; kuru incir ve kuru üzüm vardı. Ayrıca atölyelerde üretilen malları da getiriyorlardı, bunların arasında kâğıt, esans ve Avrupalı dokumacıların daha sonra taklidini yapacağı pahalı kumaşlar da bulunuyordu. “Şam’dan damasko... Musul’dan müslin, Gazze’den gaz bezi."* bu kumaşlardan bazılarıydı.</p>
  <hr />

  <p><span style="text-indent: 0.3in;">*&nbsp;</span><i style="text-indent: 0.3in;"><b>Henri Pirenne, Economic and Social History of Medieval Europe [Ortaçağ Avrupası’nın Ekonomik ve Toplumsal Tarihi] (tarihsiz), 145. sayfa.</b></i><br /></p>

  <p>Avrupa’nın üzerinde durduğu temelleri unutmamalıyız. Ortaçağda on Avrupalı’dan dokuzu toprağı işliyor ve toprağı işlemeyen “onda&nbsp;bir”in yaşamasını olanaklı kılıyordu. Bununla birlikte ortaçağ yazarlarının büyük bölümü alay etmek dışında köylülerden pek söz etmez.&nbsp;“İblis, çok kötü koktukları için cehennemde o sersemlerin [köylülerin] olmasını istememişti” diye takılıyorlardı. İngiliz köylüler 1381 yılında toprak sahiplerine ve kraliyetin vergi tahsildarlarına karşı ayaklandıklarında, “İsa’nın yolunda yürüyen insanlarız, oysa siz bize&nbsp;vahşi hayvanmışız gibi davranıyorsunuz” diye şikâyet etmişlerdi. Öte&nbsp;<span style="text-indent: 0.3in;">yandan aşağı yukarı 1250’den sonra serflik yavaş yavaş kaybolmaya başlamıştı. Serflikten sonra bile köylülerin yaşamı çetin olmuştu, ama&nbsp;en azından artık özgürlerdi.</span></p>

  <p>Kabataslak resmi çizilen bu yoksul ve ilkel Avrupa, Doğu Akdeniz’deki Müslümanlara karşı bir dizi savaşı, Haçlı seferlerini başlatan Avrupa’ydı.</p>

  <p>1095 yılında Papa II. Urbanus, Fransa’daki bir Hıristiyanlık dünyası toplantısına katıldı ve ısrarla Avrupalıların Selçuklu Türklerine karşı kutsal bir savaş açmasını istedi. Selçuklu Türkleri Müslüman’dı&nbsp;ve Yahudilerle Hıristiyanların yanı sıra Müslümanların da Kutsal&nbsp;Topraklar olarak kabul ettiği Filistin onların egemenliğindeydi. Türkler, Roma İmparatorluğu’nun doğu yarısının geri kalanında da, yani&nbsp;Avrupa’yla Filistin arasında kalan bölgede de Hıristiyanlara karşı üstünlük sağlamış gibi görünüyordu.</p>

  <p>“Ah ne kadar da utanç verici,” diye haykırmıştı Urbanus, “böyle değersiz, yozlaşmış ve şeytanların kölesi olmuş bir halkın [Türkleri&nbsp;kastediyor], her şeye kadir Tann’nın güveniyle ödüllendirilmiş ve İsa&nbsp;adına ışık saçan bir halkı [Hıristiyanları] alt etmesi! Sizin gibi Hıristiyan olanlara yardım etmezseniz, ah, bizzat Tanrı ne büyük kötülükler açacak başınıza!.. Yakın zamana kadar yağmacılık yaparak yaşayanlar artık İsa’nın askeri olmalı; bir zamanlar kardeşleri ve akrabalarıyla savaşmış olanlar artık haklı olarak barbarlarla savaşmak; yakın geçmişte birkaç gümüş akçe karşılığında çalışanlar artık sonsuz&nbsp;ödüllerini kazanmalı!”</p>

  <p>“Bu Tanrı’nın isteği!” diye haykırmıştı onu dinleyenler.</p>

  <p>Münzevi Pierre [Pierre L’Hermit] adıyla anılan, yalınayak, derbeder ama etkileyici bir hatip olan ateşli bir Fransız, hiç vakit kaybetmeden, şevkli Fransız ve Alman köylülerinden oluşan bir güruh topladı. Bu yabani ve kutsal ordu Batı Almanya’dan yola çıkıp yiyecek çalarak ve evleri yakarak, bir çekirge sürüsü gibi Orta Avrupa boyunca ilerledi. Bir kısmı Küçük Asya’ya ulaştı, burada Türkler tarafından&nbsp;yok edildiler.</p>

  <p>Pierre’in trajikomedisinden sonra, Avrupalılar daha düzenli Haçlı seferleri düzenledi. (Sekiz seferden burada yalnızca ilk dördüne değineceğiz.) ilk seferde zengin soylular, üzerlerine halka dikilmiş deri&nbsp;<span style="text-indent: 0.3in;">giysilerden oluşan zırhlar giyen süvari birliklerine komuta etmişti. Filistin’de birkaç küçük krallığı ele geçirmişler ve 1099’da Kudüs’e saldırmışlardı. “Ve orada bulunan düşmanlara ne yapıldığını bilmek istiyorsanız,” diye yazıyorlardı papaya, “biliniz ki Süleyman Tapınağında ve tapınak avlusunda Müslümanların [Türklerin] kanları adamlarımızın atlarının dizlerine kadar geliyordu.”</span></p>

  <p>Daha sonra, Türkler ve diğer Müslümanlar Kutsal Topraklar’ı yeniden ele geçirebilecek kadar güçlendiğinde, Fransa kralı ve Kutsal Roma (yani Orta Avrupa) imparatoru ikinci bir Haçlı seferine komuta etti. Askerlerinin çoğu daha yoldayken öldürüldü ve hükümdarlar&nbsp;arasında anlaşmazlık çıktı. Kudüs’ün kuzeyindeki Şam’ın kuşatması&nbsp;başarısızlıkla sonuçlandı; kısa bir süre sonra bir Türk hükümdarı&nbsp;Kutsal Topraklar’ı yeniden ele geçirdi. Neredeyse 50 yıl sonra Fransa&nbsp;ve İngiltere krallarıyla Kutsal Roma İmparatoru ordularını üçüncü&nbsp;bir Haçlı seferi için birleştirdiler. Elde ettikleri sonuçlar önemsizdi.</p>

  <p>Dördüncü Haçlı seferinin çarpıcı bir sonucu oldu. Haçlıları (ücret karşılığında) gemileriyle taşıyan Venedikli tacirler bu kutsal orduyu&nbsp;kendi istedikleri biçimde yönlendirmeyi başardı: 1204’te Haçlılar Kudüs yerine zengin, Hıristiyan Konstantinopolis’i fethederek bütün Avrupa’yı şaşkınlığa uğrattılar. (Gözü pek askerler o zamana dek aşılamayan surları aşmıştı.) Kenti ve çevresindeki topraklan, yerel bir ordu onları yenilgiye uğratana dek, bir kuşak boyunca yönetimleri altında tuttular.</p>

  <p>Diğer dön Haçlı seferi küçük ve daha az önemliydi. Genel olarak Haçlı seferleri gülünç ve pahalıya mal olmuş birer başarısızlıktı. Avrupalıların başkalarına, özellikle de Türkler gibi savaşçı bir halka&nbsp;hükmedecek güçte ve yetenekte olmadığım ortaya koymuştu. Fakat&nbsp;bunun yanı sıra hırslı, atılgan ve Tanrı’nm kendi tarafında olduğundan emin bir kültürü de gözler önüne sermişti. Bir gün böyle bir halk&nbsp;dünyaya hükmetmeye kalkışabilirdi.</p>

  <p>Üç İtalyan, Avrupalıların kendi dünyalarının çok uzağındaki toprakları tanımalarını sağlayacak büyük bir serüvene atılmıştı. Bu serüven, Venedikli tacirler Niccolö ve Maffeo Polo’nun at sırtında Güney Rusya’ya, bölgenin Moğol hükümdarına mücevher satmaya gitmeleriyle başlamıştı. (Moğollarm altın çağıydı.) Geri dönüşte kendilerini&nbsp;<span style="text-indent: 0.3in;">Karadeniz’e çıkaracak yolun bölgesel bir savaş nedeniyle kapalı olduğunu öğrenince, güneydoğuya doğru 2.400 kilometre yol alıp, günümüzde Özbekistan sınırları içinde bulunan vaha kenti Buhara’ya varmışlardı. Artık Asya'nın iyice içindeydiler.</span></p>

  <p>Buhara’da, onları Çin’e doğru giden kervanına katılmaya çağıran bir Moğol ile karşılaştılar. Böylece Pekin’e ulaşana dek, yüce Pamirler’in etrafında dolaşarak veya üzerinden aşarak ve dünyanın en büyük çöllerinin kıyıları boyunca ilerleyerek doğuya doğru 4.800 kilometre daha yol aldılar. Daha önce pek az sayıda Avrupalı oralara gelmişti. Çin’in Büyük Ham ve Cengiz Han’ın torunu Kubilay Han onları iyi ağırladı. Avrupa’ya geri dönmelerini ve oradan Çin’e yüz tane&nbsp;bilgili adam getirmelerini istedi.</p>

  <p>Polo’lar gerçekten de evlerine döndüler ve sonra, 1271’de yeniden Çin’e doğru yola koyuldular. Kubilay Han’ın onlardan istediği yüz&nbsp;adam yerine yanlarında yalnızca iki papaz vardı, onlar da ürktüler ve&nbsp;kısa bir süre sonra yurtlarına geri döndüler. Polo’lar ayrıca Niccolo’nun yirmi yaşındaki oğlu Marco Polo’yu da yanlarında getirmişlerdi. Çin’e vardıktan sonra Polo kardeşler elbette ticaretle uğraştılar.&nbsp;Fakat Marco, Han’ın dikkatini çekti ve garip görünebilir ama,&nbsp;Moğolların hizmetine girdi. 1617 yıl boyunca ülkenin her yerini dolaşarak Han için bilgi topladı. Ama sonunda Pololar yurtlarına geri&nbsp;döndüler, bu kez deniz yolculuğu yaparak. Yolda, on yedi yaşındaki&nbsp;Moğol prensesini evleneceği prense teslim etmek için, Pers İmparatorluğu topraklarında konakladılar. Bugün Türkiye’nin bulunduğu topraklara girdikten sonra hırsızlar neredeyse bütün mallarını gasp etti.</p>

  <p>Venedik’e döndükten sonra bir İtalyan kenti olan Ceneviz [Cenova], Marco’yu bir savaşta tutsak etti. Hapishanede vakit geçirmek için Marco bir mahkûma gezilerini anlattı, bu mahkûm ona öyküsünü kitap haline getirmesinde yardımcı oldu. <span style="font-style:italic;">Marco Polo Seyahatnamesi</span> büyük ilgi topladı. Kitabı matbaa çağından uzun zaman önce&nbsp;yazmıştı, ama Avrupalılar Marco’nun kitabını tekrar tekrar binlerce&nbsp;kez kopyaladılar.</p>

  <p>Kitabın önemi Marco’nun Avrupalılara söylediği şeylerde yatar. Çin, diye anlatıyordu Marco, dünyadaki en büyük hükümdara, hükümdarın buyruklarını her yere anında ulaştıran habercilere, (şaşırtıcı biçimde) basılı paraya, büyük miktarda ipeğe ve ipekten dokunmuş&nbsp;<span style="text-indent: 0.3in;">sırmalı kumaşa (Avrupalı tacirlerin aklını en çok çelen şeyler) sahiptir. Görmediği ama hakkında bilgi sahibi olduğu Japonya’nın da “saymakla bitmez” zenginlikleri vardı. Eve dönüş yolunda Polo’ların&nbsp;durdukları Hindistan o kadar sıcaktı ki, kralların bile üzerinde peştamal dışında başka bir şey olmuyordu. Halkı dindardı ve Hindistan elmas, inci ve baharat açısmdan zengindi (yine bir tacirin aklını çelecek&nbsp;şeyler). Herkes yasalara itaat ediyor ve yolculuk yapan tacirler, başlarının altına mücevher keselerini koyup açık havada güven içinde&nbsp;uyuyabiliyorlardı. Sonuç olarak, Marco Polo Avrupalılara daha geniş&nbsp;bir dünyaya dair ilgi çekici şeyler anlatmıştı.</span></p>

  <p>1400’lerin sonundan başlayarak Avrupa’nın yazgısı bu geniş dünyadaymış gibi görünüyordu. Bir kere artık Avrupalılar dünyanın başlıca üreticileri ve satıcıları olmuştu. O zamana dek, ipek ve kâğıt gibi, Asya ve Kuzey Afrika’da üretilen pahalı malları ithal ediyorlardı. Fakat ortaçağ sona erdiğinde, yalnızca zengin insanların satın alabileceği ince işlenmiş malları kendi başlarına nasıl üreteceklerini keşfettiler. Bunların arasında kâğıt, kokulu sabun, bol miktarda yünlü giysi,&nbsp;kadeh, ayna, saat ve (yeni bir şey) gözlük vardı. Bu malları hem kendileri için, hem de Asya’ya, Kuzey Afrika’ya ve Ortadoğu’ya satmak&nbsp;için üretiyorlardı.</p>

  <p>Kâğıt üretiminde Avrupalılar, kâğıdın hamurunu oluşturan keten ve pamuk paçavralarını dövüp parçalayan makineleri çalıştırmak için&nbsp;akarsu gücü kullanıyorlardı. Diğer yerlerdeyse paçavraları işçiler elleriyle dövüp parçalıyordu. İşgücü maliyetini düşürdüklerinden Avrupalıların kâğıtları yabancı rakiplerinin kâğıtlarından daha ucuz oluyordu. Avrupa’nın artan ekonomik rolüne ilişkin başka örnekler: Hıristiyan Venedik, Müslüman diyarlarındaki camilerde kullanılması&nbsp;için Kuran’dan ayetlerle süsledikleri cam lambalar üretiyordu. Avrupa dökümhaneleri, Osmanlıların 1453’te Konstantinopolis’in surlarını yıkmak için kullandıkları topları yapıyordu.</p>

  <p>Avrupalı tacirler gelişip serpildi ve bazıları çok zengin oldu; 400 yıl önce gemisiyle liman liman dolaşan İskoçyalı Godric’ten kat kat&nbsp;daha zengin oldular. Tacirlerin en büyüğü bugünkü Almanya’nın güneyinde yaşayan Fugger ailesiydi. 1470’lerin sonunda Fugger ailesinin&nbsp;işlerini idare eden kardeşler yardıma gereksinimleri olduğunu kavra<span style="text-indent: 0.3in;">dılar. İki kardeş, keşiş olmayı düşünen en küçük kardeşleri Jakob’u aralarına katılmaya ikna etti. Jakob ticari açıdan bir deha olduğunu&nbsp;gösterdi ve kısa bir süre sonra şirketi o yönetmeye başladı. Fugger’ler&nbsp;her yerde kadife, baharat, mücevher ve silah ticareti yapıyor; bakır,&nbsp;gümüş, cıva ve altın çıkarmak için maden ocağı kazıyorlardı. Jakob’un şiarı şöyleydi: “Kazanabildiğim sürece kazanmak istiyorum.”&nbsp;Ona, “Zengin Jakob” diyorlardı. Hırsının Tanrı tarafından hoş görüleceğinden emin değildi, bu nedenle son yıllarında yoksullar için evler&nbsp;inşa ederek kendini bağışlatmaya çalıştı.</span></p>

  <p>Ticaretle uğraşanların yükselişe geçtiği yıllarda, Avrupahlar bir başka önemli değişime tanıklık ettiler: Kitap basımı. Basılı kitaplar o&nbsp;zamanlar için günümüzün bilgisayarları gibi bir şeydi: Biz insanların&nbsp;bilgimizi saklama ve yayma biçimini tamamen değiştiren bir buluş.&nbsp;1400’lerden önce müstensihler büyük paralar karşılığında kitapları el&nbsp;ile çoğaltıyordu. Bir kitabın kopyasını isteyen kişi, önce başka birinin&nbsp;kopyasını ödünç almak, sonra da işi yapacak bir kâtip bulmak zorundaydı. Kâtip, isten yapılma mürekkep ve kaz tüyünden kalem kullanarak sözcükleri parşömen sayfalara tek tek kopyalıyordu. Kitabı&nbsp;Mukaddes’i kopyalamak yaklaşık on beş hafta sürüyordu.</p>

  <p>1400’lerin ortasmda Alman zanaatkârlar kitap üretmenin daha iyi bir yolunu buldular. (Büyük olasılıkla düşünceyi kısmen, binlerce yıldır tahta kalıplarla kitap basan Çinlilerden ödünç almışlardı.) Bir dökümcü önce erimiş metali kalıplara döküyor ve böylece her birinin bir&nbsp;ucunda bir harfin biçimi bulunan çok sayıda küçük metal çubuk elde&nbsp;ediyordu. Daha sonra bir dizgici, sözcükleri oluşturmak için kendisine gereken çubukları (harfleri) satırlar halinde bir araya getirerek kitabı dizmeye başlıyordu. Yirmi beş-otuz satır oluşturduktan sonra&nbsp;harfleri bağlıyor ve bir baskı makinesine yerleştiriyordu. Bir başkası&nbsp;harflere mürekkep sürüyor, makineye bir kâğıt yerleştiriyor ve bir kolu çekiyordu. Bir mekanizma kâğıdı mürekkep sürülmüş harflere doğru itiyor, böylece bütün o sözcükleri kâğıdın üzerine basmış oluyordu. Kitabın diğer sayfaları da basıldığında bir ciltçi bütün sayfaları iplikle birbirine tutturuyordu.</p>

  <p>Avrupa 1450’lerin başlarında yalnızca tek bir matbaacıyla, Johannes Gutenberg adında bir Alman ile övünmüş olabilir. Gutenberg, ba<span style="text-indent: 0.3in;">sılan ilk kitap olduğu düşünülen güzel bir Kitabı Mukaddes üretmişti. Fakat yalnızca 20-30 yıl sonra bütün büyük kentlerde matbaacılar işbaşındaydı. Artık kitaplar çok ucuz olduğundan, çoğu Avrupalı&nbsp;okumayı öğrendi ve matbaacılar onlara istedikleri kitapları sunmak&nbsp;için var güçleriyle çalıştı. 1470’lerde İtalyan bir matbaacı özensiz işi&nbsp;yüzünden özür diliyordu. Aynı kitabı başkalarının da bastığını, bu nedenle kitabı basma işini, “Kuşkonmaz pişirmekten daha çabuk” bitirmek zorunda kaldığını söylemişti. Başka bir matbaacı kapışma şöyle&nbsp;bir yazı asmıştı: “İş dışında bir şey konuşmayın ve iş konuşacaksanız&nbsp;da çabuk konuşun.”</span></p>

  <p>Matbaacılar daha çok dini kitaplar ve kolay okunan kitaplar basıyorlardı. Okuyucularını düşünmeye zorladıklarından bazı kitaplar geleceği biçimlendirdi. Bu kitapların arasında, Protestan reformcuların makaleleri, krallara usturuplu eleştiriler, tıp kitapları, seyahatnameler, işadamları için kılavuzlar ve Dünya ve Güneş ile ilgili kuramlar vardı. Uzun zaman önce bir tarihçi şöyle söylemişti: “Sabit olmayan matbaa harflerinin kullanıldığı makineyle müstensihlerin işini&nbsp;azaltan ilk insan, maaşlı orduları dağıtıyor, çoğu kralın ve Senato’nun işine son veriyor ve bütünüyle yeni demokratik bir dünya yaratıyordu.”</p>

  <p>Bu hareketli dönemi kimi zaman “yeni hükümdarlar” dönemi olarak adlandırıyoruz. Krallar topraklarına, önceki hükümdarlardan belki de daha fazla hükmetmeye çalışıyorlardı. Genellikle izledikleri&nbsp;yöntem, vergilerden elde ettikleri gelirleri artırmak ve bu gelirleri bir&nbsp;ordu kurmak ve bu orduyu varlıklı soyluları baskı altında tutmak için&nbsp;kullanmaktı. (Varlıklı soylular bazen kendi ordularını kuruyor ve&nbsp;krallarına karşı savaşıyorlardı.) Hükümdarlar bütün gücün kendilerinde olmasını istiyordu.</p>

  <p>1422’de Fransa’da tahta on yedi yaşındaki VII. Charles çıkmış ve belirli aralıklarla delilik nöbetleri geçiren babasının hiçbir zaman çözemediği sorunları miras almıştı. Kraldan emir almayan soylular, şato sakinleri, önemli bir sorundu. Bir diğer sorun da 1300’lerin başından bu yana süren ve artık “Yüz Yıl Savaşları”na dönüşen İngiliz saldırılarıydı. Başkent Paris de dahil olmak üzere Fransa'nın kuzey ve&nbsp;güneybatı bölümleri İngilizlerin denetimi altındaydı. Charles’ın, onla<span style="text-indent: 0.3in;">rı ülkeden çıkaracak kadar güçlü bir ordu kurmak için yeterli parası yoktu. Çoğu Fransız da kralları İngilizleri ülkeden ha çıkarmış ha çıkarmamış, pek umursamıyordu.</span></p>

  <p>Charles bu sorunları çözecek Fransa’daki son adammış gibi görünüyordu. İngilizler başkentini ellerinde tuttuklarından başkentin güneyindeki bir taşra kenti olan Burgonya’da yaşıyordu. Bütün Fransa krallarının törenle taç giydiği Reims’e gidemeyecek kadar uyuşuktu,&nbsp;bu yüzden alaycı Fransızlar ona, “Burgonya Kralı” adını takmıştı.</p>

  <p>Fakat aynı dönemde Fransa, yeni bir şeyle, ulusal onurun gücüyle tanıştı. Fransa’nın kuzeydoğusundaki bir köyde Jeanne adında genç&nbsp;bir kız, “Fransa Krallığı’nm içinde bulunduğu acıklı durum” üzerine&nbsp;derin derin düşünüyordu. Tanrı’nın onu, ülkesini geri alması için kralına yardım etmekle görevlendirdiğini söyleyen azizlerin sesini duydu.&nbsp;Charles’ın sarayına gitti, bu umutsuz ve başarısız adamı küçük ordusuna katılmasına izin vermesi için ikna etti. Şaşırtıcı bir biçimde, Jeanne Tanrı’nın onların yanında olduğundan kuşkusu olmadığını söyleyerek askerlerin savaşma isteğini güçlendirdi ve onları savaşa soktu.</p>

  <p>Ancak Jeanne Paris’in kuzeyinde savaşırken İngilizler onu esir aldı. Kendisi için yaptıklarına rağmen Charles Jeanne’ı kurtarmak için hiçbir şey yapmadı ve bir engizisyon mahkemesi genç kızı dinden çıkmakla suçlayıp yargıladı. Yargıçlar İngiliz destekçisi Fransızlardandı,&nbsp;dolayısıyla Jeanne’ın Şeytan’ın oyuncağı olduğuna karar verirken hiç&nbsp;zorluk çekmediler. İngilizler ve onların Fransız işbirlikçileri Jeanne’ı&nbsp;kazığa bağlayarak yaktılar. İngiliz kralının kâtibi bağırıyordu: “Yoldan çıktık! Bir azizeyi yaktık!”</p>

  <p>Hayret verici ama sonunda Charles kendine geldi. Fransa’nın “toplumsal sınıfları”nı (din adamlarını, soyluları ve sıradan varlıklı&nbsp;yurttaşları) toplantılara çağırdı ve özel bir savaş zamanı vergisi toplamasına izin vermelerini sağladı. (Bu vergi daha sonra <span style="font-style:italic;">taille,</span> yani “kesinti” olarak adlandırılacaktı.) Sağladığı gelirin büyük bölümünü ordu kurmak için harcadı ve bu orduyla İngilizleri püskürttü. 1453 yılına gelindiğinde Fransızlar ülkelerini yeniden kazanmış ve uzun süren savaş sona ermişti.</p>

  <p>Charles’ın ve onu izleyen kralların her zaman paraya gereksinimi oldu ama toplumsal sınıfların barış zamanında vergi vermeyi kabul&nbsp;etmeyeceklerini biliyorlardı. Bu nedenle <span style="font-style:italic;">taille</span>'ı toplamak için izin is<span style="text-indent: 0.3in;">temekten vazgeçtiler; doğrudan topladılar. Daha önce topladıkları paralarla maaşlarını ödedikleri askerlere sahip olduklarından krallar&nbsp;her türlü karşı çıkışı bastırabiliyorlardı.</span> <span style="text-indent: 0.3in; font-style: italic;">Tatile</span><span style="text-indent: 0.3in;">’dan elde ettikleri gelir&nbsp;kralların gücünün başlıca kaynağı oldu ve Fransa’nın yüzyıllarca Avrupa’nın en büyük gücü olmasını sağladı.</span></p>

  <p>Charles öldükten sonra becerikli oğlu XI. Louis gelirlerini orduya, rüşvetlere ve açıkgöz danışmanlara harcadı; böylece soyluları denetim&nbsp;altında tutabildi. Çok sert de olabiliyordu. Bazı düşmanlarını, bir piskoposun onun için özel olarak tasarladığı demir kafeslerde yıllarca&nbsp;hapsediyordu. (Louis daha sonra bu piskoposu da 14 yıl boyunca kafeslerinden birine hapsetti.) Kralın en büyük arzusu can düşmanını,&nbsp;Burgonya’nın varlıklı dükünü yenmekti. 1477’de Louis’nin hizmetindeki askerler dükün ordusunu yok ettiğinde Fransa tek bir ülke oldu.&nbsp;İki gün sonra dükün, yağmacılar tarafından çırılçıplak soyulmuş cesedi bulundu. Başı kafa derisinden çenesine kadar yarılmıştı.</p>

  <p>Charles ve Louis Fransa’nın denetimini ellerine alırken İngiltere parçalanıyor gibi görünüyordu. Güçlü soylular taht için veya en azından tahttaki adamı yönetmek için birbirleriyle savaşıyordu. Bu iç savaşların bitmesine yakın Gloucester dükü Richard tahtı on iki yaşındaki yeğeninin elinden aldı (hatta belki de onu öldürtmüştü). Fakat&nbsp;ardından, taht üzerinde geçerliliği kuşkulu bir hak iddia eden Henry&nbsp;Tudor adında varlıklı bir soylu bir ordu kurdu ve 1485’te Richard’ı&nbsp;yenilgiye uğrattı. (Richard savaş sırasında ölmüş, kraliyet tacı yanındaki bir çalılığa düşmüştü.) İngiltere’nin yasama meclisi olan Parlamento Henry’yi kral ilan etti.</p>

  <p>Kral rakiplerinden birer birer kurtuldu. Savaşlardan sağ kurtulanlardan bazılarını sürgüne gönderdi veya kellelerini uçurdu, diğerlerini özel ordularını dağıtmaya zorladı ve düşmanlarının mal varlıklarına el koydu. Müteveffa çocuk kralın kız kardeşinin taht üzerinde Henry’den daha fazla hakkı vardı, Henry onunla evlenerek bu sorunu halletti. Ama krallık üzerinde hak iddia eden başkaları da vardı.&nbsp;Bunlardan biri tahta çıkma hakkına sahip bir kont olduğunu iddia&nbsp;eden Lambert Simnel adında bir gençti. Bazı soylular onun önderliğinde bir araya geldi ama Kral Henry ayaklanmayı bastırdı ve Lambert’ı mutfağına bulaşıkçı yaptı. Müteveffa (belki de öldürülmüş) çocuk kralın küçük kardeşi olduğunu iddia eden başka bir genç ortaya&nbsp;<span style="text-indent: 0.3in;">çıktı. Bazı Avrupalı kralların desteğini alarak üç defa İngiltere’ye saldırdı, ama Henry onu yakaladı ve astı.</span></p>

  <p>Henry mâliyeye özel bir önem verdi. Kraliyet hesap defterlerini yakından inceledi, onayladığı her sayfayı “H” harfiyle imzaladı. Kendi büyük mal varlığıyla, düşmanlarından aldığı topraklarla ve Parlamento’nun onayını alarak topladığı vergilerle, İngiltere’nin en zengin&nbsp;lordundan on kat daha zengin biri oldu.</p>

  <p>İspanya’da kraliyetin yükseliş öyküsü şu basit nedenle farklılık gösterir: Ortaçağın sonuna kadar “İspanya” olarak bilinen bir ülke&nbsp;yoktu. Üç küçük krallık İber Yarımadası’nı neredeyse kaplıyordu: Batıda Portekiz, ortada Kastilya ve doğuda Aragon. (Güneyde Endülüs&nbsp;Emevileri’nin küçük krallığı vardı.) Fakat 1469’da, Kastilya tahtına&nbsp;üvey erkek kardeşi İktidarsız Enrique’den sonra geçecek olan Isabel,&nbsp;Aragon tahtının vârisi kuzeni Fernando ile evlendi. Isabel ve Fernando tahta çıktıklarında tek bir ülke oluşturmak için iki krallığı birleştirdiler. İspanya (bölgenin ilkçağdaki adı) böylece kuruldu.</p>

  <p>Bu işin kolay kısmıydı. Asıl sorun her zamanki sorundu: Ülkede düzeni sağlamak. Bunun için Fernando ve Isabel diğer kralların yaptıkları şeyleri yaptılar: Vergi toplamak, sadık yöneticiler seçmek ve&nbsp;idare edilmesi zor soyluların kalelerini toplarla yerle bir etmek. Ayrıca kentlere okçu mangaları oluşturmaları ve tepelerdeki haydutları&nbsp;vurmaları emri verdiler.</p>

  <p>Kral ve kraliçe “dinsizlere” karşı acımasızdı. 1492’de İspanya’nın güneyinde kalan Müslümanları yenilgiye uğrattılar ve onları ülkeden&nbsp;sürdüler. Aynı yıl, sahip oldukları şeylerin çoğuna el koyarak İspanyol Yahudilerini İspanya’yı terk etmeye zorladılar. Yahudilerin ibadet&nbsp;yerlerini kiliseye dönüştürdüler, mezarlıklarında hayvanlarını otlattılar. “Katolik hükümdarlar” (herkes onlara böyle diyordu) Yahudileri ve Müslümanları kovarak Tanrı’yı hoşnut ettiklerinden emindi.&nbsp;Açıkça ifade etmeseler de, İspanya’yı diğer dinlerden arındırarak yönetimleri altında yaşayan insanları uyumlu, tek bir halk haline getirmeyi düşünmüş de olabilirler.</p>

  <p>1400’lerin son on yılına gelindiğinde Batı Avrupa’nın hükümdarları evlerinde düzeni sağlamıştı. Artık bir iki oda daha ekleyebilirlerdi. Şimdi (kısaca) anlatacağımız öykü, Avrupalıların savaş becerileri&nbsp;<span style="text-indent: 0.3in;">ve dünya tarihinde oynamaya başlayacakları rol hakkında çok şey açıklıyor. 1494’te Fransa kralı VIII. Charles (XI. Louis’nin oğlu) İtalya’nın güneyindeki Napoli Krallığı’na el koymaya karar verdi. Napoli üzerinde geçerliliği kuşkulu bir hak iddia etti ve burayı Müslüman&nbsp;Türklere karşı açacağı savaşta üs olarak kullanmak için istediğini ileri sürdü. Aslında istediği toprak ve şandı. Fakat Fransa için Napoli’yi&nbsp;ele geçirmek, bunu başarabilse bile, akılsızca bir hareket olacaktı,&nbsp;çünkü bu iki krallık birbirine çok uzaktı. Charles’ın ordusu İtalya boyunca pek sorun yaşamadan ilerleyip Napoli’ye ulaştı ve krallığı yenilgiye uğrattı. Ama diğer ülkeler ona karşı tavır aldı, tam o dönemde Charles’m askerleri hastalıktan kırılmaya başladı. Bu yüzden kral&nbsp;ve ordusu, beraberlerinde ganimet ve frengi taşıyarak ülkelerine geri&nbsp;döndüler. Onları bir dağ geçidinde kıstırmayı tasarlayan birleşik düşman ordusunun elinden kıl payı kurtuldular.</span></p>

  <p>Charles’ın başarısızlığı diğer krallara ülke dışı çılgınlıklara kalkışmadan önce uzun uzun düşünmeyi öğretmiş olmalıydı. Ama tabii ki öğretmedi. Yalnızca Napoli’nin değil, diğer bütün İtalya kentlerinin&nbsp;çekiciliğine kapıldılar. İtalya onlar gibi bir çocuk ulus değildi, iştah&nbsp;kabartıcı biçimde zengin ve güçsüz kent devletlerinin bir araya gelmesiyle oluşmuştu (Eski Yunan gibi). Dolayısıyla Charles’dan sonra Avrupa ülkeleri Napoli, Floransa, Venedik ve Milano için birbirleriyle&nbsp;savaşmaya devam etti. İtalya üzerine savaş 1529 yılında İspanya’mn&nbsp;Napoli’yi ve Milano’yu almasıyla son buldu. Fakat bu İtalya savaşlarını bütün Avrupa’yı içine alan bir savaş izledi. Avrupalıların savaşı,&nbsp;kesintilere uğrasa da, 1945’e kadar sürecekti.</p>

  <p>Savaş hem müzmin bir hastalık, hem de Avrupa’nın hükmetme yöntemlerini biçimlendiren bir güçtü. Çok fazla savaştıklarından Avrupalılar öldürme konusunda epey beceri kazanmışlardı. Daha İtalya&nbsp;savaşları zamanında, atların üzerinde şıngırdayan zırhlarla savaş&nbsp;meydanında boy gösteren asker dönemi çok geride kalmıştı. Askerler,&nbsp;yani beyefendiler, hâlâ atların üzerinde savaşıyordu ama piyadeler&nbsp;daha önemliydi. En beğenilen askerler, güçlü İspanyol kılıç ustaları ve&nbsp;taşıdıkları uzun, keskin kargılarla oklukirpilere benzeyen ürkütücü&nbsp;İsviçrelilerdi.</p>

  <p>Ancak, savaş meydanlarında asıl yıldızı parlayan, ateşli silahlardı. Beşinci Bölüm’de belirttiğimiz gibi Çinliler, odunkömürü, kükürt ve&nbsp;<span style="text-indent: 0.3in;">güherçileden oluşan bir karışım tutuşturulduğunda ne olduğunu dünyaya uzun zaman önce öğretmişti. Avrupalılar barutu öğrendiklerinde, onu başlangıçta ağır toplardan büyük taş veya demir gülleler fırlatmak için kullandılar. Bu ateşli silahların taşınması zordu ve patlayıp etrafındaki askerleri öldürebiliyordu ama kalelerin duvarlarını yıkacak kadar da güçlüydü.</span></p>

  <p>1500’lerin başına gelindiğinde, silah ustaları bir yerden bir yere taşınması daha kolay olan daha hafif toplar imal ettiler. Topçular artık bu topları yalnızca kaleleri hedef alarak değil, düşman ordularına&nbsp;doğru da ateşliyorlardı. Kaptanlar bu topları gemilere yerleştiriyor ve&nbsp;düşmanların limanlarını havaya uçurmak için kullanıyorlardı. Aşağı&nbsp;yukarı aynı dönemde, silah ustaları, barut yardımıyla kurşundan yapılma mermiler atan, omuzda taşınabilen demir borular da yapmaya&nbsp;başlamıştı. Bu taşınabilir küçük toplarla (yani ilk misket tüfekleriyle)&nbsp;bir asker 180 metre ötedeki bir düşman askerini öldürebiliyordu.</p>

  <p>O zamanın orduları acımasızdı. İşte konuya hâkim bir İtalyanın (kısaltılmış) anlatımıyla VIII. Charles’ın büyük bir kaleye gerçekleştirdiği saldırı: “Burası silah ve asker açısından iyi donatılmış, dayanıklı&nbsp;bir yerdi. Fakat Fransızlar burayı birkaç saat top ateşine tuttuktan&nbsp;sonra öyle gaddarca saldırdılar ki aynı gün kaleyi ele geçirdiler. Ardından, içlerindeki öfke nedeniyle ve diğerlerinin ibret alıp direnmemesi için çok sayıda insanı katlettiler. Mümkün olan başka her türlü&nbsp;gaddarlığı yaptıktan sonra, binaları ateşe verdiler.</p>

  <p>“Bu savaşma biçimi bütün krallığa [Napoli’ye] dehşet saçtı; çünkü zaferlerde [bundan öncekilerde], nasıl kazanılmış olurlarsa olsunlar,&nbsp;zafer kazananların zalimliği yenik düşen askerlerin silahlarını alıp onları serbest bırakmaktan, zorla girilmiş kentleri yağmalamaktan ve&nbsp;bir fidye ödeyene kadar kent sakinlerini tutsak almaktan öteye genellikle geçmezdi, ama şiddetli çarpışmalardan sağ çıkanların canları&nbsp;daima&nbsp;bağışlanırdı."*</p>
  <hr />

  <p><span style="text-indent: 0.3in;">*</span> <b style="text-indent: 0.3in;"><i>Francesco Guicciardini, History of Italy [İtalya Tarihi] yay. haz. John R. Hale, çev. Cecil Grayson (1964), 185-186. sayfalar.</i></b><br /></p>

  <p>Vergiler, silahlar, yalanlar ve katliam: 1500’lerin başında Niccolo Machiavelli’nin kafası bu tatsız konularla meşguldü. Bu ünlü siyaset&nbsp;<span style="text-indent: 0.3in;">kuramcısının çocukluğu ve gençliği, Floransa’da, kent güçlü Medici ailesinin yönetimi altındayken (ve diğer iki yetenekli Floransalı, Leonardo da Vinci ve Michelangelo Buonarroti resim yapmayı ve heykel&nbsp;yapmayı öğrenirken) geçmişti. Alışılmışın dışında, beceriksiz bir Medici kentten kaçtıktan sonra, Machiavelli 14 yıl boyunca Floransa’daki Medici karşıtı bir hükümetin “sekreterliğini” yürüttü. Floransa’nın&nbsp;o dönemde yaptığı hemen hemen her şeyde onun da payı oldu. Pisa&nbsp;kentine karşı yürütülen savaşa katkıda bulundu ve Fransa kralıyla&nbsp;Kutsal Roma imparatoruna hizmet etti. İtalya’nın orta kesiminde bir&nbsp;savaş başlatan papanın acımasız oğlu Cesare Borgia ile Floransa adına görüşmeler yaparken çok şey öğrendi. Cesare’nin kendisine ihanet&nbsp;eden adamları yakalayıp kafese hapsettiğinde ve bazılarını boğazını&nbsp;sıkarak öldürdüğünde duyduğu hazzı gördü.</span></p>

  <p>1512’de Medici’ler yeniden iktidara geldi ve Machiavelli işini kaybetti. Onu Medici’lere karşı komplo hazırlamakla suçladılar ve hapse atıp işkence yaptılar, fakat aleyhinde herhangi bir kanıt bulamayınca serbest bıraktılar. Güvenliği için bir süre kent dışında yaşadı. Bu sırada çabucak iki kitap yazdı; uzun olanı Eski Roma’yla ilgili, bugün kimsenin okumadığı bir kitaptı, kısa olanı ise etkileyici <span style="font-style:italic;">II Principe</span>'di&nbsp;(“Prens”].</p>

  <p>Machiavelli aslında imparatorluk öncesi Eski Roma’daki gibi yönetimleri, cumhuriyetleri seviyordu. Başka bir deyişle, varlıklı ve eğitimli insanların seçtiği kişilerin yönetimde olmasını olumlu buluyordu. Ancak, kendisinin de belirttiği gibi, İtalya’nın bir Fransız hükümdar tarafından istila edildiğini, bir diğeri tarafından yağmalandığını, İspanya tarafından parçalandığını ve İsviçreli mızrakçılar tarafından&nbsp;küçük düşürüldüğünü görmüştü. Cumhuriyetçi bir yönetimin İtalya&nbsp;için çözüm olmayacağı sonucuna varmıştı. İtalya’yı yalnızca güçlü bir&nbsp;despot birleştirebilir ve koruyabilirdi ve Machiavelli bu adamı tarif&nbsp;etti. Cesare Borgia kadar acımasız ve Cesare’nin babası Papa VI. Alexander kadar yalancı olacaktı. (“Kimse,” diye yazıyordu Machiavelli, “papadan daha ağırbaşlı bir biçimde şeref sözü veremez ve verdiği&nbsp;söze ondan daha az sadık olamaz.”) Ayrıca Machiavelli’nin prensi, İspanya kralı Fernando gibi, “Barış ve onur dışında bir şeyden” söz etmeyecek ama yapmak zorunda olduğu şeyleri de yapacaktı.</p>

  <p>Machiavelli basit bir hicivci değildi. İyi bir hükümdarın, bir kere iktidarı ele geçirince, iyi bir toplum meydana getirebileceğine inanıyordu. Ancak Machiavelli’nin savunduğu şey idealizm değildi. Avrupalılara güçlü bir hükümdarın iyi amaçlara değil, acımasız araçlara&nbsp;odaklandığını öğretmişti. Machiavelli 1527 yılında öldüğünde İtalya&nbsp;savaşları sona ermek üzereydi ve İtalya’nın onun söz ettiği türden bir&nbsp;hükümdara sahip olmayacağı açıktı. İtalya’nın yarısı kısa bir süre&nbsp;sonra İspanya’nm eline geçti, diğer yarısı bölünmüş olarak kaldı ve&nbsp;pek bir ağırlık taşımadı.</p>

  <p>Machiavelli’nin, bu görmüş geçirmiş İtalyan’ın, yüce gönüllü İngiliz Thomas More’la konuşma fırsatının hiç olmaması ne büyük talihsizlik! Her ikisi de Avrupa’nın çocuk uluslarının güçlü ve zayıf yanlarını çok iyi görmüştü. More’un meslek hayatı Machiavelli’ninkinden çok daha parlaktı. More henüz çocukken bir İngiliz bakan, onun&nbsp;“dikkate değer ve olağanüstü bir adam” olacağını tahmin etmişti. Daha yirmili yaşlarının başmdayken başarılı bir avukattı ve yirmi altısında Parlamento’ya girdi. More burada VII. Henry tarafından sunulan&nbsp;bir yasa tasarısına o kadar etkili bir biçimde karşı çıktı ki kral, sözlerine dikkat etmesini öğretmek için, More’un babasını para cezasına&nbsp;çarptırıp hapse attı.</p>

  <p>Henry öldükten sonra genç VIII. Henry, More’u Fransa’ya meclis üyesi ve büyükelçi olarak atadı, sonra da onu adalet bakam yaptı. Bakan ve kral arkadaştı ama More kraliyet üyeleriyle arkadaşlık konusunda tedbirliydi. Bir keresinde damadına, “Onun [Henry’nin] beni&nbsp;bu krallıkta kimseyi kollamadığı kadar kolladığına inanıyorum. Yine&nbsp;de... başım ona Fransa’da bir kale kazandıracaksa, başım gitmelidir”&nbsp;demişti.</p>

  <p>Machiavelli’nin <span style="font-style:italic;">II Principe</span>'yi yazmasından üç yıl sonra More <span style="font-style:italic;">Utopia</span> adında küçük bir kitap yazdı. Görünüşe bakılırsa More aslında bu kitabı kendini ve bazı arkadaşlarını eğlendirmek için yazmıştı.&nbsp;Kitapta More’un, rüzgâr ve güneşin etkisiyle yüzü kırış kırış olmuş&nbsp;bir gezginle yaptığı hayali bir konuşma yer alır. Portekizli olan bu&nbsp;adam ona zamanın birinde Utopia adında bir adaya gittiğini anlatır.&nbsp;(Utopia “olmayan yer, yokülke” anlamında Eski Yunanca bir sözcüktür.) Bu adanın tuhaf halkı Avrupa’yı altüst eden her türlü sorunu halletmişti.</p>

  <p>Bu sorunlardan biri, askeri şöhret peşinde koşan ve akıl hocaları dalkavuk olan kralların budalalıklarıydı. Gezgin, More’dan İtalya’ya&nbsp;el koymaya ve aynı zamanda kuzey sınırlarını genişletmeye kararlı bir&nbsp;Fransa kralını hayalinde canlandırmasını ister. Varsayalım ki, der, biri krala bu savaşlarla krallığını yok etmekten başka bir sonuç elde&nbsp;edemeyeceğini ve, “Atalarının kendisine bıraktığı krallık ile ilgilenmesini ve krallığını olabildiğince güzel ve bayındır bir duruma getirmesini... halkını sevmesini, onların sevgisini hak etmesini... halkın arasına karışmasını ve onları sevecenlikle yönetmesini ve... topraklarını&nbsp;genişletmekle ilgili bütün düşünceleri bir tarafa bırakmasını, çünkü&nbsp;halihazırda ilgilenmesi gereken yeteri kadar toprağı olduğunu"* söylemiş olsun. Elbette ki kral böyle bir tavsiyeyi beğenmeyecekti; ona bu&nbsp;tavsiyeyi iletmemek daha akıllıca olurdu.</p>
  <hr />

  <p><span style="text-indent: 0.3in;">*&nbsp;</span><i style="text-indent: 0.3in;"><b>Thomas More, Utopia, çevirenler: Mina Urgan-Sabahattin Eyüboğlu-Vedat Günyol, Türkiye İş Bankası Kültür Yayınları (2006).</b></i><br /></p>

  <p>Utopia’nın, diye anlatır gezgin More’a, kralı yoktu. Onun yerine büyük kararları alan seçilmiş bir başkan ve seçilmiş meclis üyeleri&nbsp;vardı. Utopialılar nadiren savaşıyorlardı. Savaştan nefret ediyorlardı&nbsp;ve “İnsanoğlunun savaşa, kendisinden daha alt düzeydeki herhangi&nbsp;bir hayvandan daha fazla düşkün olmasına rağmen” savaşı insana yakışmayan bir eylem olarak görüyorlardı. Utopialılar yalnızca kendilerini savunmak için veya bir zorbanın kurbanlarına yardım etmek için&nbsp;savaşıyorlardı. Mutlaka bir savaş açmak zorunda kalırlarsa komşuları Parayatapanlar’a kendileri adına savaşmaları için para veriyorlardı.&nbsp;(Pek çoklarının aklına, çoğunlukla başka ülkelere olan borçlarını ödemek için savaşan İsviçreliler gelmişti.) Utopialı meclis üyeleri zamanlarını temel gereksinimlerle ilgilenmeye harcıyorlardı: Su, halk sağlığı,&nbsp;tıp hizmetleri ve eğitim.</p>

  <p>Utopialılar komünizmi uyguluyordu. Her şey ortaktı; herkes aynı tür giysiler giyiyordu ve herkes on yılda bir evini değiş tokuş ediyordu. Başkalarının emeğini sömürerek geçinen toprak sahipleri ve tefeciler yoktu. Herkes işleri paylaşıyordu ama zor ve pis işleri (az sayıdaki) mahkûmlar yapıyordu. Hiçbir Utopialı mücevher takacak kadar aptal değildi ve lâzımlıkları altındandı. Hiç avukatları yoktu,&nbsp;“Çünkü,” diye yazıyordu kendisi de bir avukat olan More, “avukat<span style="text-indent: 0.3in;">ları işi sorunları gizlemek olan insanlar olarak görüyorlardı.” Evlenmek isteyen erkekler ve kadınlar birbirlerini çıplak olarak görüyor, böylece her ikisi de neye sahip olacaklarını biliyordu.</span></p>

  <p>Utopia’ya keskinliğini veren şey More'un sunduğu yanıtlar değil, yarattığı kuşkulardır. Machiavelli’nin tersine, yeni hükümdarlar More’un gözlerini kamaştırmamıştır. Baba oğul Henry’leri gayet iyi tanıyordu. Tek bir insanın elinde çok fazla güç olmasından kaynaklanan&nbsp;tehlikeleri biliyordu ve ülkelerin savaşa değil, gerçekten önemi olan&nbsp;konulara odaklanması gerektiğini de biliyordu.</p>

  <p>More’un kendisi de bir kralın kurbanı oldu. 1535’te o sırada İngiltere’deki Katolik Kilisesi’nin yönetimini ele geçiren VIII. Henry, uyruğundakilerin ikinci evliliğini onayladığına dair yemin etmesini emretmişti. More yemin etmeyi reddetti. Yemin etmenin, Hıristiyanlık âleminin başı papa değil Henry’dir, demek anlamına gelmesinin yarn&nbsp;sıra, devletin yaşamımızın en önemli şeyi olduğunu kabul etmek anlamına da geleceğini söyledi. Henry’nin emrini yerine getirmeyince,&nbsp;devlete ihanetten yargılandı, suçlu bulundu ve kellesi uçuruldu. Kafası Londra Köprüsü’ndeki bir kazığa geçirildi.</p>

  <p>Machiavelli yeni yeni biçimlenen ve çoğunlukla şiddete başvuran ulusları betimlemiş ve İtalya’nın bu uluslardan biri olacağım ummuştu. Tam tersine More ise belirginleşen ulusların yol açtığı tehlikelere&nbsp;karşı uyarmışa. Tahmin edilebileceği gibi, Avrupalılar <span style="font-style:italic;">II Principe</span>'nin&nbsp;ana çizgilerini belirlediği yolda ilerlemeye devam etti, Utopia’ya giden&nbsp;yolu çok azı düşledi. Dünyayı keşfedecek, sömürecek ve el koyabildikleri kadarına el koyacak olanlar şiddet yanlısı ve açgözlü “Makyavelciler”di: Tüccarlar, hükümdarlar ve askerler.</p>
</body>
</html>
