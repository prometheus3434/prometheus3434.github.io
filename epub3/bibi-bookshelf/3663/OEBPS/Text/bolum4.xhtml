<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: justify;"><a id="bookmark0"></a>4. Bölüm</h1>

  <h2 id="sigil_toc_id_4" style="text-align: justify;"><a id="bookmark1"></a>Eskiçağın İki Kenti Farklı Yollar İzliyor</h2>

  <div>
    <br />
  </div>

  <p style="text-align: justify;">Yaklaşık 2.500 yıl önce Yunanistan’daki iki kent devleti yıldız gibi parlamıştı. Bu iki devlet farklı biçimlerde gelişmişlerdi. 150 yıl boyunca insanoğluna yapabileceği şeylerin kapsamının ne kadar geniş olduğunu görme olanağı verdiler.</p>

  <p style="text-align: justify;">Avrupa’nın karnından meme gibi üç yarımada sarkar. Batıda iber Yarımadası (günümüzde İspanya ve Portekiz’in bulunduğu yer) neredeyse Afrika’ya ulaşır. Ortada, tekme atmaya hazır bir çizme gibi görünen İtalya vardır. Doğudaysa, kayalık dağlarla ve kavgacı halklarla dolu Balkan Yarımadası yer alır.</p>

  <p style="text-align: justify;">Yunanistan, aşağı doğru yavaş yavaş küçülen “Balkanlar”ın alt kısmında yer alır. Ülke denize doğru çıkıntı yapan kara parçalarından&nbsp;ve alçak ama sarp dağlarla kaplı 1.400 adadan oluşur. Öykümüz başlamadan önce yakmak için ağaca veya tekne yapmak için keresteye&nbsp;gereksinimi olan Yunanlılar ormanlık bölgeleri büyük ölçüde yok etmişti. Ardından toprak erozyonu baş göstermişti. Eski Yunanlı filozof Platon yurdundan, “Hasta bir adamın kemikli vücudu gibi bütün&nbsp;zengin ve verimli toprakları dökülüp gitmiş ve geriye yalnızca sıska&nbsp;bir iskelet kalmış” biçiminde söz eder.</p>

  <p style="text-align: justify;">Köyler ve kentler deniz kıyısında veya dağlarla çevrili olduğundan kısmen yalıtılmış durumdaydılar. Bu nedenle kentlerin çoğu, yaklaşık&nbsp;200 tanesi, küçük ve bağımsız kent devletlerine dönüştü. Bazıları küçücüktü. 120 kilometrekarelik Amorgos Adası’nda, her biri kendi işlerini yürüten yan yana üç kent devleti vardı. Yunanlılar küçük devletlerin yararına inanıyordu; insanların kendilerine böyle bir düzen kurmaları gerektiğinden kuşkuları yoktu. Aristoteles, ideal kent devletinin herkesin birbirini tanımasına olanak sağlayacak kadar küçük olması gerektiğini belirtmişti.</p>

  <div>
    <div style="text-align: center;"><img alt="" src="../Images/main-6.jpg" /></div>
  </div>

  <p style="text-align: justify;">Bir keresinde bir tarihçi, bir Eski Yunanlı’yla Londra’da bir derneğe üye olan bir İngiliz arasında gerçekleşen hayali bir konuşma yazmıştı. Konuşma şöyleydi:<br /></p>

  <p style="text-align: justify;">İNGİLİZ: Neden küçücük bir devletin iyi olduğunu düşünüyorsun?</p>

  <p style="text-align: justify;">YUNANLI: Anlamıyor musun? Orada yaşam çok canlıdır. Tepenin üzerindeki kalemize çıktığında her şeyi görebilirsin: Kentimizi, tapınaklarımızı, tiyatromuzu, mahkememizi, çiftliklerimizi, deniz kıyımızı, gemilerimizi, dağlarımızı. Böyle bir kent devleti yaşamın bütün&nbsp;olanaklarını içinde barındırır.</p>

  <p style="text-align: justify;">İNGİLİZ: Peki ama neden diğer kent devletleriyle birleşilmesin?</p>

  <p style="text-align: justify;">YUNANLI: Bir düşünelim... Londra’da kaç tane dernek var?</p>

  <p style="text-align: justify;">İNGİLİZ: Yaklaşık 500 tane.</p>

  <p style="text-align: justify;">YUNANLI: O halde hepsi birleşirse, Buckingham Sarayı kadar büyük bir dernek binasına sahip olabilirler.</p>

  <p style="text-align: justify;">İNGİLİZ: Evet ama bu artık bir dernek olmayacaktır.</p>

  <p style="text-align: justify;">YUNANLI: Çok doğru, sizinki kadar büyük bir kent devleti de artık bir kent devleti&nbsp;olmayacaktır.*</p>
  <hr />

  <p style="text-align: justify;"><span style="text-indent: 0.3in;">*&nbsp;</span><b style="text-indent: 0.3in;"><i>H.D.F. Kito, The Greeks |Yunanlılar] (1951) 79. sayfadan değiştirilerek alınmıştır.</i></b><br /></p>

  <p style="text-align: justify;">Bütün kent devletleri küçük değildi. Bu bölümde inceleyeceğimiz iki bölgeden biri olan Sparta’nın, haritanın üzerinde küçücük bir nokta olduğu söylenemez. Yunanistan’ın güney ucundaki Peloponnesos&nbsp;Yarımadasının üçte ikisini kaplıyordu ve günümüzde İsrail’in kapladığı alandan yalnızca biraz daha küçüktü; yine günümüzdeki Belçika’nın da yarısı kadardı. Öykümüz için daha önemli olanı da, Sparta’nın, rakibi Atina’dan üç kat büyük olmasıydı.</p>

  <p style="text-align: justify;">Çoğu zaman, devletler yavaş yavaş, deneme yamlma yoluyla ve kan dökerek gelişir. Oysa, anlatılanlar doğruysa Sparta böyle bir süreçten geçmedi. Bunun yerine, MÖ 600’lerde, Lykurgos adında bir&nbsp;Spartalı oldukça çabuk bir biçimde, Spartalıların yüzyıllarca bağlı kalacağı bir düzen kurdu. Lykurgos, devleti yönetmek ve Spartalılara özgü yaşam biçimini sürdürmek için temel kurallara gereksinim olduğunu gördü. Bu kuralları tek başına yazdı ve Yunanistan’ın orta&nbsp;bölümündeki dağlarda yaşayan tanrı Apollon’un onayını aldı. Spartalılar onun kurallarını kabul etti, ama Lykurgos sonradan düşüncelerini değiştirmelerinden korkuyordu. Bu nedenle Sparta’yı terk etmek için hazırlandı ve ayrılmadan hemen önce Spartalılara, geri dönene kadar kuralları değiştirmeyeceklerine dair ant içirdi. Ardından&nbsp;Sparta’dan ayrıldı sonra da kendisini açlıktan ölmeye mahkûm etti.</p>

  <p style="text-align: justify;">Lykurgos’un tasarladığı düşünülen devlet düzeni bütünüyle savaşçılardan ve toprak sahiplerinden oluşan üst sınıf Spartalıların elindeydi. En tepede, savaş zamanında komutanlık görevi üstlenen bir değil, iki kral vardı. (Bu düzenleme bazen akla gelebilecek en kötü şekilde işliyordu.) Sparta’nın ayrıca, yaşları altmış veya daha üzerinde 28 erkekten oluşan bir senatosu, geniş yetkileri olan beş kişilik bir denetleme&nbsp;kurulu, ağır silahlı piyade birliklerindeki savaşçılardan oluşan bir meclisi vardı. Spartalıların yaşam biçimi devletlerinin yapısından daha ilginçti. Anlatılanlara bakılırsa, bunu da Lykurgos belirlemişti, ama&nbsp;sonradan değişime uğradığından kuşku yok. Spartalılar için temel mesele, kendi sayıları yalnızca yaklaşık 25.000 iken, fethedip yönettikleri yerlerdeki insanların sayısının bunun belki de yirmi kan olmasıydı.&nbsp;Bütün o insanları bir biçimde yönetmeleri gerekiyordu. Spartalılar bazılarını serbest bırakıyorlardı, ama hiçbir siyasal hak vermeden. Geri&nbsp;kalanlarını ise devlete ait tarım işçisi, başka bir deyişle serf yapıyorlardı. Düşük toplumsal konumlarının işaretleri olarak serflere köpek derisinden başlıklar giydiriyorlar ve (Aristoteles’ten öğrendiğimize göre)&nbsp;her yıl onlara savaş ilan ediyorlardı. Bunu, gizli polis örgütünün sorun&nbsp;çıkaran serfleri öldürmesini meşru kılmak için yapıyorlardı belki de.</p>

  <p style="text-align: justify;">Kendilerinden sayıca çok üstün olan insanları sert ve acımasız bir biçimde yönetme kararlılıkları, yönetici sınıfın yaşam biçimini ve&nbsp;“Spartah” sözcüğünün akla getirdiği görenekleri biçimlendirdi. Ayaklanmaları bastıracak bir güce sahip olmaları gerekiyordu, bu nedenle&nbsp;her Spartah erkeği inanmış ve sadık bir asker yapması amaçlanan bir&nbsp;toplumsal düzen geliştirdiler. Yaşlılardan oluşan bir heyet, yeni doğan&nbsp;erkek bebekleri inceliyor ve yalnızca amaçlarına uygun olanların yaşamasına izin veriyordu. Diğerlerini derin bir vadiye atıyorlardı.</p>

  <p style="text-align: justify;">On iki yaşından sonra bir oğlan çocuğu diğer oğlan çocuklarıyla birlikte askeri bir kampta yaşıyordu. Berbat yiyecekler yiyor, bir ırmaktan topladığı sazların üzerinde uyuyordu. Okumayı öğreniyor,&nbsp;düzenli yürüyüş eğitimi alıyor, beden eğitimi yapıyor, eğitimlerde ve&nbsp;savaşlarda çalman müziği öğreniyordu. Yaşları büyük çocuklar yılda&nbsp;bir kez, kimin daha uzun dayanacağını görmek için kırbaçlanıyordu.&nbsp;Ayrıca, doğada yalnız başlarına yaşamak ve geceleri ortaya çıkıp rastladıkları serfleri öldürmek zorunda oldukları bir “saklanma dönemi”ni başarıyla tamamlamaları gerekiyordu.</p>

  <p style="text-align: justify;">Yirmi yaşma geldiklerinde 15 kişilik bir askeri birliğe katılıyor ve onlarla birlikte yemek yiyip eğitim yapıyorlardı. Yiyecekler o kadar&nbsp;kötüydü ki Spartalıların bir askeri birliğinde yemek yiyen bir ziyaretçi herhalde sinirlenip şöyle bağırırdı: “Şimdi anlıyorum Spartalıların&nbsp;ölümden neden korkmadığım!” Kendi yiyeceğinin parasını ödemesi&nbsp;için herkese, serfler tarafından işletilen devlete ait çiftliklerden birinden maaş bağlamyordu. Böylece Spartalı erkeklerin çoğu, eğitim görerek, savaşarak, alt sınıfın emeğinden gelir elde ederek ve daima devletin denetiminde kalarak yaşamlarını sürdürüyordu.</p>

  <p style="text-align: justify;">Spartalıları herkes savaşçı olarak biliyordu. Yalnızca Spartalılarda değil, bütün Yunanlılarda, savaştan kaçmak ve kalkanını yere düşürmek utanç verici bir şeydi. Bununla beraber, gamsız bir şair (Spartalı&nbsp;değildi) şöyle yazmıştı:</p>

  <p style="text-align: justify;"><span style="font-style:italic;">Şanslı bir Trakyalı şimdi benim görkemli kalkanımın sahibi:</span></p>

  <p style="text-align: justify;"><span style="font-style:italic;">Kaçmak zorundaydım; düşürdüm kalkanımı bir koruda.</span></p>

  <p style="text-align: justify;"><span style="font-style:italic;">Olsun paçayı kurtardım ya sonunda, sağ ol Tanrım!</span></p>

  <p style="text-align: justify;"><span style="font-style:italic;">Kalkanları yine kuşanalım! Ama önce yeni bir tane bulalım.*</span></p>
  <hr />

  <p style="text-align: justify;"><span style="text-indent: 0.3in;">*&nbsp;</span><b style="text-indent: 0.3in;">A.g.y., 88. sayfa.</b><br /></p>

  <p style="text-align: justify;">Bir de, ya zafer ya ölüm, diyerek savaşa giden oğluna Spartalı annenin söylediklerine bakın: “Kalkanınla ya da onun üzerinde geri dön.”</p>

  <p style="text-align: justify;">Spartalı kadınların yaşamı erkeklerin yaşamından daha kolay değildi. Kız bebekler büyük olasılıkla bir vadiye atılmıyordu ama kızlar da oğlanların aldığı eğitimin bir kısmını alıyordu. Temel görevleri devlet için daha fazla savaşçı doğurmaktı, oysa Sparta cinsel ilişkiyi bile bir mücadeleye dönüştürmüştü. Evliliğin ilk yıllarında kocalar karılarını yalnızca geceleri ve gizlice ziyaret edebiliyorlardı; bununla&nbsp;erkeklerin kurnazlığının ve dürtülerinin sınanması amaçlanıyordu.&nbsp;Spartalı çiftlerin gündüz gözüyle birbirlerini görmeden çocuk sahibi&nbsp;oldukları söyleniyordu.</p>

  <p style="text-align: justify;">Yabancılar için Spartalılar vicdansız insanlardı. Yalnızca serflerini baskı altında tutmakla kalmıyor, kendi özgürlüklerinden de savaş&nbsp;makineleri için vazgeçiyorlardı. Kültürel açıdan yaşamları kısırdı.&nbsp;Uzun zaman önce Spartalılar şairleri, müzikleri, bronzdan döktükleri&nbsp;çanakları ve silahlarıyla tanınıyordu. Yunanistan’ın dört bir tarafından şairler her sonbahar Sparta’da düzenlenen bir şenlikte yarışırlardı. Oysa altın çağında Sparta kültürel bir çöldü. Başkentleri bir araya&nbsp;gelmiş köylerden ibaretti, güzel bir tapmağa rastlamak neredeyse olanaksızdı. Spartalılar için müzik yalnızca savaş şarkıları ve savaşa giderken çalınan flüttü.</p>

  <p style="text-align: justify;">Sıkıcı olduğu yetmiyormuş gibi bir de yaşamlarını devletleri için vermekten gurur duyuyorlardı. Bir Sparta geleneğine göre, bir kral savaşa giderken yanına daima Yunanistan Olimpiyat Oyunları’nda zafer kazanmış bir Spartalı alırdı. Olimpiyatların birinde, oyunlara katılan bir Spartalıya bir güreş karşılaşmasını kaybetmesi için rüşvet&nbsp;önerilmiş ama Spartalı kabul etmemişti. Rakibini devirdikten sonra&nbsp;ona, rüşveti alsa daha iyi olmaz mıydı, diye sorulduğunda, “Hayır”&nbsp;diye yanıtlamıştı kısaca, “kralımın yanında düşmanla savaşacağım.”</p>

  <p style="text-align: justify;">Sparta’nın rakibi Atina, Sparta’nın kuzeydoğusunda, denizin neredeyse dört tarafını kuşattığı bir yarımadada yer alıyordu. Yarımadada yalnızca bir kent ve yaklaşık 2.500 kilometrekarelik bir alana yayılmış tepeler, köyler, küçük limanlar, zeytinlikler ve tahıl ekili küçük araziler vardı. Ancak öteki kent devletleri o kadar küçüktü ki, Atina&nbsp;büyüklük olarak Sparta’dan hemen sonra geliyordu.</p>

  <p style="text-align: justify;">MÖ beşinci yüzyıldan önce Atina’nın öyküsü diğer kent devletlerinin öyküsü gibiydi. Başlangıçta aynı soydan gelen krallar tarafından yönetiliyordu, sonra üzüm ve zeytin yetiştirerek zenginleşen toprak&nbsp;sahipleri tarafından yönetildi, sonra sıradan insanlar tarafından (sınırlı bir demokrasi) ve sonra da art arda gelen üç diktatör tarafından.</p>

  <p style="text-align: justify;">Bu tiranların İkincisi öldürüldüğünde yerini kardeşi almıştı. Ancak çok acımasız ve kinci olduğu anlaşılınca zenginlerden oluşan küçük&nbsp;bir topluluk onu alaşağı etti. Sonraki iki yıl bu topluluğun üyeleri iktidar için mücadele etti.</p>

  <p style="text-align: justify;">Bu mücadele Atina’nın yönetim biçiminde temel bir değişikliğe yol açtı. İktidarı ele geçirmek için çabalayan politikacılar arasında deneyimli biri olan Kleisthenes de vardı. Yardıma gereksinimi olduğunu&nbsp;anladığında tarihi önem taşıyan bir adım attı: Sıradan insanlara yöneldi. Onlara yardımlarının karşılığı olarak düzeni iyileştirecek&nbsp;değişiklikler yapacağına dair söz verdi.</p>

  <p style="text-align: justify;">MÖ 508 yılında mücadeleyi kazandığında Kleisthenes gerçekten de söz verdiği şeyi yaptı. O dönemde Atina’da yaşayan bütün özgür&nbsp;insanlar bütün haklara sahip birer yurttaş oldular. Otuz yaşın üzerindekiler, üyeleri kurayla belirlenen yönetim meclisine girebiliyorlardı.&nbsp;Başlangıçta bunu amaçlamasa da, Kleisthenes Atina’nın demokrasi&nbsp;yolunda büyük bir mesafe kat etmesini sağladı.</p>

  <p style="text-align: justify;">Ancak daha sonra Atinalılar daha da ileri gitti. Devlet yetkililerine çalışmalarının karşılığında maaş bağladılar, bu da en azından teorik olarak yoksulların bile görev alabileceği anlamına geliyordu. Ayrıca, yüzlerce yurttaştan oluşan jürilerin, yargıçların idaresi olmadan, oy çokluğuyla karar verdiği mahkemeler kurdular. Her yurttaş bir&nbsp;gün meclise girmeyi veya devlet yönetiminde bir görev almayı ya da&nbsp;bir jüride yer almayı umabilirdi. Atinalılar sıradan insanın bilgeliğinden kuşku duymuyordu.</p>

  <p style="text-align: justify;">Doğru, Atina demokrasisi kusursuz olmaktan uzaktı. Bir kere yalnızca erkekler, erkeklerin de yalnızca yurttaş olanları yönetime katılıyordu. Geri kalanlar dışarıda bırakılmıştı çünkü onlar köleydiler veya başka bir yerde doğmuşlardı. Devlet görevlilerine maaş bağlanmıştı bağlanmasına ama maaşlar düşüktü, bu yüzden de çoğu insan uzun süre görevde kakmıyordu. Vergiler, donanma ve dış ilişkiler gibi can&nbsp;alıcı konularla ilgili işlerde bir avuç zengin insan tekrar tekrar görev&nbsp;alıyordu.</p>

  <p style="text-align: justify;">Bu arada, daha önce değindiğimiz gibi, Sparta, diğer önemli kent devleti, askeri bir sınıf tarafından sınırsız yetkilerle yönetiliyordu. Birbirinden tamamen farklı iki düzen söz konusuydu. Ve bu iki düzenin&nbsp;savaşta sınanmasının zamanı gelmişti.</p>

  <p style="text-align: justify;">Genel manzara şöyleydi: Doğuda, Ege Denizi’nin diğer yanında Küçük Asya vardı. Yüzyıllar önce pek çok Yunanlı Ege’yi geçip Küçük Asya kıyılarına yerleşmişti. İonlar adı verilen bu halk deniz aracılığıyla anavatanları Yunanistan’la ilişkiyi sürdürmüştü; iki yaka tek&nbsp;bir uygarlıktı. Ancak siyasi açıdan İonlar, başkenti çok uzakta, şimdiki İran’da bulunan Pers İmparatorluğu’nun yönetimi altında yaşıyordu. İon kent devletleri bundan şikâyetçiydi. Persler, Atina tarzı demokratlar tarafından değil de kendilerine itaat eden hükümdarlar tarafından yönetilmeleri için sık sık İonlara müdahale ediyordu.</p>
  <hr />

  <p style="text-align: justify;"><span style="text-indent: 0.3in;">*&nbsp;</span><i style="text-indent: 0.3in;"><b>O zamanlarda Anadolu’ya, “Küçük Asya” denirdi. “Güneşin doğduğu topraklar” anlamına gelen Anadolu ismi, daha sonraları kullanılmaya başlanmıştır - ç.n.</b></i><br /></p>

  <p style="text-align: justify;">MÖ 499’da İonlar Pers egemenliğine karşı ayaklandı. Atinalılar yirmi gemi yollayarak yardım ettiler, diğer bir Yunan kent devleti&nbsp;(Eretria) de beş gemi gönderdi, ancak Persler yine de ayaklanmayı&nbsp;bastırdı. Pers imparatoru Dareios, İonlara yardım eden küstah Yunanlılara öfkeliydi. Onları cezalandırmak için ant içti. Her gün akşam&nbsp;yemeğinde üç kere, “Efendimiz, Atinalıları aklınızdan çıkarmayınız!”&nbsp;demesi için bir köleyi görevlendirdiği söylenir. Dareios aklından çıkarmadı ve ayaklanmadan yedi yıl sonra Atina’yı ve Eretria’yı cezalandırmak üzere bir ordu yolladı. Ancak sefer tam bir başarısızlıkla&nbsp;sonuçlandı. Yirmi bin asker taşıyan 300 gemilik filosu Yunanistan’ın&nbsp;kuzeyindeki bir fırtınada battı, hayatta kalan Persler evlerine döndü.</p>

  <p style="text-align: justify;">Bu başarısızlığa rağmen Pers İmparatorluğu pek çok Yunan kent devletine elçiler gönderip itaatlerinin işareti olarak toprak ve su vermelerini talep etti. Spartalılar, ikisinden de bolca bulacaklarını söyleyerek elçileri bir kuyuya attı. MÖ 490’da Persler yeniden saldırdı. Bu&nbsp;kez Ege Denizi’ni kuzeye yönelmeden doğrudan geçtiler, Eretria’yı ele&nbsp;geçirdiler ve yağmaladılar. Atina’nın yaklaşık 40 kilometre kuzeyindeki Marathon’a doğru yelken açtılar ve orada ordularını karaya çıkardılar. Atinalılar ne yapacaklarını düşünüp taşındı ve çok tedbirli&nbsp;bir yol izlemeye karar verdiler: Yerlerinde kalacaklar, saldırı olduğunda kentlerini savunacaklardı. Bu arada Sparta’ya yardım istemek için bir haberci gönderdiler.</p>

  <p style="text-align: justify;">Ancak kısa bir süre sonra Atinalılar Perslere saldırmaya karar verdi. (Gözü peklik başlıca özelliklerinden biriydi.) Yakınlardaki Plataia kentinden gelen küçük bir kuvvet eşliğinde Marathon Ovası’na yürüdüler. Orada kendilerinden çok daha kalabalık olan Pers ordusuna büyük bir cesaretle saldırdılar, Persleri gemilerine geri sürdüler. Ardından Spartalılar yardıma yetişir yetişmez Atinalılar Perslerin denizden dolaşıp saldırmasına olanak vermemek için kendi&nbsp;kentlerine hızla geri döndüler. Bir kez daha bozguna uğrayan Persler&nbsp;Asya’ya geri döndü.</p>

  <p style="text-align: justify;">Muazzam bir güç olarak Persler böyle bir utanca dayanamadı. 10 yıl sonra dev bir Pers ordusu Ege’nin kuzey kıyılarından yürüyerek&nbsp;Yunanistan’a girdi. Denizden de bir Pers donanması bu orduyla birlikte ilerliyordu. Atina, Sparta ve diğer Yunan kentleri Perslere karşı&nbsp;koymak için güçlerini birleştirdi. Savaş gemileri Yunanistan’ın doğu&nbsp;kıyılarında Perslere başarıyla karşı koydu, ancak ardından Atina kıyılarına geri dönmek zorunda kaldılar. Bu sırada birleşik Yunan ordusu, sarp kayalıklarla deniz arasında dar bir geçidin yer aldığı Yunanistan’ın doğusundaki Thermopylai’de Pers ordusunu durdurmaya&nbsp;çalışıyordu. Küçük kuvvetleriyle Perslerin büyük ordusunun ilerlemesine burada engel olmayı umuyorlardı.</p>

  <p style="text-align: justify;">Birinci ve ikinci gün dar geçitte nöbetleşe dövüşen Yunanlılar düşmanın ilerlemesini engelledi. Fakat ikinci günün gecesi Yunanlı&nbsp;bir hain Perslere geçidin diğer ucuna giden bir dağ yolu gösterdi. Yunan ordusu bu ihaneti duyunca, Persleri bir süreliğine durdurması&nbsp;için yalnızca 300 Spartalıdan ve az sayıdaki başka güçlerden oluşan&nbsp;bir birlik bırakarak geri çekildi. Geride kalanlar sonuna kadar savaştı ve hepsi öldü. Toplu mezarlarındaki yazıtta şöyle yazar: “Ey yolcu, Sparta’dakilere söyle, burada onların yasalarına itaat etmeye hazır yatıyoruz.”</p>

  <p style="text-align: justify;">Persler kısa sürede Yunanistan’ın büyük bir bölümünü, Yunan anakarasını Peloponnesos’a bağlayan dar kıstağa kadar her yeri ele&nbsp;geçirdi. Atinalılar kentlerini terk etti, Persler yağmaladı. Ancak AtinalIların savaş gemileri hâlâ duruyordu. Pers donanmasını Atina yakınlarındaki dar bir körfeze çektiler. Körfez hafif Pers gemilerinin manevra yapıp ağır Yunan gemilerine üstünlük sağlamasına izin vermeyecek kadar dardı. Pers hükümdarı Kserkses (Dareios’un oğlu) körfezi yukarıdan gören bir tepedeki tahtından dehşet içinde seyrederken,&nbsp;Atinalılar Pers gemilerinin büyük kısmını batırdı.</p>

  <p style="text-align: justify;">Kserkses’in donanması olmadan birliklerine gerekli şeyleri sağlaması olanaklı değildi. Daha sonraki bir çarpışmada Spartalılardan ve diğer Peloponnesoslulardan oluşan bir kuvvet, geride bıraktığı birlikleri yenilgiye uğrattı. Aynı gün, Küçük Asya kıyılarında da Yunanlıların bir sahile aniden saldırdıkları ve Pers donanmasından kalan ne&nbsp;varsa yerle bir ettikleri söylenir. Parnassos Dağı’ndaki bir tapınağa&nbsp;Yunanlılar, üzerinde yalnızca “Bunlar savaşa katıldılar” yazan bronz&nbsp;bir sütun diktiler. Yazmın altında başta Sparta ve Atina olmak üzere&nbsp;31 kent devletinin adı yer alıyordu.</p>

  <p style="text-align: justify;">Perslerin bir kez daha saldırmayacağından kimse emin olamıyordu. Bu yüzden Atinalılar Ege Denizi kıyılarında ve adalarında bulunan Yunan kentlerinin bir birlik oluşturmasını sağladı. Birliğe bağlılıklarının denize attıkları demir parçaları yeniden su yüzüne çıkana kadar süreceğine dair ant içtiler. Her bir kent bir miktar para veya&nbsp;üzerinde anlaşılmış sayıda gemi ve asker ile katkıda bulundu. Üyelerin büyük kısmı yalnızca bir gemiyle katılırken Atinalılar 200 gemilik&nbsp;filolarını vermişti.</p>

  <p style="text-align: justify;">Beklendiği gibi birliğe Atina egemen oldu. Bir süre sonra Atinalılar diğer üyelere danışmadan birliğin dış ilişkilerini biçimlendirmeye başladı. Ardından Naksos Adası birlikten ayrılmaya çalıştığında Atina bu “ayaklanmayı” bastırdı ve Naksosluları birliğin talep ettiği şeyleri vermeye zorladı. Başka itirazlar da aynı biçimde sonuçlandı, dolayısıyla bir savunma birliği olarak başlayan şey bir Atina imparatorluğuna dönüştü. Artık pek çok Yunanlı Atina’yı korkuyla izliyordu.</p>

  <p style="text-align: justify;">Bu hareketli yıllarda Atinalılar yalnızca diğer Yunanlılarla birlikte büyük bir imparatorluğa karşı savaşmakla ve kendilerine küçük bir&nbsp;imparatorluk kurmakla kalmadılar. Atinalıların ve aynı zamanda&nbsp;diğer Yunanlıların bir düşünce serüveni de olmuştu. Doğayı ve yaşamın anlamını araştırdılar, öğrendiklerini binalarla, heykellerle ve hepsinden öte bugün bile bizi etkileyen sözcüklerle dile getirdiler.</p>

  <p style="text-align: justify;">Buraya kadar Atinalıların düşünme biçiminin belirli bir alanda nasıl yaşama geçtiğini görmüş olduk. Pers savaşlarma ilişkin anlatımlar “tarihin babası” olarak adlandırılan Herodotos’un yapıtından alınmıştır. Herodotos Küçük Asya’da bir Yunan kentinde doğmuş, ancak&nbsp;sonra Atina’da yaşamıştı. Pers savaşlarından bir kuşak sonra imparatorlukla kent devletleri arasındaki bu şiddetli mücadeleyi yazmaya girişti. Bu öyle kolay bir iş değildi, elinde yararlanabileceği pek fazla belge veya anı yoktu. Çalışmasını büyük ölçüde, kocamış eski askerlerin anılarına ve onların çocuklarının babalarından dinledikleri öykülerden anımsadıklarına dayandırmak zorundaydı.</p>

  <p style="text-align: justify;">Herodotos çoğunlukla, halka açık yerlerde okuduğu adlı kitabından bölümleri dinlemek için para veren Yunanlıları etkilemek ve eğlendirmek için yazıyordu. Bu kitapta Herodotos pek çok küçük öykü anlatır, Yunanlılar tarafından yenilgiye uğratıldıktan sonra yurduna doğru yola çıkan Kserkses’in öyküsü de bunlardan biridir. Bir fırtına çıkar ve kaptan Kserkses’e, “güvertedeki bu kalabalık yolculardan [Pers soyluları] kurtulmazlarsa” geminin batacağını söyler.</p>
  <hr />

  <p style="text-align: justify;"><span style="text-indent: 0.3in;">*&nbsp;</span><b style="text-indent: 0.3in;"><i>Herodotos, Tarih, çeviren: Müntekim Ökmen, Türkiye İş Bankası Kültür Yayınları (2002), 438. sayfa.</i></b><br /></p>

  <p style="text-align: justify;">Herodotos, “Bunu duyan Kserkses’in şöyle haykırdığı söylenir: ‘Persler kralınız için fedakârlık zamanı geldi, çünkü öyle görünüyor&nbsp;ki benim kurtulmam size bağlı.’ Persler önce ayaklarına kapanmışlar;&nbsp;sonra da kendilerini denize atmışlar; böylece hafifleyen gemi de sağ&nbsp;salim Asya’ya ulaşmış” diye yazar. Karaya ayak basar basmaz Kserkses hayatını kurtardığı için geminin kaptanına ödül olarak altın bir&nbsp;çelenk vermiş ve “sonra da kellesini uçurtmuş, onca Pers’i öldürttüğü&nbsp;için.”'</p>

  <p style="text-align: justify;">Herodotos yalnızca bir öykü anlatıcı değildi; aynı zamanda bir sanatçı ve bir tarihçiydi. Herodot Tarihi boyunca şu görkemli tema durmadan yinelenir: Güçlü bir despotizmin nasıl kibrinin kurbanı olduğu ve yoksul ama özgür ve yetenekli bir halkı alt etmeyi nasıl başaramadığı. Herodotos, Kserkses’in Persleri kurban ettiğine ilişkin anlatılanlara kuşkuyla yaklaşsa ve bunun yerine aynı sayıda kürekçiyi denize&nbsp;atmasının daha olası olduğunu söylese de, Kserkses ile ilgili küçük öykü bile bu tema çerçevesindedir. Öykünün can alıcı noktası Yunanlıların insan hayatına Perslerden daha fazla değer vermesidir.</p>

  <p style="text-align: justify;">Herodotos, göreneklerin kimi zaman birbirinden ne kadar farklı olduğunu göstermek istemiştir. Pers hükümdarı Dareios’un bir gün&nbsp;sarayındaki Yunanlıları topladığını anlatır ve şöyle devam eder: “Yunanlılara, babalarınızın ölüsünü yemek için kaç para istersiniz?" diye sordu. Böyle bir şeyi hiçbir ücret karşılığı yapmayacakları yanıtını aldı. Dareios bunun üzerine Kallatiai denilen Hintlileri çağırttı, ana babalarını yerlerdi, görenekleri böyleydi; ve Yunanlıların yanında bunlara sordurdu, bir tercüman aracılığıyla, babalarının ölüsünü yakmak için kaç para isterler diye; Hintliler bunu bir sövgü saydılar, kendilerine karşı böyle davranılmaması dileğinde bulundular. Bu görenekler&nbsp;o kadar köklüdür ve Pindaros’un şu dizesi kadar doğrudur: Yasa,dünyanın kraliçesi."*</p>
  <hr />

  <p style="text-align: justify;"><span style="text-indent: 0.3in;">*&nbsp;</span><i style="text-indent: 0.3in;"><b>Herodotos, Tarih, 162. sayfa.</b></i><br /></p>

  <p style="text-align: justify;">Tarihin, bizi insan yapan şeyin ne olduğunu bulmak için geçmişi incelediği söylenir. Yunanlılar insanlığımızı keşfetmenin başka bir yolunu daha bulmuşlardı: Trajedi. Yunan trajedileri, bazı tasarlanmamış zararlı eylemlerin yol açtığı acının ardındaki anlamı araştıran, seyircide acıma ve dehşet duyguları uyandıran, kısa oyunlardı. En yoksul Yunanlı için bile bu trajediler bir tutku haline gelmişti. Yılda bir&nbsp;Atina’da gerçekleştirilen bir şenlikte, binlerce kişiden oluşan seyirci&nbsp;topluluğu arka arkaya dört gün boyunca, açık hava tiyatrolarmm taş&nbsp;basamaklarında günde en az on saat otururdu. Her gün dört ya da&nbsp;beş oyun seyrederlerdi.</p>

  <p style="text-align: justify;">Yunan trajedilerinin en ünlüsü Sophokles’in <span style="font-style:italic;">Kral Oidipus'udur.</span> Bütün diğer trajediler gibi dehşet verici bir öyküye dayanır. Seyirci oyunu seyretmeden önce zaten öyküyü bilirdi ama bu istenen bir şeydi. Yeni&nbsp;bir öykü duymayı beklemiyorlardı, eski bir öykünün onlarda acıma ve&nbsp;anlayış uyandıracak biçimde yeniden anlatılmasını bekliyorlardı.</p>

  <p style="text-align: justify;">İşte <span style="font-style:italic;">Kral Oidipus'ta</span> olaylar zinciri başlamadan önce olanlar: Genç Oidipus, Korinthos kralının oğludur, bir kâhinden babasını öldürmeye ve annesiyle evlenmeye yazgılı olduğunu öğrenene kadar Korinthos’ta yaşar. Babasını öldürmek, sonra da annesiyle evlenmek tanrılara karşı işlenmiş iğrenç bir suç olacağından, bu suçları işlememek&nbsp;için Oidipus, Korinthos’tan kaçar ve Thebai kent devletine doğru yola koyulur. Issız bir yol ağzında, kendini beğenmiş bir edayla yoldan&nbsp;çekilmesini söyleyen bir yabancıyla karşılaşır. Oidipus bu yabancıyı&nbsp;öldürür. Thebai’ye vardıktan sonra, bir gizi çözerek kenti insan yiyen&nbsp;bir canavardan kurtarır. Krallıkla ödüllendirilir, aynı zamanda kocası (Laios) yakın bir zamanda öldürülen kentin kraliçesiyle evlenir.</p>

  <p style="text-align: justify;">Oyun başladığında Thebai acı içindedir. Sığırlar ölmekte, ekinler yeşermemekte ve tehlikeli bir hastalık yayılmaktadır. Artık saygı gösterilen bir kral ve dört çocuk babası olan Oidipus sorunların nedenini öğrenir: Tanrılar kızgındır çünkü müteveffa Kral Laios’un katili veya katilleri, cezalandırılmadan Thebai’de yaşamaya devam etmektedir. Oidipus, katilin veya katillerin, kendileri teslim olmazlarsa, çok&nbsp;korkunç bir biçimde cezalandırılacaklarını bildirir ve ardından cinayeti çözmek için uğraşır. “Hiçbir şey vazgeçiremez beni bundan” der,&nbsp;“hakikati öğreneceğim.”</p>

  <p style="text-align: justify;">Oidipus, gerçeği parça parça ortaya çıkarır: Kral Laios Thebai yolunda karşısına çıkan yabancıdan başkası değildir. Kral Laios’u öldüren kendisidir. Dahası Oidipus (dehşet iyice tırmanır) İokaste’nin, yani artık kendi karısı olan, Laios’un karısı İokaste’nin oğludur. Oidipus&nbsp;doğduğunda bir kâhin Laios’a oğlunun kendisini öldüreceğini söylemiştir. Buna engel olmak için Laios oğlunu bir dağda ölüme terk etmiştir.&nbsp;Ancak çocuk kurtarılmış ve Korinthos kralının oğlu olduğunu sanarak&nbsp;Korinthos’ta büyümüştür. Bu çocuk elbette ki Oidipus’tur.</p>

  <p style="text-align: justify;">Bütün bunları öğrendiğinde dehşet içindeki Oidipus saraya koşar, annesi, karısı ve çocuklarının annesi İokaste’nin de her şeyi anladığını ve kendini astığını öğrenir. İokaste’nin süs iğnesini kaptığı gibi kendi gözlerini oyar. Oidipus götürülürken koro feryat eder: “Herkes&nbsp;ona, ‘Ne talihli adam’ diyordu. Oysa şimdi korkunç bir felaket kasırgasıyla sürükleniyor! Son gününü görmeden, kimseye mutluluğa ermiş demeyin. Yalnızca ölüler azadedir acıdan.”</p>

  <p style="text-align: justify;">Bu unutulmaz trajediyle Sophokles bize ne söylüyor? Belki yazgının bizden çok daha güçlü olduğunu. Belki de Oidipus’un kendi aklına ve sağduyusuna çok fazla güvendiğini. Bir gizi çözmek ve gerçeği öğrenmek için aklını ve sağduyusunu başarıyla kullanmıştı ama sonuç ne kadar da kötüydü! Elbette Sophokles bir Yunanlıydı, aklın&nbsp;yararını kesinlikle onaylıyordu. Atinalıların savaş planları yapmak,&nbsp;devleti yönetmek, para kazanmak, tapınaklar tasarlamak, tarih ve&nbsp;felsefe yapıtları ortaya koymak için akıllarını kullanışlarını takdir&nbsp;ediyordu. Ama aklı çok fazla yüceltmelerini, tanrıların değerini&nbsp;azaltmalarını, çözülmeden kalsa daha iyi olacak sırları deşmelerini&nbsp;istemiyordu. Kendilerine hükmeden yazgıdan daha güçlü olduklarını düşünmemeliydiler.</p>

  <p style="text-align: justify;">Tiyatrodaki, sokaklardaki, pazaryerlerindeki, spor sahalarındaki insanların arasında, konuşmayı seven, eski püskü giysiler içinde, şişman, saçsız, burnu havada bir adam dolaşıyordu. Bu adam Sokrates’ti, dersleri için hiçbir ücret istemeyen bir öğretmen, hiçbir şey yazmamış bir filozoftu. Sadece arkadaşlarıyla sohbet etmekten ve onlara&nbsp;düşüncelerini gözden geçirmeye zorlayan sorular sormaktan hoşlanırdı. En iyi öğrencisi Platon (birazdan değineceğiz) bu konuşmaları kaydetmeseydi ve belki de kendisi uydurmasaydı, Sokrates hakkında çok&nbsp;az şey biliyor olacaktık.</p>

  <p style="text-align: justify;">Diyaloglarından birinde Sokrates, bir katili öldürdüğü için yaşlı babasını dava etmek üzere olan Euthyphron admdaki bir kâhine rastlar. Euthyphron babasını işlediği suç nedeniyle dava etmenin dindarlığın gereği olduğunu ve tanrıların bunu istediğini düşünmektedir.&nbsp;Sokrates pek o kadar emin değildir.</p>

  <p style="text-align: justify;"><span style="font-variant:small-caps;">sokrates:</span> Zeus hakkı için Euthyphron! Tanrıların yargılarını, dinin buyurduğu ve yasak ettiği şeyleri bu kadar iyi, bu kadar tam mı biliyorsun... Babana böyle ağır bir suç yüklemekle kendin de bir günah işlemekten korkmuyor musun?</p>

  <p style="text-align: justify;"><span style="font-variant:small-caps;">euthyphron:</span> Öyle, Sokrates, ben bütün bunları iyi bilmeseydim (kâhin olarak] hiçbir şeye yaramazdım....</p>

  <p style="text-align: justify;"><span style="font-variant:small-caps;">sokrates:</span> Güzel. Öyleyse, sence dine uygun, dindarca olan şeyle dine aykırı olan şey nedir?</p>

  <p style="text-align: justify;"><span style="font-variant:small-caps;">euthyphron:</span> Bence dine uygun eylem, benim şu an yapmakta olduğum eylemdir: Yani bir cinayet işleyeni, kutsal bir eşyayı çalanı ya da bu çeşitten başka bir kötülükte bulunan kimseyi, ister baba, ister&nbsp;ana, ister bir başkası olsun, dava etmektir.</p>

  <p style="text-align: justify;">Öte yandan Sokrates’in istediği basit bir biçimde kutsallığa uygun şeylerin örnekleri değildir. Nelerin dine uygun olduğuna kendi kendine karar verebilmek için dine uygunluğun doğasının ne olduğunu bilmek ister. Euthyphron birbiri ardına tanımlar yapar, ama her defasında Sokrates’in yönelttiği birkaç soru konuyu enine boyuna düşünmediğini ortaya çıkarır. Sen, der Sokrates, dine uygun olan şeyle olmayan şeyi iyi biliyorsun, yoksa ihtiyar babana adam öldürme suçunu&nbsp;hiç yükler miydin? Ne olursun şunu bana da öğret, benden saklama!</p>

  <p style="text-align: justify;"><span style="font-variant:small-caps;">euthyphron:</span>Başka bir sefer konuşuruz Sokrates. Şimdi acele işim var. Gitme zamanım geldi.*</p>

  <p style="text-align: justify;">*Platon, Euthyphron, çeviren: Pertev Naili Boratav, Sosyal Yayınlar (2000), 12-38. sayfalar.</p>

  <p style="text-align: justify;">Diyalog böyle sona erer.</p>

  <p style="text-align: justify;">Sophokles, Herodotos ve Platon. Bu insanlar M.Ö. beşinci yüzyılda insanın geçmişi üzerine kafa yoran, hayatın anlamını araştıran, insanoğluna yaraşır tapınaklar ve yapılar inşa eden çok sayıdaki Atinalıdan yalnızca üçüdür. Onlar bu işlerle uğraşırken diğer Atinalılar kent&nbsp;devletini ve imparatorluğu yönetiyor, savaşıyor ve tabii ki çiftliklerini, atölyelerini işletiyorlardı. Atinalılar faal bir halktı, çoğu Atinalı&nbsp;birkaç şeyle birden ilgilenirdi. Sophokles örneğin, sadece yaklaşık 120&nbsp;oyun yazmamıştı, aynı zamanda bir dansçı, lir çalan bir müzisyen, bir&nbsp;güreşçiydi ve Atina’ya bir diplomat ve komutan olarak hizmet etmişti. Hayatın tamamını kavramak ve onun tadmı çıkarmak Atinalıların&nbsp;ülküsüydü ve bu Spartalıların ülküsünden çok farklıydı.</p>

  <p style="text-align: justify;">Ancak görkemi Atina’nın diğer Yunanlılardan korkmasına engel olamadı ve Atina’yı onların kıskançlığından koruyamadı. Bu, Perslere karşı birlik oluşturmanın ve sonra da bu birliği bir imparatorluğa&nbsp;dönüştürmenin bedeliydi. Düşmanları arasında önde gelenlerden biri,&nbsp;Peloponnesos’un kuzeydoğu ucunda yer alan Korinthos’tu (Oidipus’un büyüdüğü yer). Korinthos, ürünüyle (çekirdeksiz üzüm), ticari açıdan önemiyle, düşünürleriyle ve güzel çömlekleriyle tanınıyordu.&nbsp;Ayrıca, mimarların binlerce yıl boyunca kullandıkları zarif bir yapı&nbsp;üslubuna da adını vermişti. Korinthoslular imparatorluk kuran Atinalıları ticaretlerine ve zenginliklerine bir tehdit olarak görüyorlardı.&nbsp;Savaşma zamanının geldiğine karar verdiklerinde, Peloponnesos Yarımadası’ndaki diğer kent devletleriyle güçbirliği yaptılar. Sonra da&nbsp;Spartalıları kendilerine katılmaya zorladılar.</p>

  <p style="text-align: justify;">Spartalılar ne yapacaklarını tam olarak bilmiyorlardı. Bir savaş, serfler üzerindeki denetimlerinin azalmasına neden olabilir, bunun&nbsp;sonucunda da onlara ayaklanma için bir fırsat vererek en korkunç kâbuslarının gerçekleşmesine yol açabilirdi. Öte yandan bir süredir onlar da Atina’nın artan gücü karşısında endişe duyuyorlardı. Hatta 20-30 yıl kadar önce, yayılmalarına engel olmak için Atinalılarla kısa süren bir savaşa bile girmişlerdi. Düşünmeleri gereken bir şey daha vardı: Yaklaşan savaşın dışında kalırlarsa Peloponnesos’un önderliğini kaybedebilirlerdi. Bir süre kararsız kaldıktan sonra Sparta birliğe katıldı ve MÖ 431’de savaş başladı.</p>

  <p style="text-align: justify;">Bu savaşla ilgili epey bilgimiz var, çünkü Atinalı komutanlardan biri, Thukydides, savaşın tarihini yazmıştı. Thukydides kitabında&nbsp;“öykü anlatımı” eksikliği duyabilecekleri konusunda okuyucularını&nbsp;uyarır. Bu büyük olasılıkla, gösterişli bir öykü anlatıcı olan tarihçi&nbsp;Herodotos’a tatlı bir dokundurmadır. Thukydides de bir öykü anlatabilirdi ama asıl istediği olan bitenlerin nedenini anlatmaktı. “Bu&nbsp;olayları ya da insan doğası göz önüne alındığında gelecekte yaşanması kuvvetle muhtemel benzer olayları inceleyecekler anlattıklarımdan&nbsp;yararlanırsa, mutlu olacağım” diye yazmıştı. “Bugün beni övesiniz diye yazmadım, gelecek kuşaklar için yazdım.” Bu amacına gerçekten&nbsp;de ulaştı; <span style="font-style:italic;">Peloponnesos Savaşı’tun Tarihi</span> adlı yapıtı hâlâ bir başyapıt&nbsp;olarak görülür.</p>

  <p style="text-align: justify;">Thukydides, savaşın başında Atinalıların tedbirli davrandıklarını anlatır. Bir kara gücüyle çarpışan bir deniz gücüne uygun bir yöntem&nbsp;izliyorlardı. Spartalıların yüksek duvarları aşarak kente giremeyeceklerini bildiklerinden her yıl Atina’nın çevresindeki yerleri ele geçirmelerine ve yakıp yıkmalarına izin veriyorlardı. Atinalılar bir yandan da&nbsp;gemilerine binip Peloponnesos’un çevresini dolaşarak kıyıdaki kentlere baskınlar düzenliyorlardı.</p>

  <p style="text-align: justify;">Thukydides, savaşın kent devletlerinin temel niteliklerini nasıl gözler önüne serdiğine de değinir. Savaşın seferberlikle geçen ilk döneminden sonra Atinalılar çarpışmalarda ölen askerleri için kalabalık bir cenaze töreni düzenler. Bütün kent törene katılır ve savaş zamanındaki önderleri Perikles onlara bir konuşma yapar. Perikles, Atina&nbsp;ile Sparta’yı ve diğer kent devletlerini karşılaştırarak halkını coşturmayı amaçlamaktadır. “Bizim yasalarımız” diye hatırlatır Atinalılara,&nbsp;“kişisel uyuşmazlıklarda herkes için eşit adalet sağlar. Bizim halkımız&nbsp;her türlü yeteneği memnuniyetle kabul eder ve onurlandırır... bizim&nbsp;kentimiz alelade bir kent değildir. Başka hiçbir kent ruh için bu kadar&nbsp;çok eğlence sağlamaz; yıl boyunca yarışmalar ve sunular ve her gün&nbsp;gönülleri coşturan, gözleri okşayan güzel yapılarımız...</p>

  <p style="text-align: justify;">[Spartalılar] daha çocukluk çağmdan itibaren, sıkıcı bir cesarete ulaşmak için çok çalışıyor, bizse özgürce yaşıyor ve istediğimiz gibi&nbsp;gezip tozuyoruz, aynı tehlikelerin üzerine hiç de daha az olmayan bir&nbsp;cesaretle gidiyoruz... Yurttaşlarımız hem kamusal hem de kişisel görevlerini yerine getiriyorlar ve çeşitli işlere kendilerini kaptırarak kente karşı sorumluluklarını unutmuyorlar. Toplumsal yaşamdan kendini uzak tutan insanı ‘sakin’ biri olarak değil, yararsız biri olarak değerlendirmemizle diğer kent devletlerinden ayrılıyoruz"*</p>
  <hr />

  <p style="text-align: justify;"><span style="text-indent: 0.3in;">*</span><i style="text-indent: 0.3in;"><b>Thukydides, Pelopottnesos Savaşı’nın Tarihi.</b></i><br /></p>

  <p style="text-align: justify;">Sonunda Atinalılar en iyi yaptıkları şeyi ısrarla sürdürmeye dayalı savaş planlarını, yani deniz savaşım bir kenara bıraktılar. Bunun yerine Sicilya Adası’nda büyük bir Yunan yerleşimi olan Siracusa kentini fethetmeye giriştiler. Gerekçeleri, Siracusa’nın Sparta’nın zengin bir destekçisi olması ve bu nedenle de Atina için bir tehlike oluşturmasıydı. Siracusa’ya saldırı tam bir başarısızlıktı, Atinalı istilacıların&nbsp;büyük bölümü öldürüldü. Ancak Atina bütün gücünü yitirmemişti ve&nbsp;savaşmaya devam etti. Fakat 10 yıl sonra, Perslerden gelen altının&nbsp;yardımıyla Sparta savaşı kazandı. MÖ 404’te Spartalılar denizden&nbsp;Atinalıların Pire’deki limanına girdiler ve uzun bir süre Atina’nın&nbsp;dışında kalmalarına neden olan duvarları yıktılar.</p>

  <p style="text-align: justify;">Bu zafer Sparta’yı en güçlü kent devleti yaptı ama Sparta bu gücü pek akıllıca kullanmadı. Savaş sırasında Sparta, bütün kent devletlerine Atina egemenliğinden kurtulacakları ve yeniden özgür olacakları vaadinde bulunmuştu. Oysa şimdi Küçük Asya’daki Yunan-İon&nbsp;kentlerinin yönetimini, Yunan özgürlüğünün eski düşmanı Perslere&nbsp;veriyordu. Diğer kent devletlerine de zorbaca davrandı ve yaklaşık 30&nbsp;yıl boyunca onları Atina’nın parçalanan imparatorluğundan daha&nbsp;acımasız olan kendi imparatorluğuna boyun eğmeye zorladı.</p>

  <p style="text-align: justify;">Oysa gerçekte Sparta’nın kendisi çöküyordu ve bu çöküş onlarca yıl önce başlamıştı. Evet savaşı kazanmıştı, ama bunun nedeni büyük&nbsp;ölçüde Atina’nın yaptığı hatalardı. Sparta’mn askeri düzeni, hem içeride hem dışarıda parçalanıyordu. Çoğu Spartalı asker onları besleyen&nbsp;çiftlikleri kaybetmişti ve böyle olunca da kendilerine yönetici sınıfın&nbsp;tüm haklarını veren toplumsal konumlarını da kaybetmişlerdi. Sayıları bir ordu oluşturamayacak kadar azaldığında, Spartalılar yeni yurttaşları askere almayı uygun bulmadı. Bunun yerine serbest bırakılmış serfleri, toplumdan dışlanmış kimseleri ve hatta para için savaşanları silahlandırdılar. Bu arada Spartalılar çocukken öğrendikleri fedakârlık ruhunu unuttular. Rüşvet almaya başlamışlardı; en büyük rüşvetleri de kralları alıyordu.</p>

  <p style="text-align: justify;">Atina kendini oldukça çabuk toparladı. Savaş sona erdikten 10 yıl kadar sonra Atina, Korinthos, Thebai, Argos ve başka bazı kentler&nbsp;Sparta egemenliğine son vermek için birleşti, ama bu birleşmeden bir&nbsp;sonuç çıkmadı. Bir kuşak sonra Sparta’yı alt eden Atina değil, Thebai’ydi. Thebai bunu o zamana kadar olanaksız görülen bir yolla başardı: MÖ 371’de göğüs göğüse bir çarpışmada ordusu Spartalıları bozguna uğrattı. Üç yüzyıldır ilk kez Spartalılar böyle bir çarpışmada yeniliyorlardı. Kötü haber Sparta’ya bir şenlik sırasında, erkekler korosu şarkı söylerken ulaştı. Denetçiler koronun gösterisini tamamlamasını bekledi, ardından ölülerin ailelerine durumu bildirdiler. Tam da&nbsp;Spartalılardan bekleneceği gibi, kadınlara herkesin içinde ağlamamalarını, kayıplarından dolayı duydukları acıya sessizce katlanmalarını&nbsp;söylediler.</p>

  <p style="text-align: justify;">Bu sırada Atina eski rakibini, bir savaşta kazanılacak zaferden daha anlamlı bir biçimde yenilgiye uğratmıştı: Kendine özgü canlı ve görkemli dünyasını korumuştu. MÖ dördüncü yüzyılda Atina hâlâ&nbsp;refah içinde bir ticaret merkeziydi ve işinin ehli insanlar bu kent devletine hizmet ettikleri için hâlâ gurur duyuyorlardı. Ressamlar, yazarlar, özellikle de öğretmenler ve filozoflarla dolu Atina hâlâ Yunanistan'ın okuluydu.</p>

  <p style="text-align: justify;">Atinalı düşünürlerin en ünlüleri Platon ve Aristoteles’ti. Platon, Sokrates’in öğrencisiydi. Kendi kitaplarını ve öğretmeninin diyaloglarım yazdı; ayrıca Sokrates’in bazı diyaloglarını da kendisi kurgulamış&nbsp;olabilir. Zihni çok geniş bir alanda faaliyet gösteriyordu, düşünen bir&nbsp;insanın hayatının belli bir döneminde kafa yoracağı bütün konulara&nbsp;el atmıştı. Felsefe tarihinin, Platon’un büyük sorunlar üzerine yazdıklarına iliştirilmiş bir dizi dipnottan ibaret olduğu söylenir.</p>

  <p style="text-align: justify;">Bu sorunların belki de en önemlisi şuydu: İyi insanlar ve iyi bir devlet nasıl yaratılır? Platon en ünlü kitabı <span style="font-style:italic;">Devlet</span>'te bunun yanıtını&nbsp;verir. Önemli olan birkaç yetenekli insan seçmek ve onları iyi eğitmektir. Platon, Sparta’nın gelecekteki hükümdarlarmı seçerek ve onları hazırlayarak iyi bir şey yaptığını düşünüyordu, tek sorun Spartalıların doğru şeyleri öğretmemesiydi. Platon, uğruna mücadele edecekleri amaçlan anlayabilmeleri için geleceğin hükümdarlarını eğitmek istiyordu. Hükümdarların, her türlü yasaya ilişkin şu temel soruyu sormaları gerektiğine inanıyordu: Bu yasa bizi geçmişte olduğumuzdan daha iyi insanlar yapacak mı?</p>

  <p style="text-align: justify;">Aristoteles bir dönem Platon’un öğrencisiydi, ama ondan farklı bir düşünür oldu. Platon büyük düşüncelerle ilgilenirken Aristoteles&nbsp;değişik bilgi dallarında araştırmalar yaptı. Kuralları şunlardı: Olguları topla, onları dikkatle incele, sınıflandır, tartış. Bu kurallar yavan gibi görünebilir, ama unutulmamalıdır ki olgular ilgi çekiciydi. Tabii&nbsp;bir de Aristoteles’in düşünceleri. Platon gibi o da her birimizin amacının iyi bir yaşamı oluşturan şeyleri anlamak ve sonra da onu yaşamak olduğuna inanıyordu. Bir yönetimin amacıysa insanların bunu&nbsp;başarmasına yardımcı olmaktı. Öte yandan Platon’un filozof-krallara&nbsp;ilişkin tasarılarının sonuç vermeyeceğini düşünüyordu. Pek çok devletin oluşma biçimini inceledikten sonra, bir kent devletinin yapacağı&nbsp;en iyi şeyin iktidarı orta sınıfa bırakmak olduğuna karar verdi. Aristoteles, orta sınıf ifadesiyle küçük arazi sahiplerini kastediyor gibi görünür. Yönetim için gerekli boş zamanları vardı ve zarar verici&nbsp;değişikliklerin karşısında olmaları beklenirdi.</p>

  <p style="text-align: justify;">Aristoteles, insanoğlunun kent devletlerinde olası en iyi durumda olduğuna inanıyordu. “İnsan” diye yazıyordu, “bir kent devletinde&nbsp;yaşayan bir hayvandır.” Bir kent devletinde yaşamıyorsanız, Yunanistan’ın dışında başka tür bir yönetimin altında yaşayacak kadar&nbsp;bahtsızsanız, o halde en iyi durumunda olan insandan daha aşağıda&nbsp;bir şeydiniz.</p>

  <p style="text-align: justify;">Bu filozoflar bile bazı şeyleri yanlış anlayabiliyordu. Kusursuz bir yönetimi tanımlarken bu iki Atinalı da çoğunlukla örnek olarak Sparta’yı kullanıyorlardı. Nedeni açık: Sparta’nın düzenine, denetimine ve&nbsp;zihinleri biçimlendirme yeteneğine hayrandılar. Sorgulayıcı bir akla&nbsp;sahip insanlar olarak Sparta’da yaşasalardı, bildiklerini öğretmek bir&nbsp;yana, geniş bir konu yelpazesi içinde özgürce düşünemeyeceklerini bile unutmuş görünüyorlardı.</p>

  <p style="text-align: justify;">MÖ dördüncü yüzyılda Yunan kent devletleri son günlerini yaşıyordu. Birbirleriyle çok uzun süre savaşmışlar ve belki de yorgun düşmüşlerdi. Dahası, Atinalılar dışında çoğu Yunanlı için kentlerinin eski çekiciliği kalmamıştı; artık yaşamlarını toplum hizmetine adamak istemiyorlardı. Bunun nedeni belki de etkinliklerinin daha özelleşmiş&nbsp;olmasıydı. Akdeniz’de ticaret geliştikçe, iş yaşamı karmaşıklaşmaya&nbsp;ve daha fazla zaman almaya başladı. Bu arada savaş yöntemleri artık&nbsp;tam zamanlı askerler gerektiriyordu, yarı zamanlı askerler işe yaramıyordu. Dolayısıyla kent devletinin bir yurttaşı, daha önce büyükbabasının olduğu gibi, çiftçi veya tüccarken aynı zamanda kolaylıkla bir&nbsp;siyaset adamı ve asker olamıyordu. Kent devleti gücünü etkin yurttaşlarından alıyordu. Oysa artık onlar ölmüştü ve kent devletinin de onların peşi sıra öleceği kesindi.</p>

  <p style="text-align: justify;">Balkan Yarımadasındaki kent devletlerinin tam kuzeyinde, kısmen bir Yunan krallığı olan Makedonya yer alıyordu. MÖ 300’lerin ortasında, Kral II. Philippos, dağ başındaki bu ülkeyi iyi eğitimli bir&nbsp;orduya sahip bir savaş makinesine dönüştürdü. Ardından Yunanistan’ı ele geçirmeye başladı. Önce bir yandan, sonra diğer yandan saldırarak, bir sonrakine saldırmak için bir düşmanıyla barış imzalayarak doğudaki ve güneydeki komşularını fethetti. Atinalılar birçok kez&nbsp;onu durdurmaya çalıştı, fakat MÖ 338’in sonbaharında Philippos ve&nbsp;zeki oğlu İskender, Atinalıları ve destekçilerini kesin bir yenilgiye uğrattılar. Kısa süre sonra bütün Yunanistan’ı denetimlerine aldılar.</p>

  <p style="text-align: justify;">İnsan türünün neler başarabileceğini gösteren parıltılı Atina, savaşçı Sparta ve Yunanistan’ın diğer bütün kent devletleri yok olup gitti.</p>
</body>
</html>
