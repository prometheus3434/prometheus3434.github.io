<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>23. Bölüm<br /></h1>

  <h2 id="sigil_toc_id_23"><a id="bookmark1"></a>Uçurumun Kıyısında Yürüyoruz</h2>

  <div>
    <br />
  </div>

  <p>II. Dünya Savaşı’nın sonunda, iki dünya savaşının arasında ortaya çıkan demir yumruklu despotlara benzer despotların bir daha çıkıp&nbsp;çıkmayacağını kendi kendimize sormuştuk. Bir zamanlar imparatorluk olan ülkeler huzursuzluk içindeki sömürgelerini özgür bırakacaklar mıydı? Bunu yaparlarsa, bağımsızlığını kazanan halklar sağlam ve&nbsp;kararlı ülkeler olabilecek miydi? “Süper güçler” birbirlerine saldırıp&nbsp;süper bombalarını kullanacak ve dünyadaki bütün yaşamı bitirecekler miydi?</p>

  <p>1945’in ilkbaharında, Ruslar Berlin’i alırken, elli ülkeden gelen delegeler San Francisco’da toplanmış ve Birleşmiş Milletler adını verdikleri, bütün dünyayı kapsayan bir örgüt kurmuşlardı. Tüzüğünde bu örgütün amaçlarını şöyle açıklamışlardı: “Gelecek nesilleri savaş felaketinden korumak ve temel insan haklarına, bireyin onuruna ve değerine, erkeklerin ve kadınların, büyük ve küçük ülkelerin eşit haklara&nbsp;sahip olduğuna olan inancı pekiştirmek... toplumsal gelişmeyi ve daha geniş özgürlükler içinde daha iyi yaşam koşullarının oluşturulmasını desteklemek.”</p>

  <p>Kuruluşunu izleyen 50 yıl içinde Birleşmiş Milletler, iki dünya savaşı arasındaki Milletler Cemiyeti kadar zayıf bir örgüt olduğunu sık sık gösterdi. Bir <span style="font-variant:small-caps;">ABD</span> başkanı (Lyndon Johnson) bir keresinde, Birleşmiş Milletler’in yönerge olmadan hiçbir şey yapmadığından yakınmıştı. Yine de, bizi savaştan “korumak”, hakları “pekiştirmek” ve&nbsp;<span style="text-indent: 0.3in;">daha iyi yaşam koşullarının “oluşturulmasını desteklemek” amaçlarının ifade edilmesi bile anlamlıydı. En azından bir örgüt olarak BM ülkelere daha yüksek davranış ölçütleri sunuyordu.</span></p>

  <p>II. Dünya Savaşı’ndan iki “süper güç” çıkmıştı. Amerika Birleşik Devletleri savaşın yol açtığı tahribattan uzak kalmıştı ve zengindi,&nbsp;üretkendi, üstelik “bomba”nın tek sahibiydi. Rusya savaşta yerle bir&nbsp;olmuştu ama üç milyon askerle dünyanın en büyük ordusuna sahipti. Amerikalılar özgürlüğün ve serbest girişimin (yani kapitalizmin)&nbsp;koruyucuları olduklarına inanıyorlardı. Ruslar da kendilerini tüm&nbsp;dünyadaki sosyalist (ya da komünist) devrimin önderleri olarak görüyorlardı. Her iki ülkenin dünyaya ilişkin kapsamlı hedefleri kısmen,&nbsp;ulusal amaçlarını ve iktidarı ellerinde bulundurmaktan duydukları&nbsp;memnuniyeti örtme işlevi görüyordu.</p>

  <p>20 yıldır Rusya’nın mutlak hükümdarı olan Stalin, “kapitalist” ülkelerce kuşatılma tehlikesine odaklanmıştı, daha doğrusu bunu takıntı haline getirmişti. Sınırlarını, özellikle de hem I. Dünya Savaşı’nda, hem de II. Dünya Savaşı’nda Rusya’ya saldıran Almanya’yla olan sınırlarını korumaya karar vermişti. Bu nedenle Rusya, savaşın sonunda ele geçirdiği küçük Doğu Avrupa ülkelerini (Polonya, Çekoslovakya, Macaristan, Bulgaristan ve Romanya) uyduları haline getirdi. Bu&nbsp;ülkelerin her biri, emirleri Rusya’dan alan komünist partiler tarafından yönetiliyordu. Rusya’nın Doğu Avrupa’ya egemen olması Batılı,&nbsp;demokratik ülkeleri kızdırmıştı. Winston Churchill, Avrupa’nın ortasına bir “demir perde”nin indiğini söyleyerek bir deyim yaratmıştı.</p>

  <p>Birbirlerinden korkan süper güçler güvenliklerinin ve görev bilinçlerinin gerektirdiği şeyleri yaptılar. Propaganda yaptılar, tartıştılar, blöf yaptılar ve tehditler savurdular. Truman, “zapt edilmeye direnen&nbsp;özgür halklara destek olmak için” ABD’nin komünizmi her yerde&nbsp;“frenleyeceğini” söyledi. Ruslar da Truman kadar sert konuşuyordu.&nbsp;Nikita Kruşçev (birazdan tanışacağız) bir keresinde Batı’ya, “Tarih&nbsp;bizim yanımızda. Sizi gömeceğiz” demişti. Ekonomi alanında elde ettikleri bir başarıdan söz ediyordu ama herkes söylemek istediği şeyin&nbsp;ne olduğunu biliyordu.</p>

  <p>Süper güçler tartışıyor, biz insanlar derin bir uçurumun kenarında yürüyorduk. Fakat büyük bir savaştan kaçınıyorlardı ve bu en üst dü<span style="text-indent: 0.3in;">zeydeki alarm durumu on yıllarca sürecekti. Ne tam anlamıyla savaş, ne de barış olan bu duruma “Soğuk Savaş” adı verildi.</span></p>

  <p>Soğuk Savaş’m ilk yıllarında süper güçlerin en önemli karşılaşması Berlin’de yaşandı. Savaştan zaferle çıkan Müttefikler Almanya’yı dört bölgeye ayırmışlardı: Britanyalıların, Fransızların, Amerikalıların ve Rusların bölgesi. Savaş öncesinde Almanya’nın başkenti olan&nbsp;Berlin, iyice doğuda, Rusların bölgesinde kalıyordu, ama kent de tıpkı ülkesi gibi ikiye bölünmüştü. Rusya “Doğu Berlin”i yönetiyordu,&nbsp;diğer Müttefikler de hep birlikte “Batı Berlin”i. Fakat 1948’de Rusya, Batılı güçlerin Batı Almanya'nın yeniden inşa edilmesine ilişkin tasarısına sert bir yanıt verdi ve Berlin’i onlara kapattı. Kara ve demiryollarını kapatarak Batıkların kente (Rus bölgesinden geçerek) girişini engelledi.</p>

  <p>Batılı Müttefikler için bu abluka bir irade smavına dönüşmüştü. Şimdi Batı Berlin’den vazgeçecek olurlarsa, Stalin’i, dev ordusuyla Almanya’nın tamamına el koymak suretiyle, Demir Perde’yi daha batıya taşıma konusunda cesaretlendirebilirlerdi. Bu nedenle kuşatmaya.&nbsp;Batı Berlin’e, kentin kendi denetimlerinde olan kısmına bir hava köprüsü kurarak karşılık verdiler. Yaklaşık bir yıl boyunca Müttefik&nbsp;uçakları Müttefik askerlerine ve üç milyon Batı Berlinli’ye yiyecek ve&nbsp;başka mallar taşıdı.</p>

  <p>Truman üst düzey danışmanlarına, Berlin’i kurtarmak için atom bombası kullanmak zorunda kalmamak için dua ettiğini söylemişti.&nbsp;Fakat kullanmak gerekirse hiç tereddüt etmeden kullanacağım belirtmişti. Rus uçakları Batıkların uçaklarmı taciz ediyor ama onlara ateş&nbsp;etmiyordu ve dünyanın en güçlü devletleri savaşın eşiğinde duruyorlardı. 1949 ilkbaharında Ruslar ablukayı kaldırdı. Kısa bir süre sonra Britanyalıların, Fransızların ve Amerikalıların bölgeleri birleşerek&nbsp;Batı Almanya’yı kurdu ve Ruslara ait bölge de Doğu Almanya oldu.</p>

  <p>Bu sırada Amerika Birleşik Devletleri iyi ve aynı zamanda sağduyulu bir şey yaptı. Savaş Avrupa'nın altyapısını, demiryollarını, fabrikalarını ve gemilerini harap etmiş, milyonlarca insanı işsiz ve aç bırakmıştı. 1947’ye gelindiğinde yeniden inşa süreci başlamıştı ama Avrupalıların hâlâ fena halde yardıma gereksinimi vardı ve <span style="font-variant:small-caps;">ABD</span> yeniden inşalarına yardım etmeye karar verdi. Dışişleri Bakanı George Marshall, projenin “herhangi bir ülke veya öğretiye [Rusya ve komünizm&nbsp;<span style="text-indent: 0.3in;">demek istiyor] karşı değil, açlığa, yoksulluğa, umutsuzluğa ve kargaşaya karşı yürütüldüğünü” söylemişti. Marshall Planı Batı Avrupa’da büyük bir başarı sağladı. Yeniden inşa sürecini hızlandırdı ve pek çok insanın çektiği sıkıntıları giderdi. Doğu Avrupa ülkelerinin de&nbsp;yardıma gereksinimi vardı ama Rusya, planı “Amerikan emperyalizminin bir girişimi” olarak değerlendirdi. Yardımı reddetti ve uydularını da reddetmeye zorladı.</span></p>

  <p>Bu arada Batı Avrupa ülkeleri Rus ordusunun kendilerini tehdit ettiğini düşünüyordu. Kendi güvenliği konusunda kaygılanan Rusya,&nbsp;yalnızca sınırlarına değil, uydu ülkelerine de çok sayıda birlik yerleştirmişti. Dolayısıyla Rus askerleri Demir Perde’nin hemen gerisinde,&nbsp;Batı Avrupa’ya bir hayli yakındı. Batılı ülkeler ortak bir savunma kurarak güvenliklerini sağlayabileceklerini anlamıştı. Bu nedenle Kanada, <span style="font-variant:small-caps;">ABD</span> ve Batı Avrupa delegeleri 1949’da Washington’da toplandı&nbsp;ve askeri bir ittifak kurmak konusunda anlaştı. İçlerinden herhangi&nbsp;birine yapılacak bir saldırının hepsine yapılmış bir saldırı olarak görüleceğini bildirdiler.</p>

  <p>Bu anlaşmadan <span style="font-variant:small-caps;">nato</span> olarak bilinen. Kuzey Atlantik Paktı doğdu. NATO kuvvetlerinin çekirdeği olarak hizmet etmek üzere <span style="font-variant:small-caps;">ABD</span> yaklaşık 350.000 askerini Batı Almanya’ya yerleştirdi. Bu askerler&nbsp;aynı zamanda Batı Avrupalılann güvenliğini perçinleyen bir şey, bir&nbsp;tür tuzak teli işlevi görüyordu. Ruslar, Amerikalı askerlere saldırmak suretiyle bu tele takılacak olursa <span style="font-variant:small-caps;">ABD,</span> müttefiklerinin yanında&nbsp;savaşacaktı.</p>

  <p>Fakat savaş Avrupa’da değil Asya’da, Japonların II. Dünya Savaşı’nın sonunda yenilene kadar egemenlikleri altında tuttukları Kore’de, Asya kıtasının bu küçük çıkıntısında patlak verdi. II. Dünya Savaşı’nın galipleri yarımadayı, dolayısıyla da ülkeyi, iki “geçici” işgal bölgesine ayırmışlardı. Güney yarısında <span style="font-variant:small-caps;">ABD,</span> Güney Kore adında bir&nbsp;uydu devlet kurmuştu. Güney Kore kendisini bir cumhuriyet olarak&nbsp;adlandırsa da, devlet başkanı kendi partisi dışında hiçbir siyasal partiye izin vermiyordu. Rusya da “Kuzey Kore”de, Kim İl-sung’un&nbsp;(“Büyük Önder”in) yönetiminde. Hitler Almanyası’ndan bile daha&nbsp;totaliter bir komünist düzen kurmuştu. Her iki ülkenin başkanı da&nbsp;Kore’yi yeniden birleştirmek için uğraşıyordu, tabii kendi yönetimleri altında!</p>

  <p>1950 yazında Kim İl-sung aniden Güney Kore’ye saldırdı. Stalin, büyük olasılıkla ABD’nin güneyi savunmayacağına inanarak, savaş&nbsp;planını onaylamıştı. Fakat&nbsp;BM, ABD’nin ısrarla uygulanmasını istediği&nbsp;önlemleri onayladı ve çoğunluğunu Amerikalıların oluşturduğu BM&nbsp;kuvvetleri Güney Kore tarafına katıldı, BM kuvvetlerine on beş ülke&nbsp;daha asker vermişti.</p>

  <p>Ordular yarımada boyunca bir kuzeye, bir güneye ilerlediler. Başlangıçta Kuzey Kore ordusu güney kuvvetlerini Güney Kore’nin güney ucuna, neredeyse denize kadar geriletti. Fakat Eylül ayında güney kuvvetlerinin komutanı General Douglas MacArthur, Kuzey Korelileri zekice bir hamleyle şaşırttı. Denizden, batı kıyısının ortasından&nbsp;saldırdı. Böylece Kuzey Korelilerin çevresini kuşattı. Müttefik kuvvetler Kuzey Kore ordusunu sıkıştırdı ve sonra da yenilgiye uğrattı. Ardından Kuzey Kore boyunca hızla kuzeye ilerleyip Çin sınırındaki Yalu Irmağı’na ulaştılar.</p>

  <p>Çin Komünist Partisi Kuzey Korelileri yoldaşları olarak, <span style="font-variant:small-caps;">BM</span> kuvvetlerini de sınırlarının yakınlarında saldırgan bir biçimde kamp kuran emperyalistler olarak görüyordu. Birden 180.000 Çin askeri Kuzey Kore’ye girdi. Borular çalarak, ölesiye çarpışarak dalga dalga <span style="font-variant:small-caps;">BM</span> hatlarına saldırdılar. Amansız kış koşullarında yaşanan çarpışmalarda Çin ordusu <span style="font-variant:small-caps;">BM</span> kuvvetlerini Güney Kore sınırının güneyine kadar&nbsp;geriletti. Fakat ardından rüzgâr yeniden tersine döndü. Müttefik&nbsp;bombardımanı yüzünden geri çekildiler, bunun ardından savaş&nbsp;1951’de sona erdi. Peki şimdi ordular nerede duracaktı? Kabaca savaşın başladığı yerde, iki Kore’nin sınırında.</p>

  <p>Savaş bir yıl sürmüştü, oysa barış yapmak iki yıl sürdü. Sonunda, Kuzey ve Güney Kore’nin savaştan önce nasılsalar öyle kalmalarına&nbsp;karar verildi, <span style="font-variant:small-caps;">BM</span> (aslında <span style="font-variant:small-caps;">ABD)</span> yardımı Güney’i yok olmaktan kurtarmıştı. Savaşta 1,7 milyon Çinli, Kuzey ve Güney Koreli asker ve üç&nbsp;milyon sivil ölmüş veya yaralanmıştı. Ölen Amerikalı askerlerin sayısı 36.000’di. İleride yeniden değineceğimiz gibi, çağımızdaki savaşlarda daha gelişmiş silahlara ve teknik desteğe sahip ülkeler diğerlerine&nbsp;göre daha az kayıp veriyordu.</p>

  <p>1953 yılının bir kış gecesi, Stalin’in tahtı için yarışanlar, yaşlı önderle köşkünde düzenlenen içkili bir toplantıda bir araya gelmişti. Ertesi gün Stalin baygın bir biçimde yerde yatarken bulundu, belki bir&nbsp;<span style="text-indent: 0.3in;">darbe yemiş, belki de zehirlenmişti. (Böyle bir kuşkunun doğmasının nedeni köşke çağrılı olan parti yetkililerinin Stalin’in durumunu bugün boyunca saklamalarıdır.) Dört gün sonra Stalin öldü. İzleyen iki&nbsp;yıl boyunca, aralarından biri, Nikita Kruşçev denetimi ele geçirene&nbsp;kadar, Stalin’den sonra yönetimi devralmak isteyenler birbirleriyle&nbsp;mücadele etti.</span></p>

  <p>196l’de bir Doğu-Batı savaşı tehlikesi yeniden baş gösterdi. Ruslar için Batı Berlin hâlâ önemli bir sorundu. Üç milyon Alman acımasızca yönetilen Rus bölgesini terk etmiş ve Batı Berlin’e geçmişti. Çoğu iyi eğitimli ve iş görür insanlardı. Rusların da gayet iyi bildiği&nbsp;gibi, işçilerin kaçtığı bir yerde, komünizmin başarılı olduğunu söylemek hiç de inandırıcı değildi.</p>

  <p>Amerika Birleşik Devletleri’nin yeni başkanıyla yapılan bir toplantıda öfkeli Kruşçev, Batılı güçlerin Batı Berlin’den çekilmesini istedi. Toplantı kötü bir biçimde sonuçlandığında, havada savaş kokusu&nbsp;vardı. ABD’ye geri dönen John Kennedy, Kongre’den askeri kuvvetleri artırmasını istedi. NATO ülkeleri de ABD’ye desteklerini verdiler. Fakat kısa bir süre sonra bunalım atlatıldı. Bir kez daha topyekûn bir&nbsp;savaş gerçekleşmemiş oldu.</p>

  <p>Almanlar Batı Berlin’e kaçmaya devam ediyordu, Rusların sabrı taşmıştı. 1961 yılının bir yaz gecesinde Batı Berlin sınırı boyunca alelacele dikenli teller çektiler. Daha sonra bu dikenli telin yerine, çok az&nbsp;insanın üzerinden atlayıp kaçabileceği, sıkı korunan betondan bir duvar inşa ettiler. “Berlin Duvarı” Soğuk Savaş’ın simgesi oldu.</p>

  <p>Doğu-Batı anlaşmazlıklarının altında nükleer silahlar, yani atom bombaları vardı. Daha önce gördüğümüz gibi II. Dünya Savaşı sırasında <span style="font-variant:small-caps;">ABD</span> atom bombaları imal etmiş ve sonra da iki tanesini Japon&nbsp;kentlerine atmıştı. Rusya dev ordusu nedeniyle bir süper güç olsa da,&nbsp;bu silahın tek sahibi olmak ABD’yi askeri açıdan en büyük güç haline&nbsp;getirmişti. Zenginliği ve silahlarıyla Amerika Birleşik Devletleri bütün&nbsp;dünyadaki olayları etkileyebilirdi.</p>

  <p><span style="font-variant:small-caps;">ABD</span> ve Batılı güçler Rusya’nın da bir gün atom bombası yapacağını gayet iyi biliyordu. Fakat bunun çok kısa bir süre içinde olmayacağını umuyorlardı. Danışmanları onlara Rusların 5-15 yıl içinde atom bombası yapmayı başaracağını söylemişti. Rusya 1949’da bir&nbsp;atom bombası denemesi yaptığında yaşadıkları şaşkınlığı düşünün.</p>

  <p>ABD’nin Hiroşima’yı yerle bir etmesinden yalnızca dört yıl sonra. Darmadağın olmuş, geri kalmış Rusya (biraz da Britanyalılardan ve <span style="font-variant:small-caps;">ABD’-</span>den çaldığı askeri sırların yardımıyla), mühendislik açısından bir mucize gerçekleştirmişti. Artık atom bombasının tek sahibi <span style="font-variant:small-caps;">ABD</span> değildi.</p>

  <p>Ancak üç yıl sonra <span style="font-variant:small-caps;">ABD</span> silah konusunda yine öne geçti. Büyük Okyanus’un ortasındaki bir mercanadada yeni ve son derece güçlü bir&nbsp;bomba olan “hidrojen bombası”nı denedi ve başarılı oldu. Fakat&nbsp;ABD’nin önderliği uzun sürmedi. Bir yıl içinde Ruslar da bir hidrojen&nbsp;bombası yaptılar. (Daha sonra Büyük Britanya, Fransa ve Çin bu iki&nbsp;ülkeyi takip etti.)</p>

  <p>Hidrojen bombaları, atomların çekirdekleri bölündüğünde değil, kaynaştığında patlıyordu. Bu yeni bombalar, Hiroşima’yı yerle bir&nbsp;eden atom bombasından yüzlerce, hatta binlerce kez daha güçlüydü.&nbsp;Güçleri bin ton olarak değil, milyon ton <span style="font-variant:small-caps;">tnt</span> birimiyle ifade ediliyordu. (Silah dilinde bir milyon ton bir “megaton”du.) Albert Einstein&nbsp;üzülerek şöyle demişti: “Dünyadaki herhangi bir hayatın yok edilmesi artık bilimsel gelişmelerin kapsamı içinde görülüyor.”</p>

  <p>Bir süper bomba yapmak bir şeydi, o bombayı sesten birkaç kat daha hızlı bir biçimde bir hedefe “yollamak” bambaşka bir şey. Süper güçlerin artık kıtalararası füzelere gereksinimi vardı. 1958’e gelindiğinde Ruslar bu konuda öne geçmişti, ama kısa bir süre sonra <span style="font-variant:small-caps;">ABD&nbsp;</span>onlara yetişti. Bu füzeler kullanılmaya karar verilirse her iki süper güç&nbsp;de kendi ülkesinden veya uçaklardan ya da denizaltılarmdan füzeleri&nbsp;fırlatıp çok uzaklardaki milyonlarca kurbanı öldürebilecekti. (Silah&nbsp;dilinde bir milyon insanın ölümü bir “megaölüm”dü.) Patlamadan&nbsp;kurtulacak insan olursa, onlar da daha sonra radyasyon yüzünden&nbsp;ölecekti. Bir süre sonra, her iki taraf da birbirlerini birkaç kez yeryüzünden silmeye yetecek kadar bombaya sahip oldu.</p>

  <p>Artık süper güçlerin devlet adamları, “kitlesel misilleme” ile tehdit etme konusunda daha deneyimliydi. Bir taraf füzelerini ateşleyecek&nbsp;olursa diğerinin hemen aynı şeyi yapacağını biliyorlardı. Sonuç insanoğlunun yeryüzünden silinmesi olabilirdi. Silah dilinde buna “Karşılıklı Mahvolma” [İngilizce Mutually Assured Destruction. Kısaltması&nbsp;<span style="font-variant:small-caps;">mad,</span> çılgın anlamına gelir] adı verilmişti. Tek umut, böyle bir karşılıklı imha olasılığının, askeri kuramcıların “dehşet dengesi” dedikleri&nbsp;denge durumunu sağlaması ve her iki tarafın da <span style="font-variant:small-caps;">bombala!</span> düğmesine basmayı kolay kolay göze alamamasıydı.</p>

  <p>Ancak 1962 yılında dünya yeniden uçurumun kıyısına geldi. Bu kez bunalım Avrupa’da değil, <span style="font-variant:small-caps;">ABD</span> topraklarına yalnızca 150 kilometre uzaklıkta küçük bir ada olan Küba’da yaşandı. 1958’de Fidel Castro, Amerika Birleşik Devletleri’nin desteklediği acımasız bir despotu&nbsp;ülkeden kaçmaya zorlayarak bir devrim yapmıştı. Pek çok Kübalı da&nbsp;ABD’ye kaçmıştı. Castro <span style="font-variant:small-caps;">ABD</span> şirketlerinin mallarına el koyunca, <span style="font-variant:small-caps;">ABD&nbsp;</span>adadan mal (özellikle de şeker) alimim yasaklamıştı. Castro bunun&nbsp;üzerine, komünist olduğunu açıklayarak Ruslara yakınlaştı. 1961 yılının Nisan ayında, Amerikalıların silahlarla donattığı ve yetersiz bir&nbsp;eğitimden geçirdiği 1.500 Kübalı sürgün. Domuzlar Körfezi’nde çıkarma yaparak Küba’ya saldırdı. Kübalıları Castro’yu devirmek üzere harekete geçirmek istiyorlardı, fakat saldırı iyi tasarlanmamıştı ve&nbsp;kötü bir biçimde uygulandı. (Saldıranlardan bazıları tüfeklerini bile&nbsp;ateşleyememişti.) İsyancılar karaya çıkar çıkmaz Castro’nun avcuna&nbsp;düşmüşlerdi.</p>

  <p>İşte dünyayı neredeyse Karşılıklı Mahvolma’ya sürükleyen bu olaylardı. Kruşçev hemen, ikinci bir <span style="font-variant:small-caps;">ABD</span> saldırısı durumunda Kübalıların yanında yer alacağını açıkladı (böyle bir saldırı planlanmıştı)&nbsp;ve 1961’de adaya gizlice füze gönderdi, <span style="font-variant:small-caps;">ABD</span> uçaklarının çektiği görüntüler, Rusların Küba’da saldırı amaçlı nükleer silahlar için fırlatma yerleri inşa ettiğini gösteriyordu.</p>

  <p>Küba, ön bahçeleri olarak gördükleri bir yerde bulunduğundan Amerikalılar çok sarsılmıştı. Yalnızca Rusya'nın füzelerini bu adaya&nbsp;yerleştirmesi bile bir süper gücün ciddi biçimde küçük düşürülmesi&nbsp;demek olacaktı. Daha da kötüsü, Amerika Birleşik Devletleri’nin büyük bölümü milyonlarca insanı öldürecek güçteki füzelerin menzili&nbsp;içindeydi. Soruna dünya açısından bakıldığında, <span style="font-variant:small-caps;">ABD</span> tek başına nükleer saldırıya açık hale gelirse, onun saldırıya açıklığı, o döneme dek&nbsp;dünyayı korumuş olan dehşet dengesini bozabilirdi.</p>

  <p>Kennedy kısmen kendi yol açtığı bir tehlikeyle karşı karşıyaydı, çünkü Kübalı sürgünlerin başarısızlıkla sonuçlanan saldırısına o izin&nbsp;vermişti.</p>

  <p>1962 yılının Ekim ayında on üç korkunç gün boyunca Kennedy şöyle bir açmazla boğuşmuştu: Füzeleri Küba’dan uzaklaştırmak zorundaydı, fakat düşüncesizce davranacak olursa topyekûn bir nükle<span style="text-indent: 0.3in;">er savaşa yol açabilirdi. Küba’da füzelerin bulunduğu yerleri bombalamayı düşündü, ardmdan daha güvenli bir yol seçti. Rusların daha fazla silah yollamasına engel olmak için Küba’nın abluka altına alınmasını emretti ve savaş uçaklarını hep havada tuttu. Kruşçev yasadışı&nbsp;olduğunu söyleyerek Amerikan ablukasına karşı çıktı. Fakat sonra&nbsp;yeni füzeler götüren Rus gemilerinin geri dönmesini emretti.</span></p>

  <p>On üç günlük bir gerilimden sonra Kruşçev bocalamıştı. Kennedy’ye, Küba’ya tekrar saldırmayacağına söz verdiği takdirde füzelerini geri çekmeyi kabul ettiğini bildiren bir not yazdı. Bir gün sonra Kruşçev ikinci bir not yazdı, bu kez daha fazla şey istiyordu. Karşılık&nbsp;olarak ABD’nin de kısa menzilli füzelerini Türkiye’den çekmesi konusunda ısrar ediyordu. (Türkiye’nin Rusya’ya, Küba’nın ABD’ye olduğu kadar yakın olduğu düşünülürse, Kruşçev’in bakış açısı anlaşılırdı.) ABD başkanı açıkgözlülük yaparak Kruşçev’in ilk mesajını&nbsp;onayladığını bildirerek yanıtladı, İkincisini de bilmezden geldi. Yine&nbsp;de Kruşçev’e özel olarak, ABD’nin bir gün füzelerini Türkiye’den çekeceğini bildirdi.</p>

  <p>Dehşet, bir başka deyişle karşılıklı imha korkusu dünyayı kurtarmıştı. Süper güçler topyekûn bir savaşa bir daha hiçbir zaman bu kadar yaklaşmayacaklardı. Bunun yerine birbirlerinin etrafında her an tetikte, gergin bir biçimde dolaşmayı, kimi zaman hırlamayı, ama asla ısırmamayı öğrendiler. Bazı şeylerin yanlış anlaşılması sonucunda&nbsp;çıkabilecek bir savaşı önlemek için Kremlin ile Beyaz Saray arasına&nbsp;doğrudan telefon hattı çektiler, (tki ülke başkanının füzeler havalandıktan sonra görüşmek için yirmi dakikaları olacaktı; daha sonra görüşmenin bir yararı olmayacaktı.) Bu umut verici işaretlere karşın iki&nbsp;taraf da nükleer silah üretmeye devam etti; ardmdan nükleer silahları olan ülkeler arasına İsrail, Hindistan ve Pakistan da katıldı.</p>

  <p>Süper güçler birbirlerine saldırmıyorlardı ama biri diğerinin dostlarına karşı savaş açabilirdi. Böyle bir savaş Kore’de yaşanmıştı ve şimdi bir diğeri Vietnam’da patlak vermişti. Pirinç tarlaları, tepeler ve balta girmemiş ormanlarla kaplı bu ülke, Asya’nın güneydoğu kıyısı boyunca kıvrılarak uzanıyordu. Fransa Vietnam'ı yaklaşık 100 yıl yönetmiş, fakat II. Dünya Savaşı’ndan sonra Vietnamlılar Fransızlara karşı yedi yıl boyunca savaşmış ve bağımsızlıklarını kazanmışlardı. Vietnam&nbsp;daha sonra (tıpkı Kore gibi “geçici olarak”) ikiye bölünmüştü.</p>

  <p>“Güney Vietnam”ı yöneten “milliyetçiler” kasabalarda ve kentlerde yaşayan insanlardı ve zenginleri koruyorlardı. ABD’nin desteğini alarak güneyde bağımsız bir devlet kurmuşlardı. Uzun bir süredir,&nbsp;azimli Ho Şi Minh’in önderliğinde hareket eden komünistler kuzeyde&nbsp;iktidarı ele geçirmişti. Komünist oldukları kadar milliyetçiydiler ve&nbsp;birleşmiş tek bir ülke istiyorlardı.</p>

  <p>“Vietnam Savaşı” (Amerikalılar böyle adlandıracaktı) komünist gerillaların Güney Vietnam hükümetine saldırmasıyla başladı. Kuzey&nbsp;Vietnam’ın gerillalarının yanında savaşmak üzere ordularını güneye&nbsp;yollamasıyla savaş kısa süre içinde yayıldı. Rusya Kuzey Vietnam’daki yoldaşlarına büyük yardımlarda bulundu. Çin de Kuzey’e yardım&nbsp;etti ama daha az, Vietnam gibi zorlu bir komşunun bölünmüş durumda olmasından hoşnuttu.</p>

  <p>Amerikalılar çok uzaklarındaki Vietnam hakkında hiçbir şey bilmiyorlardı. (Birkaç yıl sonra, Vietnam’da aldığı yaralar yüzünden ölmeden hemen önce bir Amerikan “piyadesi” şöyle diyecekti: “Annem [Vietnam’ın] Panama yakınlarında bir yerlerde olduğunu sanıyor.”)&nbsp;Fakat Kennedy yönetimindeki Amerika Birleşik Devletleri, bunun&nbsp;yalnızca küçük bir ülkenin iç savaşı olmadığına, küresel özgürlük savaşının önemli bir parçası olduğuna inanarak Güney’e yardım etti. Siyasetçiler, Güney Vietnam’ın komünistlerin eline geçmesi durumunda, diğer ülkelerin de, tıpkı arka arkaya devrilen domino taşları gibi,&nbsp;komünizme geçeceği uyarısında bulunuyordu. Başlangıçta <span style="font-variant:small-caps;">ABD</span> Güney’e yardım etmesi için askeri “danışmanlarını yollamıştı, ama&nbsp;bunlar yeterli değildi. Güney’i yönetenler kısa bir süre sonra bir savaşı sürdüremeyeceklerini göstermişti, üstelik kendi halkları da onlardan hoşnut değildi, <span style="font-variant:small-caps;">ABD,</span> Filipinler, Yeni Zelanda, Tayland ve Avustralya’daki küçük kuvvetleriyle birlikte büyük birlikler yollamaya&nbsp;başladı.</p>

  <p><span style="font-variant:small-caps;">ABD</span> kendisini, önce ayak bileklerine, sonra beline, en sonunda da boğazına kadar battığı bir çamur deryasında buldu. Kennedy’nin ardılı Lyndon Johnson, Kuzey’i “küçük, dördüncü sınıf bir ülke” biçiminde nitelendirmişti, ama 1965’e gelindiğinde, bu ülkeyi yenebilmesi için daha fazla çaba harcaması gerektiğini anlamıştı. Karısına,&nbsp;“Vietnam her geçen gün kötüye gidiyor. Ya can kaybının artması pa<span style="text-indent: 0.3in;">hasına devam edeceğim ya da utanç içinde çekileceğim” demişti. Devam etti,</span> <span style="text-indent: 0.3in; font-variant: small-caps;">ABD</span> <span style="text-indent: 0.3in;">kuvvetlerini hızla artırdı, 1968’de toplam sayıları 500.000’i aşmıştı. Tam da korktuğu gibi çok sayıda Amerikalı (ve&nbsp;onlardan kat kat daha fazla Vietnamlı) öldü. Amerikalılar “Gök Gürültüsü Operasyonu”nda Kuzey’i defalarca bombaladı, köyleri yaktı&nbsp;(köylüleri yurtlarından sürdü) ve yüz binlerce dönüm ormanı kimyasal maddelerle yok etti. Johnson savaşı kazanamasa da, West Point&nbsp;askeri akademisinde yaptığı konuşmada öğrencilere, “Ne olursa olsun Vietnam’da askeri zafer dışında başka hiçbir şey düşünemiyorum” demişti.</span></p>

  <p>Önce dünyadaki demokratik ülkelerde, ardından Amerika Birleşik Devletleri’nde, savaşa tepki gösterilmeye başlandı. Protestocular bağırıyordu: “Hey, hey <span style="font-variant:small-caps;">lbj,</span> bugün kaç çocuk öldürdün?” <span style="font-variant:small-caps;">[lbj,</span> Lyndon&nbsp;Baines Johnson’ın baş harfleri.] Bazı siyasetçiler savaşa ilişkin kuşkularını dile getirme cesareti gösterdi. İnsanlar soruyordu: Kazanabilir&nbsp;miyiz? <span style="font-variant:small-caps;">ABD</span> dünyayı denetimi altına alabilir mi? Güney Vietnam’daki&nbsp;yönetim korunmaya değer mi? Can kayıplarını mazur gösterecek tek&nbsp;bir neden var mı? Bu savaşı kaybedersek düşmanın (Johnson’ın söylediği gibi) “Hawaii’de ve sonra da San Francisco’da olacağı” doğru&nbsp;mu?</p>

  <p>1968’e gelindiğinde Johnson’ın devam edecek gücü kalmamıştı. Barış görüşmelerinin başlayabilmesi için Kuzey’in bombalanmasım&nbsp;durdurdu. Görüşmeler başladı ama çarpışmalar durmadı. Ancak beş&nbsp;yıl daha geçtikten sonra, 1973’te, son Amerikan askeri de Güney Vietnam’ı terk etti. Fakat bu bile savaşın sonu olmadı, çünkü Kuzey ve&nbsp;Güney Vietnam 1975’e dek savaşmaya devam etti. Sonunda savaş&nbsp;Kuzey’in tam bir zaferiyle sona erdi.</p>

  <p>Diğer bütün savaşlar gibi bu savaşın da korkunç bir bedeli olmuştu. Her iki taraftan asker, sivil en azından bir milyon, belki de üç milyon Vietnamlı savaşta öldü.</p>

  <p>Dünyanın en zengin ülkesi, dünyayı komünizmden kurtarmak için (böyle düşünüyordu) yaklaşık 10 yıl boyunca savaşmıştı. Bu uğurda</p>

  <p>54.000 Amerikalının canını feda etmişti. En yeni silahları kullanmış&nbsp;ve hem Kuzey’e, hem de Güney’e, II. Dünya Savaşı’nda kazanan tarafın kullandığından daha fazla bomba atmıştı. Fakat mağaralarda&nbsp;yaşayan ve bayat pirinçle beslenen cesur askerlere yenilmişti.</p>

  <p>1970’lerde Rusya yolunu şaşırdı. Rus sosyalizminin (belki de sosyalizmin herhangi bir uygulamasının) hataları ülkeye zarar vermeye başladı. Hatalardan biri partinin ülkeyi yönetenleri seçme biçiminin&nbsp;despotça olmasıydı. Kruşçev’den sonra göreve gelen Leonid Brejnev,&nbsp;pek çok sorunu, sorunları görmezden gelerek ve muhaliflerini ruh&nbsp;hastalıkları hastanelerine kapatarak çözüyordu. Ülke gittikçe kötüye&nbsp;giderken Brejnev de zihnen ve bedenen kötüleşiyordu, konuşurken&nbsp;salyası akmaya başlamıştı. Daha da kötüsü, Brejnev’den sonra göreve gelen parti genel sekreterlerinin ikisi de hastaydı. İkisi de ülkeyi&nbsp;hasta yatağından yönetmeye çalışmış ve yaklaşık bir yıl görevde kaldıktan sonra da ölmüşlerdi.</p>

  <p>Bu devlet adamlarının çözemediği sorunların başında ekonomi geliyordu. Devletin sahip olup işlettiği ekonomik düzenin işlemediği apaçık ortadaydı. Evet bu düzen, partinin ileri gelenlerinin fena halde&nbsp;istediği teknolojiyi, yani uzay araçlarını ve füzeleri üretebilmişti. Ama&nbsp;Moskova’dan yönetim kişisel girişimleri ve başarılı işlerden övünç duyulmasını önlüyordu. Fabrikalar 1930’lardan kalma yöntemlerle çalışıyor, otomasyona geçişte ve bilgisayar kullanımında geri kalıyordu.&nbsp;Stalin tarafından inşa ettirilen çelik imalathaneleri havaya zehirli dumanlar salıyordu. Kolektif çiftliklerin donanımları yetersizdi ve kötü&nbsp;işletiliyorlardı; bu yüzden üretim düşmüş, Rusya tahıl üretim rakamlarını açıklamaya son vermişti. Ölçülemeyecek genişlikte verimli ovalara sahip bir ülke diğer ülkelerden, en başta da kapitalist Amerika&nbsp;Birleşik Devletleri’nden tahıl satın almak zorunda kalmıştı. Rusya'nın&nbsp;ekonomik büyüme hızı yavaşlamış, sonunda da sıfıra düşmüştü.</p>

  <p>Olmayacak şey ama Ruslar artık eskisinden daha iyi yaşıyorlardı. Fakat bunun pek de bir anlamı yoktu. Rusya tükenişe doğru gittikçe&nbsp;işçilere maaşları verilmemeye başlandı. Çoğu kalabalık, harap olmuş&nbsp;evlerde barınıyordu ve bir Rus, ortalama bir Amerikalı veya AvrupalInın satın alabileceği mal ve hizmetlerin yarısından daha azını satın&nbsp;alabiliyordu. Beş kişiden biri yoksulluk sınırının altında yaşıyordu,&nbsp;ortalama insan ömrü düşmüştü.</p>

  <p>Ruslar düzenlerinin işlemediğini görüyordu, inançlarını da yitiriyorlardı. “Komünizm ile kapitalizm arasındaki fark nedir?” diye soruyor ve yanıtlıyordu bir Rus fıkrası: “Kapitalizm insanın insan tarafından sömürülmesidir, komünizm ise tersi.” Batılı televizyonların&nbsp;<span style="text-indent: 0.3in;">programlarında diğer ülkelerdeki refahı fark ediyor, Moskova sokaklarında dolaşan iyi giyimli yabancı turistleri görüyorlardı. Artık kimse, ufkun hemen ötesinde bir komünist ütopyanın olduğuna inanmıyordu, başka bir fıkrada söylendiği gibi, “tabii eğer ufuk sen yaklaştıkça uzaklaşan hayali bir çizgi değilse!”</span></p>

  <p>Bütün bunlar yetmiyormuş gibi Rusya bir de kazanamayacağı bir savaşa girmişti. O dönemde Rusya’nın güneyinde birbiriyle çatışan&nbsp;yoksul insanların yaşadığı bir ülke olan yalçın Afganistan vardı. Ruslar Afganistan hükümetini destekliyordu, ancak ülkede bir iç savaş&nbsp;baş göstermişti. Yoldaşlarım desteklemek için Rusya 1979’da birliklerini Afganistan’a yolladı ve ülkedeki Müslüman “mücahitler” ile savaşmaya başladı, <span style="font-variant:small-caps;">ABD</span> bu mücahitlere silah vermişti, Rusya onları korunaklı dağlarından çıkaramayacağını anladı. Savaş dokuz yıl sürdü,&nbsp;maliyeti çok yüksek oldu ve 14.000 Rus ile 1,3 milyon Afganlı'nın ölümüne yol açtı.</p>

  <p>Bu arada Amerika Birleşik Devletleri, Rusların karşılık veremediği bir meydan okumayla Rusya’nm sorunlarını daha da kötüleştirdi.&nbsp;1980’lerde ABD başkanı, eski bir sinema yıldızı ve California’nın eski&nbsp;valisi Ronald Reagan’dı. Reagan dünyaya Rusya’nm “karanlık”&nbsp;amaçları olan bir “şer imparatorluğu” olduğunu açıklamıştı. Tersini&nbsp;söyleyen kanıtlara rağmen Ruslarm silahlanma yarışını kazanmaya&nbsp;başladığına inanıyordu, yine de ABD’nin Rusya’yla girişeceği “uzatmalı” bir nükleer savaşı kazanacağım varsayıyordu. (Yüksek düzeyde bir ABD askeri yetkilisi Amerikalıların, “bir çukur kazıp üzerini bir&nbsp;çift kapı ile kapatır, sonra da kapıların üzerine bir metre kalınlığında&nbsp;toprak yığarlarsa” böyle bir savaşta sağ kalabileceklerini açıklamıştı.)&nbsp;Bu yüzden Reagan ABD’nin savunma harcamalarını iki katma çıkardı, böylece Rusya’yı neredeyse tükenmiş kaynaklarını kullanarak&nbsp;ABD’nin gelişmesine ayak uydurmaya zorladı.</p>

  <p>Tam dibe vurdukları bir dönemde Ruslar sorunlarıyla yüzleşmeye başladılar. Anlaşıldığı kadarıyla Politbüro (partinin karar organı), arka arkaya gelen bir ayağı çukurda üç önderin yettiğine karar vermişti. 1985’te genel sekreter olarak en genç ve en etkin üyeleri olan elli&nbsp;dört yaşındaki Mihail Gorbaçov’u seçtiler. Gorbaçov’un temel&nbsp;değişiklikler yapmayı tasarladığım biliyorlar mıydı? Bu konu gizemini hâlâ koruyor.</p>

  <p>1985’ten 1991’e kadar süren Gorbaçov yönetimi altında Ruslar şu umulmadık değişimlere tanıklık ettiler: Partinin iktidar tekelinin sona&nbsp;ermesi. Basın özgürlüğü. Bir başkan ve yasa koyucu meclis. Tek aday&nbsp;yerine birkaç adayla yapılan seçimler. Merkezi planlamanın, kolektif&nbsp;çiftliklerin azaltılması. Yoksulluğun ve hava, su kirliliğinin açıkça tartışılması. Kendi işlerini yapmaya başlayan insanlar. Sovyet cumhuriyetleri birliğinin gönüllülüğe dayalı bir birlik olduğuna ilişkin yazılı&nbsp;açıklama. Ve Rus askerlerin, Rusya’nın Vietnamı olan Afganistan’dan çekilmesi.</p>

  <p>Dostlarının ve düşmanlarının büyük bir kısmı, Gorbaçov’un komünizme son vermekte olduğunu, özel mülkiyetin kaldırılmasının daha iyi bir yaşam doğurup doğurmayacağını sorgulayan muazzam bir deneyi sonlandırmakta olduğunu açıkladı. Gorbaçov bunu yalanladı&nbsp;ve ıslah etmek yoluyla komünizmi kurtardığını ileri sürdü. Oysa gerçekte, ne olduklarını hiç bilmeyen bir halka demokrasiyi ve kapitalizmi getiriyordu. İnsanlar bu yeniliklerden korkmuştu ve kısa vadede&nbsp;haklıydılar. Gorbaçov’un reformlarının ilk sonuçları, daha büyük&nbsp;yoksulluk ve artan suçtu.</p>

  <p>1989 ve 1990’da dünya şaşkın bakışlarla izlerken, Rusya’nın Avrupa’daki bütün uydu devletleri Rus egemenliğinden çıktı. Komutanlarına müdahale etmemelerini söyleyen Gorbaçov’un üstü kapalı yardımıyla bu ülkeler parti başkanlarmı görevden uzaklaştırdılar ve demokratik bir yönetime, açık pazar ekonomisine geçtiler. Örneğin Doğu Almanya’da 1989’daki ayaklanmalar, komünistlerin&nbsp;uzun süredir iktidar koltuğunda oturan önderlerini görevden uzaklaştırmaya zorladı. Fakat bu despot önderin kovulması dev ve kızgın kalabalıkları tatmin etmedi. Berlin Duvarı’na bir delik açtılar,&nbsp;bunun üzerine komünist yönetim pes etti ve duvarı yıktı. Komünist&nbsp;yönetim de çöktü, Doğu ve Batı Almanya birleşerek demokratik bir&nbsp;ülke kurdu.</p>

  <p>Fakat, artık “gönüllü” bir birlik olan Sovyetler Birliği’nin on beş cumhuriyeti ne olacaktı? Birlikten ayrılmak mı isteyeceklerdi? Önemli bir kısmı ayrıldı. Avrupa’ya yakın (örneğin Ukrayna) ve Asya’daki&nbsp;birkaç cumhuriyet bağımsız ülkelere dönüştü. Onlar ayrıldıktan sonra Rusya hâlâ dev bir ülkeydi, ama perhiz yapmış şişman bir adam gibi küçülmüştü.</p>

  <p>Bu arada hem Gorbaçov, hem de Reagan silahlanma yarışını yeniden değerlendirdiler. Her ikisi de en önemli konunun ne olduğunu gayet iyi biliyordu: Ülkelerinin rekabeti nükleer bir felakete yol açabilirdi. Gorbaçov ayrıca Rusya’mn daha fazla silah yapacak kaynağı olmadığını da biliyordu. Bu nedenle, Rusya’nın bütün dünyada güce dayalı bakış açısından vazgeçmeyi tasarladığını açıkladı. Reagan da&nbsp;kendi adına Rusya’yı bir “şer imparatorluğu” olarak suçlamayı ve&nbsp;ABD’nin “uzatmalı” bir nükleer savaşta “üstün gelebileceğini” iddia&nbsp;etmeyi bıraktı. Artık ABD’nin, Rusya’nın silahlarını azaltması durumunda, ülke güvenliğini tehlikeye atmadan azaltabileceği miktarda&nbsp;silaha sahip olduğunu söyledi.</p>

  <p>Bu iki adam görüşmeler yaptı ve 1987’de şaşırtıcı bir antlaşma imzaladılar. Her ikisi de orta menzilli nükleer füzelerini üç yd içinde yok etmeyi kabul etti. Ve bu yalnızca bir başlangıçtı. Dört yd sonra, Rusya&nbsp;ve <span style="font-variant:small-caps;">ABD</span> daha uzun menzilli silahlarda da indirim yapmak üzere anlaştı. Nükleer silahlara sahip ülkelerin sayısı artsa da, görünüşe göre, dünya artık Karşılıklı Mahvolma tehdidiyle karşı karşıya kalmayacaktı.</p>

  <p>Silah indirimleri bütün dünya için iç açıcı haberlerdi. Bunlar, Duvar çökerken ve pek çok yerdeki despot yönetimler yıkılırken olmuştu. Okuyucular bu dönemde Hindistan ve Çin’in de Rusya gibi devlet sosyalizminden vazgeçtiğini anımsayacaktır. Bu değişim en azından bir mdyar aç insana yarar sağlayabilirdi. Çin, kısmen, demokrasiye doğru ilerliyordu, Latin Amerika da öyle. Bütün bunlar nedeniyle 1989 ve 1990’da her yeri sevinçli bir heyecan kaplamıştı. Herkesin iş bulabileceği, barış ve demokrasi günleri şüphesiz yakındı.</p>

  <p>Büyük olasılıkla bunlar gelecekte gerçekten olacaktı; buna inanmamız için yerinde nedenlerimiz var. Fakat tam Soğuk Savaş biterken bütün dünyayı ilgilendiren başka bir sorun ortaya çıktı: Ortadoğu’daki çok yönlü bunalım. Yirminci yüzyıl biter, yirmi birinci yüzyıl başlarken bu bunalım birden alevlendi, için için yandı, yeniden alevlendi. Bu kitap yazılırken bu yangının dumanı etrafımızı öyle sarmış durumda ki, manzaranın tamamım göremiyoruz. Yine de ana hatlarını&nbsp;vermeye çalışacağız.</p>

  <p>Ortadoğu’nun tanımlanması gerekiyor, oysa Ortadoğu buna karşı koyuyor, çünkü ne o, ne bu. Sınırları üzerinde kolayca anlaşılan bir&nbsp;<span style="text-indent: 0.3in;">bölge değil. Doğu Akdeniz’den Hindistan’ın batı sınırına kadar uzanıyor, yaklaşık yirmi beş Afrika ve Asya ülkesini içine alıyor. Bunların arasında (batıdan doğuya gidecek olursak), Mısır, Türkiye, İsrail, Suudi Arabistan, Irak ve İran gibi önemli ülkeler var. Bu altı ülkenin&nbsp;ortak özellikleri ne? Üçünün dili Arapça; diğerlerinin değil. Üçü petrol açısından zengin; diğerleri değil. İkisi demokrasi; diğerleri değil.&nbsp;Beşi Müslüman; biri değil.</span></p>

  <p>Bunalımları bütün dünyayı etkilemeye başladığında neredeyse bütün Ortadoğu ülkeleri, ister kaftanlar içinde kral, ister şık takım elbiseler içinde “devlet başkam” olsunlar, despotlar tarafından yönetiliyordu. Despotik yönetim tek ortak noktalarıydı. Despotizm kargaşanın belki de en önemli nedeniydi. Pek çok despotik yönetim gibi bu yönetimler de kısa süreliydi. Yönetimleri değiştirmek için insanlar seçim değil, suikast yapıyordu.</p>

  <p>Filistin’deki İsrail devleti de bir sorun kaynağıydı, ama başka nedenlerle. Müslüman ülkelerin tersine, İsrail Yahudi’ydi ve despotik bir ülke değil, ateşli bir biçimde yönetilen demokratik bir ülkeydi. Arapların gözünde İsrailli Yahudiler, Arap, Müslüman toprağında davetsiz misafirlerdi. Evet, İbraniler-İsrailoğulları-Yahudiler bir zamanlar Filistin’de hüküm sürmüşlerdi, fakat bu 2.000 yıl&nbsp;önceydi. Araplar o zamandan beri burada yaşıyordu; bu topraklar&nbsp;onlarındı.</p>

  <p>İsrail-Arap sorununun arka planı böyleydi. I. Dünya Savaşı’ndan sonra dünyanın her yerinden gelen Yahudiler, daha önceden buraya&nbsp;yerleşmiş küçük bir Yahudi topluluğuna katılarak Filistin’e yerleşmişti. Bölgeyi kendi “anayurtları” olarak görüyorlardı. II. Dünya Savaşı’ndan ve Yahudi katliamında yaşadıkları acılardan sonra buraya&nbsp;daha fazla Yahudi geldi. Yahudiler İsrail adında bir ülke kurdular. Filistinli Araplarla, diğer Arap ülkeleriyle ve I. Dünya Savaşı’ndan beri&nbsp;Filistin’i yöneten Britanya’yla savaştılar. Kazanma olasılıkları çok az&nbsp;olmasına karşın İsrailliler savaşı kazandı. Ardından, İsrail ile Şeria Irmağı arasında kalan Batı Şeria’yı “işgal ettiler”. Bu arada İsrail’den&nbsp;kovulan çok sayıda Arap kasvetli mülteci kamplarına sığındı. Batı Şerialı Araplar öteden beri yaşadıkları yerde, yurt olarak belledikleri&nbsp;topraklarda, İsrail yönetimi altında mutsuz ve huzursuz bir biçimde&nbsp;yaşamaya başladılar.</p>

  <p>Yirminci yüzyıl sona ererken, Filistinlilerin ve diğer Arapların İsrail’den nefret etmesinin tek nedeni Arap toprağım işgal etmesi değildi, başka bir neden daha vardı. Filistin, Yahudiler ve çok sayıda Hıristiyan için olduğu kadar Müslümanlar için de kutsal topraktı. Bu toprağm Yahudilerin egemenliğinde olması hınç duyulacak bir şeydi.&nbsp;Dolayısıyla hem mülki, hem de dini nedenlerle İsrail ve Arap komşuları birbirlerine karşı defalarca savaş açtı.</p>

  <p>Bu arada Ortadoğu’daki petrol üretimi artmıştı ve petrol bir başka bunalım nedeni oldu. II. Dünya Savaşı’ndan sonra jeologlar özellikle Basra Körfezi’ne kıyısı bulunan Müslüman ülkelerde (çoğunluğu aynı zamanda Arap ülkesiydi) önemli petrol yatakları bulmuşlardı. Bu ülkelerin arasında Irak, İran (Müslümandı ama Arap değildi) ve hepsinden önemlisi muazzam petrol yataklarına sahip olduğu anlaşılan Suudi Arabistan vardı. Tam bu sırada dünyanın başka yerlerindeki hızla gelişen sanayi ülkeleri, otomobilleri ve klima cihazları için eskisinden daha fazla petrol tüketmeye başlayacaktı. Petrol&nbsp;üreten Arap ülkeleri sanayileşmiş ülkelerin taleplerinin artışıyla kendi arzlarının artışının güzel bir biçimde çakıştığım fark ettiler ve petrol fiyatlarını artırdılar.</p>

  <p>Petrol satışları, bir zamanlar çölde çadırlarda uyuyan ve zenginliklerini karılarının ve develerinin sayılarıyla ölçen Arap şeyhlerinin yaşamlarını kökten değiştirdi. Artık mermer saraylarda yaşıyorlar,&nbsp;özel uçaklarıyla yolculuk yapıyorlardı. Devlet başkanlarınm ve kralların yaşamları daha da lükstü. Söylendiğine göre Saddam Hüseyin’in&nbsp;60 otomobili, 50 sarayı ve bir ila 40 milyar dolar arasında parası vardı. Petrol zengini despotlar paralarının bir kısmını ülkelerinin gereksinimleri (otoyollar, hastaneler, okullar) için harcıyorlardı, ama yeteri kadar değil.</p>

  <p>Tabii petrolün yükselen dalgası bütün gemileri kurtarmadı. Bazı ülkelerde, belki de çoğunda, aç çoğunlukla petrol zengini azınlık arasındaki uçurum çok büyüdü. Açlar muazzam büyüklükteki yeni tankerlerin peşinde çırpman sefil Arap yelkenlileri gibiydi. Yoksullar, cahillikleri ve bakış açılarının darlığı yüzünden, kolaylıkla demagogların avuçlarına düşüyorlardı.</p>

  <p>Ve sonra İslam radikalizmi ortaya çıktı. İslam değil, İslam radikalizmi, çünkü ikisi birbirinden farklıdır. İslam radikalizmi, radikal ol<span style="text-indent: 0.3in;">mayan İslamcıların, yeni olan her şeye karşı mücadele etme eğilimine verdikleri addı. Bu eğilim, bazı Müslüman din adamlarının ve onların&nbsp;kendilerini dine adamış müritlerinin arasında doğmuştu. Radikal İslamcılar demokratik yönetim istemiyordu, çünkü yalnızca Kuran’ı&nbsp;uygulayan din adamları (yani radikal İslamcılar) yönetme hakkına sahipti. Öğrencilerine İslam dışında başka bir şey öğreten okullar istemiyorlardı. Radikal İslamcıların söylediklerini yerine getirmeyi reddeden Müslümanları istemiyorlardı. Tabii İsrail’i de istemiyorlardı.&nbsp;Moskova’yı ve Wall Street’i de istemiyorlardı, çünkü her ikisi de mübarek şeylerin düşmanıydı.</span></p>

  <p>Ortadoğu sorununa başka bir aktör daha katıldı. Uzakta olmasına karşın güçlü <span style="font-variant:small-caps;">ABD</span> süreci etkilemeye çabalıyordu. Ortadoğu’ya ilgisinin en önemli nedeni, durmadan artan petrol gereksinimiydi. Arap (Müslüman) ülkelerinin petrolüne ulaşma olanağını yitirmekten kaygılanan <span style="font-variant:small-caps;">ABD,</span> bu ülkelerin bağımsızlıklarıyla yakından ilgilenmeye&nbsp;başladı. Nerdeyse 50 yıl süren Soğuk Savaş boyunca arada sırada,&nbsp;Rusların Ortadoğu’ya ilişkin gizli planları olduğundan kuşkulanmıştı, oysa böyle bir şey yoktu. Sonraki yıllarda, bazı Arap ülkelerinin&nbsp;diğer Arap ülkeleri için bir tehdit oluşturmasından rahatsız oldu.</p>

  <p>Amerika Birleşik Devletleri’nin petrol talebi başka bir gereksinimle çatışıyordu. ABD’ye petrol sağlayan ülkeler nefret de etse, <span style="font-variant:small-caps;">ABD</span> İsrail’in yaşamasını istiyordu. Amerikalı siyasetçiler bu ülkenin demokrasisini beğeniyor ve İsrail’e bir müttefik olarak büyük değer veriyorlardı. Daha da önemlisi, büyük <span style="font-variant:small-caps;">ABD</span> eyaletlerinde seçim sonuçlarını etkileyebilen <span style="font-variant:small-caps;">ABD</span> Yahudilerinin (çoğunluğu İsrail’i destekliyordu) oylarını almak istiyorlardı. Bütün bu nedenlerle <span style="font-variant:small-caps;">ABD</span> İsrail’e savunması için silah, varlığını sürdürmesi için de para yardımı yapıyordu.</p>

  <p>Ortadoğu bunalımının farklı etkenleri konusunda söyleyeceklerimiz bu kadar. Şimdi gelelim bu etkenlerin nasıl iç içe geçtiğine.</p>

  <p>1987 yılında bir mülteci kampındaki Filistinliler İsrailli askerlere taş attı. Böylece bir ayaklanma başladı, bu ilk değildi. İsrailli askerlerden biri ateş edip bir Arap çocuğu öldürdü. Filistinliler, çok kısa&nbsp;bir süre içinde her yerde otomobil lastikleri yakmaya, taş atmaya ve&nbsp;İsraillilere hakaretler yağdırmaya başladı. Akıllıca davranarak, tanklarıyla kendilerini ezip geçebilecek bir düşmana karşı silah kullanmıyorlardı.</p>

  <p>Araplar bu isyana İntifada adını verdi. Bu sözcük sarsılmak veya titremek anlamına gelse de, bir silkinişi veya istenmeyen bir şeyden&nbsp;kurtuluşu ima ediyor. İsrailliler Filistinlilere göz yaşartıcı gaz ve plastik mermilerle (kimi zaman da gerçek mermilerle) karşılık verdi ve bazılarının kollarım, bacaklarını kırdı, çok sayıda Arap’ı hapse attı. Fakat bu önlemlerden sonuç alamadı. Filistinliler için hapishanede geçirdikleri günleri ve kırılan kemikleri yalnızca davalarına bağlılıklarının kanıtıydı. Onlarla savaşan İsrailliler sık sık, kısmen itiraf ettikleri&nbsp;bir suçluluk duygusuyla bocalıyorlardı: Bir zamanlar kendisinin olan&nbsp;toprakları isteyen birini vurmalı mıyım?</p>

  <p>İntifada gitgide daha acımasız olmaya başladı. Filistinli “teröristler” (veya “fedailer”) İsrail’deki alışveriş merkezlerinde ve eğlence yerlerinde bombalar patlattılar. Onlarca İsrailliyi ve kendilerini öldürdüler. İsrail Filistinlilerin evlerini yerle bir ederek ve bombacılara&nbsp;bombaları verenleri öldürerek karşılık verdi.</p>

  <p>Oysa Ortadoğu bunalımının merkezinde İsrail yer almıyordu. Bunalımın merkezi daha doğuda, Basra Körfezi’ndeki petrol zengini ülkelerdeydi. İntifada başlamadan önce, petrol üreten iki büyük ülke birbirleriyle savaşmıştı. Olaylar şöyle gelişmişti: İran’da 1979’da, radikal İslamcılarla reformcuların umulmadık ortaklığı, hem bir despot, hem de bir reformcu olan şahı değerli taşlarla süslü tahtından indirmişti. Radikal bir İslamcı olan, sert ve kararlı Ayetullah Ruhullah&nbsp;Humeyni baskıcı şahın yerine geçti. O ve diğer din adamları İran’ı,&nbsp;Allah’ın isteğini bildiklerine inanan kişilerin yönettiği başka tür bir tiranlık yaptı. Ayetullah, komşusu Irak’ın halkını Saddam Hüseyin’i&nbsp;devirmesi ve İran’ınki gibi İslamcı bir yönetim kurması için kışkırttı.&nbsp;Bu ve başka nedenlerle, tehlikeli biri olan Saddam, kolay bir zafer kazanacağına inanarak 1980’de İran’a saldırdı. Oysa savaş sekiz yıl sürdü. Humeyni ve Saddam, birbirlerinin kentlerine füzeler yağdırdılar;&nbsp;Humeyni çok sayıda yeniyetmeyi intihar saldırılarına yolladı. Her ikisi de zehirli gaz kullandı. Hatta Saddam, İran’a yardım ettiklerini iddia ettiği Iraklı Kürtlere karşı bile zehirli gaza başvurdu. Savaş hiçbir&nbsp;şeyi değiştirmedi, bir milyon insanın ölümüne yol açtı.</p>

  <p>İran’la savaştıktan sonra ürkütücü bir sessizlik dönemine giren Saddam 1991’de daha zayıf bir komşusuna saldırdı. Bu kez hedefi,&nbsp;petrol denizinde yüzen küçük bir Arap ülkesi olan Kuveyt’ti. Büyük&nbsp;<span style="text-indent: 0.3in;">miktardaki borçlarını ödemek için Kuveyt’in muazzam zenginliğini ele geçirmek istiyordu. Dünyanın en büyük dördüncü ordusu olan&nbsp;Irak ordusu için Kuveyt’in alınması bir gezintiden farksız olacaktı.</span></p>

  <p>Fakat bu kez Ortadoğu’daki bir savaş bütün dünyayı ilgilendiren bir savaşa dönüştü. Saddam ABD’nin savaşa girmeyeceğini düşünmüş,&nbsp;fakat yanılmıştı, ABD başkanı George H.W. Bush, ABD’nin petrol kaynağını korumaya ve Kuveyt için savaşarak benzinin fiyatını denetim&nbsp;altında tutmaya karar verdi. ABD’nin ileri gelenleri Saddam’ın Kuveyt’ten sonra, daha da büyük bir ganimet olan Suudi Arabistan’ı da&nbsp;almasından kaygı duyuyorlardı. Petrol kaynaklarını korumanın yanı&nbsp;sıra ABD’nin başka bir nedeni daha vardı. Saddam’ın sahip olduğunu&nbsp;düşündüğü silahları (zehirli gazlar, öldürücü biyolojik silahlar ve belki de nükleer silahlar) etkisiz hale getirmek istiyordu. Britanya, Fransa ve bazı başka ülkelerle birlikte ABD Irak’a karşı “Körfez Savaşı”nı&nbsp;başlattı.</p>

  <p>Saddam “savaşların anası”nı kazanacağını düşünse de bu pek olası değildi, <span style="font-variant:small-caps;">ABD</span> son yıllarda o kadar “akıllı” silahlar geliştirmişti ki. Amerikan topçuları (her şey yolunda gittiğinde) kilometrelerce öteden&nbsp;bir bacaya füze yollayabiliyorlardı, <span style="font-variant:small-caps;">ABD</span> ve müttefikleri önce Saddam’ın haberleşme ve ulaşım ağıyla uçaklarım yok etti. Ardından 100&nbsp;saat içinde tanklarını tahrip etti ve Iraklı askerleri bozguna uğrattı.&nbsp;Hâlâ açıklığa kavuşmayan nedenlerle, savaşı kazananlar Bağdat’ı ele&nbsp;geçirmeye ve Saddam’ı tutuklamaya çalışmadı.</p>

  <p>Savaşların en büyüğü yenilgilerin en büyüğüne dönüşse de Saddam halkına şöyle seslendi: “Zaferinizi kutlayın... Bütün dünyaya meydan&nbsp;okudunuz, büyük İraklılar. Siz kazandınız. Galip sizsiniz. Zafer ne&nbsp;güzel şey!”</p>

  <p>Bu arada İslam radikalizmi olarak adlandırdığımız hareket bazı bakımlardan dünya çapında bir tehdide dönüşmüştü. Radikal İslamcılar gitgide dış dünyayı ve Amerika Birleşik Devletleri’nin büyük bölümünü “Şeytan” olarak görmeye başlamıştı.</p>

  <p>İran (ve daha sonra Afganistan) dışında aşırı İslamcıların orduları yoktu, dolayısıyla savaş kazanma olasılıkları da yoktu. Bunun yerine,&nbsp;düşmanlarını, korku tohumları atarak istedikleri gibi yönlendirmeye&nbsp;karar verdiler. Tam o günlerde dünyanın değişik yerlerindeki terör&nbsp;eylemleri, İslamcılara toplu öldürme olaylarım nasıl gerçekleştirebilec<span style="text-indent: 0.3in;">eklerini ve dikkatleri üzerlerine nasıl çekebileceklerini gösterdi. Örneğin Amerika Birleşik Devletleri’nde Amerikalı teröristler bir binayı havaya uçurup çok sayıda insanı öldürdüler. Japonya’da “Yüce Gerçek” adı verilen bir tarikat metroda zehirli gaz saldırısı düzenledi. Radikal İslamcılar da benzer biçimde, özellikle ABD’ye karşı etkili terör&nbsp;eylemlerine girişti. İskoçya üzerinde büyük bir Amerikan yolcu uçağını düşürdüler, ABD’nin Afrika’daki iki elçilik binasını bombaladılar,&nbsp;bir</span> <span style="text-indent: 0.3in; font-variant: small-caps;">ABD</span> <span style="text-indent: 0.3in;">savaş gemisini havaya uçurdular ve New York’taki bir iş merkezinin altmda bir bomba patlattılar. Ayrıca Endonezya’da bir gece&nbsp;kulübündeki turistleri öldürdüler.</span></p>

  <p>Bu teröristlerin ruhani önderlerinden biri kırklı yaşlarının ortalarında zengin bir Suudi Arap olan Usame Bin Ladin’di. Bin Ladin’in babası Mekke ve Medine’deki camileri büyütme işinden büyük bir&nbsp;servet kazanmış bir müteahhitti. Usame, İslam radikalizmini ilk olarak, İslam araştırmaları yapan Suudi öğretmenlerinden öğrenmiş olabilir. Daha sonra, “kâfir” <span style="font-variant:small-caps;">ABD</span> askerlerinin ülkesinin kutsal topraklarına yerleştiği Körfez Savaşı sırasmda sarsılmış ve öfkelenmişti. Müslümanların kutsal yerlerinin koruyucuları olduğunu ileri süren Suudi&nbsp;kralların aslında İslam’a ihanet ettiğine karar verdi. Ardından&nbsp;ABD’nin İsrail’e verdiği desteğe karşı çıktı. Ülkesini terk etti, terörist&nbsp;gruplardan oluşan bir birlik kurdu ve eylemlere başladı. Bu terörist&nbsp;gruplar yukarıda sözünü ettiğimiz kanlı eylemlerin bazılarını gerçekleştirdi.</p>

  <p>11 Eylül 2001’de Bin Ladin’in şebekesi en yıkıcı eylemlerini gerçekleştirdi. Katillerin çoğu, Bin Ladin ekibinin ABD’ye daha önceden yerleştirdiği Suudi Araplar ve Mısırlılardı. 11 Eylül’de iç hat seferlerini yapan dört <span style="font-variant:small-caps;">ABD</span> uçağını kaçırdılar ve pilotlarını öldürdüler. Ardından uçakları herkesçe bilinen binalara yönelttiler. Uçaklardan biri&nbsp;Washington’da, Amerikan silahlı kuvvetlerinin komuta merkezi olan&nbsp;Pentagon binasının batı kanadına çarptı. Diğer bir uçağın büyük olasılıkla Beyaz Saray’a çarpması tasarlanmıştı, fakat yolcular direndi ve&nbsp;uçak düştü, uçakta bulunanların hepsi öldü.</p>

  <p>Diğer iki uçak New York’ta bulunan Dünya Ticaret Merkezi’nin ikiz kulelerine çarptı. Yanan uçak yakıtından yayılan sıcaklık her iki&nbsp;kulenin de üst kısmındaki kirişlerin dağılmasına yol açtı. Binalarda&nbsp;bulunanlar ve onları kurtarmaya çalışan itfaiyeciler, toplam 3.000&nbsp;<span style="text-indent: 0.3in;">kişi alevler içinde kaldı veya zamanında kaçmayı başaramadı. Ailelerine telefon edip vedalaştılar. Bazıları öleceğini bile bile atladı. Milyonlarca insan televizyondan izlerken önce kulelerden biri, ardmdan diğeri çökerek yıkıldı.</span></p>

  <p>ABD’nin “9/1l”e yanıtı “Teröre Karşı Savaş” açmak oldu. (Bir yöntem olarak terörü kullananlara karşı değil, o yöntemin kendisine&nbsp;karşı savaşıldığını akla getirdiği için bu ad yanıltıcıydı.) <span style="font-variant:small-caps;">ABD</span> başkanı&nbsp;George W. Bush (George H.W. Bush’un oğlu), Afganlı radikal İslamcı önderler Bin Ladin’e sığınacağı bir yer verdiği için Afganistan’a saldırdı. Britanya bu kez de ABD’nin müttefikiydi. Afgan isyancılardan&nbsp;bir hayli destek gören müttefikler Bin Ladin’in Afganlı dostlarını yenilgiye uğrattı, ama bu kadar çok sayıda cinayeti tasarlayan adam&nbsp;dağların arasında kayıplara karıştı.</p>

  <p>Ardından Saddam Hüseyin’in tanıdık yüzü bütün dünyadaki televizyonlarda yeniden görünmeye başladı. Amerika Birleşik Devletleri anlaşıldığı kadarıyla dünyanın şerifliği rolünü yavaş yavaş sevmeye&nbsp;başlamıştı ve Saddam’ı istenmeyen adam ilan etti. Bunun için en azından dört neden ileri sürdü: Saddam kitle imha silahlarına sahipti ve&nbsp;bu silahları kullanabilirdi, uluslararası teröristlere yardım ediyordu,&nbsp;İsrail’de barışın sağlanmasına engeldi ve kendi halkına eziyet ediyordu. <span style="font-variant:small-caps;">ABD</span> ve Britanya, bazı başka ülkelerin de desteğiyle, BM’nin karşı&nbsp;çıkmasına rağmen Irak’a yeniden savaş açtılar. Ülkeyi hızla ele geçirdiler ve sonra da zorlu bir iş olan ülkenin yeniden inşasına giriştiler.</p>

  <p>Günümüzde Ortadoğu bunalımı bir sorun kaynağı olarak Soğuk Savaş’ın yerini almış durumda. Atom bombaları, ideolojiler ve süper&nbsp;güçlerin hırsları Soğuk Savaş için neyse, despotizm, bağnazlık ve petrol de Ortadoğu için aynı şeydi: Odunkömürü, kükürt ve güherçile gibi ölümcül bir karışım meydana getirmişlerdi ve patlayabilirlerdi.&nbsp;2000’li yılların başında kimse dünyaya nasıl bir zarar vereceklerini&nbsp;tahmin edemiyordu.</p>

  <p>İnsanların tarihin hiçbir döneminde çağımızdaki kadar vahşi olmadığı sıkça söylenen bir şey. 1900’lerin büyük kötülüklerde payı olduğu doğru: İki dünya savaşı, tanklar, makineli tüfekler, zehirli gazlar, çalışma kampları, açlık nedeniyle kitlesel ölümler, Hitler, büyük yangınlar, atom bombaları, hidrojen bombaları, Yahudi katliamı, ırk&nbsp;<span style="text-indent: 0.3in;">ayrımı politikaları, Kültür Devrimi, Kore, Vietnam, İran-Irak Savaşı, düşürülen uçaklar, havaya uçan binalar. Bu kitapta yer kalmadığı için&nbsp;değinilmeyen diğer kötülükler: Sinir gazı, napalm bombası, şarbon,&nbsp;katliamlar, ölüm tarlaları, seri cinayetler ve adları bile insanı ürpertmeye yeten katiller: “Çakal”» İdi Amin, Pol Pot.</span></p>

  <p>Fakat insanların hiç bu kadar vahşi olmadığı doğru mu? Bunu bilmiyoruz, hiçbir zaman da bilemeyeceğiz. (Yeterli tarihsel kaynağımız yok.) Bildiğimiz şeyleri unutmamalıyız: Tutsaklarını hadım eden ve&nbsp;kazığa geçiren Astırlar, önlerine çıkan herkesi kılıçtan geçiren Moğollar, nüfuslarının en azmdan dörtte birini 1600’lerdeki iç savaşlara&nbsp;kurban veren Çinliler, Avrupa’da Otuz Yıl Savaşı’nda yaşanan korkunç olaylar ve Afrikalıların köleleştirilmesi.</p>

  <p>Şu anlamlı: Avrupalılar diğer halklarla ilk kez karşılaştıklarında, çoğunlukla onları savaşırken bulmuşlardı. Marco Polo’nun babası ve&nbsp;amcası Çin’in içlerinde gezerken durmadan savaşan bir imparatorla&nbsp;karşılaşmışlardı. Cortes, Meksika’da, Aztekleri yönetimleri altındaki&nbsp;halklarla savaşırken bulmuştu. Benzer biçimde Pizarro, Peru’da, İnkaları bir iç savaş içinde bulmuştu. Macellan Filipinler’e ulaştığında&nbsp;adalılar savaşıyordu. Bütün kıtalarda kayıtlara geçmemiş daha pek&nbsp;çok savaş yaşanmış olabilir. Bunu bilmiyoruz.</p>

  <p>Tam da birbirimizi katlettiğimiz geçen yüzyıl içinde biz insanlar, savaşı ve diğer şiddet olaylarını sona erdirme konusunda bazı gelişmeler de kaydettik. Milletler Cemiyeti ve sonra da Birleşmiş Milletler&nbsp;bunalımlarla ilgilendi ve bazen çözümlenmelerine yardımcı oldu.&nbsp;NATO’nun ve Avrupa Birliği’nin kurulması, Avrupa’nın her yüzyılda&nbsp;bir veya iki büyük savaş yaşama âdetine bir son vermiş olabilir. Savaş&nbsp;başlatanların yargılanmaları (II. Dünya Savaşı’ndan sonra Almanya’da olduğu gibi), savaşın kurbanlarına adaletin yerine geldiği, öç almanın gerekmediği duygusunu verdi. Demokratik yönetimler despotik yönetimlere göre daha az saldırgansa, 2000 yılında dünyadaki&nbsp;yaklaşık 200 ülkenin 140’ının (yüzde 70’inin) çok partili seçimler gerçekleştirmesi umut verici olabilir.</p>

  <p>Atom bombaları 1945’ten bu yana kullanılmıyor. Soluğumuzu tutmuş bekliyoruz.</p>
</body>
</html>
