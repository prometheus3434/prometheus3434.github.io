<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><a id="bookmark0"></a>10. Bölüm</h1>

  <h2 id="sigil_toc_id_10"><a id="bookmark1"></a>Eski Dünya Yeni Dünya’yı Ele Geçiriyor</h2>

  <div>
    <br />
  </div>

  <p>Amerika Yerlilerinin kurduğu iki büyük imparatorluk için o gün, yani 1492 yılında Karayip Denizi’ndeki adalardan birinde yerlilerin&nbsp;ağaçların arkasına saklanarak kıyıya yanaşan kanatlı canavarları ve&nbsp;sahillerine çıkan soluk benizli yabancıları korku içinde izlediği gün,&nbsp;sonun başlangıcıydı. Aslında bu adadaki yerliler iki büyük yerli uygarlığından, Azteklerden ve İnkalardan çok uzakta yaşıyorlardı. Ama&nbsp;yine de beyaz yelkenli gemiler Aztekler ve İnkalar için kötüye işaretti. Dünya tarihinin ana akışına kısa bir an için girecek ve sonra da silinip gideceklerdi.</p>

  <p>Birinci bölüm’de Amerika Yerlilerinin öyküsünün nasıl başladığına ilişkin tahminlerde bulunmuştuk. Bir avuç SibiryalInın ellerinde mızrakları ve meyve sepetleriyle, o zamanlar Asya ile Kuzey Amerika’yı birbirine bağlayan bir kara köprüsü işlevi gören tundurada&nbsp;doğuya doğru ilerlemiş olabileceğini söylemiştik. Kara köprüsünün&nbsp;sonunda kendilerini daha önce hiç bilmedikleri bir kıtada bulmuşlardı. İzleyen yüzyıllarda bu yerlilerin torunları bu kara parçasının ve&nbsp;güneyindeki kıtanın her yerine yayıldı. Bu arada buzullar eridi, okyanuslar yükseldi ve fırtınalı sular Kuzey Amerika’nın Asya ile bağlantısını yeniden kesti. Sonuçta, Amerika Yerlileri yeryüzündeki diğer&nbsp;bütün insanlardan yalıtılmış oldu.</p>

  <p>Okyanuslar en azından 10.000 yıl boyunca Amerika Yerlilerini Eski Dünya’dan ayırdı. Bu süre içinde, daha önce gördüğümüz gibi,&nbsp;<span style="text-indent: 0.3in;">Avrupalılar, Asyalılar ve Afrikalılar tarım yapmayı, hayvancılığı, köylerde ve kentlerde yaşamayı, inşaat yapmayı, yazmayı, metalleri&nbsp;kullanmayı, takvimler yapmayı öğrenmişti. Yine bu süre içinde, tıpkı onlar gibi Amerika Yerlileri de tarım yapmayı öğrenmiş, yerleşik&nbsp;yaşama geçmiş ve kentlerde yaşamaya başlamıştı. Şaşırtıcı olan. Eski Dünya’yla hiç temasları olmadığı halde, bu değişiklikleri Eski&nbsp;Dünya’daki insanlardan yalnızca 3.000 yıl kadar sonra gerçekleştirmeleridir. Modern insanların Dünya üzerinde 100.000 ila 200.000&nbsp;bin yıldır bulunduğu göz önüne alındığında, 3.000 yıl uzun bir süre&nbsp;değildir.</span></p>

  <p>Tarımın Yeni Dünya’da neden Eski Dünya’da başlamasından bu kadar kısa bir süre sonra başladığını bilmiyoruz. Dünyanın iklimi aynı anda her yerde birdenbire sertleşmiş, herkesi yiyecekleri toplamak&nbsp;yerine yetiştirmenin yolunu hemen bulmaya mı zorlamıştı? Tarihöncesi uzmanlan buna ilişkin hiçbir kanıt bulamadı. Eski Dünya’dan bir&nbsp;çiftçi denizyoluyla Yeni Dünya’ya gidip Amerika Yerlilerine nasıl tarım yapılacağını ve ineklere nasıl bakılacağını mı öğretmişti? Bu pek&nbsp;mümkün görünmüyor. Belki de tarımın ve sonra da uygarlığın iki kıtada ayrı ayrı keşfedilmesi sadece şaşırtıcı bir rastlantıdır.</p>

  <p>Amerika kıtalarında tarımın niçin belirli bir zamanda başladığını bilmiyorsak da, nerede başladığını biliyoruz. Küçük bir bölgede başlamıştı. îki Amerika kıtasını birlikte bir kum saati gibi düşünün; üst&nbsp;tarafı ve alt tarafı geniş, ortası dar. Hızlı değişimin yaşandığı bölge,&nbsp;bu iki büyük kara parçasının birleştiği dar orta kısım ve bu kısmın hemen üstüyle hemen altıydı. Günümüzde Meksika’nın, Orta Amerika&nbsp;ülkelerinin ve Peru’nun bir kısmının yer aldığı bölge.</p>

  <p>Amerika Yerlilerinin en büyük buluşu, mısırı işe yaramaz bir yabani otken insanoğlunun önemli bir besin kaynağına dönüştürmeleridir. (Amerika Yerlilerinin eski çağlara ait barınaklarını kazan tarihöncesi uzmanlan, mısırın nasıl geliştirildiğini açıklayan kabuk ve tohum içi kalıntıları bulmuştu.) Uzun zaman önce Amerika Yerlileri dünyanın geri kalanının hiç tatmadığı başka övgüye değer bitkiler de&nbsp;yetiştiriyordu: Patates, tatlı patates, yerfıstığı, kakao, avokado, domates, sivribiber, kabak, çalıfasulyesi ve lima fasulyesi. Ayrıca o kadar&nbsp;da övgüye değer olmayan iki bitki daha yetiştiriyorlardı: Tütün ve kokain elde edilen koka.</p>

  <p>Tarım yapmaya başladıktan sonra, kıtaların birleştiği orta bölgedeki insanların yiyecek daha fazla şeyi oldu ve sayıları arttı. Yerleşik yaşama geçip köyler kurdular, çevrelerindeki arazileri temizlediler,&nbsp;bataklıkları kuruttular. Köylerden bazıları büyüdü, kasabalara ve&nbsp;kentlere dönüştü ve kent devletleri biçiminde bir araya geldiler, onlarsız yapılamayacak her şeyle birlikte: Devlet adamları, askerler, din&nbsp;adamları ve vergi toplayıcıları.</p>

  <p>Günümüzde Mexico kentinin bulunduğu yerden çok da uzakta olmayan Teotihuacân kentinin kalıntıları bu kentlerin nasıl geliştiğine dair çarpıcı bir kanıttır. Roma İmparatorluğu’nun büyüme döneminde (dünyanın büyük kentlerinden çoğu henüz kurulmamışken) Teotihuacân’da 150.000 kişi yaşıyordu. İnşa ettikleri tapmak piramitleri o&nbsp;kadar büyüktü ki sonradan buraya yerleşenler bunları tanrıların veya&nbsp;devlerin yaptığına inanmıştı.</p>

  <p>Eski halkların arasında en becerikli olanı Mayalardı. Üstelik uygarlıklarını pek de uygun olmayan bir yerde kurmuşlardı. Kuzey ve Güney Amerika’yı birleştiren dar kıstağın kuzey yarısı balta girmemiş&nbsp;ormanlık bir araziydi, sıcaktı, rutubetliydi ve bir sürü sokan, ısıran&nbsp;şeyle doluydu; hâlâ da öyle. Ama Mayalar tarım yapmaya başladıktan sonra buraya yerleşmişlerdi. Başlangıçta köylerde yaşadılar, fakat&nbsp;zamanla nüfusları arttı ve pek çok cansız köy çekici birer kente dönüştü. Bu kentlerin her biri saraylar ve tapmaklarla çevrili bir alanın&nbsp;çevresine kurulmuştu. Alanın bir kenarında genellikle, Mayaların çok&nbsp;sevdikleri top oyunlarım oynadıkları bir spor sahası ve seyirciler için&nbsp;tribünler oluyordu. Diğer bir kenarındaysa, ormanın içinden yükselen&nbsp;tapınaklara çıkan basamaklı bir piramit yer alıyordu.</p>

  <p>Çoğu Maya oldukça iyi yaşıyordu. Günümüzde El Salvador sınırları içinde kalan bir yanardağın altındaki bir bölgede yakın zamanlarda yapılan bilimsel bir kazı sayesinde bir Maya köyündeki yaşam koşullarını biliyoruz. Burası 300 Maya’nm (veya yarı-Mayanın diyelim, çünkü konuştukları dil biraz farklıymış) yaşadığı bir köydü.&nbsp;1.500 yıl önce bir gün bir felaket yaşanmıştı. Bu anladığımız kadarıyla yazın olmuştu, çünkü çevredeki ağaçların meyveleri olgunlaşmış&nbsp;durumdaydı.</p>

  <p>Güneşin batmasına yakın zamanlardı, çiftçiler tarlalardan dönmüştü. Bazıları daha yeni yemek yemeye başlamıştı, parmaklarım mısır lapası ve kiraz dolu çanaklarına daldırmışlardı, bir yandan da kakao içiyorlardı. Bazılarıysa yemeklerini yemişler, fakat henüz çanaklarını yıkamamış veya uyumak için hasırlarını sermemişlerdi. Birden gök gürültüsü gibi bir gümbürtü duydular, yanardağın patladığını anlamışlardı. Kaçıp hayatlarını kurtardılar ama beş metre kalınlığında&nbsp;kül altında kalan köylerini kaybettiler.</p>

  <p>Arkeologlar külü kaldırıp attıklarında bu Maya çiftçilerinin yalnızca sazdan damlı evlere değil, bir ibadethaneye, bir köy odasına ve ambarına, bıçak ve alet yapan bir atölyeye ve bir hamama da sahip&nbsp;olduklarım keşfettiler. Pamuktan dokudukları kumaşlarla giysiler yapıyor ve sebze, meyve, yumuşakçalar, hindi, geyik ve köpek eti yiyorlardı. Muhtemelen, ihtiyaç fazlası yiyecekleri 100 kilometre ötedeki&nbsp;Maya kasabası Copân’a götürüyor, burada volkan camıyla (bıçak yapımında kullanıyorlardı) ve ince bir işçilikle boyanmış kaplarla değiş&nbsp;tokuş ediyorlardı. Köydeki sıradan evlerden birinde arkeologlar,&nbsp;70’in üzerinde etkileyici kap buldular. Bu sıradan köylüler, dönemin&nbsp;Avrupa ve Asya köylülerinden ve günümüzün El Salvador köylülerinden daha iyi bir yaşam sürüyorlardı.</p>

  <p>Mayalar, Roma’nın Avrasya’nın bir ucunda, Çin’in de diğer ucunda hüküm sürdüğü dönemlerde, MS yaklaşık 250’de gelişmeye&nbsp;başladı; gelişmesini Avrupa’nm Karanlık Çağı’nın sonlarına dek sürdürdü. Yakın zamana dek Mayaların tarihine ilişkin bütün bildiklerimiz binalara, resimlere, kaplara ve ormanların içinde sarmaşıkla&nbsp;kaplanmış yıkıntılarda bulunan kabartmalara dayanıyordu. Ancak&nbsp;uzmanlar artık Mayaların binaların üzerine yonttukları resimyazıları da okuyabiliyor.</p>

  <p>Şu kesin: Mayaların birleşik bir krallığı yoktu. Tersine, yaklaşık 40 ayrı kasaba veya kentte yaşıyorlardı. Eski Yunan’da olduğu gibi&nbsp;bir Maya küçük kralı çoğunlukla tek bir kenti ve çevresindeki köyleri yönetiyordu. Hükümdarların isimleri pek hoştu: Kıvrık Burun,&nbsp;Hayvan Kafatası, Bayan Altı Gök ve Tütün İçen Sincap gibi. Bu hükümdarlar sık sık birbirleriyle savaşıyorlardı.</p>

  <p>Bugünkü Meksika sınırları içinde yer alan Maya kent devleti Bonampak’ta, hükümdar ailesinin bir çocuğu olduğunda neler yaşan<span style="text-indent: 0.3in;">dığını etkileyici duvar resimlerinden öğreniyoruz. Bir duvar resminde hükümdarlar bebeği soyluların önünde havaya kaldırıyor. Borular çalınıyor, dansçılar dikkat kesilmiş davulları dinliyor ve eğlenceye katılanlar kendilerine kerevit, sazan ve mısır ziyafeti çekmeye hazırlanıyorlar. Başka bir resimde, kraliyet ailesinin kadınları dillerine sivri uçlu bir şey batırıyor ve kanlarını sonradan yakılıp tanrılara sunulacak&nbsp;kâğıt parçalarının üzerine damlatıyorlar. Bir savaş sahnesinde boynunda kanlar içinde bir kafa asılı olan kral komşularma karşı savaşıyor. Acımasız hükümdar ve savaşçıları tutsaklarını saçlarından tutuyorlar ve tanrıları hoşnut etmek, ele geçirdikleri şeyler için onlara&nbsp;teşekkür etmek amacıyla tutsakları öldürüyorlar.</span></p>

  <p>1.000 yıl önce Maya kasabaları ve kentleri yıkıldı. Uzun kuraklık&nbsp;dönemleri onları tümüyle yok etmiş olabilir. Maya uygarlığını oluşturan şeyler (kentler, mahkemeler, törenler, ticaret, top oyunları, resimler) silinip gitti. Pek çok yerde insanlar binaları bir süre işgal etti, ama&nbsp;sonra orman her yeri kapladı ve sarayları, tapınakları gizledi. Köylerde tarım yapmaya devam eden Maya halkının kendisi dışında her şey&nbsp;ortadan kayboldu. Arkeologların sarmaşıkları kaldırıp yıkıntıları bulması, turistlerin yıkıntıları görmeye gelmesi yeni sayılır. Meksika,&nbsp;Chiapas’taki Maya uygarlığı kalıntılarını gezen bir turist, o yörede&nbsp;yaşayan rehberine, “Bütün bu insanlar nereye gitti?” diye sormuştu.&nbsp;Rehber sonradan başka bir ziyaretçiye, “Bir Maya ile konuşuyordu”&nbsp;diye anlatmıştı, “hâlâ buradayız. Hiçbir yere gitmedik.”</p>

  <p>1492’den sonra Avrupalılar (onların deyimiyle) Yeni Dünya’ya geldiklerinde Maya kentleri ve diğer bazı eski kültürler ortadan yok&nbsp;olmuştu ama onların yerini (birazdan göreceğimiz gibi) başkaları almıştı. O dönemdeki Amerika Yerlilerinin sayısını kimse bilmiyor.&nbsp;Çeşitli uzmanlar iki Amerika kıtasındaki toplam yerli sayısının 40 ile&nbsp;100 milyon arasında olduğunu tahmin ediyor. (O dönemde Avrupa'nın nüfusu aşağı yukarı 80 milyondu.)</p>

  <p>Mayaların yerini alan yerli uygarlıkları içinde en güçlü olanı acımasız Azteklerdi. Kuzey Meksika’daki yurtlarını daha önceden terk etmişlerdi, bunun nedeni belki de nüfuslarının orada yaşayamayacak&nbsp;kadar artmasıydı. Palmiye yapraklarının liflerinden yapılma giysiler&nbsp;giyen, ekin saplarından örülmüş çarıklar kullanan göçebelere dönüşmüşler ve güneye, yanardağlarla çevrili yüksek bir yayla olan Meksi<span style="text-indent: 0.3in;">ka Platosu’na doğru ilerlemişlerdi. 500 yıl öncesine dek bu bölgenin büyük kısmı ormanlar, göller ve bataklık arazilerle kaplıydı.</span></p>

  <p>Aztekler yaşayacakları bir yer bulamadılar, çünkü göllerin çevresindeki verimli arazilere birkaç kent devleti daha önceden sahip çıkmıştı. Bu yüzden meşru sahipleri onları çıkarana kadar göllerin yakınındaki çeşitli arazilere izinsiz olarak yerleştiler. Arazi sahipleri yalnızca topraklarını korumaya çalışmıyordu, aynı zamanda efsanevi öyküleri günümüze kadar ulaşan Aztek acımasızlığından da nefret&nbsp;ediyorlardı. Bir öyküye göre, Culhuâ halkının hükümdarı büyük bir&nbsp;hata yapmış ve kızını Azteklerin şefine eş olarak vermişti. Hükümdar&nbsp;evlilik törenine gittiğinde, Azteklerin kızını tanrılarına kurban ederek&nbsp;kendisini onurlandırdıklarını anladı. Bir Aztek rahibi kızının derisini&nbsp;bir giysi gibi üzerinde taşıyordu. Bekleneceği gibi Culhuâ halkı Aztekleri kovdu.</p>

  <p>Aztekler, Texcoco Gölü’nün güneybatı kıyısındaki boş, bataklık adalara ulaşana kadar göçebeliklerini sürdürdüler. Bu becerikli insanlar hiçbir umut vaat etmiyor gibi görünen bu yere yerleşti ve bir kent&nbsp;kurdu. Kente Tenochtitlân, “frenkincirinin yanı başında” adını verdiler. Adaları karaya bağlamak için geniş toprak dolgu yollar yaptılar&nbsp;ve adaların bir ucundan diğer ucuna, sandalları için cadde işlevi gören kanallar kazdılar. Gölün tabanından toprak çıkardılar, salların&nbsp;üzerine boşalttılar ve bu yapay adalarda ürünlerini yetiştirdiler. Evler,&nbsp;saraylar, tapınaklar ve tepelerden içilebilir su taşıyan bir sukemeri&nbsp;inşa ettiler. Kısa bir süre sonra Tenochtitlân dünyadaki en büyük&nbsp;kentlerden biri oldu.</p>

  <p>Azteklerin adalarına yerleştiği dönemde yakınlarındaki krallar durmadan birbirleriyle savaşıyorlardı. Bu savaş hah Azteklerin işine&nbsp;yaradı. Başlangıçta komşuları için paralı asker olarak savaştılar, fakat&nbsp;daha sonra birer birer patronlarına karşı gelmeye başladılar. Birden&nbsp;saldırıya geçtiler, tapınaklarını yaktılar, esirleri, ganimeti ve kadınları paylaştılar.</p>

  <p>Bazen daha yumuşak yöntemler kullanıyorlardı. Bir keresinde yakınlarındaki bir devlete gitmiş ve hükümdarım, soylularını alıp başkentlerine gelmeye ve tanrıları Soldaki Sinekkuşu’na tapınmaya “davet etmişlerdi”. Hükümdar, değil soyluların, fahişelerin bile tanrının önünde dans etmesine hiçbir zaman izin vermediğini söylemiş, ama&nbsp;<span style="text-indent: 0.3in;">başka seçeneğinin olmadığını anlayınca yere kapanıp tozun toprağın içinde sürünmüş ve hayatının bağışlanması için yalvarmıştı.</span></p>

  <p>Azteklerin zengin ve büyük bir imparatorluk kurmaları uzun zaman almadı. En iyi döneminde imparatorluk şimdiki Meksika’da Atlas Okyanusu’ndan Büyük Okyanus’a kadar uzanıyordu ve belki de beş milyonluk bir nüfusa sahipti. Büyüklük ve nüfus bakımından o&nbsp;dönemdeki bir Batı Avrupa ülkesine aşağı yukarı eşitti. Aztekler her&nbsp;yıl, yönetimleri altındaki kentleri altın yüklü hamallar yollamaya, ayrıca mısır, domates, fasulye, kabak, hindi, geyik ve köpek vermeye ve&nbsp;ilahlarmı hoşnut etmek için öldürebilecekleri insanlar göndermeye&nbsp;zorluyordu.</p>

  <p>Evet, kurban olarak insan. Diğer pek çok Amerika Yerlisi gibi Aztekler de ilahlarına istedikleri yiyecekleri vermek zorunda olduklarını düşünüyorlardı: İnsanların kalbi ve kanları. Bu kutsal görevi yerine&nbsp;getiremezlerse, zaferleri sona erecek, güneş sönecek ve yaşam bitecekti. Azteklerin durmadan fethedecek yeni yerler aramalarının nedeni&nbsp;kısmen bu ilahları besleme gereksinimiydi. Çünkü yeni yerler, bıçakları için yeni kurbanlar demekti. Bir ilah için öldürülmenin bir onur&nbsp;olduğunu düşünüyorlardı.</p>

  <p>Her yıl yaklaşık 15.000 çıplak esiri tapınakların basamaklarını çıkmaya zorluyorlardı. Esirler en tepeye ulaştıklarında rahipler onları taştan masalara yatırıyor, göğüslerini yarıyor, hâlâ atan kalplerini&nbsp;söküp dışarı çıkarıyor ve ilahlarının putlarını bu kurbanların kanlarıyla besliyorlardı. Daha sonra bazen rahipler ve diğer ileri gelenler&nbsp;bir kurbanı akşam yemeği olarak yiyorlardı.</p>

  <p>Böylesine kana bulanmış olmalarına rağmen bir zamanların bu göçebeleri uygar bir halka dönüşmüştü. Yani Mayaların bir zamanlar&nbsp;bildiği ve “Eski Dünya”nın pek çok halkının da bildiği el sanatlarını&nbsp;ve hünerleri öğrendiler. Doğru, maden filizlerini eriterek metalleri&nbsp;ayırmayı hiçbir zaman öğrenemediler (kılıçlarının keskin kenarlarını&nbsp;volkan camıyla yapıyorlardı) ve tekerlek kullanmayı bilmiyorlardı.&nbsp;Ama işleyen bir devletleri, güzel binaları, ressamları, şairleri, gökbilimcileri ve hatta tarihçileri vardı. Akıllıca tarım yapan, egemenlikleri altındaki topluluklardan zorla vergi alan Aztekler oldukça iyi yaşıyordu. Ya da en azından soylu Aztekler diyelim. Görkemli evlerde&nbsp;<span style="text-indent: 0.3in;">oturuyor, pamuklu kumaştan ve tüylerden yapılma göz alıcı giysiler giyiyor, köpek eti ve çikolatayla besleniyor ve öldükten sonra değerli&nbsp;taş, bulut veya rengârenk kuşlar olarak yaşamaya devam edeceklerine inanıyorlardı.</span></p>

  <p>Bununla birlikte Aztekler canlı insanların kalplerini söküyorlardı. Bu tür bir insan kurban etme biçiminin Azteklerin elde ettikleri başarıların bir kanıtı olduğu söylenebilir mi? Diğer Amerika Yerlilerinin&nbsp;de yaptığı bir şeyi çok daha ileri götürmüşlerdi. Belki de sonradan olma zengin Aztekler, uygarlaşmış bir halktan beklenen şeyi, yani öğrenmeyi ne kadar iyi becerdiklerini göstermek istemişlerdi.</p>

  <p>Kolomb, Yeni Dünya’nın doğu kıyısına Aztekler en güçlü dönemlerindeyken, başka yerleri fethedip başka insanları kurban ederken ulaşmıştı. İspanya’ya geri döndüğünde gördüklerini anlatmış, pek çok&nbsp;insan gemilere binmiş ve yeni keşfedilen topraklara doğru yola çıkmıştı. Bu insanların çoğu Avrupa’daki savaşlarda savaşmış İspanyollardı; yerinde duramayan maceraperestlerdi, gözlerini hazine, arazi ve&nbsp;egemenlikleri altına alabilecekleri insanlar bürümüştü.</p>

  <p>Aralarında, İspanya’dan denize açılana kadar en cüretkâr eylemi, âşığının kocası eve erken gelince bir balkondan tehlikeli bir biçimde&nbsp;atlamak olan Hernân Cortes de vardı. Yeni Dünya’da genç Cortes&nbsp;Küba’nın İspanyollarca fethedilmesinde görev aldı. (Ödülü arazi ve&nbsp;yerli kölelerdi.) Zeki, gözü pek, çoğu zaman nazik, bazen acımasız ve&nbsp;hırslıydı.</p>

  <p>1519’da Küba’nın Ispanyol valisi Cortes’i Orta Amerika anakarasına yapılacak bir keşif seferine önderlik etmesi için seçti. Cortes gemileri ve askerleri topladı, Azteklerin topraklarının başladığı Meksika’nın doğu kıyılarına doğru yelken açtı. 508 asker, yaklaşık 100 denizci, 16 at, birkaç küçük sandal ve 13 “fitilli” tüfekten oluşan bir askeri güce sahipti. Anakaraya ulaştıklarında Cortes küçük gemileri yaktı. Gemiler olmadan Küba’ya geri dönmek olanaklı değildi, dolayısıyla askerlerinin fethetmek ya da ölmek dışında bir seçenekleri&nbsp;yoktu.</p>

  <p>Cortes ordusunu kıyının yakınlarındaki balta girmemiş puslu ormanlardan geçirip, sarp tepelerden aşırıp Tenochtitlân’a doğru ilerledi. Karşılarına çıkan pek çok yerli, Azteklerden nefret ediyordu; bu&nbsp;<span style="text-indent: 0.3in;">nedenle İspanyollara katıldılar, onlara yiyecek verdiler, silahlarını taşıdılar, yan yana savaştılar. Başka yerliler onları geri püskürtmeye&nbsp;çalıştı ama İspanyolların bir üstünlüğü vardı: Avrupa savaşlarında&nbsp;edindikleri beceriler ve silahlar.</span></p>

  <p>Yerliler çığlıklar atan bir başıbozuklar topluluğu olarak saldırırken, İspanyollar düzenli saflar halinde savaşıyordu. Yerliler mızraklar, sert volkan camından kılıçlar, ok ve yayla savaşırken, İspanyollar atların üzerinde, tatar yayları, kargılar ve çelikten kılıçlarla savaşıyordu.&nbsp;İspanyolların silahlan Amerika Yerlilerini yalnızca öldürmüyor,&nbsp;dehşete de düşürüyordu: Gürleyen ve öldüren sopalar, onlarcasını birden öldüren kükreyen kütükler ve en kötüsü iki kafası, bir sürü ayağı&nbsp;olan korkutucu hayvanlar. Dahası İspanyollar kazanmaya azmetmişlerdi. Şeytan’a tapanlarla, sadistlerle ve oğlancılarla (Aztek rahipleri)&nbsp;Tanrı adma savaştıklarından veya Aztek hükümdarının hâzinelerinin&nbsp;onun olduğu kadar kendilerinin de olduğundan hiçbir kuşkulan yoktu.</p>

  <p>Tenochtitlân’a ulaştıklarında Cortes, Aztek hükümdarı Montezuma’yı öyle etkiledi ki, hükümdar îspanyollardan orada misafirleri olarak kalmalarını rica etti. İspanyollar Montezuma’yı esir aldı; altınlarını, gümüşlerini, incilerini ve mücevherlerini aralarında bölüştüler.&nbsp;Sonra bir şenliğe katıldılar; davulların çalındığı, ilahilerin doruğa&nbsp;ulaştığı ve 600 Aztek soylusunun dans ettiği bir sırada İspanyollar saldırıya geçti. Davulcuların ellerini ve kafalarını kestiler, soyluları öldürdüler ve üstlerindeki altınları aldılar.</p>

  <p>Ancak İspanyollar, bu dini bütün Hıristiyanlar, tapınaklarmı yıkmaya başladığında Aztekler hiddetlendi ve onlara karşı ayaklandı. Kanlı bir çarpışma yaşandı, bu çarpışmada Aztekler boyun eğen krallarını taşlarla ve oklarla yaraladı. Montezuma kısa bir süre sonra öldü, ölümünü belki de İspanyolların bıçakları çabuklaştırmıştı, ispanyollar kaçmak için adalardan anakaraya uzanan dolgu yol boyunca&nbsp;çarpıştı, sayılarının üçte birini bu sırada kaybettiler.</p>

  <p>Fakat, hatırlayacaksınız, geri dönmek için gemileri olmayan İspanyolları hiçbir şey yıldıramadı. Tenochtitlân’dan kaçtıktan iki hafta sonra İspanyollar bir Aztek ordusunu yok etti. Ardından Cortes destek kuvvetler topladı, birkaç tekne inşa ettirdi (göldeki adalarda çarpışmak için) ve Tenochtitlân’ı ele geçirmek için bir savaş başlattı.</p>

  <p>Bu arada, İspanyolların kendi saflarında savaşan, sahip oldukları silahlardan daha imha edici olan bazı sessiz destekçileri vardı: Avrupa'dan beraberlerinde çiçek hastalığı, kızamık ve dizanteri mikropları getirmişlerdi. Avrupalılar için bile bu hastalıklar öldürücü olabilirdi. Eski Dünya’dan ve o dünyanın salgın hastalıklarından bu kadar&nbsp;yalıtılmış durumdaki Amerika Yerlileri içinse bu hastalıklar çok daha&nbsp;öldürücüydü. İspanyolların tersine. Eski Dünya’nın mikroplarına&nbsp;karşı hiç bağışıklıkları yoktu ve vücutları mikroplar için mükemmel&nbsp;birer konak işlevi görüyordu.</p>

  <p>Virüsü nefes yoluyla bulaşabilen çiçek hastalığı en kötüsüydü. 1519 yılının başında Hispaniola Adası’na yayılarak adadaki yerlilerden çoğunu öldürdü. Anakaraya Cortes’ten kısa bir süre sonra ulaştı, hiç de tesadüfi olmayan bir seyir izleyerek Aztek İmparatorluğu’nu&nbsp;kırıp geçirdi; çoğunlukla bir kentteki insanların yarısını öldürüyordu.&nbsp;Ve şimdi İspanyollar Tenochtitlân’a saldırırken, bir yandan çiçek hastalığı da kente darbe indiriyordu. Hastalık, büyük olasılıkla bağışıklığı olan İspanyollara pek bir şey yapmıyordu, ama kenti savunan Azteklerin neredeyse yansını öldürdü.</p>

  <p>İspanyollar ve onların yerli destekçileri kenti cadde cadde ele geçirirken bütün evleri yerle bir ediyor ve molozları kanallara boşaltıyorlardı. Kadınlara tecavüz ettiler, yüzlerce Aztek’i öldürdüler ve sakladıklarını düşündükleri altınları bulmak için vücutlarını didik didik ettiler. İşlerini bitirdiklerinde, kanla ıslanan toprak çamura dönmüş, her yer üzerinde kurtçukların oynaştığı kollar bacaklar ve gövdelerle&nbsp;kaplanmıştı.</p>

  <p>Etraftaki koku öyle iğrençti ki kusacak gibi olan İspanyollar harabeye dönen kentten çıkıp gölün kıyısında bir yere gittiler. Burada İspanya’dan getirdikleri şarabı, Küba’dan aldıkları domuzlan çıkardılar ve bir zafer kutlaması yaptılar. Sonraki gün gölü yukarıdan gören bir tepeye tırmandılar. Bir rahip ayin düzenledi ve hep beraber Azteklerin kalbini sökerken açtıkları yarayı, harabeye dönmüş Tenochtitlân’ı seyrettiler.</p>

  <p>Kuzeyde Azteklerin imparatorluklarını kurdukları dönemde, güneyde İnkalar akıbeti onlarınki kadar kötü olan kendi imparatorluklarını kurmuşlardı. İnkaların merkezi yükseklerde. Güney Amerika’nın batı tarafındaki And Dağları’ndaydı.</p>

  <p>İnkalardan günümüze yazılı belge ulaşmadı, bu nedenle onların serüvenini esas olarak “hafızlar” veya ozanları tarafından kuşaktan kuşağa aktarılan öykülerden biliyoruz. Fetihlere başlamadan önce İnkaların diğer And halklarından pek bir farkı yoktu. Fakat iki olağanüstü kralın yönetimi altında en yakınlarındaki komşularma üstünlüklerini kabul ettirdiler. Ardından daha uzaktaki kabileleri ele geçirdiler ve onların araşma askeri birlikler yerleştirdiler. Fethettikleri yerlerden kendi ordularına asker aldılar.</p>

  <p>Kısa bir süre sonra İnkalar And Dağları’nın neredeyse tamamını ve batısındaki çorak sahil şeridini ele geçirdi. İmparatorlukları ekvatorun 4.000 kilometre güneyine, şimdiki Şili’nin orta-güneyine kadar&nbsp;yayıldı. Egemenlikleri altındaki insan sayısı en az altı milyon en fazla&nbsp;12 milyondu. Bunların arasında, havanın az, soluk almanın zor olduğu yüksek dağlardaki lama çobanları, vadilerdeki patates yetiştiricileri, kendilerini İnkalara nadiren gösteren balta girmemiş ormanlardaki çıplak avcılar ve çorak kıyı boyunca sıralanmış kasabalardaki&nbsp;balıkçılar da vardı.</p>

  <p>İnkaların karşı çıkışlara hiç tahammülü yoktu ve ayaklanma istemiyorlardı. Denetimleri altındaki kabileleri, bu kabillerin büyük bölümünü yurtlarından uzakta başka yerlere yerleşmeye zorlayarak çoğunlukla parçalıyorlardı. Sonra da kabilelerin bıraktıkları yerlere&nbsp;kendilerine bağlı İnkaları yerleştiriyorlardı.</p>

  <p>Fakat Azteklerden ne kadar da farklıydılar! İnkalar acımasız olabiliyorlardı ama aynı zamanda nazik veya en azından makuldüler, egemenlikleri altmdaki bütün insanların giyinmesini ve beslenmesini&nbsp;istiyorlardı. İhtiyaç fazlası ürünleri, hatta lama sürülerini “yoksul”&nbsp;bölgelere yollamak için, bol miktarda patates ve lama yetiştirilen&nbsp;“zengin” bölgelere gereksinim duymuşlardı. Çok sayıda yerliyi yüksek bölgelerden alıp vadilere yerleştirdiler, böylece bu yerliler geldikleri bölgelerdeki insanlar için yeterli miktarda mısır ve koka (çok sevilen bir uyuşturucu) yetiştirdi. Bu çeşit yollarla İnkalar bir devlet&nbsp;kurdular, eski düşmanlarım yönetimleri altında yaşayan sadık insanlara dönüştürdüler, onları refaha kavuşturdular.</p>

  <p>Perslerin ve Romalıların kendilerinden önce öğrendikleri şeyi İnkalar da öğrenmişti: Bir imparatorluk çok iyi bir haberleşme ve ulaşım ağma sahip olmalıydı. Bu nedenle diğer kentleri başkentleri&nbsp;<span style="text-indent: 0.3in;">Cuzco’ya bağlayan, toplam yaklaşık 30.000 kilometre uzunluğunda yollar inşa ettiler. İnka yolları bataklıkların, çöllerin içinden geçiyor,&nbsp;en dik kayalıklara tırmanıyor, dağlardaki tünellere girip çıkıyor ve Inkaların en derin vadilerin üzerine kurduklar sarmaşıklardan örülmüş&nbsp;asma köprülerin üzerinden geçiyordu. Bu yolların ve köprülerin üzerinde nöbetleşe çalışan haberci grupları, günde yaklaşık 250 kilometre yol alarak ezberledikleri haberleri taşıyorlardı.</span></p>

  <p>Zengin olmak için Amerika kıtalarına gelenlerin arasında, bir İspanyol askerin gayri meşru çocuğu olan Francisco Pizarro da vardı. Gençliğinde hukuk öğrenimi gören Cortes’in tersine Pizarro, gençken&nbsp;domuz çobanlığı yapmıştı. Büyük olasılıkla İtalya’da İspanya adına&nbsp;savaşmıştı, sonra bir süre haydutluk da yapmış olabilir. Pizarro Yeni&nbsp;Dünya’ya geldikten sonra Panama’ya gitti, kâşifler kıstağı geçip Büyük Okyanus’u gördüklerinde Balboa’yla birlikteydi. Birkaç yıl boyunca Pizarro Panama'nın idari ve adli yöneticisi oldu ve küçük bir&nbsp;servet edindi.</p>

  <p>Panama’mn güneyinde bir yerlerde zengin bir imparatorluk olduğunu duyduğunda Pizarro hâzinelerin kokusunu aldı. 1520’lerde kıyı boyunca güneye doğru yapılan iki keşif seferine komuta etti. Altın ve gümüş bakımından zengin, büyük bir imparatorluğa çok yaklaştıklarını anladılar ve bu imparatorluğa Peru adım verdiler. (Bu ad&nbsp;büyük olasılıkla, kıyıdaki bir ırmağın adı olan Virü sözcüğünün bozulmuş biçimidir.)</p>

  <p>İnkalara saldırmadan önce Pizarro İspanya’ya döndü ve Kral Carlos’u tasarısına izin vermesi için ikna etti. O dönemde yalnızca Ispanya kralı değil, Kutsal Roma imparatoru da olan Carlos (V. Karl) Pizarro’yu henüz fethedilmemiş toprakların yöneticisi olarak atadı. Pizarro Panama’ya dört erkek kardeşiyle birlikte döndü ve 1531’de yanına 180 asker, 37 at alarak Peru’ya doğru yelken açtı. Pizarro’nun ortağı Diego de Almagro’nun komuta ettiği 2.000 asker onlara sonradan katıldı. Bu katılımdan sonra bile Pizarro’nun sahip olduğu askeri güç Cortes’in Meksika’da sahip olduğundan daha azdı.</p>

  <p>Yine de farkında olmadan saldırmak için en uygun anı seçmişti, beş yıl önce çiçek hastalığı Orta Amerika’dan güneye, Peru’ya yayılmıştı. Tıpkı Cortes’e Meksika’da yardımcı olduğu gibi, salgın İnkaları<span style="text-indent: 0.3in;">&nbsp;kırıp geçirerek Pizarro’ya da Peru’da yardım ediyordu. Dahası, Peru’nun kısa bir süre önce ölen imparatoru, ölmeden önce imparatorluğu yasal vârisiyle en sevdiği oğlu Atahualpa arasında paylaştırmıştı. İki üvey erkek kardeş bu yüzden birbiriyle savaşmış ve kazanan Atahualpa olmuştu, ancak olaylar Atahualpa’nın imparatorluğu zayıflattığını ortaya koyacaktı.</span></p>

  <p>İspanyollar Peru’ya ulaştıklarında bölgenin içlerine doğru yöneldiler. And Dağları’nın eteklerindeki hafif eğimli tepeleri ve yaz kış yeşil sık ormanları tırmandılar. Ardından heybetli dağların sarp yamaçlarından inip Atahualpa’nın karargâhına ulaştılar. Pizarro imparatora&nbsp;bir haberci yollayarak kentin büyük meydanında buluşma önerisinde&nbsp;bulundu. Askerlerini ve toplarını meydanın yakınlarına, Atahualpa’nın göremeyeceği bir yere gizledi. Kısa bir süre sonra imparator&nbsp;hafif silahlarla donatılmış birkaç bin askerin eşliğinde, şaşaa içinde&nbsp;geldi. Çok uzak olmayan bir yerde 25.000 askeri daha vardı.</p>

  <p>“Yabancılar nerede?” diye sordu Atahualpa. Bir İspanyol rahip elinde bir Kutsal Kitap’la tek başına yaklaşıyordu. Rahip, bir çevirmen aracılığıyla Hıristiyanlık inancını ve Kral Carlos’un gücünü anlattı. İnka imparatoruna İsa’yı tanrısı olarak, Carlos’u da efendisi olarak kabul etmesi için ısrar etti, ama Atahualpa kararlı bir biçimde kabul etmeyeceğini söyledi. “Senin tanrı<span style="text-decoration:underline;">n</span>ın kendi yarattığı insanlar tarafından öldürüldüğünü söylüyorsun,” dedi ve güneşi göstererek,&nbsp;“benim tanrımsa hâlâ göklerde yaşıyor ve çocuklarına yukarıdan bakıyor” diye devam etti. Rahip ona Kutsal Kitap’ı uzattığında kitabı&nbsp;alıp yere attı.</p>

  <p>Pizarro derhal bir eşarp salladı, bu İspanyolların önceden belirledikleri bir işaretti. Toplar gürledi, meydanı duman kapladı ve bir avuç İspanyol hızla saldırdı, şaşkına dönmüş yerlilerin çoğunu öldürdü. Pizarro ve birkaç süvari imparatoru yakaladı.</p>

  <p>İspanyollar Atahualpa’yı, tıpkı Cortes’in Montezuma’ya yaptığı gibi, rehine olarak ellerinde tuttular. İnkalar imparatorlarını kurtaramadı. Cortes gibi İspanyollar da hazine istedi, Atahualpa hapsedildiği&nbsp;odayı ulaşabileceği yüksekliğe kadar altınla dolduracağına dair söz&nbsp;verdi. Bunu gerçekten de yaptı, ama canını kurtaramadı. İspanyollar,&nbsp;şaşırtıcı bir küstahlıkla, Atahualpa’yı üvey kardeşini öldürmekle ve&nbsp;kendilerine kumpas kurmakla suçladılar. Ona seçme hakkı tanıdılar:&nbsp;<span style="text-indent: 0.3in;">Bir putperest olarak kalıp yakılmak veya bir Hıristiyan olup boğularak öldürülmek. Atahualpa İkincisini seçti.</span></p>

  <p>İmparatorlarının ölümünü duyan kentin yakınlarındaki İnka ordusu korkuya kapıldı ve geri çekildi. Pizarro İnkaların başkenti Cuzco’ya doğru ilerledi, kenti savaşmadan ele geçirdi. İspanyollar büyük miktarda saltanat hâzinesine el koydular ve bunu Atahualpa’dan aldıklarına eklediler. Değerli metalleri erittiler, beşte birini Ispanya’ya,&nbsp;Kral Carlos’a yolladılar, geri kalanı aralarında paylaştılar. Sonra her&nbsp;bir askere onlar için çalışacak yerlilerle birlikte bir arazi verdiler. Pek&nbsp;azı sahip olduğu şeylerin keyfini sürecek kadar uzun yaşasa da, artık&nbsp;bütün askerler zengindi.</p>

  <p>Buraya kadar olanı işin kolay kısmıydı. Şimdi İspanyolların İnka İmparatorluğu’nun geri kalanını, 3.200 kilometrelik çölü, ormanları&nbsp;ve And Dağları’nı ele geçirmesi gerekiyordu. Yerlilerin sayısı İspanyollardan yüz kat fazlaydı, yeni salgınlar pek çoğunu kırıp geçirmemiş olsaydı durum çok daha kötü olabilirdi. Cortes’in istilasında olduğu gibi, İspanyollar savaş becerileri ve çelik kılıçları sayesinde, kötü bir biçimde komuta edilen, taştan ve bakırdan yapılma silahlar kullanan Amerika Yerlilerini yenilgiye uğrattılar. Yine de İspanyolların&nbsp;yerlileri yenmeleri ve ücra vadilerdeki ayaklanmaları bastırmaları yıllarını aldı.</p>

  <p>İspanyolların en büyük düşmanları kendileriydi. Anlaşıldığı kadarıyla, Pizarro İnka ganimeti paylaşılırken Almagro’yu dolandırmıştı. Almagro başkaldırdığında Pizarro’nun kardeşlerinden biri onu yakaladı ve öldürdü. Almagro’nun oğlu ve bazı arkadaşları Pizarro’nun&nbsp;kendilerini de öldürmeyi tasarladığından kuşku duyuyorlardı, bu yüzden ilk hamleyi onlar yaptılar. Pizarro’yu akşam yemeğini yerken&nbsp;beklemediği bir anda yakaladılar ve hançerleyerek öldürdüler. Kral&nbsp;Carlos Peru’ya bir temsilcisini gönderdi, bu adam genç Almagro’yu&nbsp;yakaladı ve onu ölüm cezasına çarptırdı. Ardından Carlos Peru’ya bir&nbsp;yönetici yolladı, fakat Pizarro’nun diğer bir kardeşi yöneticiyi öldürdü. Pizarro’nun dört kardeşinden üçü öldürüldü, dördüncüsü de bir&nbsp;İspanyol hapishanesinde can verdi. Sıradan İspanyol askerlerinin&nbsp;çoğu düşledikleri kadar zengin oldular ama vahşi biçimde öldürülmekten kurtulamadılar.</p>

  <p>İspanyollar açgözlülükle ele geçirdikleri ve yağmaladıkları bölgeyi yönetemediler. İnkaların oluşturduğu her şey (düzen, paylaşım, yollar, köprüler ve daha pek çok şey) yok olup gitti.</p>

  <p>Pizarro ve Cortes uzun ve kasvetli bir süreci başlatmışlardı. İspanyollar en güzel toprakları aldılar, savaşlardan ve salgınlardan her nasılsa sağ çıkan Amerika Yerlilerini köle yaptılar, gümüş madenlerinde ölesiye çalıştırdılar, inançlarını yok etmeye uğraştılar ve hayatı onlar için o kadar çekilmez bir hale getirdiler ki, pek çoğu çok az çocuk yapmayı veya hiç yapmamayı tercih etti.</p>

  <p>İspanyolların Meksika’yı fethetmelerinden 50 yıl kadar sonra, yaşlı bir Aztek kadını yerle bir edilmiş Tenochtitlân’ın yakınlarında&nbsp;yaşayan bir arkadaşını ziyaret etmişti. Kendisinden daha genç olan&nbsp;kadın arkadaşını iki oğlan çocuk doğurduğu için kutlamak istiyordu. Bu ziyarete ilişkin bir belge günümüze kadar ulaşmış. Yaşlı kadın çocukların, “Değerli mücevherler ve zümrütler” olduğunu söylüyor. Pek çok yerli kadının hiç çocuğunun olmadığı, düşüklerin veya bebek ölümlerinin çok olduğu bir dönemde gerçekten de değerliydiler. “Doğan birinin büyümesi zor; hepsi hemen ölüyor” diye konuşmasına devam ediyor yaşlı kadın. Gençliğini, İspanyollar ve yeni&nbsp;tanrı İsa gelmeden önce Azteklerin karınca kadar çok olduğu günleri düşünüyor. “Ama şimdi Tanrımız her yeri yok ediyor ve toprağı&nbsp;azaltıyor ve biz sonumuza yaklaşıyoruz ve yok oluyoruz. Neden? Hangi sebeple?"</p>
  <hr />

  <p><span style="text-indent: 0.3in;">*&nbsp;</span><i style="text-indent: 0.3in;"><b>Alfred W. Crosby, The Columbian Voyages, the Columbian Exchange, and Their Historians [Kolomb’un Seferleri, Kolomb Mübadelesi ve Tarihçileri] (1987), 25. sayfa.</b></i><br /></p>

  <p>Haksızlık yapmamak için, Kuzey ve Güney Amerika Yerlilerine kötülük yapanların yalnızca İspanyol askerleri olmadığım söylemek&nbsp;gerekir. İspanya’nın komşusu Portekiz’den, ardından İngiltere’den sömürgeciler Amerika kıtalarının başka bölgelerine gittiler ve yerlilere&nbsp;çoğunlukla İspanyolların davrandığı gibi davrandılar.</p>

  <p>Amerika Yerlileri de bir biçimde Eski Dünya’dan öçlerini aldı. Bütün tarihçiler böyle düşünmüyor, ama gerçekler böyleymiş gibi görünüyor. İspanyollar gelmeden önce Amerika Yerlilerinin başlarına bela olan az sayıdaki hastalıktan biri frengiydi ve anlaşıldığı kadarıyla bu hastalığın hafif atlatılan bir türüydü. Kolomb 1492’de Yeni Dün<span style="text-indent: 0.3in;">ya’ya ayak bastığında, denizcileri büyük olasılıkla bu hastalığı yerli kadınlardan kaptılar. Frengi bir biçimde İspanya’ya ulaştı ve buradan&nbsp;İspanya ile yakın ilişki içinde olan İtalya’nın Napoli kentine sıçradı.&nbsp;Kimi zaman hastalıklarda rastlandığı gibi, frengi nitelik değiştirdi ve&nbsp;çoğunlukla öldürücü olmaya başladı.</span></p>

  <p>Bir Fransız ordusu 1494’te (Sekizinci Bölüm’de anlatıldığı gibi) Napoli’yi ele geçirince, askerler ve onların kadınları bu yeni hastalığı&nbsp;kaptılar. Daha sonra, Napoli’den çekildiklerinde hastalığı İtalya ve&nbsp;Fransa’ya yaydılar. Buradan bütün Avrupa’ya, Afrika’ya ve Asya’ya&nbsp;hızla yayıldı. Her ülke hastalığa, onu kapma onurunu yaşadığı yere&nbsp;göre ad verdi. Fransızlar, “Napoli hastalığı” dedi, İtalyanlar, “Fransız hastalığı”. İngilizler ise, “Fransız çiçek hastalığı” veya “İspanyol&nbsp;hastalığı” diyorlardı. Doğu Avrupa’ya yayıldığında Polonyalılar “Alman hastalığı” adını verdiler ve sıradaki Ruslar da, “Polonyalı hastalığı” demeyi uygun buldular. Ortadoğu’da hastalık, “Frenk [Avrupalı] hastalığı” olarak anıldı. Çinliler, “Guanğcoğ hastalığı” adını koydular (Guanğcoğ liman kentlerinden biriydi) ve ardından Japonlar,&nbsp;“Çinli hastalığı” dediler. Bütün bu ülkeler Avrupa’nın Yeni Dünya’yı&nbsp;fethetmesinin bedelini bir biçimde ödedi.</p>
</body>
</html>
