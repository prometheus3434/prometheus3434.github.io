<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>hayal_sozlesmesi_ebook-8</title>
    <meta http-equiv="Content-Type" content="text/html; charset=utf-8" />
  

</head>
  <body id="hayal_sozlesmesi_ebook" xml:lang="tr-TR">
		<div>
			<p xml:lang="en-US"><span xml:lang="tr-TR"></span></p>
			<p><span xml:lang="tr-TR"></span></p>
			<p><span xml:lang="tr-TR"></span></p>
			<p><span xml:lang="tr-TR"></span></p>
			<p><span xml:lang="tr-TR"></span></p>
			<p><span xml:lang="tr-TR"></span></p>
			<p id="toc_marker-8"><st c="0">KARNE ZAMANI</st></p>
			<p></p>
			<p><st c="13">Ezgi’yle birlikte Hayal Sözleşmesi’ndeki çalışmalarımız bitmişti. </st><st c="80">Öyle günler geçirmiştik ki unutmamız mümkün değildi. </st><st c="133">Arkadaşlarımızın hayallerini bir bir gerçekleştirmeye çalışırken çok zorlandık; kimi zaman isyan ettik, tartıştık, kimi zaman yorgun düştük. </st><st c="274">Ama bu zorlu süreçlerin sonunda bir bütün olduk; birbirimize olan sevgimiz, saygımız daha da arttı, kenetlendik, görünmez bağlarla sıkıca bağlandık. </st><st c="423">Yürekten bağlanınca da doğal olarak duygusallaştık, son bir ayda birbirimizin suratına bakıp bakıp hüzünleniyorduk. </st><st c="539">‘Her gün’ birbirinden değerliydi, hüzün yüklüydü. </st><st c="589">Hele onlardan biri vardı ki bırakın üzülmeyi, hepimizi yerle bir etti: karne günü... </st></p>
			<p><st c="674">Sekizinci sınıfa kadar en mutlu günümüz olan bu gün, bizim için acıya dönüşmüştü. </st><st c="756">Ayrılık vaktinin gelip çattığını haber veren karneleri dağıtmadan önce öğretmenimiz yine yaptı yapacağını, hepimizi ağlattı, kendisi de ağladı. </st><st c="900">Sınıfta yaptığı görüntülü veda konuşması bize çok farklı duygular yaşattı. </st><st c="975">Duvara yansıttığı ekranda altıncı sınıftan sekizinci sınıfa kadar çektirdiğimiz fotoğraflar, insanın yüreğine işleyen bir müzik eşliğinde ağır ağır geçiyordu. </st><st c="1134">İzledik, izledikçe gözlerimiz doldu. </st><st c="1171">Öğretmenimiz bu güzel görüntülerin ardından konuştu; arka fonda inanılmaz derecede güzel bir müzik vardı, gözyaşlarıyla dinledik onu:</st></p>
			<p><st c="1304">“Ben şimdi kiminle uğraşacağım? </st><st c="1337">Oyuncaklarımı elimden alıyor hayat! </st><st c="1373">Büyümeniz şart mıydı, küçücük kalamaz mıydınız? </st><st c="1421">Neden bırakıp gidiyorsunuz; tam da iki lafın belini kıracak, her şeyle ilgili az çok yorum yapacak duruma gelmişken? </st><st c="1538">Son zamanlarda öyle bir hale gelmiştik ki, birbirimize bakmamız yetiyordu ne söyleyeceğimizi anlamak için. </st><st c="1645">Bir bütün olmuştuk. </st><st c="1665">Ve ben sınıfta geçirdiğimiz bu son yılı hiç unutmayacağım. </st><st c="1724">Her ânı heyecan dolu, her ânı çok kıymetliydi. </st><st c="1771">Bir yandan hayallerle ilgili çalıştınız, notlarınızı yükselttiniz, öte yandan da LGS’yle uğraştınız. </st><st c="1872">İnsanüstü bir çaba vardı 8-A’da. </st><st c="1905">İkinci dönemden itibaren en başarılı sınıf seçilse açık arayla birinci olursunuz. </st><st c="1987">Bir tek derslerde değil, her alanda başarılıydınız. </st><st c="2039">İyilikte, paylaşımda, dostlukta... </st><st c="2074">Tam da hayal ettiğim gibi her ânınızı dolu dolu yaşadınız ve bana da yaşattınız. </st><st c="2155">Bu konuşmayı asla son konuşma olarak görmüyorum. </st><st c="2204">Daha bitmedi mücadelemiz. </st><st c="2230">Biz sizinle ‘on yıl’ sonra yine bir araya geleceğiz. </st><st c="2283">Bana bir şey olur mu diye korkmayın. </st><st c="2320">Sırf bu yüzden yaşama dört elle sarılacağım. </st><st c="2365">Çünkü sizin başaracağınızı, bu projeyi bitireceğinizi biliyorum. </st><st c="2430">İkinci dönem gibi üç dört aylık kısa sürede yaptıklarınızı görünce gelecekte yapacaklarınızı heyecanla beklemeye başladım. </st><st c="2553">Ama on yıl sonra görüşecek olsak da önümüzdeki eylül ayında gözlerim sizi arayacak. </st><st c="2637">İkinci katta izlerinizi sürecek, vedalara alışmış yüreğim! </st><st c="2696">Sınıf kapınız her açıldığında dışarı çıkan yüzlerde sizi arayacağım. </st></p>
			<p><st c="2765">Hayal Sözleşmesi boyunca başınızı belaya sokup sokup sonrasında kurtarmam için kapıma gelişlerinizi, öğretmen odasının dışında telaşlı bekleyişlerinizi, maça gidişimizi, Feyyaz’ın babasıyla kucaklaşmasını, Polonezköy maceramızı, Erktan’ın sürprizini, Mehmetcan’ın hayallerinden vazgeçip parasını bağışlamasını, güzel düşünen kafalarınızdaki bilgi açlığını, yüreğinizdeki imkânsızı başarma hırsını asla ve asla unutmayacağım. </st><st c="3190">Hiçbir şeyden çekmediniz benden çektiğiniz kadar! </st><st c="3240">Ensenizde sürekli soluğumu hissettiniz. </st><st c="3280">Sürekli ders çalışın, test çözün, kavga etmeyin, uslu olun, onu yapın, bunu yapmayın diyen bir sesten kurtuluyorsunuz artık.”</st></p>
			<p><st c="3405">Sınıftan “Aaa!” sesleri yükseldi. </st><st c="3440">Hiçbirimiz aynı fikirde değildik. </st><st c="3474">Gülümsedi, devam etti:</st></p>
			<p><st c="3496">“Öğretmenliğimi anlamlı hale getirdiğiniz için çok teşekkür ederim. </st><st c="3565">Yaşamla ilgili verdiğim her tavsiyeyi ilgiyle dinlediniz. </st><st c="3623">Elinizden geldiğince uygulamaya çalıştınız. </st><st c="3667">Size bir tavsiyem daha olacak çocuklar. </st><st c="3707">Ama öncesinde yakın zamanda izlediğim ve beni derinden etkileyen bir belgeselden bahsetmek istiyorum.” Bir yandan ağlıyor, bir yandan da o duygu karmaşası içinde belgeseli merak ediyorduk. </st><st c="3896">Yıllardır Türkçe dersinde ana fikir bulmaktan perişan olmuştuk. </st><st c="3960">Öğretmenimizin ana fikir sürprizleri hiç bitmiyordu, karne gününde bile! </st><st c="4033">Hepimize sevgiyle baktı, sonrasında da anlatmaya devam etti:</st></p>
			<p><st c="4093">“Belgesel, çöl gibi bir yerde yaşayan hayvanların yaşam koşullarının zorluğundan bahsediyordu. </st><st c="4189">Hayvanlar gerçekten de çok zor durumdaydılar. </st><st c="4235">Öyle bir yerdi ki orası, bırakın yiyeceği, su bile bulamıyorlardı. </st><st c="4302">Hayvanların çoğu yiyecek bulamamaktan bir deri bir kemik kalmıştı. </st><st c="4369">Belgeseldeki anlatıcı kişi, bu durumdan üzülerek bahsediyordu. </st><st c="4432">Bir ara kameralar bir grup maymunu gösterdi. </st><st c="4477">Karşıdan da ağır adımlarla üç tane fil geliyordu. </st><st c="4527">Maymunlar filleri görünce oradan oraya aptal gibi koşup sevindiler. </st><st c="4595">Akrabaları desem, teknik anlamda mümkün değildi. </st><st c="4644">Maymunlar bildiğim kadarıyla fil de yemiyordu. </st><st c="4691">Hadi sempatileri var desem, bu da mantığıma ters geliyordu. </st><st c="4751">Neden sevinmişlerdi ki? </st><st c="4775">Merakla beklemeye başladım. </st><st c="4803">Anlatıcı henüz bir şey söylemiyordu. </st><st c="4840">Filler yaklaştıkça maymunların hareketleri de değişiyordu. </st><st c="4899">Bu arada da onların önüne çıkmamaya gayret ediyorlardı. </st><st c="4955">Görünen o ki, o çölde hem sevgi hem de saygı vardı. </st><st c="5007">Bu, hayvanlar âleminde pek görülmüş bir şey değildi. </st><st c="5060">Ben kendi kendime böyle garip çıkarımlarda bulunurken nihayet anlatıcı konuştu. </st><st c="5140">Maymunlar sevgiden ya da saygıdan değil, </st><span xml:lang="tr-TR"><st c="5181">‘su’</st></span><st c="5185"> için sevinmişlerdi. </st><st c="5206">Çünkü çölde su yoktu. </st><st c="5228">Peki, su ile filler arasındaki ilişki neydi? </st><st c="5273">Hortumları geldi aklıma! </st><st c="5298">Acaba filler hortumlarıyla oradan oraya gezip hayvanlara su mu taşıyorlardı? </st><st c="5375">Çok geçmeden adam buna da yanıt verdi. </st><st c="5414">Meğer bizim hortumlu devlerin en önemli özelliği, o gibi ortamlarda atalarından öğrendikleri –biz buna içgüdüsel de diyebiliriz– yöntemle su bulmalarıymış. </st><st c="5570">Filler bir yerde durdular. </st><st c="5597">Fillerin biri biraz gezindi. </st><st c="5626">Sonra da kumlu bir bölgeye hortumuyla vurdu; eşeledi, eşeledi ve oradan su çıkmaya başladı. </st><st c="5718">Mis gibi su, kızgın kumların üzerinde akmaya başladı. </st><st c="5772">Maymunların sevinçten gözleri parladı. </st><st c="5811">Ama korkudan yaklaşamıyorlardı. </st><st c="5843">Çok geçmeden başka hayvanlar da civarda görünmeye başladı. </st><st c="5902">Anlaşılan, fillerin hayranları epey fazlaydı. </st><st c="5948">Onlar da su için geldiler herhalde, diye geçirdim içimden. </st><st c="6007">Bizim filler su içtiler, dinlendiler, dışkılarını bırakıp oradan yavaş yavaş ayrılmaya başladılar. </st><st c="6106">Anlatıcı adam, diğer hayvanların birazdan gelip fillerin dışkısını yiyeceğini söyledi.”</st></p>
			<p><st c="6193">Hepimiz, “ıyyy, böh, iğreeençç!” gibi tepkiler verdik. </st><st c="6249">Öğretmenimiz yüzümüze bir süre baktıktan sonra devam etti:</st></p>
			<p><st c="6307">“Aynı tepkiyi ben de verdim çocuklar. </st><st c="6346">Meğer bizim fillerin sindirim sistemi hiç iyi değilmiş. </st><st c="6402">Yedikleri pek çok şeyi, besin değerini kaybetmeden geri çıkarıyorlarmış. </st><st c="6475">Gerçekten de filler gidince hayvanlar dışkıya saldırdılar, afiyetle yediler. </st><st c="6552">Çölde olunca, açlık ve susuzluk başa vurunca fil dışkısı diğer hayvanlara ziyafet gibi geliyor haliyle. </st><st c="6656">İşte hayat da böyle çocuklar. </st><st c="6686">Ya fil olur önden gider, yeniliklerin peşinden koşar, zor olanı başarır, her yönünüzle insanlığa fayda sağlarsınız ya da birilerinin gölgesinde kalır, onlardan kalan artıkları –payınıza ne düşerse– yersiniz. </st><st c="6894">Seçim sizin!”</st></p>
			<p><st c="6907">Bir süre ne diyeceğimizi bilemedik. </st><st c="6944">Çok etkilenmiştik. </st><st c="6963">Hasan her zamanki aceleciliğiyle atladı, ne zaman salya sümük ağlasak o bir şekilde bizi güldürürdü. </st><st c="7064">Ne yapacaktı acaba? </st><st c="7084">Çok kibardı: “Öğretmenim, izin verirseniz, arkadaşlarımdan birine bir soru sormak istiyorum.”</st></p>
			<p><st c="7177">Öğretmenimiz olur anlamında kafasını sallayınca bizimkisi bombayı patlattı:</st></p>
			<p><st c="7253">“Neşe, sen fili mi seçeceksin, yoksa her zamanki tutkun olan yeme içme işini mi?”</st></p>
			<p><st c="7335">Kendimizi tutamayıp güldük. </st><st c="7364">Öğretmenimiz de bize eşlik etti. </st><st c="7397">Neşe öfkelendi, avucunu kaşımaya başladı. </st><st c="7439">Mesajı alan öğretmenimiz gülerek Neşe’ye baktı ve ekledi:</st></p>
			<p><st c="7496">“Neşe özgürsün. </st><st c="7513">Hasan’a istediğini yapabilirsin!” </st></p>
			<p><st c="7547">Neşe, Hasan’ın kafasına bir tane geçirdi. </st><st c="7589">Sınıftakiler o gün ne olacaklarına (fil mi yoksa diğerleri mi) karar vermişler miydi bilmiyordum ama ben kararlıydım. </st><st c="7707">Kesinlikle fil olacaktım! </st><st c="7733">Öğretmenimiz konuşmasını Hayal Sözleşmesi için kritik öneme sahip birkaç hatırlatmayla tamamladı:</st></p>
			<p><st c="7830">“Mail adresimi biliyorsunuz çocuklar! </st><st c="7869">İletişim sorumlularımız Seda ve Hasan da mail adreslerini verecekler size. </st><st c="7944">Hepinizin telefon numarası ve adresi var bende, bilgilerde herhangi bir değişme olursa bana, Seda’ya ya da Hasan’a mail atarak değişimi güncelleyin. </st><st c="8093">Sizden aldığım enerjiyle hayalimdeki bir projeyi gerçekleştiriyor olmak benim için heyecan verici. </st><st c="8192">Bu heyecanı yaşattığınız için çok teşekkür ederim. </st><st c="8243">Yolunuz açık olsun çocuklarım!”</st></p>
			<p><st c="8274">Sonrasında karnelerimizi aldık, İlker’in sevincine ortak olduk, öğretmenimizle vedalaştık. </st><st c="8366">Birbirimize sarıldık, ağladık.</st></p>
			<p><st c="8396">Karne gününü benim için unutulmazlar arasına sokan sadece öğretmenimizin konuşması değildi. </st><st c="8489">Başka başka durumlar vardı. </st><st c="8517">İlker’in teşekkür sevinci o günün tek gülümseten olayıydı. </st><st c="8576">Kuşkusuz, hepimizin içinde ayrılacak olmanın derin sızısı vardı ama içimizde iki kişinin acısı daha da derindi. </st><st c="8688">Biri bendim, diğeri de Özlem... </st><st c="8720">Acı çekiyordum çünkü Bengisu’yu çok seviyordum. </st><st c="8768">Onu göremeyeceğim düşüncesi kalbimi sıkıştırıyordu. </st><st c="8820">Duygularımı mutlaka söylemeliydim. </st><st c="8855">Aksi halde onunla görüşmem çok zor olacaktı, aynı liseye gitmemiz imkânsız gibiydi. </st><st c="8939">Sınav sonuçları açıklanmadığı için hiçbir şey belli değildi. </st><st c="9000">Bir yolunu bulup konuşmalıydım. </st><st c="9032">Ona olan sevgimi bilmeliydi. </st></p>
			<p><st c="9061">Öğretmenimiz karneleri dağıttıktan sonra hemen eve gitmeyip okulun yanındaki kafede oturacaktık. </st><st c="9158">Bütün umudumu oraya bağlamıştım. </st><st c="9191">Sürekli Bengisu’nun yanında yürüdüm, şirinlik yaptım, kaçamak bakışlar attım ama karşı tarafta hiçbir hareket yok. </st><st c="9306">Ah Bengisu, birazcık kuşkucu olsana! </st><st c="9343">Bu çocuk neden böyle aptal gibi davranıyor, yoksa bana mı âşık desene! </st><st c="9414">Yook, der mi? </st><st c="9428">Ancak bana okuduğu kitaplardan bahsetti. </st><st c="9469">Tamam, ben de çok seviyordum okumayı ama şimdi sırası mıydı? </st><st c="9530">Gönderdiğim </st><span xml:lang="tr-TR"><st c="9542">aşk sinyalleri</st></span><st c="9556"> Bengisu’nun duvarına çarpıp çarpıp geri dönüyordu, çünkü karşımda duygularını hiçbir şekilde belli etmeyen bir kız vardı. </st><st c="9679">Yine de umudumu yitirmedim. </st><st c="9707">Kafede yanında oturmayı başardım. </st><st c="9741">Bundan sonrasında uygun ânı bekleyecektim. </st><st c="9784">Ve beklediğim an kısa bir süre sonra geldi. </st><st c="9828">Bengisu telaştan karnesini sırasında unutmuştu. </st><st c="9876">Almak için hareketlendiğinde, “Dur ben de geleyim, seni yalnız bırakmayayım!” dedim. </st><st c="9961">O da kabul etti. </st><st c="9978">Galiba bu kez şans yüzüme gülecekti. </st><st c="10015">Her şey yolunda gidiyordu. </st><st c="10042">Kafeden dışarı iki adım atmıştık ki bahtsızlığıma geri döndüm. </st><st c="10105">Hasan arkadan bağırdı:</st></p>
			<p><st c="10127">“Bekleyin, ben de geliyorum! </st><st c="10157">Öğretmenden listeyi almamışım!”</st></p>
			<p><st c="10188">Seda ardından ekledi:</st></p>
			<p><st c="10210">“Evet Hasan, nasıl da unuttuk! </st><st c="10242">Bir tane de bana lazım, fotokopi çekeriz artık!”</st></p>
			<p><st c="10290">O sırada ilk defa birini boğmak istedim. </st><st c="10332">Hasan bilmeden her şeyi mahvetmişti. </st><st c="10369">Ne olurdu yani beş dakika sonra gitseydi! </st><st c="10411">Bizimle gelmese yolu mu bulamayacaktı? </st><st c="10450">Yoksa bu bir işaretti de ben mi anlamıyordum? </st><st c="10496">Üç defa denemiştim söylemeyi ama üçünde de bir engelle karşılaşmıştım. </st><st c="10567">Bu kadar tesadüf bir araya gelebilir miydi? </st><st c="10611">O beş dakikalık gidiş süresinde kafamda çok büyük bir savaş yaşandı ve içimi kanatma pahasına kararımı verdim. </st><st c="10722">Demek ki öğrenmemesi gerekiyor, dedim ve aşkımı içime gömdüm. </st></p>
			<p><st c="10784">Kafeye geri döndüğümüzde esas meseleyi hatırladım. </st><st c="10835">Kendi meseleme dalıp Özlem’i unutmuştum. </st><st c="10876">Aslında oraya en çok Özlem için gitmiştik, onu teselli etmemiz gerekiyordu. </st><st c="10952">O bizim yarım kalmış hikâyemizdi. </st><st c="10986">Hayal Sözleşmesi boyunca pek çok hayalin üstesinden gelmiş ama Özlem’de takılmıştık, çünkü işin içinde aşk gibi çözülmesi zor bir denklem vardı ve karşımızdaki çocuk bu denklemi çok bilinmeyenli bir denklem haline getirmişti. </st><st c="11212">Buluşma gününde Kaan arkasına bakmadan kaçmış, sonraki birkaç günde de okulda görünmemişti; bizlerse umudumuzu karne gününe taşımıştık. </st><st c="11348">Kaan o gün beyaz atlı bir prens kılığına girer, okula gelir de Özlem’in gönlünü alır diye. </st><st c="11439">Ama gelmedi. </st><st c="11452">Özlem hem kırgın hem de kızgındı. </st><st c="11486">Mektuplarda konuştuğu, sevgisine, ilgisine karşılık bulduğu Kaan Bey; Özlem’i görünce korkaklar gibi kaçmıştı. </st><st c="11597">Neden hemen kaçmıştı, niye karşısında oturup adam gibi bir açıklama yapmamıştı? </st><st c="11677">Hadi bunları bir kenara bırakalım, kaçışının Özlem’i düşüreceği durumu hiç mi düşünmemişti? </st><st c="11769">Bu çocuk buluşuncaya kadar Özlem’e hayran olmamış mıydı? </st><st c="11826">Onu sevmeye başlamamış mıydı? </st><st c="11856">Kaçtığına göre demek ki Özlem’i beğenmemişti. </st><st c="11902">O kadar çirkin miydi? </st><st c="11924">Korkulacak bir kız mıydı? </st><st c="11950">Öcü müydü? </st></p>
			<p><st c="11961">Özlem sürekli sorguladı. </st><st c="11986">Özgüvenini yitirmek üzereydi. </st><st c="12016">Oysaki bunun için ne çok mücadele vermiştik. </st><st c="12061">Yine verecektik, o gün hep yanında olduk. </st><st c="12103">Yalnız bırakmadık. </st><st c="12122">Enes, Berra ile birlikte kafeye gelmişti, o bile şaşkındı. </st><st c="12181">Kaan onunla da görüşmemişti. </st><st c="12210">Bir anda ortadan kaybolmuştu. </st><st c="12240">Özlem’in o gün yüzü hiç gülmedi. </st><st c="12273">Ama bizimle olmaya devam etti. </st><st c="12304">Hayat ona sevgili vermemişti belki ama çok iyi dostlar kazandırmıştı. </st><st c="12374">O da bunun fazlasıyla farkındaydı. </st><st c="12409">Sonrasında beyin takımı olarak hep ilgilendik onunla. </st><st c="12463">Özellikle ben, fazlasıyla uğraştım. </st><st c="12499">Her gün güzel mesajlar attım, komik öyküler gönderdim, bir iki akşam uzun uzun telefonda konuştuk. </st><st c="12598">Ama Özlem hayal kırıklığını bir türlü üzerinden atamıyordu. </st><st c="12658">Ve bunda da çok haklıydı. </st><st c="12684">Aşk kırgınlığı hiçbir şeye benzemezdi. </st><st c="12723">O gün kafede bütün bir yılın değerlendirmesini yaptık, başımıza gelen komik olayları hatırlayıp güldük, ayrılığı derinden hissedip ağladık, birbirimize sarıldık. </st><st c="12885">Bir de sürprizle karşılaştık. </st></p>
			<p><st c="12915">Yağmur tam olarak belli olmadığı için öğretmenimize anlatmamıştı. </st><st c="12981">Fikrini bizimle paylaşınca çok sevindik. </st><st c="13022">Yağmur’un bilgisayar mühendisliğinde okuyan abisi, Ezgi’nin hayalini gerçekleştirmek için daha önce bize epey yardım etmişti. </st><st c="13148">Aynı abi bize bir kıyak daha yapacaktı. </st><st c="13188">Abi kardeş </st><span xml:lang="tr-TR"><st c="13199">Hayal Sözleşmesi</st></span><st c="13215"> isimli bir web sitesi oluşturmaya karar vermişler. </st><st c="13267">Yöneticiler biz olacakmışız. </st><st c="13296">8-A! </st><st c="13301">Nefis bir haberdi. </st><st c="13320">Yağmur heyecanla ekledi:</st></p>
			<p><st c="13344">“Arkadaşlar, bu site bizim olacak! </st><st c="13380">Birbirimizle oradan haberleşeceğiz. </st><st c="13416">Yazılarımızı, şiirlerimizi ve yeni hayallerimizi oraya yazacağız. </st><st c="13482">Fotoğraflarımızı paylaşacağız. </st><st c="13513">Hatta başkalarının da hayallerini anlatmasına imkân sağlayacağız. </st><st c="13579">Bölümleri, içinde nelere yer vermemiz gerektiğini ‘Genel Ağ’ üzerinden haberleşerek oluştururuz. </st></p>
			<p><st c="13676">Bu siteyle birbirimizi asla kaybetmeyeceğiz. </st><st c="13721">Öğretmenimizin dediği gibi, sadece son beş altı yılda hayatımızla ilgili önemli gelişmeleri birbirimize anlatamayacağız, o kadar. </st><st c="13851">Onun dışında hepimizin yeni sınıfı ekran arkası da olsa o site olacak! </st><st c="13922">Ne dersiniz? </st><st c="13935">Bu konuda abim çok iyi.” </st></p>
			<p><st c="13960">Bengisu her zamanki kibarlığıyla Yağmur’a döndü:</st></p>
			<p><st c="14008">“Nefis bir düşünce Yağmur! </st><st c="14036">Çok teşekkür ederiz. </st><st c="14057">Yalnız, para falan gerekirse haberimiz olsun, harçlıklarımızla döndürürüz biz orayı!”</st></p>
			<p><st c="14142">Yağmur kendinden emin bir şekilde konuştu:</st></p>
			<p><st c="14185">“Sanmıyorum ama para gerekirse hallederiz!”</st></p>
			<p><st c="14229">Bu fikir hepimizin, Özlem’in bile, yüzünü güldürmüştü. </st><st c="14285">Öğretmenimizin de bu işe hayır diyeceğini sanmıyorduk.</st></p>
			<p><st c="14339">Ayrılık acısı birkaç gün sonra yerini LGS sonuçları kaygısına bırakmıştı. </st><st c="14414">Telefonlarda, Genel Ağ üzerinde sürekli bunu konuşuyorduk. </st><st c="14473">Herkes kaç puan alacağını, hangi liseye gireceğini merak ediyordu. </st><st c="14540">Annemle babam ise yoğun bir araştırmaya girmişlerdi. </st><st c="14593">Babam işi gücü bırakmış, benim okuluma yoğunlaşmıştı. </st><st c="14647">Ev hanımı bir annenin (annem ev hanımından öte bir şeydi kesinlikle, lise mezunuydu ama her konuda bilgisi vardı, yaşam mühendisi gibiydi) ve mühendis bir babanın tek çocuğu olarak ben de onların bu çabalarını endişeyle izliyordum. </st><st c="14879">Babam İstanbul’da dört tane okul belirlemiş, onlar olmazsa çok kuvvetli bir seçenek olarak Ankara’daki bir fen lisesine –ben orayı çok istediğini hissetmiştim– yoğunlaşmıştı. </st></p>
			<p><st c="15054">Bu okul geçen yıl açılmıştı; kocaman bir alanda, üniversite gibi bir yerdi. </st><st c="15130">Babama göre Türkiye’nin en donanımlı devlet okullarından biriydi ve başarıya ulaşırsa bu okulların sayısı tüm Türkiye’de arttırılacaktı. </st><st c="15267">Amaç, sürekli göç alan İstanbul’un eğitim yükünü diğer illere taşımak, onları da eğitim için cazip hale getirmekti. </st><st c="15383">Puanı İstanbul’daki okullarla kıyaslandığında oldukça iyiydi ve kazanma olasılığım yüksekti. </st><st c="15476">Yeni açıldığı için pek bilinmiyordu ama önümüzdeki yıllar içinde parmakla gösterilecekti. </st><st c="15566">Öğretmen kadrosu da oldukça iyiydi, gelecek vadediyordu. </st><st c="15623">Bunların hepsi babamın sözleriydi. </st><st c="15658">Yoksa benim en ufak bir fikrim bile yoktu. </st></p>
			<p><st c="15701">Babam o okulla ilgili her şeyi biliyordu çünkü en yakın arkadaşı Özgür amcanın kızı Selin orada okuyordu. </st><st c="15807">Hatta babam çalıştığı şirketin patronlarıyla da daha önce konuşup Ankara’da çalışmanın yollarını aramıştı. </st><st c="15914">Bunları ben yeni öğreniyordum. </st><st c="15945">Bizimkiler bu hesapları daha geçen yıldan yapıyorlarmış meğerse. </st><st c="16010">Ben ise Ankara’ya gitme düşüncesinden fazlasıyla korkmuştum. </st><st c="16071">İstanbul’dan ayrılmak istemiyordum. </st><st c="16107">Arkadaşlarım ve Bengisu’yla aynı şehirde olmama, aynı havayı solumama düşüncesi içimi inceden inceye kemiriyordu. </st><st c="16221">Puanımın ve yüzdelik dilimimin yüksek gelmesini ve İstanbul’daki bir liseye yerleşmeyi ümit edip durdum. </st><st c="16326">Puanlar temmuz ayı başında açıklandı, temmuzun yirmisine kadar tercihlerimizi yapacaktık.</st></p>
			<p><st c="16415">Puanım biraz düşüktü. </st><st c="16438">Durum böyle olunca İstanbul seçeneklerim daralıyordu çünkü babam İstanbul’da ilk üçe giren okulları ve bir tane de fen lisesini istiyordu. </st><st c="16577">Onlar olmazsa bir sürü güzel okul olmasına rağmen Ankara’yı değerlendirecektik. </st><st c="16657">Puanım Ankara’ya yetiyordu. </st><st c="16685">Babama ne olmuştu bilmiyordum. </st><st c="16716">O anlayışlı adam gitmiş, gözünü hırs bürümüştü. </st><st c="16764">Okul benim okulumdu, o okulda ben okuyacaktım ama kimse bana bir şey sormuyordu. </st><st c="16845">Anneme defalarca gittim ama fayda etmedi. </st><st c="16887">Çünkü annem nöbeti babama devretmişti. </st><st c="16926">Babam ise eğitim konusunda annemden kesinlikle daha acımasız çıkmıştı. </st><st c="16997">Onların kafasındaki plana uymak zorundaydım. </st><st c="17042">Keşke bir kardeşim daha olsaydı. </st><st c="17075">Tek çocuk olmak büyük bir riskti. </st><st c="17109">Aileniz üstünüze çok düşüyor, bütün hayatını size adıyordu.Babam yıllarca birlikte çalıştığı arkadaşlarından, deli gibi sevdiği şehrinden; annem yıllardır can yoldaşlığı yaptığı komşularından ayrılmayı benim eğitimim için hiç düşünmeden göze almıştı. </st><st c="17360">Bense onların özenle kurduğu bu plana uymamak için direniyordum ama dinleyen kim? </st><st c="17442">Yirmi beş tercih hakkım olmasına rağmen sadece beş tercih yaptım, pardon, yaptık. </st><st c="17524">Diğerlerinin de durumu benden farklı değildi. </st><st c="17570">Aileler her şeyi sorguluyordu. </st><st c="17601">Yüzdelik dilimlerinin beklenmedik düşüşü bir tek benim değil, diğerlerinin de planlarını altüst etmişti ama her şeye rağmen sınıftakilerin seçeneği benimkinden daha fazlaydı ve herkes İstanbul’u tercih etmişti. </st></p>
			<p><st c="17812">Bengisu, Beyoğlu ve çevresinde kalmış, diğerleri de aşağı yukarı aynı düşünce temelinde hareket etmişlerdi. </st><st c="17920">Anlaşılan, bana yol görünmüştü. </st><st c="17952">Yine de kötü düşünceleri kafamdan uzaklaştırıp İstanbul’un mucizevi bir şekilde çıkmasını temenni ettim ama olmadı. </st><st c="18068">Ankara, babam, annem el ele verip beni canım kadar sevdiğim şehrimden, can dostlarımdan, aşkım Bengisu’dan ayırmışlardı. </st><st c="18189">Deniz olmayan şehre gidecek olmak da ayrı bir eziyetti. </st><st c="18245">İşte, daha önceki bölümlerde anlattığım İstanbul’dan taşınma hikâyesi böyle gerçekleşti. </st><st c="18334">Hayatta en çok ağladığım gündü. </st><st c="18366">Annem ve babam içli içli ağlayışımdan etkilenmiş, beni yalnız bırakmamışlardı. </st><st c="18445">Yol boyunca birlikte ağladık. </st><st c="18475">Her şeyin bir bedeli vardı. </st><st c="18503">Bizimkiler de bunu ağlayarak ödemişlerdi.</st></p>
			<p><st c="18544">Ankara’ya ve okuluma alışmak başlangıçta çok zordu benim için. </st><st c="18608">Direndim, küstüm, kapris yaptım. </st><st c="18641">Arkadaşlarımla buluşma noktası olan sitemiz ve maillerle yaşadım. </st><st c="18707">Ama bu nereye kadar sürecekti? </st><st c="18738">Duygusallığı bir kenara bırakmam gerekiyordu. </st><st c="18784">Bunun için de öğretmenimizin karne günü anlattığı belgeseli düşündüm. </st><st c="18854">Oturup hiç üşenmeden o belgeselden aklımda kalanları çizdim; fili, maymunu, artık yiyen hayvanları... </st><st c="18956">Sonrasında da su bulan filin üstündeki boşluğa </st><span xml:lang="tr-TR"><st c="19003">“Ben Fil Olacağım”</st></span><st c="19021"> yazdım. </st><st c="19030">O kâğıdı da odamın en güzel yerine astım. </st><st c="19072">Annem ve babam, oğullarının neden fil olmak istediğini hiçbir zaman anlamadılar. </st><st c="19153">Ama ben o gün kendim ve geleceğim için çok önemli bir adım atmıştım. </st><st c="19222">Kalbimin yönetimini reddedip mantığımı işin başına geçirmiştim. </st><st c="19286">Ondan sonra da pek çok şey yoluna girmeye başlamıştı.</st></p>
			<div>
				<img src="image/51758.jpg" alt="51758.jpg" /><st c="19339"></st>
			</div>
			<p></p>
			<p><st c="19361">Okulum gerçekten de mükemmeldi. </st><st c="19393">Öğretmenler, öğrenciler, ortam tam da benim istediğim gibiydi. </st><st c="19456">Mantığım tüm yönetimi ele geçirmesine rağmen, 8-A sınıfına olan özlemim devam ediyordu. </st><st c="19544">O hiç bitmeyecekti ama okulum gönlüme göre olmuştu. </st><st c="19596">Bu konuda babama ne kadar teşekkür etsem azdı. </st><st c="19643">Ona ilk başlarda çok kızmama rağmen sonrasında hak vermiştim. </st><st c="19705">Başarı, duygusallıkla aynı paralelde gitmiyordu ve bazen kritik kararlar almak gerekiyordu. </st><st c="19797">Babam da ailemiz için zorlu ve kritik bir karar almış, bu karar sonunda da pişman olmamıştık. </st><st c="19891">Gündüz okula gidiyor, akşamları iple çekiyor, arkadaşlarımla Genel Ağ üzerinden haberleşiyordum. </st><st c="19988">Bengisu Beyoğlu’nda, Seda Beşiktaş’ta, Özlem ise Fatih’te bir Anadolu Lisesine yerleşmişti. </st><st c="20080">Şişli’de birbirinden kaliteli iki Anadolu Lisesi vardı. </st><st c="20136">Bir tanesinin puanı çok yüksekti. </st><st c="20170">Kerem ve Yağmur orayı kazanmıştı. </st><st c="20204">Özlem’in imkânsız aşkı Kaan ve Engin ise Şişli’deki diğer Anadolu Lisesine yerleşmişlerdi. </st><st c="20295">Böylece bizim sınıftan Engin’in yolu Kaan’la kesişmişti. </st><st c="20352">Diğer arkadaşlar da puanlarına göre gönüllerindeki okullara girmişlerdi; Hasan, Ender, Arda, İlker, Mehmetcan, Berra, Gözde ve pek çok sınıf üyesi, Beyoğlu ve Şişli’deki farklı farklı meslek liselerine yerleşmişlerdi. </st><st c="20570">Neşe ise Beşiktaş’taki bir meslek lisesine yerleşmişti. </st><st c="20626">Neden Beyoğlu değil de Beşiktaş’ı tercih ettiğini öğrenmiş, hiç şaşırmamış, yine çok gülmüştük. </st><st c="20722">Çünkü Beşiktaş’taki okulun bir bölümü tam da Neşe’ye göreydi: </st><span xml:lang="tr-TR"><st c="20784">Yiyecek, İçecek Hizmetleri Alanı.</st></span><st c="20817"> Büyük ihtimalle Neşe bunu görmüş, başka da bir tercih yapmamıştı. </st><st c="20884">Bu kızı beyni değil de midesi yönetiyordu gerçekten! </st><st c="20937">Demek ki aşçı olmaya karar vermişti. </st><st c="20974">Bu onun için iyi bir karar olabilirdi ama aşçı olduğu kurum için sakıncalıydı çünkü pişirdiği bütün yemeği kendisi yerdi. </st><st c="21096">Bütün bu bilgileri bana Bengisu vermişti. </st><st c="21138">Onunla sık sık sanal ortamda sohbet ediyor, okuduğumuz kitapları değerlendiriyor, birbirimize önerilerde bulunuyorduk. </st><st c="21257">Her şeyi konuşuyorduk; aşk hariç. </st><st c="21291">Çünkü karne günü aldığım kararın arkasındaydım. </st><st c="21339">Bir tek Bengisu değil, Özlem’le de görüşüyordum çünkü desteğe ihtiyacı vardı. </st><st c="21417">Ayrılalı neredeyse üç ay olmuştu. </st><st c="21451">İkimiz de yüreğimizin derinliklerine attığımız aşkın acısını unutmamıştık. </st><st c="21526">Benimkisi artık imkânsızdı ve maalesef Özlem’inki de öyle görünüyordu. </st><st c="21597">Ben bu düşünceler içindeyken bir ay sonra Özlem’den çok uzun bir mail aldım. </st><st c="21674">Özlem kafası karışmış bir biçimde benden yardım istiyordu. </st><st c="21733">O maili hiç değiştirmeden paylaşmak istiyorum:</st></p>
			<p></p>
			<p><st c="21779">Sevgili Ege, sevineyim mi, üzüleyim mi bilmiyorum. </st><st c="21831">Kafam fazlasıyla karışık. </st><st c="21857">Enes’le Berra geldi geçen gün okuluma. </st><st c="21896">Ellerinde bir mektup vardı. </st><st c="21924">Kaan göndermiş. </st><st c="21940">Demek ki yaşıyormuş! </st><st c="21961">Bu çocuk beni dört ay süründürdü, kendime olan güvenimi yerle bir etti, hayallerimi yıktı. </st><st c="22052">Tam kalbimi onarmaya başlamıştım ki yine karşıma çıktı. </st><st c="22108">Ne yapacağımı bilmiyorum Ege! </st><st c="22138">Hemen aklıma sen geldin. </st><st c="22163">Kimseye söylemedim daha. </st><st c="22188">Sizin fikrinizi almadan bir aptallık yapmak istemiyorum. </st><st c="22245">Kendimi tekrar dört ay öncesine döndürürsem bir daha toparlanamam. </st><st c="22312">Fikrine ihtiyacım var. </st><st c="22335">Kaan’ın mektubunu yazıcımda taradım, gönderiyorum. </st><st c="22386">Lütfen dikkatli oku ve ne yapmam gerektiği konusunda yardım et! </st><st c="22450">İyi ki varsın Ege! </st><st c="22469">Sen olmasaydın ne yapardım! </st><st c="22497">Fikrin çok değerli. </st><st c="22517">Senden sonra Bengisu ve Seda’yla da konuşacağım, onlar da benim gibi duygusal davranabilirler. </st><st c="22612">Olayı bir de erkeklerin bakış açısıyla değerlendireyim istiyorum. </st><st c="22678">Sen ve Hasan’ın bu konuda bana yardımcı olacağınıza yürekten inanıyorum.</st></p>
			<p></p>
			<p><st c="22750">Şair Kız,</st></p>
			<p><st c="22760">Nasıl başlayacağımı bilemiyorum. </st><st c="22794">İşleri berbat etme konusundaki uzmanlığım yüzünden aylardır acı çekiyorum. </st><st c="22869">Annem ve babam ayrıldığında bile bu kadar kaybetmemiştim kendimi. </st><st c="22935">Derin bir boşluğun içinde yuvarlandım dört ay boyunca! </st><st c="22990">Düşündüm, yanıt aradım!</st></p>
			<p><st c="23013">Ben aslında o gün mektuptaki şair kızdan değil, merdivende çarpıştığım sakar, beceriksiz kızdan kaçtım! </st><st c="23118">O kızı gördüm çünkü o kafede ve korktum. </st></p>
			<p><st c="23159">O sırada hikâyeleri birleştiremedim, mantıklı düşünemedim. </st><st c="23218">Zaten benim bir hastalığımdır bu! </st><st c="23252">Çok sıkıştığımda düşünemem, mantığım uçup gider, arkama bakmadan kaçarım. </st><st c="23326">Kaçıp her şeyi batırdığım için de sonrasında karşı tarafın karşısına çıkamama utancıyla yine kaçarım. </st><st c="23428">Bu kaçmalar, kaçacak yer kalmayıncaya kadar devam eder. </st></p>
			<p><st c="23484">Ah Şair Kız, kaçacak yerim kalmadı, içimde oluşturduğun sevgi buna izin vermedi, direndi, dört ay boyunca her günü bana zehir etti. </st><st c="23616">Bu sevgi, tam olarak hangi gruba girer, nasıl bir sevgi bilmiyorum. </st><st c="23684">Aşk mı, dostluk mu, alışkanlık mı, hiç emin değilim. </st><st c="23737">Emin olduğum tek bir şey var: Yaşamımın içinde olmalısın, olmadığında oluşturduğun boşluğu dolduramıyorum. </st><st c="23844">Ne ara kuşattın aşılmaz kalelerimi bilmiyorum ama ben kâğıt ve kalemlerin gücüyle başlayan eşsiz paylaşımımızı artık yüz yüze, gözlerimizin içine baka baka yapmak istiyorum. </st><st c="24018">Adı ne olura olsun, ister “dostluk” ister “aşk”, deneyelim yeniden! </st><st c="24086">Beni affeder misin bilmiyorum ama çöle dönmüş yaşamıma “su” gibi hayat veren şair kızı istiyorum! </st><st c="24184">12 Aralık’ta yine o kafede, o günü hiç yaşamamış gibi buluşalım! </st><st c="24249">Ne olur bana hatamı düzeltme şansı ver, yoksa içimde oluşturduğum pişmanlık denizinde boğulacağım!</st></p>
			<p><st c="24347">Pişman Çocuk!</st></p>
			<p></p>
			<p><st c="24361">Kaan da mektup uzmanı olup çıkmıştı. </st><st c="24399">İkisinin mektuplarındaki duygusal akış gerçekten dikkat çekiciydi. </st><st c="24466">Anlattıkları, kafası karışmış bir çocuğu işaret ediyordu. </st><st c="24524">Böyle durumlarda herkese ikinci bir şans verilirdi. </st><st c="24576">Yalnız, okuduğum cümlelerde Kaan’ın aşktan öte bir dostluk istediğini sezmiştim. </st><st c="24657">Bu durum Özlem tarafından kabul görür müydü bilmiyordum. </st><st c="24714">Özlem’e hemen yanıt yazdım. </st><st c="24742">Kaan’la görüşmesi, ona bir şans vermesi gerektiğini belirttim. </st><st c="24805">Görüşmelerdeki dostluk vurgusunu da eklemeyi unutmadım. </st></p>
			<p><st c="24861">Özlem benden yanıt aldıktan sonra hemen hemen bütün sınıfa sormuş, Özlem’in hayalinde gecikmeli olsa bile bir gelişmenin yaşanması, bu hayalin yarım kalmayacak olması herkesi heyecanlandırmış olsa gerek; herkes olumlu yanıt vermiş. </st><st c="25093">O da bundan hareketle teklifi kabul ettiğini, Enes aracılığıyla iletmiş. </st><st c="25166">Bu da çok önemli bir sonuca götürüyordu bizi. </st><st c="25212">Özlem, Kaan’la olma uğruna ‘dostluğa’ evet diyecekti. </st><st c="25266">Aşk böyle bir şeydi işte: </st><span xml:lang="tr-TR"><st c="25292">Sevdiğinin yanında ol da, neyi olursan ol! </st></span><st c="25335">Ben ise uzaktım kilometrelerce, hiçbir şeyi olamıyordum sevdiğimin! </st></p>
			<p><st c="25403">Özlem için sevindiğim, kendim için üzüldüğüm o günü tekrar hatırlayınca tüylerim diken diken olmuştu. </st><st c="25505">Annemle babamın yanıma geldiğini fark etmemişim. </st><st c="25554">Dinlenme tesisindeki o bir saatlik molada ne çok şey anlatmışım size. </st><st c="25624">Şu hayat denen şey, yaşarken insanın canını çıkarıyor ama iş onu anlatmaya gelince su gibi akıp gidiyor. </st></p>
		</div>
	<div id="charCountTotal" value="25729"></div></body>
</html>
