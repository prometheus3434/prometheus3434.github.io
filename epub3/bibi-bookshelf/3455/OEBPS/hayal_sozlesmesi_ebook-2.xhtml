<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>hayal_sozlesmesi_ebook-2</title>
    <meta http-equiv="Content-Type" content="text/html; charset=utf-8" />
  

</head>
  <body id="hayal_sozlesmesi_ebook" xml:lang="tr-TR">
		<div>
			<p xml:lang="en-US"><span></span></p>
			<p></p>
			<p></p>
			<p></p>
			<p></p>
			<p></p>
			<p id="toc_marker-2"><st c="0">YOLCULUK</st></p>
			<p></p>
			<p><st c="8">Babamın “araba hazır” sesiyle başladı telaşımız. </st><st c="58">Sonrasında annem, babam ve ben arabamızla çıktık yola. </st><st c="113">Yıllar önce ayrıldığımız İstanbul’a; Kız Kulesi’nin, martıların, çocukluğumun şehrine arkadaşlarımla buluşmaya gidiyoruz. </st><st c="235">Bu buluşma basit bir buluşma değil. </st><st c="271">İçinde sabır, hırs, fedakârlık, hayatımıza yön veren bir anlaşma ve size anlatmam gereken hikâyeler var. </st><st c="376">Her ânımızı yazdım, her yaptığımızı. </st><st c="413">Günü gününe, hiç üşenmeden...</st></p>
			<p></p>
			<p><st c="442">On yıl önce, bir Türkçe dersinde başladı her şey. </st><st c="493">Sık sık değişik uygulamalar yaptırarak bizi şaşırtan öğretmenimiz, yine yapacağını yapmış; dersin bitimine beş dakika kala, ertesi günkü ders için bizden ikişer zarf istemişti. </st><st c="670">Anlaşılan mektup yazacaktık. </st></p>
			<p><st c="699">“İyi de Twitter, Facebook, Whatsapp, Instagram varken bu ilkel yöntem de neyin nesi? </st><st c="784">Oldu olacak, </st><span xml:lang="tr-TR"><st c="797">Bak Postacı Geliyor</st></span><st c="816"> şarkısını da öğretsin!” dedi Arda. </st></p>
			<p><st c="852">“Kime yazacağız?” diye atladı Seda!</st></p>
			<p><st c="887">Biz cep telefonu kuşağıydık. </st><st c="917">Kâğıt, kalem hele zarfla ne işimiz olurdu? </st><st c="960">Bizim mektuptan anladığımız, sınıflar arasında gidip gelen, aşk itirafı taşıyan buruşuk kâğıtlardı; onları da genelde iki tost, üç hamburger karşılığında Neşe götürürdü.</st></p>
			<p><st c="1129">Ertesi gün hepimizin önünde ikişer zarf vardı. </st><st c="1177">Merak içinde öğretmenimizi beklerken birbirimizin suratına bön bön baktık! </st><st c="1252">Kime yazacaktık, ne yazacaktık? </st><st c="1284">Tam bunları düşünürken öğretmenimiz çıkageldi. </st><st c="1331">Onu gördüğüme hiç bu kadar sevinmemiştim. </st><st c="1373">Çünkü olayı düşünmekten kafam patlamıştı. </st><st c="1415">Öğretmenin açıklaması hepimizi rahatlattı. </st><st c="1458">Birilerine mektup yazmayacaktık. </st><st c="1491">Acaba bağış mı yapacaktık? </st><st c="1518">En son Fiziksel Engelliler Vakfı için bağışta bulunmuştuk. </st><st c="1577">Çünkü ders yine Türkçeydi ve öğretmenimiz o haftayı İyilik Haftası ilan etmişti. </st><st c="1658">O haftada Neşe mektubumu bedavaya götürmüştü. </st><st c="1704">Büyük ihtimalle bu, onun o güne dek yaptığı tek iyilikti. </st><st c="1762">Hasan hiç kopya çekmemiş, Engin yaşlı bir teyzeyi karşıdan karşıya geçirmişti. </st><st c="1841">Bengisu bir hafta boyunca odasını dağıtmamıştı, sınıfımızın haylazı Ender de hepimize bir iyilik yapıp üç gün okula gelmemişti. </st><st c="1969">Keşke bu haftaların sayısı daha çok olsaydı!</st></p>
			<p><st c="2013">Öğretmenimiz meraklı bakışlarımızın oluşturduğu zevkle, öylece bize bakıyordu. </st><st c="2093">Bu bakışmalar daha ne kadar devam edecek derken en sonunda Neşe dayanamayıp söylendi:</st></p>
			<p><st c="2178">“Öğretmenim, sabahleyin kahvaltı yapmadım, biraz daha beklersek ben bu zarfları yerim.”</st></p>
			<p><st c="2266">Hepimiz gülmeye başladık. </st><st c="2293">Öğretmenimiz gayet sakin bir biçimde, “Merak etmeyin, bu zarflarla ne yapacağımızı açıklayacağım ama önce bir şey görmenizi istiyorum,” dedi. </st><st c="2435">Bilgisayarını ayarladı, fotoğrafı tahtaya yansıttı. </st><st c="2487">Yüzümüze anlamlı anlamlı baktı, sonrasında da ekledi: “Bu fotoğrafın altına ne yazardınız? </st><st c="2578">On dakikanız var. </st><st c="2596">Bekliyorum!”</st></p>
			<div>
				<img src="image/51834.jpg" alt="51834.jpg" /><st c="2608"></st>
			</div>
			<p></p>
			<p><st c="2640">Keyif alarak yazdık. </st><st c="2661">Sonra yazdıklarımızı paylaşmamızı istedi. </st><st c="2703">Biz de zevkle paylaştık:</st></p>
			<p><st c="2727">Bengisu: “Bir sonraki hayalim, Everest’e tırmanmak.”</st></p>
			<p><st c="2780">Seda: “Bana normal kedi diyen gözlük taksın.”</st></p>
			<p><st c="2826">Ender: “Uçlarda yaşıyorum abi, yerler bana dar geliyor.”</st></p>
			<p><st c="2883">Berra: “Ne zaman yalnız kalmak istesem buraya gelirim.”</st></p>
			<p><st c="2939">Hasan: “Nalan gelmeden buradan inmem! </st><st c="2978">Söyleyin gelsin, yoksa atarım kendimi!”</st></p>
			<p><st c="3017">Arda: “İşsizim abi, açım! </st><st c="3044">Bir iş istiyorum!”</st></p>
			<p><st c="3062">Buna benzer bir sürü cevap bizi epey eğlendirdi. </st><st c="3112">Sonra öğretmenimiz hedefine ulaşmış olmanın rahatlığıyla konuşmasına devam etti:</st></p>
			<p><st c="3192">“Bu kedi sıradan bir kedi değil, farklı. </st><st c="3234">Düşünsenize, kapı koluna çıkmış kaç kedi görebilirsiniz ki şu dünyada! </st><st c="3305">Yaşamın farklı yönlerini görüyor; oturmuyor, merak ediyor, deniyor.”</st></p>
			<p><st c="3373">Neşe iki kolunu da çaresizce açıp sordu:</st></p>
			<p><st c="3414">“Ne yapalım öğretmenim, arabaların kapı kollarına mı çıkalım?”</st></p>
			<p><st c="3477">Öğretmen sitemli sözlerle Neşe’ye yanıt verdi:</st></p>
			<p><st c="3524">“Bundan çıkardığın ana fikir bu mu yavrum?” </st></p>
			<p><st c="3569">Hasan konuşmalara dahil oldu:</st></p>
			<p><st c="3598">“Bizden bu kedi gibi olmamızı mı istiyorsunuz? </st><st c="3646">Şahsen benim yükseklik korkum var!”</st></p>
			<p><st c="3681">Öğretmenimiz konuşmasına devam etti:</st></p>
			<p><st c="3718">“Yaşam kaygısı duymanızı, sıradan olmanın sizi korkutmasını istiyorum. </st><st c="3790">Yaşadığınız her ânı anlamlı hale getirmekten bahsediyorum. </st><st c="3849">İşte bu nedenledir ki bugün sizinle bir sözleşme yapacağız çocuklar. </st><st c="3918">Size birazdan iki kâğıt vereceğim, o kâğıtta ne yapacağınız yazıyor. </st><st c="3987">İki kâğıda da aynı şeyi yazacaksınız.”</st></p>
			<p><st c="4025">Arka sıralardan Mert’in sesi duyuldu:</st></p>
			<p><st c="4063">“Öğretmenim, bir tane yazıp diğerini fotokopi çeksek olmaz mı?”</st></p>
			<p><st c="4127">“Hayır, ikisini de burada, gözümün önünde yazacak, zarfları da burada kapatacaksınız!”</st></p>
			<p><st c="4214">Neler oluyordu, gizli bir şeyler mi yapılıyordu? </st><st c="4264">Neden zarfları hemen kapatmak zorundaydık? </st><st c="4307">Tam oflayıp puflamaya başlamıştık ki sihirli sözcükler öğretmenin ağzından çıkıverdi:</st></p>
			<p><st c="4392">“</st><span xml:lang="tr-TR"><st c="4394">Hayal Sözleşmesi</st></span><st c="4410"> yapacağız. </st><st c="4422">Hayallerinizi yazacaksınız.”</st></p>
			<p><st c="4450">Bu muydu yani? </st><st c="4466">“Oleeey!” diye sevindi Mehmetcan, sonra da büyük bir keyifle ekledi: “Hayallerimizi yazıp ailemize göndereceğiz; onlar da gerçekleştirecek, değil mi öğretmenim? </st><st c="4627">Sözleşme iyi oldu, yoksa bizimkiler beni dikkate almıyor. </st><st c="4685">Valla ben ne zamandır bir cep telefonu ve tablet istiyorum.”</st></p>
			<p><st c="4745">“Elbette, yavrum! </st><st c="4764">Siz hayallerinizi yazacaksınız, biz de Alaaddin’in sihirli lambasından çıkan cin gibi gerçekleştireceğiz bunları. </st><st c="4878">Dileyin benden ne dilerseniz! </st><st c="4908">Hepiniz böyle olmasını istersiniz değil mi? </st><st c="4952">Ama maalesef öyle olmayacak. </st><st c="4981">Birazdan yazacağınız her şeyi kendiniz gerçekleştireceksiniz. </st><st c="5043">Alın terinizle, emek harcayarak, kafa patlatarak... </st><st c="5095">8. </st><st c="5098">sınıfa geldiniz, birçoğunuzun doğru dürüst hedefi yok. </st><st c="5153">Hedefler, hayallerle olur. </st><st c="5180">Bizden önceki insanlar bugünkü uygar topluma erişmenin temellerini hayallerle attılar; önce hayal kurdular, sonra bunları gerçeğe dönüştürdüler. </st><st c="5325">Şimdi sıra sizde. </st><st c="5343">Dağıttığım kâğıtlarda iki başlık var:</st></p>
			<p><st c="5380">1. </st><st c="5384">Gerçekleşmesini istediğim yakın hayallerim (önümüzdeki beş altı ay)</st></p>
			<p><st c="5451">2. </st><st c="5455">Gerçekleşmesini istediğim uzak hayallerim (gelecek)</st></p>
			<p><st c="5506">İlk olarak sizden hayallerinizi yazmanızı istiyorum, sonra ne yapacağınızı anlatacağım.” </st></p>
			<p><st c="5596">Önce birbirimizin suratına baktık, ne varsa artık suratımızda! </st><st c="5659">Ne yapacağını bilememenin verdiği o şaşkınlık haliyle kâğıtlara baktık ardından. </st><st c="5740">Aradan beş dakika geçmemişti ki Arda telaşla bağırdı:</st></p>
			<p><st c="5793">“Öğretmenim, Hasan bana bakıyor, kopya çekiyor!”</st></p>
			<p><st c="5842">Öğretmenimiz öfkeyle Hasan’a çıkıştı:</st></p>
			<p><st c="5880">“Hasan pes! </st><st c="5893">Bu kadar da olmaz oğlum! </st><st c="5918">Arkadaşının hayallerini çalmaya utanmıyor musun? </st><st c="5967">Bari burada kopya çekme!”</st></p>
			<p><st c="5992">Hasan oldukça masum bir biçimde boynunu büktü:</st></p>
			<p><st c="6039">“Alışkanlık olmuş öğretmenim, bakmadan duramıyorum. </st><st c="6092">Yoksa bende hayal çook!”</st></p>
			<p><st c="6116">Hasan’ın yanıtı hem bizi hem de öğretmenimizi gülümsetmişti. </st><st c="6178">Sonrasında kâğıtlara gömülmüş, dakikaların nasıl geçtiğini anlayamamıştık. </st><st c="6253">Teneffüs zili çalmış, kimse yerinden kıpırdamamıştı. </st><st c="6306">İkinci derste de devam etmiştik. </st><st c="6339">Nihayet bittiğinde öğretmenimiz zarfları kapatmamızı istedi.</st></p>
			<p><st c="6399">“Bu zarfların birini ben alacağım, bende kalacak. </st><st c="6450">Siz gelip onları benden alıncaya kadar saklayacağım,” dedi.</st></p>
			<p><st c="6509">Hasan’ın kafası karışmıştı, merakla sordu:</st></p>
			<p><st c="6552">“Öğretmenim, evinizi bilmiyoruz ki nasıl alacağız?”</st></p>
			<p><st c="6604">Ardından Neşe ekledi:</st></p>
			<p><st c="6626">“Öğretmenim ben çoğu yerde saçmaladım, onları okumayacaksınız değil mi?”</st></p>
			<p><st c="6699">Öğretmenimiz zarfları okumayacağını, on yıl boyunca saklayacağını; bu kâğıtlara yazdığımız yakın hayallerle değil, uzak hayallerle ilgileneceğini, onlardan hangilerini gerçekleştirebileceğimizi sabırsızlıkla bekleyeceğini belirtti. </st><st c="6932">Sonra da mail adresini vereceğini ekledi. </st><st c="6974">Bunun kendisi için çok önemli bir proje olduğunun, yıllarca bizim gibi bir sınıf aradığının, gerçekleşmesi halinde çok mutlu olacağının altını çizdi. </st></p>
			<p><st c="7124">Bir süre ne diyeceğimizi bilemedik. </st><st c="7160">Sessizliği Seda bozdu:</st></p>
			<p><st c="7182">“İyi de öğretmenim, biz şimdi bile birbirimizle zor görüşüyoruz, yıllar sonra nasıl bir araya geleceğiz? </st><st c="7288">Hem geldik diyelim, bakalım herkes hayallerini gerçekleştirebilecek mi?”</st></p>
			<p><st c="7360">“Evet, zor bir şey olduğunu biliyorum, bazılarınıza imkânsız gibi de gelebilir. </st><st c="7441">Ama düşünsenize çocuklar, neden olmasın? </st><st c="7482">Yıllar sonra bir araya gelsek ve sizin de bu yazdıklarınızı gerçekleştirdiğinizi görsek güzel olmaz mı? </st><st c="7586">Belki bu uygulama bir şeyleri başarmak adına size ilham verir. </st><st c="7649">Hedefiniz olur, fena mı? </st><st c="7674">Devir teknoloji devri. </st><st c="7697">İnternet sayesinde ortaokul ve lise arkadaşlarımın çoğuna ulaştım. </st><st c="7764">Bunu sizler de yapabilirsiniz. </st><st c="7795">Hepiniz on yıl sonra beni bulmaya çalışacak mısınız bilmiyorum ama ben bu sınıftaki pek çok çocuğun bunu başaracağını hissediyorum. </st><st c="7927">İçinizde iki kişiyi iletişim sorumlusu olarak seçeceğim. </st><st c="7984">Ve size bir tarih vereceğim. </st><st c="8013">Günü geldiğinde de okulunuzun yanındaki tarihi mekânda buluşacağız. </st><st c="8081">Yalnız, kural gereği son beş ya da altı yılınızda birbirinizle pek görüşmemeniz gerekiyor.”</st></p>
			<p><st c="8172">Sınıftan, “Aaaa!” sesleri yükseldi. </st><st c="8209">Arda, bundan cesaret alarak itiraz etti:</st></p>
			<p><st c="8249">“Ama öğretmenim, bu çok saçma, neden birbirimizle görüşmüyoruz?”</st></p>
			<p><st c="8314">Seda, Arda’ya yanıt verdi:</st></p>
			<p><st c="8341">“Liseye gidince şimdiki gibi görüşeceğimizi mi sanıyorsun? </st><st c="8401">Her birimiz başka yerlere savrulacağız.”</st></p>
			<p><st c="8441">Seda’yı destekleyen öğretmenimiz Arda’ya döndü:</st></p>
			<p><st c="8489">“Arkadaşın haklı Arda, eskisi gibi görüşmeyeceksiniz tabii. </st><st c="8550">Ben birbirinizden kopmanızı istemiyorum ki. </st><st c="8594">Etkinliğimizi biraz daha gizemli hale getirsek fena mı olur? </st><st c="8655">Hem sürekli birbirinizle görüşürseniz, yaptıklarınızla ilgili konuşursanız buluşma günümüzün ne anlamı kalır. </st><st c="8765">O gün geldiğinde birbirinizi özleyip özlemediğinizi, sözleşmeye yazdığınız hayallerinizi gerçekleştirip gerçekleştirmediğinizi hep birlikte görmek ne kadar güzel olur! </st><st c="8933">Böyle bir fırsat kaç kişinin karşısına çıkar? </st><st c="8979">Denemeye değmez mi?”</st></p>
			<p><st c="8999">Bu cümlelerden sonra zil çalmış, dersimiz bitmişti. </st><st c="9052">Öğretmenimiz kafamızın içini bir sürü düşünceyle doldurmuş olmanın mutluluğuyla çıktı sınıftan. </st><st c="9148">Arkasından bakarken Bengisu’yu gördüm. </st><st c="9187">Bakışları hiç normal değildi. </st><st c="9217">Aklına ilginç bir fikir geldiğinde gözlerini pörtletir, bir noktaya sabitlenirdi. </st><st c="9299">Kimse o sırada karşısında olmak istemezdi. </st><st c="9342">Ama ne yazık ki ben karşısındaydım. </st><st c="9378">Neyse ki kahramanım Seda onu kuvvetli bir biçimde silkeledi de kedi bakışlarını üzerimden çekti. </st><st c="9475">Hepimiz ona odaklandık. </st><st c="9499">Ve ilk kelime ağzından çıktı:</st></p>
			<p><st c="9528">“Buldum!”</st></p>
			<p><st c="9538">Seda: “Neyi buldun Bengisu?”</st></p>
			<p><st c="9567">“Aradığım şeyi”</st></p>
			<p><st c="9583">“Aradığın neydi?”</st></p>
			<p><st c="9601">Engin atladı: “Kesin aklını arıyordur, bugün bir garip davranıyor çünkü.”</st></p>
			<p><st c="9675">Hep beraber güldük. </st><st c="9696">Zaten hep beraber yaptığımız en iyi iş; salak salak, gevrek gevrek gülmekti. </st><st c="9773">Öğretmenimiz nasıl olmuş da bu projeyi bize vermişti, doğrusu anlayamamıştım. </st><st c="9851">Sınıf olarak 8-B bizden daha iyiydi. </st><st c="9888">(Bunu söylemek hiç hoşuma gitmese de gerçek buydu.) Onca yıllık öğretmen, meslek hayatının belki de en önemli projesini bizimle heba edecekti. </st><st c="10031">Sınıf öğretmenimiz olduğu için mi yapmıştı acaba! </st><st c="10081">Ya da bizde kimsenin farkına varamadığı bir cevher mi vardı? </st><st c="10142">Bir an için dalgınlığımdan sıyrılıp, “Hey millet, cıvıtmayın da kız ne söylüyor bir dinleyelim!” diye ortaya atıldım. </st><st c="10260">Ve başladı Bengisu anlatmaya:</st></p>
			<p><st c="10289">“Arkadaşlar, hayallerimizi yazdık ya biz! </st><st c="10332">Var mısınız bunun üzerinden bir oyun oynamaya? </st><st c="10379">Yarın üçüncü ve dördüncü derslerimiz matematik. </st><st c="10427">Öğretmenimiz raporlu. </st><st c="10449">Ama bütün sınıf yarın okula gelsin. </st><st c="10485">Zarflarınızı yanınıza almayı unutmayın. </st><st c="10525">Kimse devamsızlık yapmasın. </st><st c="10553">Size müthiş planımdan söz edeceğim.”</st></p>
			<p><st c="10589">“Yarına kadar meraktan ölürüz, ne olur şimdi anlat,” dedim. </st></p>
			<p><st c="10650">“Olmaz, yarın...” diye tutturdu. </st><st c="10683">Yalvardık yakardık, olmadı. </st><st c="10711">Bengisu bir şeye hayır demişse onu asla döndüremezdiniz.</st></p>
			<p><st c="10767">Nihayetinde zil çalıp da eve gittiğimde içimde inanılmaz bir boşluk oluşmuştu. </st><st c="10847">Bengisu’nun düşündüğü şeyi deli gibi merak ediyordum. </st><st c="10901">Ya çok güzel bir fikir bulmuşsa! </st><st c="10934">İnatçıydı, zekiydi, tam bir kitap kurduydu. </st><st c="10978">Öğretmenin değer verdiği bu projeye yapacağımız her katkı bizler için inanılmaz bir şey olurdu. </st><st c="11074">Ve bunu Bengisu’nun bulacak olması beni birazcık sarsmıştı. </st><st c="11134">‘Kıskanç Ege, beceriksiz Ege’ sözcük öbeklerini defalarca yazdım günlüğüme, moralim epey bozulmuştu. </st></p>
			<p><st c="11235">Annemin her türlü sohbet girişimini, okulda günü nasıl geçirdiğimle ilgili soru bombardımanını kısa cevaplarla geçiştirdim ama bunun onu ikna ettiğini hiç sanmıyordum. </st><st c="11403">Neyse ki o yıl LGS (Liselere Geçiş Sınavı) vardı ve annem hiç olmadığı kadar anlayışlıydı. </st><st c="11494">Psikolojimi bozacak her türlü şeyle amansız bir biçimde savaşırdı. </st><st c="11561">Çünkü annemin kafasında –tıpkı diğer annelerde olduğu gibi– her şeyi başaran, tüm sınavlardan yüksek not alan, sorun çıkarmayan, mükemmel </st><span xml:lang="tr-TR"><st c="11699">proje çocuk</st></span><st c="11710"> algısı vardı. </st><st c="11725">Ve kafasındaki çocuğu yetiştirmesine hiçbir şey engel olamazdı. </st><st c="11789">O yıl bize misafir gelmesi yasaklanmıştı, televizyon ve bilgisayar emekli edilmişti, sütçü iki mahalle aşağıdan bağırıyordu, sokak kedileri bile beslenemeyince mahallemize uğramaz olmuştu. </st><st c="11978">Sınavlardan düşük not almam onu hasta ederdi. </st><st c="12024">Seksen beşten aşağı almam kalp krizi nedeniydi. </st><st c="12072">Doksan dokuz başarısızlıktı. </st><st c="12101">Yüz almak ise sınıfta sadece ben almışsam iyiydi. </st><st c="12151">Sayıların yaşamıma yön verdiği bir dönemi yaşıyordum ve o yıl tüm karmaşık duyguların kalbimde kol kola yaşadığı bir yıldı, çünkü sekiz yıl birlikte olduğum arkadaşlarımdan ayrılacaktım. </st><st c="12338">Her birimiz farklı liselere dağılacaktık.</st></p>
			<p><st c="12379">Sınıfta otuz kişiydik. </st><st c="12403">On dört erkek, on altı kız; kızların hâkimiyeti vardı. </st><st c="12458">Bengisu ve Seda koskoca sınıfı yönetirdi. </st><st c="12500">Erkeklerde ise benim ve Ender’in ağırlığı söz konusuydu. </st><st c="12557">Ders başarısında ise tartışmasız liderdim. </st><st c="12600">Gerçi Yağmur, Kerem ve Engin ciddi rakiplerdi ama beni geçmeleri imkânsızdı. </st><st c="12677">Ben daha çok 8-B’den Ali ve Gökçe ile yarış halindeydim. </st><st c="12734">Okulda çenesi düşük, yaramaz ama tatlı bir sınıf olarak kabul edilirdik. </st><st c="12807">Birbirimizi yediğimiz günler çok olsa da, birimizin başına bir şey gelse ortalığı yıkardık.</st></p>
			<p><st c="12898">Ertesi gün merak içinde okula gittim. </st><st c="12937">İlk dersimiz beden eğitimiydi. </st><st c="12968">Futbol oynamak için harika bir gündü ama benim kafamda tek bir soru vardı:</st></p>
			<p><st c="13042">“Bengisu ne yapacak?”</st></p>
			<p><st c="13064">Ders bitip de sınıfa gittiğimizde Bengisu’nun öğretmen masasının önünde beklediğini gördüm. </st><st c="13157">Bütün gözler Bengisu’daydı, o da hepimizi derinden etkileyecek projesini anlatmaya başladı:</st></p>
			<p><st c="13248">“Bütün gece bu projeyi düşündüm. </st><st c="13282">Gerçekten çok güzel olacak. </st><st c="13310">Hatırlıyor musunuz? </st><st c="13330">Öğretmenimiz altıncı sınıftayken bize </st><span xml:lang="tr-TR"><st c="13368">Pal Sokağı Çocukları</st></span><st c="13388"> kitabını okutmuştu. </st><st c="13409">Ne kadar çok sevmiştik. </st><st c="13433">Ender bile bu kitabı okumuş, etkilenmişti. </st><st c="13476">O sınıftaki çocukların dayanışmalarına, ekip halinde hareket etmelerine bayılmıştım. </st><st c="13561">Oyun oynadıkları tek yer olan arsalarını, diğer gruba kaptırmamak için hep birlikte nasıl da mücadele ettiler! </st><st c="13672">Onlarla üzülmüş, onlarla sevinmiştik. </st><st c="13710">O kitap yaşamımızın ne kadar sıradan olduğunu gösterdi bana. </st><st c="13771">Biz neden hiçbir şey yapmıyoruz? </st><st c="13804">Birinci dönemin bitmesine bir hafta kaldı. </st><st c="13847">Önümüzde yarıyıl tatili var. </st><st c="13876">Yakında sadece bir dönemimiz olacak. </st><st c="13913">Okula geliyoruz, oyun oynuyoruz, lak lak ediyoruz, pinekliyoruz. </st><st c="13978">Okul dışındaki tek etkinliğimiz ise AVM’lerde gezmek, sinemaya gitmek. </st><st c="14049">Bunlardan sıkılmadınız mı?”</st></p>
			<p><st c="14076">Arkalardan Hasan’ın sesi duyuldu:</st></p>
			<p><st c="14110">“Ne sıkılması be! </st><st c="14129">Keşke bir gün kırk sekiz saat olsa ve ben bilgisayarda oyun oynasam.”</st></p>
			<p><st c="14198">Hepimiz Hasan’a pis pis baktık. </st><st c="14231">Tekrar Bengisu’ya yöneldik. </st><st c="14259">O da devam etti sözlerine:</st></p>
			<p><st c="14285">“Öğretmenimiz dün derste bize çok önemli bir ipucu verdi aslında. </st><st c="14352">Tek yapmamız gereken bir bütün olmak, davamız için uğraşmak, ayrılmadan önce birbirimiz için mücadele etmek. </st><st c="14461">Türkçe dersinde yaptığımız etkinlikte öğretmenimiz uzak hayallerimizle ilgili planlarını anlatınca yakın hayallerimiz ne olacak diye düşünmüştüm. </st><st c="14607">Gerçekleşmesini istediğim yakın hayallerim kısmını hepimiz doldurmadık mı? </st><st c="14682">Neden onları gerçekleştirmiyoruz?”</st></p>
			<p><st c="14716">Hemen söze karıştım:</st></p>
			<p><st c="14737">“Hepimizin mi hayalini gerçekleştireceğiz, bu zor olmaz mı?”</st></p>
			<p><st c="14798">Bengisu kafasıyla beni onayladıktan sonra ekledi:</st></p>
			<p><st c="14848">“Ben bütün gece kafa patlatıp bir yol buldum. </st><st c="14895">Türkçe öğretmenimizi çağırdım. </st><st c="14926">Birazdan sınıfımıza gelecek. </st><st c="14955">Onun önünde kuralları açıklayacağım.”</st></p>
			<p><st c="14992">Bir süre sonra öğretmenimiz kapıda belirdi. </st><st c="15037">Çok keyifliydi, hemen konuya girdi:</st></p>
			<p><st c="15072">“Bengisu yanıma gelip de fikrini anlatınca çok hoşuma gitti. </st><st c="15134">Bu konuda size destek olacağıma söz verdim. </st><st c="15178">Bu çalışmayı proje ödevi olarak kabul edeceğim. </st><st c="15226">Katılan ve emek harcayan herkese proje notu vereceğim.”</st></p>
			<p><st c="15281">Öğretmenimizin cümlesi bittiği anda sınıfta kıyamet koptu. </st><st c="15341">Herkes parmağını havaya kaldırıp katılmak istediğini belirtti. </st><st c="15404">İlk defa sınıfın hepsi bir şeyi yürekten istiyordu. </st><st c="15456">Bunda Türkçe notunun yükselmesi olasılığının ve Bengisu’nun konuşmasının etkisi büyüktü. </st><st c="15545">Öğretmenimiz el hareketiyle hepimizi susturup sözü Bengisu’ya bıraktı:</st></p>
			<p><st c="15615">“Arkadaşlar, herkesin dileğini gerçekleştirmek imkânsız, o nedenle kura çekeceğiz. </st><st c="15699">Çekilen kura sonucu şanslı beş kişinin yakın hayalini gerçekleştireceğiz. </st><st c="15773">Yalnız, bazı kurallar var:</st></p>
			<p><st c="15799">1. </st><st c="15803">İyi düşünülüp karar verilecek; bu çalışmaya başladığı anda kimse çıkamaz, yarı yolda bırakamaz.</st></p>
			<p><st c="15898">2. </st><st c="15902">Etkinlik ne gerektiriyorsa o yapılacak. </st><st c="15942">Kurada çıkan kişinin hayali imkânsız, uçuk kaçık, saçma (uzaya gitmek, okulları kapatmak, birinden intikam almak, birilerine zarar vermek gibi) ve onur kırıcı olmadığı sürece kesinlikle gerçekleştirilecek.</st></p>
			<p><st c="16147">3. </st><st c="16151">Herkes birbirine destek olacak, kimse kavga etmeyecek. </st><st c="16206">Herkes canla başla çalışacak.</st></p>
			<p><st c="16235">4. </st><st c="16239">Projenin adı </st><span xml:lang="tr-TR"><st c="16252">‘Hayal et, gerçekleştir!’</st></span><st c="16277"> olacak.</st></p>
			<p><st c="16285">5. </st><st c="16289">Projenin süresi, yarıyıl tatili dahil olmak üzere beş ay olacak.</st></p>
			<p><st c="16353">6. </st><st c="16357">Bu çalışmalar yapılırken LGS hazırlıkları kesinlikle aksatılmayacak. </st><st c="16426">Velilerden herhangi bir şikâyet gelmeyecek. </st><st c="16470">Bunlara uymayanlar bu çalışmadan çıkarılacak.</st></p>
			<p><st c="16515">7. </st><st c="16519">Çalışmaları yönetecek bir ekip kurulacak, ekibin verdiği görevlere kimse itiraz etmeyecek.</st></p>
			<p><st c="16609">8. </st><st c="16613">Her türlü etkinlik gizli kalacak. </st><st c="16647">Diğer sınıflara bundan bahsedilmeyecek. </st><st c="16687">Ancak çalışmayı yürütecek ekibin izin verdiği ölçüde birtakım şeyler paylaşılacak.</st></p>
			<p><st c="16769">Kuralları duydunuz. </st><st c="16790">Katılmak istemeyen var mı?”</st></p>
			<p><st c="16817">Hiç kimse parmak kaldırmadı. </st><st c="16847">Herkes birbirine baktı. </st><st c="16871">Sonra öğretmenimize baktık. </st><st c="16899">Öğretmenimiz çok mutlu görünüyordu.</st></p>
			<p><st c="16934">“Bu, harika çocuklar! </st><st c="16957">Hadi kura çekelim!”</st></p>
			<p><st c="16976">Bengisu çantasından bir poşet çıkardı; önceden hazırlamış, bütün sınıfı yazmıştı. </st><st c="17059">Nasıl da tahmin etmişti tüm sınıfın katılacağını! </st><st c="17109">O kadar çok zaman geçirmiştik ki birbirimizle, bu fırsatı kaçıracak bir sınıf olmadığımızı biliyordu. </st><st c="17211">Kurayı öğretmenimiz çekecekti. </st><st c="17242">Kim çıkacaktı acaba? </st><st c="17263">Kızlar dudaklarını yemeye, erkekler ise oflamaya başlamıştı. </st><st c="17324">Öğretmenimiz kâğıtları çekti, ağır ağır açtı, sırayla isimleri saymaya başladı. </st><st c="17404">Sınıfta çıt çıkmıyordu. </st><st c="17428">Kalbimiz kim bilir kaç atıyordu? </st><st c="17461">Ve isimler öğretmenimizin ağzından teker teker dökülmeye başladı:</st></p>
			<p><st c="17526">“Özlem, İlker, Mehmetcan, Ezgi, Feyyaz.”</st></p>
			<p><st c="17567">Mehmetcan ve Feyyaz havaya zıpladı, Özlem’in yanakları kızardı, İlker şaşkın şaşkın etrafa bakındı, Ezgi hınzır hınzır gülümsedi. </st><st c="17698">Sevinenler belli ki çok istedikleri şeylere kavuşacaklardı. </st><st c="17758">Özlem neden kızarmıştı acaba? </st><st c="17788">Diğerleriyle ilgili bir ipucu bulmak ise o sırada imkânsız gibiydi. </st><st c="17856">Nasıl olsa zarflar açılınca öğrenecektik. </st><st c="17898">Öğretmenimiz onları tahtaya çağırdı ve sınıfa döndü:</st></p>
			<p><st c="17950">“Plan yapmadan önce kuralları açıklarken bahsettiğimiz ekibi seçelim. </st><st c="18021">Bu çalışmalar o ekibin kontrolünde olacak. </st><st c="18064">Kimler görev almak ister?”</st></p>
			<p><st c="18090">O sırada annem geldi aklıma. </st><st c="18120">Böyle bir şeyi duyarsa beni öldürürdü, okulda eylem başlatırdı. </st><st c="18184">Milli Eğitim Bakanını göreve çağırırdı, televizyonları okula dökerdi. </st><st c="18254">“Nerede bu devlet?” diye isyan ederdi ama bu çalışmayı çok istiyordum. </st><st c="18325">Son yılımızda ayağımıza kadar gelen bu eğlenceli, heyecanlı fırsatı kaçıramazdım. </st><st c="18407">Ufak bir tereddütten sonra parmağımı kaldırdım, sonra beni bekliyormuşçasına parmaklar arka arkaya kalktı. </st><st c="18514">Bengisu, Seda, Engin, Neşe, Ender –hepimizi çok şaşırtmıştı–, Arda, Hasan. </st><st c="18589">Böylece sekiz kişilik beyin takımını da seçmiştik. </st><st c="18640">Başkan tabii ki Bengisu olacaktı. </st><st c="18674">Öğretmenimiz artık sorumluluğun bizde olduğunu, bu işi başaracağımıza dair hiçbir kuşkusunun olmadığını belirtti ve bizi uyardı:</st></p>
			<p><st c="18802">“Başınızı hiçbir şekilde belaya sokmayacaksınız, belirlenen kuralları çiğnemeyeceksiniz. </st><st c="18892">Bu beyin takımının sözünden çıkmayacaksınız. </st><st c="18937">Şimdi kurada çıkan öğrenciler zarflarını Başkan Bengisu’ya versinler. </st><st c="19007">Beyin takımı bu zarflarla ilgili nasıl bir çalışma yapacağını belirleyip sizi yönlendirecek. </st><st c="19100">Bu arada dersler hiçbir şekilde aksatılmayacak, notlar yükseltilecek.”</st></p>
			<p><st c="19170">Öğretmen gittikten sonra Bengisu hareket planımızla ilgili ayrıntılardan bahsetmeye başladı. </st><st c="19264">İlk dönemin son haftasına girecektik. </st><st c="19302">Uykusuz gecelerden sonra nihayet sınavlarımız bitmişti, bu nedenle hem ailelerimiz hem de öğretmenlerimiz bizleri fazla sıkmıyorlardı. </st><st c="19437">Bundan cesaret alan Bengisu önümüzdeki hafta hemen çalışmalara başlamamız gerektiğini hatırlattı. </st><st c="19535">Etkinliklerimizi sınıfça yapmamız çok önemliydi. </st><st c="19584">Projeye destek veren her öğrenci notla değerlendirileceğinden, ilk dönemde Türkçe notu düşük ya da yetersiz olanlar için bu eşi bulunmaz bir fırsattı. </st></p>
			<p><st c="19735">Zarflar Bengisu’daydı. </st><st c="19758">Açmayacağına dair hepimize söz verip hafta sonu tatili için ayrılmıştık. </st><st c="19831">O hafta sonu hepimiz için işkenceydi, çok uzun sürmüştü. </st><st c="19888">Pazartesi bir türlü gelmek bilmemişti, geldiğinde ise yoğunluğuyla başımızı döndürmüştü. </st><st c="19977">İlk işimiz, o gün dersimize giren öğretmenleri ikna etmek oldu. </st><st c="20041">Onlarla ders yaparken çalışmalarımızı planlayamazdık. </st><st c="20095">Üstelik Hayal Sözleşmesi’nin gizli kalması gerekiyordu. </st><st c="20151">Çok uslu duracağız sözünü verip onları öğretmenler odasına gönderdik. </st><st c="20221">Son haftaya girdiğimiz için pek ses çıkarmadılar. </st><st c="20271">Biz ise vakit geçirmeden işe koyulmalıydık. </st><st c="20315">Bengisu, öğretmen masasının önüne geldi; zarflar elindeydi, konuşma yapacaktı. </st><st c="20394">Sınıfta çıt çıkmıyordu:</st></p>
			<p><st c="20417">“Arkadaşlar, bu zarfları bugünden başlayarak okuyup değerlendirmemiz ve haziran ayına kadar yapacağımız çalışmaları az da olsa şekillendirmemiz gerekiyor. </st><st c="20573">Bu dört gün önemli. </st><st c="20593">Yarıyıl tatiline ayrılmadan başlangıcı yapmalıyız. </st><st c="20644">Biliyorsunuz LGS var, önümüzdeki dört beş ay çok yorucu geçecek.”</st></p>
			<p><st c="20709">Sonra yüzümüze baktı, sesine heyecan yükleyerek devam etti:</st></p>
			<p><st c="20769">“Hazır mısınız? </st><st c="20786">Nihayet beklenen an geldi! </st><st c="20813">Zarfları açmaya başlayacağız. </st><st c="20843">Umarım cumaya kadar hepsini okumuş ve ön değerlendirmeyi yapmış oluruz. </st><st c="20915">Bu zarfların içinde ne olduğunu sadece beş kişi biliyor. </st><st c="20972">Birazdan arkadaşlarımızın neler yazdığını öğrenmeye başlayacağız.”</st></p>
			<p><st c="21038">Bengisu’nun sözlerinin ardından, ses tonunu beğendiğimiz Seda’nın zarfları okumasına karar vermiştik. </st><st c="21141">Seda zarfları eline aldı. </st><st c="21167">Hepimiz ona odaklanmıştık. </st><st c="21194">Zarflardan neler çıkacaktı acaba?</st></p>
			<p></p>
			<p><st c="21227">“Oğlum yine nerelere daldın bakalım? </st><st c="21265">İki saattir hiç sesin çıkmıyor,” diyen annemin cümlesiyle irkildim. </st><st c="21333">Babam da, “Kim bilir neler düşünüyor? </st><st c="21371">Dile kolay, uzun zamandır arkadaşlarından ve İstanbul’dan uzak,” diyerek bana destek verdi. </st><st c="21463">Bir an için geçmişten sıyrılıp günümüze gelmek içimi acıtmıştı. </st><st c="21527">O günlere gidince her şeyi unutuyordum. </st><st c="21567">Geçmiş birçok insanın aksine bana çok iyi geliyordu. </st><st c="21620">Hiç olmadı yine dalarım diye düşünürken, “Mola vermemiz gerekiyor,” diyen babamın sesiyle bir kez daha hayal kırıklığına uğradım. </st><st c="21750">Canım arabadan hiç inmek istemiyordu. </st><st c="21788">Anneme içten içe kızmıştım. </st><st c="21816">Ne diye bölmüştü geçmişe yolculuğumu.</st></p>
			<p><st c="21853">Dinlenme yeri, ağaçlar içinde bahçesi olan benzin istasyonu - otel karışımı bir yerdi. </st><st c="21941">Bizimkiler, hadi yemeğe, dediler ama canım bir şey yemek istemiyordu. </st><st c="22011">Onlara bahçede biraz yalnız kalmak istediğimi söyleyince gittiler ve ben yine kendimle kaldım.</st></p>
			<p><st c="22105">Mezun olduğumuz yıl ayrılmak zorunda kalmıştık İstanbul’dan. </st><st c="22167">Sınıf arkadaşlarımın tamamı ve öğretmenimiz uğurlamaya gelmişti beni. </st><st c="22237">Hepsine sıkıca sarılmıştım. </st><st c="22265">O kadar çok ağlamıştım ki! </st><st c="22292">Sonraki yıllarda başıma gelen birkaç talihsiz olay bile gözümden o kadar yaş akıtamamıştı.</st></p>
			<p><st c="22382">İstanbul’a birkaç gün erken gidiyoruz, bazı işlerimizi halledeceğiz. </st><st c="22452">Sonrasında ise büyük buluşma... </st><st c="22484">İçimde duyguların savaşı var: Özlem, heyecan, korku... </st><st c="22539">Hepsi kalbimi ele geçirmeye çalışıyor. </st><st c="22578">En çok da korku. </st><st c="22595">İnsan özlemle beklediği günden korkar mı? </st><st c="22637">Ben korkuyorum. </st><st c="22653">Göreceklerimden, göremeyeceklerimden, arkadaşlarımın bende görmeyi arzuladıklarından korkuyorum. </st><st c="22750">Tüm bunlar kalbimi sıkıştırsa da özlemim ve tutkulu sevgim korkularıma direniyor. </st><st c="22832">Onları görme isteği her şeyin önüne geçiyor. </st><st c="22877">Buluşmadan önce onları, onlarla yaşadığım unutulmaz anları ne kadar çok hatırlarsam o kadar mutlu olacağımı biliyorum, yine dalıyorum.</st></p>
			<p></p>
			<p><st c="23011">Seda’nın elindeki zarflardaydı gözümüz. </st><st c="23052">Kıpırdamıyorduk, hipnoz olmuş gibiydik. </st><st c="23092">Seda zarfları okumaya başladı. </st><st c="23123">Okuduğu zamanlarda sürekli bölüp fikir alışverişi yaptığımız için beş zarfın okunup değerlendirilmesi dört günümüzü aldı. </st><st c="23245">Bizler de ağızlarımız bir karış havada, okunanları dinledik; dinledikçe de yüzümüz çeşitli renkler almaya başladı. </st><st c="23360">Pembe, mor, kırmızı... </st><st c="23383">Zarf sahipleri gayet şenken, özellikle yönetici ekiptekilerin –biz zavallıların– suratı mektupların tamamı bittiğinde kireç gibi bembeyaz olmuştu. </st><st c="23530">Hayalet Casper’dan daha beyazdık o esnada. </st><st c="23573">Meğerse sıradan bildiğimiz birtakım sınıf arkadaşlarımızın içinde ne hayaller varmış! </st><st c="23659">Biri hariç diğerleri epey zordu; ciddi bir emek ve fedakârlık gerektiriyordu. </st><st c="23737">Bizleri aşan yönleri vardı. </st><st c="23765">Yetişkin desteğine ihtiyaç duyabilirdik. </st><st c="23806">Ama bu belayı başımıza biz sarmıştık, asla pes etmememiz gerektiğini biliyorduk.</st></p>
			<p><st c="23886">Bengisu her sıkıştığımızda ya da birbirimize girdiğimizde araya girip moral konuşması yapıyordu. </st><st c="23984">İtiraf etmeliyim ki ağzı iyi laf yapıyordu. </st><st c="24028">Kalabalığı gaza getirme konusunda ustaydı. </st><st c="24071">Umarım bu gaz bize yeter, demiştim içimden. </st><st c="24115">Çünkü hayallerin bazıları füze yakıtıyla bile yapamayacağımız türdendi. </st><st c="24187">Ancak bir yerlerden başlamamız gerekiyordu. </st><st c="24231">Önce etkili olması ve okuduğumuz kitaplardaki gibi gizem taşıması amacıyla her arkadaşımızın hayaline bir isim verelim, dedik. </st><st c="24358">Bu isimleri bulmak zor olmuştu ama hiç bu kadar eğlendiğimizi hatırlamıyorum. </st><st c="24436">En sonunda hayalleri en iyi anlattığına inandığımız başlıkları belirlemiştik. </st><st c="24514">Bengisu bulduğumuz isimleri alt alta sıralayıp tahtaya yazdığında eserimizle gurur duymuştuk. </st><st c="24608">İsim bulmada artistlik yapmıştık yapmasına ama bakalım onları gerçekleştirme noktasında o kadar başarılı olabilecek miydik?</st></p>
			<p><st c="24731">1. </st><st c="24735">Beni Baştan Yarat</st></p>
			<p><st c="24752">2. </st><st c="24756">Ah Beşiktaş</st></p>
			<p><st c="24767">3. </st><st c="24771">Teşekkür Ne Demek</st></p>
			<p><st c="24788">4. </st><st c="24792">Teknoloji Devi</st></p>
			<p><st c="24806">5. </st><st c="24810">O Buraya Gelecek</st></p>
			<p><st c="24826">Evet, koskoca operasyonla (memleketi kurtaracak büyük 8-A operasyonu; peh, peh, peh!) ilgili elimizdeki ilk somut gerçek ortaya çıkmıştı. </st><st c="24965">Başlıklar... </st><st c="24978">Böylelikle ilk adımı atmıştık. </st><st c="25009">Önemli olan, başlangıcı yapmaktı; gerisi mutlaka gelirdi. </st><st c="25067">Ya da kendimizi buna inandırmıştık.</st></p>
			<p><st c="25102">Bengisu sınıfa gizlilik kuralını hatırlatıp ‘sınıf yemini’ yaptırdıktan sonra beyin takımını göreve çağırdı. </st><st c="25212">Bizler sonrasında sizlere anlatacağım sırayla, çalışmalarımızın başlangıcını o hafta yaptık. </st><st c="25305">Sınıf halinde haziran ayına kadar benzeri görülmemiş bir mücadele verdik. </st><st c="25379">Beş hayali de yaklaşık dört buçuk aylık bir süreçte, bazen aynı zaman diliminde ikiye bölünerek, bazen de farklı zaman dilimlerinde birbirimizi destekleyerek gerçekleştirmeye çalıştık. </st><st c="25564">Hayatım boyunca hiç bu kadar yorulduğumu hatırlamıyorum. </st><st c="25621">Dersleri ve etkinlikleri aynı anda götürmek hepimizi perişan etmişti. </st><st c="25691">Bazılarımız yoğunluktan bir deri bir kemik kalmıştı. </st><st c="25744">(Neşe hariç!) Ama inandığımız, insanlık için küçük, bizim için çok büyük bir dava vardı. </st><st c="25833">Hayalleri gerçekleştirmek... </st><st c="25862">Hayalleri gereksiz ve saçma bile olsa arkadaşlarımızı mutlu etmek hepimize iyi gelecekti. </st><st c="25952">Ve bizim de torunlarımıza anlatacak bir hikâyemiz olacaktı. </st><st c="26012">Asla pes etmeyecektik. </st><st c="26035">Mantıklı olan her yolu deneyecektik. </st><st c="26072">Birazdan okuyacaklarınızın hepsi, noktasından virgülüne, tarafımdan kayıt altına alınmış, belgelenmiştir; bu öykülerde bir avuç çocuğun birkaç hayalin peşinden oradan oraya sürüklenişlerinin bazen komik, bazen hüzünlü taraflarına tanık olacaksınız!</st></p>
		</div>
	<div id="charCountTotal" value="26320"></div></body>
</html>
