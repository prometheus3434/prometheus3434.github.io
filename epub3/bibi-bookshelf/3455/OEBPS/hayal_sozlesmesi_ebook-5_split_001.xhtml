<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>hayal_sozlesmesi_ebook-5</title>
    <meta http-equiv="Content-Type" content="text/html; charset=utf-8" />
  

</head>
  <body id="hayal_sozlesmesi_ebook" xml:lang="tr-TR">
<div>
<p><st c="0">“Orasının boyunu, enini!”</st></p>
			<p><st c="26">“Aferin! </st><st c="36">İşte o boyla eni çarpınca </st><span xml:lang="tr-TR"><st c="62">‘alanı’</st></span><st c="69"> buluyorsun. </st><st c="82">Ne kadar da kolaymış, değil mi? </st><st c="114">Bak, perdeci matematik kullandı. </st><st c="147">Marangozu düşün, sıradan biri. </st><st c="178">Mühendis gibi matematik canavarı da değil, ama yaptığı her masa ayağı eşit olsun diye matematik kullanıyor. </st><st c="286">O da matematik biliyor. </st><st c="310">Geçen gün Ender’e çok güzel bir pas attın, iki kişinin arasından adrese teslim gönderdiğin o topta </st><span xml:lang="tr-TR"><st c="409">‘açıyı’</st></span><st c="416"> kullandın. </st><st c="428">Ama açı nedir desem acıklı acıklı bakarsın! </st><st c="472">Bak, sen de biliyorsun matematiği! </st><st c="507">İlker matematik sayılar yığını değil. </st><st c="545">Matematik hızlı düşünmek, kafayı çalıştırmaktır, zihnimize spor yaptırmaktır. </st><st c="623">Futbolcular futbol oynamak için bacaklarını çalıştırmıyor mu? </st><st c="685">Matematik de kafayı çalıştırıyor? </st><st c="719">Sana basit bir soru sorayım İlker. </st><st c="754">Bizi kim yönetiyor?”</st></p>
			<p><st c="774">“Başbakan.”</st></p>
			<p><st c="786">“Hayır.”</st></p>
			<p><st c="795">“Meclis mi?”</st></p>
			<p><st c="808">“Özür dilerim, soruyu yanlış sordum. </st><st c="846">Bizi ne yönetiyor?”</st></p>
			<p><st c="865">“Hee, tamam, kafamız!”</st></p>
			<p><st c="888">“Harikasın! </st><st c="901">Bir örnek daha yapalım. </st><st c="925">Düşünsene İlker; eve gidiyorsun, yolu kapamışlar, ne yaparsın?”</st></p>
			<p><st c="988">“Açarım yolu. </st><st c="1003">Şaka Şaka! </st><st c="1014">Bu sefer şaka yaptım! </st><st c="1036">Başka bir yoldan giderim!”</st></p>
			<p><st c="1062">“Aferin sana İlker! </st><st c="1083">İşte matematik budur! </st><st c="1105">Başka bir yol olduğunu düşünmektir. </st><st c="1141">Kafayı kullanmaktır, problem çözmektir. </st><st c="1181">Bak, sen matematiği biliyorsun. </st><st c="1213">Korkma, gerisi de gelir!”</st></p>
			<p><st c="1238">Fikri ufak ufak değişmeye başladı. </st><st c="1274">Verdiğim örnekleri yaşamla ilişkilendirdim. </st><st c="1318">Yaşamı matematiğe katınca İlker de derse ilgi duymaya başladı. </st><st c="1381">Dört temel işlemden başladık işe. </st><st c="1415">O kadar yavaştı ki... </st><st c="1437">Yazı yazma ve defter tutma alışkanlığı olmadığı için çok ağır yazıyordu, sürekli kolunu tutuyordu. </st><st c="1536">Toplama, çıkarma, bölme, çarpma gibi temel işlemleri belirli bir dereceye getirmek iki haftamızı aldı. </st><st c="1639">Sonra da matematik öğretmenimizin işlediği ilk konudan başlayarak dersimizi devam ettirdik. </st><st c="1731">Algılaması çok yavaştı ama anlıyordu.</st></p>
			<p><st c="1768">Sorduğum ilk soruyu kendi başına çözdüğünde ağladı, gamsız diye bildiğimiz İlker gözümün önünde gözyaşlarına boğuldu. </st><st c="1887">Ben durur muyum? </st><st c="1904">Ondan da çok ağladım. </st><st c="1926">Evi yanmış iki dertli amca gibi ağlıyorduk. </st><st c="1970">Bizi gören, büyük bir felakete uğradığımızı sanabilirdi. </st><st c="2027">Oysaki biz birbirimizde kendimizi bulmuştuk, onun için ağlıyorduk. </st><st c="2094">İlker hiç olmadığını sandığı öğrenebilme yeteneğini, bense birine bir şey öğretmenin güzelliğini keşfetmiştim. </st><st c="2205">Hep kederden ağlayacak değildik ya, biraz da sevinçten ağlayalım, dedik. </st><st c="2278">Ağladıkça ağladık. </st><st c="2297">Sonra bu ağlayışlarımızın bir defada kalmayacağını gördük. </st><st c="2356">Bilseydik biraz daha az ağlardık ama ağlamamak elimizde değildi ki... </st><st c="2426">Gözyaşları akmak istediğinde onları asla durduramazdınız. </st><st c="2484">Olur olmadık yerde gelir, sizi rezil ederdi. </st><st c="2529">En azından bizim toplumumuzda. </st><st c="2560">Çünkü biz erkekler için bu durum bir zayıflık belirtisiydi. </st><st c="2620">Daha biz küçükken, büyükler kafamızın içini doldururlardı, “erkekler ağlamaz” diye. </st><st c="2704">Ama ağlamanın bir zayıflık değil, aksine, son derece masum bir insani eylem olduğunu sonrasında hayatın kendisi öğretmişti bize.</st></p>
			<p><st c="2832">İlker’e sürekli ödevler veriyordum. </st><st c="2869">Bir tek ben değil, hepimiz veriyorduk. </st><st c="2908">Çocuk ilk zamanlar ne yapacağını şaşırmıştı. </st><st c="2953">Ödevleri evde annesinden gizli yapıyordu. </st><st c="2995">En rahat günleri ise salı, perşembe ve cuma günleriydi. </st><st c="3051">Annesi evlere temizliğe gittiğinden kardeşini de yanında götürüyordu. </st><st c="3121">İlker o günlerde evde yalnız olduğu için sürekli ders çalışıyordu. </st><st c="3188">Biz de evine telefon edip uyuyup uyumadığını kontrol ediyorduk. </st><st c="3252">Hatta bununla kalmayıp yakın komşusu Berat’ı evine yolluyorduk. </st><st c="3316">İlker’i bir an bile boş bırakmamalıydık. </st><st c="3357">Aksi halde yan çizebilirdi. </st><st c="3385">Çünkü o güne kadar görülmemiş bir yoğunluğun içine girmişti. </st><st c="3446">Ne zaman kıvırmaya kalksa annesini hatırlatıyorduk. </st><st c="3498">Evi sağlama almıştık, kaçışı yoktu, aynı şeyi okulda da yaptık. </st><st c="3562">Ders sırasında uyumasın, öğretmenleri dinlesin diye sınıf öğretmenimizden izin alarak İlker’i benim yanıma oturttuk. </st><st c="3679">Ne zaman dalsa kolumla onu dürtüklüyor, teneffüste de sorduğum sorularla dinleyip dinlemediğini kontrol ediyordum.</st></p>
			<p><st c="3793">İlker yavaş yavaş öğrenci olmaya başlamıştı. </st><st c="3839">Ondaki bu inanılmaz değişim bizleri çok mutlu etmişti. </st><st c="3894">Sınıfta derslere pek katılmasa da dinleyip öğrendiğini görmek çok müthiş bir şeydi. </st><st c="3978">Yine de yaptığımız her şeyin karşılığını yazılılarda görecektik. </st><st c="4043">Tamam, biraz yavaş ilerliyorduk ama onun öğrenebildiğini görmüştük.</st></p>
			<p><st c="4110">Peki, sınavlarda ne yapacaktı? </st><st c="4142">Bu çok ciddi bir meseleydi. </st><st c="4170">Bugüne kadar İlker, ya boş kâğıt verirdi ya da gereksiz gereksiz şeyler yazardı. </st><st c="4251">İlk defa ciddiye aldığı sınavlara girecekti. </st><st c="4296">Bu bile başlı başına bir sorundu. </st><st c="4330">Bizler onu çalıştırırken aynı zamanda ufak yazılılar da yapma kararı aldık. </st></p>
			<p><st c="4406">Bir gün birlikte ders çalıştıktan sonra, seni yarın sınav yapacağım, dedim. </st><st c="4482">Bir perşembe günüydü. </st><st c="4504">Annesinin evde olmadığını bildiğimden özellikle o günü seçmiştim. </st><st c="4570">Onun yazılıya çalışıp çalışmayacağını çok merak ediyordum. </st><st c="4629">Ertesi gün sakin bir şekilde geldi. </st><st c="4665">Çalışıp çalışmadığını sordum. </st><st c="4695">Bakışları biraz hüzünlüydü, yüzümüze baktı ve soruma cevap verdi:</st></p>
			<p><st c="4760">“Korktunuz, değil mi? </st><st c="4783">Çalışıp çalışmadığımı merak ediyorsunuz? </st><st c="4824">Herkeste bir güvensizlik. </st><st c="4850">Sorunu cevaplamadan önce dün başıma gelenleri anlatayım size Ege. </st><st c="4916">Annem işteydi dün. </st><st c="4935">Daha doğrusu ben öyle sanıyordum. </st><st c="4969">Meğerse kardeşimi doktora götürmüşler babamla. </st><st c="5016">Oradan da alışverişe gitmişler. </st><st c="5048">Ben de nasıl olsa altıdan önce kimse gelmez diye annemin yıllar önce özenerek aldığı ve kullanılmamaktan dolayı yeni kalmış (evdeki en yeni eşya oydu, her şey eskimişti) çalışma masamda çalışıyordum. </st><st c="5248">Tam, derse dalmış, güzel güzel çalışırken birden anahtar sesi duydum. </st><st c="5318">Odamın kapısı açıktı, telaşlandım, ne yapacağımı bilemedim, ben de masanın başında uyuyakalmış numarası yaptım. </st><st c="5430">Annem önden girmiş olacak ki kapı önündeki babama seslendi:</st></p>
			<p><st c="5489">‘Bey koş, ne olur!’</st></p>
			<p><st c="5509">‘Ne oldu?’</st></p>
			<p><st c="5520">‘İlker’de bir sorun var!’</st></p>
			<p><st c="5546">‘Hasta mı?’</st></p>
			<p><st c="5558">‘Yok, daha fena!’</st></p>
			<p><st c="5576">‘Ölmüş mü?’</st></p>
			<p><st c="5588">‘Ağzından yel alsın, dilin nasıl varıyor öyle demeye? </st><st c="5643">Bir şey yapmış!’</st></p>
			<p><st c="5659">‘Ne yapmış, camı mı kırmış, altını mı ıslatmış, yataktan mı düşmüş? </st><st c="5728">Çatlatma insanı!’</st></p>
			<p><st c="5745">‘Yok, galiba ders çalışmış!’</st></p>
			<p><st c="5774">‘Nee, kafa mı buluyorsun benimle? </st><st c="5809">İyice hayal görmeye başladın. </st><st c="5839">İlker kim, ders çalışmak kim?’</st></p>
			<p><st c="5869">‘Gel de gözlerinle gör.’</st></p>
			<p><st c="5894">‘Yok ya, İlker bu! </st><st c="5914">Oğlunu tanımıyor musun? </st><st c="5938">O kadar tembel ki yatağına gitmeye üşenmiş, bulduğu ilk yerde de yatmıştır hayta.’</st></p>
			<p><st c="6020">‘Çalışma masasında mı?’</st></p>
			<p><st c="6044">‘Sen dua et, kapının önünde yatmamış. </st><st c="6083">Hiç olmazsa içeri girmiş. </st><st c="6109">Hem üzülüp durmuyor muydun, çalışma masasını bir kez bile kullanmadı diye. </st><st c="6184">Bak ne güzel uyuyor üzerinde. </st><st c="6214">Bir ara sandalyeye minder koy da poposu ağrımasın çocuğun.’</st></p>
			<p><st c="6273">‘Bendeki de hayal işte, düşündüm de...’</st></p>
			<p><st c="6313">‘Düşünme, onu böyle kabul etmeyi öğren artık. </st><st c="6360">Sonra hayal kırıklığına uğruyorsun! </st><st c="6396">Hem beni hem kendini üzüyorsun!’</st></p>
			<p><st c="6428">Konuşmalarına güleyim mi, üzüleyim mi bilemedim. </st><st c="6478">Annem ve babam meğer ne komik insanlarmış! </st><st c="6521">O sırada uyumadığımı, onları dinlediğimi bilseler böyle rahat konuşurlar mıydı bilmiyorum, ama babamın benim ders çalışabilme ihtimalime bile inanmaması beni derinden yaraladı. </st><st c="6698">Bu mesele artık benim için bir gurur meselesi. </st><st c="6745">Korkmayın, elimden geleni yapacağım. </st><st c="6782">Yazılıya çok çalıştım, hazırım. </st><st c="6814">İstediğin zaman yazılı yapabilirsin Ege!”</st></p>
			<p><st c="6855">Derin bir oh çektik. </st><st c="6877">Bizim bu tepkimiz güldürdü onu. </st><st c="6909">Bengisu, İlker’e aklına takılan bir şeyi sordu:</st></p>
			<p><st c="6956">“Yakalanmadan nasıl çalışacaksın İlker?”</st></p>
			<p><st c="6997">“Bütün gece bunu düşündüm. </st><st c="7025">Birkaç yol buldum. </st><st c="7044">Odamın kapısını kapatmayı öğreneceğim ilk önce, en kısa zamanda bir fener satın alıp yorganın altında gireceğim. </st><st c="7157">Arkadaşlarla maç yapma bahanesiyle birkaç sokak ötedeki parka gideceğim. </st><st c="7230">Bunlar da olmazsa okulda kalacağım. </st><st c="7266">Ama ne olursa olsun, dün yaşadıklarımdan sonra bambaşka bir İlker olacağım.”</st></p>
			<p><st c="7342">Dört ders –matematik, Türkçe, fen ve teknoloji, İngilizce– ciddi anlamda zorluyordu İlker’i. </st><st c="7436">8. </st><st c="7439">sınıf bilgileri bazı konularda tek başına yeterli olmuyor, 6. </st><st c="7501">ve 7. </st><st c="7507">sınıf bilgilerine ihtiyaç duyuluyordu. </st><st c="7546">Bu durum hem bizi hem de İlker’i yıpratıyordu. </st><st c="7593">Geçmiş yıllardaki bilgilere her dönüş, zamanla yarışan bizler için sıkıntılı oluyordu. </st><st c="7680">Ama tüm olumsuzluklara rağmen yolumuza devam ediyorduk. </st></p>
			<p><st c="7736">İlker’i denemek için yazılı yaptım. </st><st c="7772">Fena değildi ama çok basit hatalar yapıyordu. </st><st c="7818">Tam olarak kendine güvenmiyordu. </st><st c="7851">Demek ki onu daha fazla yazılı yapacaktık. </st><st c="7894">Biz de sürekli onu denedik. </st><st c="7922">Tüm derslerden sınav yaptık. </st><st c="7951">Her geçen gün yazılı olmaya alıştı, alıştıkça yanlışları azaldı. </st><st c="8016">Birinci yazılılar, mart ayının son iki haftasında yapılacaktı. </st><st c="8079">Bizler ise yaklaşık olarak İlker’le bir buçuk ay çalışmıştık. </st><st c="8141">Süre az gibi görünse de yoğun çalıştığımız için epey bir yol almıştık. </st><st c="8212">Biz bir çalışıyorsak İlker üç çalışıyor, aradaki açığı azar azar kapatıyordu. </st><st c="8290">Çalışmalarımızın meyvesini alıp almayacağımızı mart ayının sonunda öğrenmiş olacaktık. </st><st c="8377">Öğretmenlerimiz birer birer sınav tarihlerini verdiler. </st><st c="8433">İlk sınavımız matematikti. </st><st c="8460">Sonrasında ise sırayla din kültürü ve ahlak bilgisi, fen ve teknoloji, Türkçe, inkılap tarihi, İngilizce geliyordu.</st></p>
			<p><st c="8575">İlk sınavın matematik olması, İlker kadar beni de germişti. </st><st c="8636">Öğrencimin –pardon, arkadaşımın; insan kaptırıyor kendini öğretmenliğe– başarılı olmasını çok istiyordum. </st><st c="8742">Bugüne kadar matematikte yirmiyi geçememiş bir çocuğu çalıştırmıştım ve onun en azından ilk yazılıda kırk beşi geçmesini istiyordum. </st><st c="8875">İlker’de yirmi beş puanlık bir fark oluşturmak benim için inanılmaz olurdu. </st><st c="8951">Eğer İlker bunu başarabilirse gerisinin de geleceğinden yüzde yüz emindim. </st><st c="9026">Onun en büyük başarısı, </st><span xml:lang="tr-TR"><st c="9050">‘başarabildiğini görmek’ </st></span><st c="9075">olacaktı. </st><st c="9085">Geri kalanını o moralle hallederdi.</st></p>
			<p><st c="9120">Sınav günü geldi çattı. </st><st c="9145">Matematik dersimiz perşembe ve cuma günleri ilk iki saatlerdi. </st><st c="9208">Perşembe günü yazılı olacaktık. </st><st c="9240">Öğretmenimiz büyük ihtimalle de cuma günü sonuçları okurdu. </st><st c="9300">Okulun en hızlı yazılı okuyan öğretmeniydi; onun bu özelliğine bayılıyordum. </st><st c="9377">Bazı öğretmenlerimiz çok geç okuyordu. </st><st c="9416">Sınav sonuçlarını beklemek kadar bir öğrenciyi yıpratan başka bir şey yoktur. </st><st c="9494">Merak içinde günlerce beklersiniz. </st><st c="9529">Annenizin, “Okunmadı mı, kaç aldın, yoksa sonuçları benden gizliyor musun?” sorularına yanıt vermek zorunda kalırsınız. </st><st c="9649">Bazı öğretmenler felaketinizi hazırlar, sonuçları internetteki </st><span xml:lang="tr-TR"><st c="9712">e-okul</st></span><st c="9718"> sistemine girer; anneniz sizden önce öğrenir. </st><st c="9765">Kendinizi kurtarmak için bahane uydurmaya zamanınız kalmaz. </st><st c="9825">Eveler geveler, azar işitirsiniz. </st><st c="9859">Kim ne derse desin, öğrencilik dünyanın en zor işi!</st></p>
			<p><st c="9910">İlker yanımda oturuyordu. </st><st c="9937">Belki de dünyada bir ilki yaşıyorduk. </st><st c="9975">Hocası ve öğrencisi –burada hoca ben oluyorum, dikkatinizi çekerim– aynı yazılıya giriyordu. </st><st c="10068">Öğretmen gelmeden önce sorumluluk sahibi bir öğretmen ya da daha çok baba gibi davrandım. </st><st c="10158">Ona şeker yedirdim, tost ısmarladım. </st><st c="10195">Sonuç ne olursa olsun sana güveniyorum İlker, dedim. </st><st c="10248">Yutkundu, gözleri doldu. </st><st c="10273">Öğretmenimiz gelir gelmez sıralardaki her şeyi kaldırttı. </st><st c="10331">Sınavı başlattı. </st><st c="10348">Sonrasını hatırlamıyorum; yüz almak zorundaydım, deli gibi kâğıda gömülmüş, İlker’i tamamen unutmuştum. </st><st c="10452">O anda yarışmacı ruhum bedenimi teslim almıştı, kendi öğrenciliğimin mücadelesini veriyordum. </st><st c="10546">İlker kâğıdını önce verip çıktı. </st><st c="10579">Bense son dakikaya kadar kalanlardandım. </st><st c="10620">Defalarca kontrol ederdim. </st><st c="10647">Sınavdan sonra karşılaştık; yüzüne umutla baktım ve benim için yanıtı çok önemli soruyu sordum:</st></p>
			<p><st c="10742">“Nasıl geçti İlker?”</st></p>
			<p><st c="10763">“Fena değildi.”</st></p>
			<p><st c="10779">Herkes başına üşüştü. </st><st c="10802">İlker sabırla sorulan sorulara yanıt verdi. </st><st c="10846">Nasıl geçtiğinin cevabını öğretmenimiz yarın derste verecekti. </st><st c="10909">O gece meraktan uyuyamadım. </st><st c="10937">İlk defa kendi notum için değil de bir başkası için kaygılanıyordum.</st></p>
			<p><st c="11005">Bizler İlker’i çalıştırırken her şeyi en ince ayrıntısına kadar hesaplamış, bir program dahilinde çalışmıştık. </st><st c="11117">Ve o güne kadar da her şey yolunda gitmişti. </st><st c="11162">Ama unuttuğumuz çok küçük bir ayrıntı hem bizi hem de İlker’i kahretti. </st><st c="11234">Keşke o anları hiç yaşamasaydık. </st><st c="11267">Elime bir silgi verip, yaşamında silmeyi istediğin en kötü ânı sil, deselerdi o anları silerdim.</st></p>
			<p><st c="11363">Cuma günü okula heyecanla koştuk; hepimiz kendi notlarımızı bırakmış, İlker’in kaç alacağına odaklanmıştık. </st><st c="11472">Nihayet ders başladı, öğretmenimiz sınıfa girdi. </st><st c="11521">Biraz gergin görünüyordu. </st><st c="11547">Yoklamayı aldı, hazırlığını yaptı ve o günü unutulmazlar arasına sokan süreci başlattı:</st></p>
			<p><st c="11634">“Yazılılarınızı okudum çocuklar!”</st></p>
			<p><st c="11668">Sevindik, öğretmeni alkışladık. </st><st c="11701">Notlarımızı sırayla söylemeye başladı. </st><st c="11740">Sıra İlker’e geldiğindeyse durdu. </st><st c="11774">Niye durmuştu ki? </st><st c="11792">İlker’i tahtaya çağırdı. </st><st c="11817">Bizler korku ve merak dolu bakışlarla ikisini izliyorduk. </st><st c="11875">Sınıfta çıt çıkmıyordu.</st></p>
			<p><st c="11898">“İlker, yazılıdan 55 aldın!”</st></p>
			<p><st c="11927">Havalara uçtuk, alkışladık. </st><st c="11956">Bizi sert bir el hareketiyle susturup devam etti:</st></p>
			<p><st c="12005">“Sence sürekli yirmi ve yirminin altında alan bir çocuğun elli beş alması normal mi?”</st></p>
			<p><st c="12091">İlker korkudan titreyen bir ses tonuyla konuştu:</st></p>
			<p><st c="12140">“Çalıştım öğretmenim, çok çalıştım!”</st></p>
			<p><st c="12177">“Evet, çok çalışmışsın(!) gerçekten. </st><st c="12215">Ege’ye bakmak, ondan kopya çekmek için epey uğraşmış ve başarılı olmuşsun!”</st></p>
			<p><st c="12290">Bir şeyler yapmalıydım. </st><st c="12315">Söz almak için parmağımı kaldırdım. </st><st c="12351">Öğretmen sinirle bana döndü:</st></p>
			<p><st c="12379">“Hayır Ege, arkadaşını kurtarmaya çalışma. </st><st c="12423">Bunu istemiyorum!”</st></p>
			<p><st c="12441">“Ama öğretmenim...”</st></p>
			<p><st c="12461">“Ege, sen beni duymuyor musun? </st><st c="12493">Arkadaşınızın savunulacak bir tarafı yok. </st><st c="12535">Kopya çekmiş! </st><st c="12549">Bu, düpedüz emek hırsızlığı, terbiyesizlik. </st><st c="12593">Biz insanların sahip olması gereken çok önemli özellikler var, bunlardan biri de ahlak. </st><st c="12681">Bir hikâye anlatayım da arkadaşınız çıkarabilirse bir ders çıkarsın. </st><st c="12750">Yıllar önce bir kitapta okumuştum:</st></p>
			<p><st c="12784">‘Ateş, su ve ahlak arkadaş olmuşlar. </st><st c="12822">Birbirlerini o kadar çok seviyorlarmış ki arkadaşlıkları bir süre sonra dostluğa dönüşmüş. </st><st c="12913">Hiç ayrılmak istemiyorlarmış. </st><st c="12943">Bir gün birbirimizi kaybedersek nasıl buluruz, diye merak etmişler. </st><st c="13011">İlk önce su yanıtlamış bu soruyu:</st></p>
			<p><st c="13044">‘Nerede bir şırıltı duyarsanız ben ordayım!’</st></p>
			<p><st c="13089">Ateş onu desteklemiş:</st></p>
			<p><st c="13111">‘Beni bulmak da kolay! </st><st c="13135">Nerede bir duman görürseniz ben oradayım?’</st></p>
			<p><st c="13177">En son sözü ahlak almış ve cevabı patlatmış:</st></p>
			<p><st c="13222">‘Aman arkadaşlar, beni kaybetmeyin! </st><st c="13259">Hiçbir yerde bulamazsınız!’</st></p>
			<p><st c="13286">Ahlak çok önemli bir özelliktir İlker, asla kaybedilmemelidir.”</st></p>
			<p><st c="13350">İlker çaresizliğin verdiği acıyla kıpkırmızı olmuştu. </st><st c="13405">Gözlerinden inci taneleri –gözyaşı demeyeceğim, her damlası çok değerliydi çünkü– dökülüyordu. </st><st c="13500">Kendini anlatamıyor olmanın çaresizliğini iliklerine kadar yaşıyordu. </st><st c="13570">Hasan, Arda, Bengisu, Seda, Engin ve pek çok arkadaşımız söz almak için uğraştıysa da öğretmen hiçbir şey söyletmedi, çok sinirlenmişti. </st><st c="13707">Sinirlendiğinde gözü hiçbir şey görmez, terör estirirdi. </st><st c="13764">Korkudan araya da giremiyorduk. </st><st c="13796">Parmak kaldırmadan konuşana çok kızardı. </st><st c="13837">İlker’i savunamamak bizi yıkmıştı. </st><st c="13872">Devam etti:</st></p>
			<p><st c="13883">“Eskiden bir aldığında kızıyor muydum? </st><st c="13923">Hayır, çünkü dürüsttün, kopya çekmiyordun? </st><st c="13966">Neden böyle bir şey yaptın İlker?”</st></p>
			<p><st c="14000">İlker iki gözü iki çeşme, “Kopya çekmedim öğretmenim!” dedi.</st></p>
			<p><st c="14061">“Neden inanayım sana? </st><st c="14084">Bugüne kadar bir alan çocuk, birden sihirli bir el değmişçesine elli beş alıyor. </st><st c="14165">Bunun kopya dışında bir açıklamasını bulamıyorum. </st><st c="14215">Her şey aleyhinde İlker!”</st></p>
			<p><st c="14240">“O zaman beni farklı sorularla yeniden yazılı yapın!”</st></p>
			<p><st c="14294">“Vaay, demek meydan okuyorsun! </st><st c="14326">Israrla inkâr ediyorsun! </st><st c="14351">Nasıl bir öz güven bu. </st><st c="14374">Peki, sen kaşındın, geç önüme, sırada tek başına otur!”</st></p>
			<p><st c="14429">Sonra çantasını açıp uzun uzun karıştırdı. </st><st c="14473">Büyük ihtimalle diğer sınıflar için hazırladığı yazılı kâğıtlarından birini çıkaracaktı. </st><st c="14562">Hiç üşenmez, her sınıfa farklı sorular sorardı. </st><st c="14610">Kâğıdı bulup İlker’in önüne koydu. </st><st c="14645">Ve hepimize asır gibi gelen azap dakikaları başladı. </st><st c="14698">İlker bir yandan ağlıyor, bir yandan da soruları yanıtlıyordu. </st><st c="14761">Sınıfın yarısı da, özellikle kızlar, İlker’le birlikte ağladılar. </st><st c="14827">Öğretmenimiz ise gözünü İlker’den bir an olsun ayırmadığı için bizim farkımızda değildi. </st><st c="14916">Yazılı devam ederken zil çaldı ama hiçbirimiz kıpırdamadık. </st><st c="14976">Teneffüse çıkmadık, İlker’in yazılıyı bitirmesini bekledik. </st><st c="15036">Nihayet İlker kâğıdını öğretmene verdiğinde hepimiz öğretmene odaklandık. </st><st c="15110">Kâğıdı aldı ve açıklama yapmadan sınıftan çıktı. </st><st c="15159">Anlaşılan kâğıdı öğretmenler odasında okuyacaktı. </st><st c="15209">Bizler öylece kalakaldık. </st><st c="15235">İkinci Matematik dersinin bitmesine daha yirmi dakika vardı. </st><st c="15296">Öğretmenimiz on dakika sonra geldi. </st><st c="15332">Yüzünden bir şey çıkarmak pek mümkün görünmüyordu. </st><st c="15383">İlker’i tahtaya çağırdı:</st></p>
			<p><st c="15407">“Gel bakalım İlker! </st><st c="15428">Az önce yaptığım yazılıdan 60 aldın! </st><st c="15465">Ben çuvallayacağını düşünürken sen notunu yükselttin. </st><st c="15519">Bu nasıl olur, anlamıyorum!”</st></p>
			<p><st c="15547">İlker yine hıçkıra hıçkıra ağlamaya başladı. </st><st c="15593">Konuşamayacak durumdaydı, gururu incinmişti. </st><st c="15638">Ender izin isteyip İlker’i tuvalete götürdü. </st><st c="15683">İlker gidince parmak kaldırdım. </st><st c="15715">Öğretmenimizin siniri geçmişti ve üstelik biraz da mahcup görünüyordu. </st><st c="15786">Bana söz hakkı verdi:</st></p>
			<p><st c="15807">“Anlat bakalım Ege! </st><st c="15828">İlker’e ne oldu? </st><st c="15845">Kopya çekmediğine göre bu notları nasıl alıyor?”</st></p>
			<p><st c="15893">“Öğretmenim, İlker, annesine bu yıl sürpriz yapıp teşekkür almak istiyor. </st><st c="15968">Bu nedenle de biz sınıfça onu belirli derslerde yaklaşık iki aydır çalıştırıyoruz. </st><st c="16051">İlker eskisi gibi tembellik yapmıyor, sürekli ders çalışıyor. </st><st c="16113">Onu matematik dersinde ben çalıştırıyorum. </st><st c="16156">Bana öğrettiğiniz her şeyi biraz zor olsa da ona öğretmeye çalıştım. </st><st c="16225">Ayrıca iki aydır hiç kaçırmadan dersinizi dinliyor. </st><st c="16277">Öğretmenim, aslında İlker’in öğrenmeyle ilgili bir problemi yok. </st><st c="16342">İlker’in en büyük problemi, dersi dinlememesi ve tekrar yapmamasıydı. </st><st c="16412">Benim yanımda oturmasının nedeni de dersi dinlemesini sağlamak... </st><st c="16478">Bu durumu size anlatmaya çalıştık ama izin vermediniz!”</st></p>
			<p><st c="16533">“Ah çocuklar, şu an kendime çok kızdım. </st><st c="16574">Yaklaşık üç yıldır matematik dersinize giriyorum. </st><st c="16624">Siz de gördünüz, İlker kaç defa tahtaya gelse saçma sapan cevaplar verdi. </st><st c="16698">Dört işlemi bile doğru düzgün yapamıyordu. </st><st c="16741">Sürekli boş kâğıt verdi, soruları yanıtlama zahmetine bile girmiyordu. </st><st c="16812">Böyle bir öğrencinin bir anda 55 alması doğal olarak kopya ihtimalini getirdi aklıma, bu da beni çok sinirlendirdi. </st><st c="16928">Biraz sakin olup sizi dinleseydim tüm bunlar yaşanmayacaktı. </st><st c="16989">Arkadaşınızın kalbini kırdım. </st><st c="17019">Şu an çok üzgünüm.”</st></p>
			<p><st c="17038">Öğretmenimiz gerçekten de üzülmüştü. </st><st c="17076">Çok mutsuzdu. </st><st c="17090">Teselli etmeye çalıştım:</st></p>
			<p><st c="17114">“Öğretmenim, bu olayda biz de hatalıyız. </st><st c="17156">İlker’i çalıştırdığımızı size söylemeliydik.”</st></p>
			<p><st c="17201">Cümlemi bitirdiğimde kapı çaldı. </st><st c="17235">İçeriye kızarmış gözlerle İlker ve ona eşlik eden Ender girdi. </st><st c="17298">Öğretmenimiz ayağa kalktı, İlker’in omzuna elini koydu:</st></p>
			<p><st c="17353">“Gel bakalım İlker, öğretmenine bugün hayatının dersini verdin. </st><st c="17418">Size hep biz bir şey öğretecek değiliz ya, sen bana çok önemli bir şey öğrettin. </st><st c="17499">Ne olursa olsun seni dinlemeden, anlamadan yargılamamam gerekirdi. </st><st c="17566">Üstüne gittiğim ve sana ön yargılı davrandığım için özür dilerim, oğlum. </st><st c="17639">Öğretmenini affedebilecek misin bilmiyorum, ama ben şu yaşadıklarımız için kendimi affetmeyeceğim. </st><st c="17738">Yirmi yıllık öğretmenlik hayatımda bugünkü kadar üzülmemiştim. </st><st c="17801">Aldığın 55 tamamen emeğinin, çalışmanın ürünüymüş. </st><st c="17852">Sonrasında moral bozukluğuna ve ağlamana rağmen bunu 60’a çıkarman da ayrıca saygı gerektiren bir durum. </st><st c="17957">Senin matematik yapabildiğini görmek inanılmaz bir şey. </st><st c="18013">Mucize gibi. </st><st c="18026">Bundan sonra en öne oturacaksın ve matematiğin kitabını seninle birlikte yeniden yazacağız.”</st></p>
			<p><st c="18118">İlker’e sarıldı, onu alnından öptü. </st><st c="18155">İlker ne yaptı dersiniz? </st><st c="18180">Ağladı, yine ağladı. </st><st c="18201">Ta ki olayı kafasında ve yüreğinde mantıklı bir yere oturtuncaya kadar... </st><st c="18275">Ön yargıları değiştirmek, İlker için hiç kolay olmamıştı. </st><st c="18333">Gözlerinden akan inci taneleriyle tembellikle geçirdiği günlerin bedelini ağır ödemişti. </st><st c="18422">Sonrasında sulu göz olarak anılmaktan kurtulmak için kendini anlatmaya çalışsa da biz onunla asla dalga geçmedik. </st><st c="18536">Çünkü onun ağlayışının onurlu bir tarafı vardı ve İlker asla utanılacak bir şey yapmamıştı. </st><st c="18628">Bunu fazlasıyla hisseden matematik öğretmenimiz akıttığı gözyaşlarını telafi etmek, İlker’i yeniden kazanmak için elinden geleni yaptı. </st><st c="18764">Ona kitaplar getirdi, ödevler verdi. </st><st c="18801">İlker’in gönlünü almayı nihayet başardı.</st></p>
			<p><st c="18841">Matematik dersinde yaşananlar İlker’i çok yormuş olacak ki diğer yazılılarda işini şansa bırakmadı. </st><st c="18942">Yazılılarda öğretmenlerimizden onu yalnız oturtmalarını istedi. </st><st c="19006">Böylece aldığı puanlar yüzünden kopyayla suçlanmayacaktı.</st></p>
			<p><st c="19063">Matematikten 60 almak başlangıç olarak güzeldi elbette ama teşekkür için yetmiyordu. </st><st c="19149">İlker fen ve teknoloji, Türkçe derslerinden de 55 ve 65 almıştı. </st><st c="19214">Türkçe notu başlangıç için fena değildi. </st><st c="19255">Öğretmeni Bengisu olduğu için söylemiyorum; İlker’in Türkçesi gerçekten kötüydü ve Bengisu onu kısa zamanda toparlamıştı, hatta daha da ileri gidip kitap okutmaya kalkışmış, İlker’in bünyesi, böylesi kültürel bir etkinliği kaldıramamıştı. </st><st c="19494">Çocuk sadece teşekkür almak istiyordu. </st><st c="19533">Einstein ya da kitap kurdu olmaya niyeti yoktu. </st><st c="19581">Biz ise onu </st><span xml:lang="tr-TR"><st c="19593">‘ideal öğrenci’</st></span><st c="19608"> yapmaya çalışıyorduk. </st><st c="19631">Kitap okumanın onun için hemen kazanılacak bir alışkanlık olmadığını Bengisu birkaç denemeden sonra anlamıştı.</st></p>
			<p><st c="19741">Türkçeden sonra İngilizce de merak konusuydu ve İlker 45’le en düşük notunu İngilizceden almıştı. </st><st c="19840">Kelime eksikliği bundaki en temel nedendi. </st><st c="19883">Yağmur’un onu daha fazla çalıştırması gerekiyordu. </st><st c="19934">Müzik, resim, teknoloji ve tasarım, seçmeli dersler, İnkılap tarihi, din kültürü ve ahlak bilgisi dersleri 70’in üzerindeydi ama o notların da yükseltilmesi gerekiyordu. </st><st c="20104">Bir tek beden eğitimi dersi 100’dü. </st><st c="20140">İşimizi şansa bırakmamak için kritik derslerden proje ödevi almasını sağladık. </st><st c="20219">Hasan her ödev için belirli zaman dilimlerini kapsayan bir plan yaptı. </st><st c="20290">Plana uyması için denetimi Seda’ya yaptırdık. </st><st c="20336">Bazı ödevler için malzeme gerekliydi. </st><st c="20374">Anne ve babasından isteyemeyeceği için o malzemeleri biz aldık. </st><st c="20438">Her birimiz çalıştırdığımız derslerden proje ödevi yapmasına yardımcı olduk.</st></p>
			<p><st c="20514">Şubat ayında başlayıp haziran ayına kadar uzanan ikinci dönem boyunca bulduğumuz her fırsatta İlker’e ders anlattık. </st><st c="20632">Tuvalette bile! </st><st c="20648">Bir gün elimi yıkarken Kerem ve İlker’in konuşmalarına tanık oldum. </st><st c="20716">İkisi de tuvaletteydiler, bir yandan işlerini yapıyor bir yandan konuşuyorlardı. </st></p>
			<p><st c="20797">Kerem, “Söyle bakalım İlker, maddenin halleri nelerdir?” diye sordu.</st></p>
			<p><st c="20865">“Şey, katı, katı, neydi ya, ha gaz!”</st></p>
			<p><st c="20902">“Başka yok mu?”</st></p>
			<p><st c="20918">“Diğeri, aklıma gelmiyor?”</st></p>
			<p><st c="20945">“İdrarımızı düşün.”</st></p>
			<p><st c="20965">“Hee, sıvı!”</st></p>
			<p><st c="20978">Birkaç kişi de benimle beraber ilgiyle onları dinliyordu. </st><st c="21037">Bizimkiler tuvalette olduklarını tamamen unutmuşlardı. </st><st c="21092">Tutamadım kendimi, lafa karıştım:</st></p>
			<p><st c="21125">“Yok artık arkadaşlar!”</st></p>
			<p><st c="21149">Kerem sesimi tanıdı: “Sen misin Ege?”</st></p>
			<p><st c="21187">“Sınıf küçük geldi de burada mı ders yapıyorsunuz?”</st></p>
			<p><st c="21239">“Her yerde eğitim, tam eğitim! </st><st c="21271">İlker’i bulduğun her anda çalıştıracaksın, yoksa yetişemeyiz. </st><st c="21333">Bir daha say İlker! </st><st c="21353">Öğrendiğinden emin olmam lazım.”</st></p>
			<p><st c="21385">“Katı, sıvı, gaz!”</st></p>
			<p><st c="21404">“Katıya örnek ver!”</st></p>
			<p><st c="21424">İlker’in ne söyleyeceğini anladım. </st><st c="21460">Endişeyle araya girdim:</st></p>
			<p><st c="21483">“Sakın İlker, sakın ağzını açayım deme, ben gideyim ondan sonra söyle! </st><st c="21555">Emin ol bulunduğun yerde maddenin bütün hallerine örnek verecek malzeme var!”</st></p>
			<p><st c="21632">Dedim ya, gerektiğinde tuvalette bile ders yaptık. </st><st c="21684">İlker’imizi teşekkür yolunda yalnız bırakmadık. </st><st c="21732">İlker de emeklerimizi boşa çıkarmadı, her geçen gün notlarını yükseltti. </st><st c="21805">Nihayet yıl sonu gelip de performans ve proje notları olmadan ortalamayı hesapladığımızda İlker’in genel ortalaması 66,5 idi. </st><st c="21931">Çok kritikti. </st><st c="21945">Her şey öğretmenlerin performans ve proje notlarına bağlıydı. </st><st c="22007">İlker küçük farklarla teşekkürü kaçırabilirdi. </st><st c="22054">Aksi gibi e-okul sisteminde de göremiyorduk; iki yıldır Milli Eğitim Bakanlığı son iki hafta e-okulda notları göstermiyordu. </st><st c="22179">Merak bizi öldürecekti. </st><st c="22203">Öğretmenlerimizin ağzını arıyor, sınıf öğretmenimizin ayaklarına kapanıyor ama istediğimiz bilgiyi alamıyorduk. </st><st c="22315">Çünkü bilgi vermek yasaktı. </st><st c="22343">Bizler aşağı yukarı hangi notları alacağımızı biliyorduk ama İlker’inki tam bir bilmeceydi.</st></p>
			<p><st c="22434">Üç yıl yatıp son döneminde çalışan çocuğa, öğretmenler, nasıl bir ders içi performans notu vereceklerdi, doğrusu tahmin yürütemiyorduk. </st><st c="22571">Sürekli çabaladık, öğretmenimizi canından bezdirdik. </st><st c="22624">Normalde böyle yapmazdık ama İlker bizim de öğrencimizdi ve öğrencimizin son durumunu görmeye hakkımız vardı. </st><st c="22734">Bu tutumumuz öğretmenimizin hoşuna gitmiş olacak ki perşembe günü İlker’e bir görev verip onu sınıftan çıkardı.</st></p>
			<p><st c="22845">İlker sınıftayken son derece neşeli görünen öğretmenimiz, onun çıkışıyla birlikte suratını astı, kaşlarını çattı. </st><st c="22960">Derin bir nefes alıp yutkundu. </st><st c="22991">O böyle yaptıkça bizim karnımıza ağrılar giriyordu. </st><st c="23043">İlker’in çabalarını görmüş, onun annesini mutlu etmek adına son birkaç aydır kendini unuttuğuna tanık olmuş bir sınıf olarak olumlu bir haber bekliyorduk. </st><st c="23198">Ama öğretmenimiz hepimizi üzüntüye boğan haberi verdi. </st><st c="23253">İlker teşekkürü çok küçük bir farkla kaçırmıştı. </st><st c="23302">Öğretmenimize yapacağı bir şey olup olmadığını sorduğumuzda da kafasını imkânsız dercesine sallamıştı. </st><st c="23405">Sınıfta cenaze vardı sanki. </st><st c="23433">Aslında vardı. </st><st c="23448">O güne kadar gün gün, emek emek büyüttüğümüz </st><span xml:lang="tr-TR"><st c="23493">umut</st></span><st c="23497"> ölmüştü; yerini yasa bırakmıştı. </st><st c="23531">Sessizliği Bengisu bozdu:</st></p>
			<p><st c="23556">“Onu daha fazla çalıştırmalıydık, ona yetemedik!”</st></p>
			<p><st c="23606">Öğretmenimiz bizi teselli etti:</st></p>
			<p><st c="23638">“Siz elinizden geleni yaptınız. </st><st c="23671">Sonucunda teşekkür olmasa da İlker hayatında ilk defa kırık notla gitmeyecek eve. </st><st c="23753">Çünkü karnesinde sizin sayenizde hiç 1’i yok. </st><st c="23799">Ve LGS’de de fena değildi. </st><st c="23826">İlker birazdan gelir. </st><st c="23848">Toplayın kendinizi, hiçbir şey belli etmeyin!”</st></p>
			<p><st c="23894">Kısa bir süre sonra İlker geldi! </st><st c="23928">Ne mi yaptık? </st><st c="23942">Tiyatronun kitabını yazdık. </st><st c="23970">Bizi gören, milli piyangodan para kazanmış sanabilirdi. </st><st c="24026">O derece neşeliydik. </st><st c="24047">Biraz daha zorlasak Oscar’a aday gösterilirdik. </st><st c="24095">En fenası da içimiz kan ağlarken böyle davranmaktı. </st><st c="24147">O hallerimize en güzel yorumu ise Hasan yapmıştı:</st></p>
			<p><st c="24196">“Olsun, biz yapalım da İlker bir gün </st><span xml:lang="tr-TR"><st c="24234">az</st></span><st c="24236"> üzülsün! </st><st c="24246">Bu gece rahat uyusun!”</st></p>
			<p><st c="24268">Başardık da. </st><st c="24282">İlker hiçbir şey anlamadı. </st><st c="24309">Umudunu daha da büyüterek yarına taşıdı; biz ise kendi karnelerimizi unutup İlker’in üzüntüsünü yaşadık evlerimizde. </st><st c="24426">Ailelerimiz bu garip hallerimize anlam veremedi.</st></p>
			<p><st c="24474">Ertesi gün suratımızdan düşen bin parçaydı. </st><st c="24519">Bir yandan İlker’in hayal kırıklığı, öte yandan ayrılacak olmanın derin üzüntüsü bizi esir almıştı. </st><st c="24619">Oysaki böyle hayal etmemiştik. </st><st c="24650">Öğretmenimiz bizi sınıfta topladı. </st><st c="24685">Uzun bir veda konuşmasının ardından salya sümük ağladık. </st><st c="24742">Durumun vahim olduğunu gören öğretmenimiz çantasından karneleri çıkardı. </st><st c="24815">Ve liste sırasına göre çağırarak verdi. </st><st c="24855">Ama sadece karneleri... </st><st c="24879">Takdir ve teşekkürleri sona sakladı.</st></p>
			<p><st c="24915">Karnelerimizi aldıktan sonra yerlerimize oturduk. </st><st c="24966">Elinde epeyce takdir ve teşekkür vardı. </st><st c="25006">Bu yıl Hayal Sözleşmesi sayesinde sınıfça patlama yapmıştık. </st><st c="25067">İlker de alsaydı tam olacaktı, diye geçirdim içimden. </st><st c="25121">Öğretmenimiz yavaş yavaş belgelerimizi vermeye başladı. </st><st c="25177">Eski biz olsak alkıştan yeri göğü inletirdik. </st><st c="25223">Belgesini alan yerine oturuyordu. </st><st c="25257">Garibim İlker, her isim okunduğunda hareketleniyor, başka isimleri duyup çaresizce oturuyordu. </st><st c="25352">Bu resmen işkence gibiydi. </st><st c="25379">Keşke öğretmenimiz ona önce söyleseydi. </st><st c="25419">Bu durumunu görmek daha fazla acıtmıştı canımızı. </st><st c="25469">Geriye sadece bir belge kalmıştı. </st><st c="25503">Büyük ihtimalle onu da Deniz alacaktı. </st><st c="25542">Tam o sırada telefonunu çıkardı, normalde derste telefonu kullanmayan öğretmenimiz birini arayıp konuştu:</st></p>
			<p><st c="25647">“Kargo geldi mi? </st><st c="25665">Tamam sınıftayım, kapıyı açıyorum, 8-A sınıfındayız.”</st></p>
			<p><st c="25718">Telefonu kapattı, çantasına koydu, kapıyı açtı. </st><st c="25767">Kapıda seçemediğimiz karartıları görünce elindeki belgeyi alan kişiyi çağırdı: “İlker SOLMAZ!”</st></p>
			<p><st c="25861">Bizde tepki yok. </st></p>
			<p><st c="25879">İlker dondu kaldı.</st></p>
			<p><st c="25897">Hasan bastı çığlığı: </st></p>
			<p><st c="25919">“İlker mi dedi? </st><st c="25935">İlkeeer! </st><st c="25944">Hadi ya!” </st></p>
			<p><st c="25954">Müthiş bir çığlık yükseldi sınıftan:</st></p>
			<p><st c="25990">“İlker sen bizim gururumuzsun! </st><st c="26022">İlker sen bizim gururumuzsun!”</st></p>
			<p><st c="26052">Kaç dakika sürdü bilmiyorum. </st><st c="26082">İlker’in çevresini kuşatmıştık. </st><st c="26114">Sonra öğretmenimizin sesiyle kendimize gelip yerlerimize geçtik. </st><st c="26179">Geçmemizle birlikte kapıda İlker’in babasıyla annesini gördük. </st><st c="26242">Öğretmenimiz bu sabah, oğlunuzla ilgili bir problem var, deyip ikisini de okula çağırmış. </st><st c="26332">Ağlıyorlardı, iki koca insan çocuk gibi ağlıyorlardı. </st><st c="26386">İlker koşup ikisine sarıldı. </st><st c="26415">Bir süre öyle kaldılar. </st><st c="26439">Öğretmenimiz o tabloya bir süre gururla baktıktan sonra anne ve babaya döndü:</st></p>
			<p><st c="26516">“İlker arkadaşlarıyla birlikte karar aldı. </st><st c="26560">Sizden gizli, sürekli ders çalıştı. </st><st c="26596">Arkadaşları onun için gecelerini gündüzlerine kattılar. </st><st c="26652">Dün onları İlker teşekkür alamadı diye kandırdım, sizi de başka bahaneyle buraya çağırdım. </st><st c="26743">İstedim ki İlker’imin mücadelesini daha coşkulu yaşayalım. </st><st c="26802">Çocuklar, dün sizi üzdüğüm için özür dilerim. </st><st c="26848">Ufak bir oyun oynadım. </st><st c="26871">Böylesi daha heyecanlı oldu galiba!”</st></p>
			<p><st c="26907">Yanına çağırdı, teşekkürü İlker’e verdi. </st><st c="26949">O an inanılmazdı. </st></p>
			<p><st c="26967">İlker teşekkürü öptü, ardından bize döndü:</st></p>
			<p><st c="27009">“Teşekkür ederim. </st><st c="27028">Sonsuz kez teşekkür ederim. </st><st c="27056">Hayatımın mutluluğunu yaşattınız bana ve aileme. </st><st c="27105">Bunu senin için aldım anne!”</st></p>
			<p><st c="27133">Annesi kollarını açtı, sımsıkı sarıldı oğluna. </st><st c="27181">Hayatının en anlamlı hediyesini almıştı. </st><st c="27222">Biz de yerimizde en yakınımızdakine sarılmıştık. </st><st c="27271">Duygusal an bitip de kendimize geldiğimizde İlker’in annesi gözleri ışıltılı bir biçimde bize döndü:</st></p>
			<p><st c="27371">“Bunu çerçeveletip salona asacağım.”</st></p>
			<p><st c="27408">Babası tutamadı kendini:</st></p>
			<p><st c="27433">“Bize görgüsüz diyecekler hanım!”</st></p>
			<p><st c="27467">“Varsın desinler. </st><st c="27486">Ben göreceğimi gördüm. </st><st c="27509">Oğlumun teşekkürünü gördüm ya! </st><st c="27540">Bu bana yeter!”</st></p>
			<p><st c="27555">Hasan ayağa kalktı, hınzırca gülümsedikten sonra İlker’e döndü. </st><st c="27620">Anlaşılan son sözü o söylemek istiyordu:</st></p>
			<p><st c="27660">“Eee İlker, takdiri ne zaman alacaksın?”</st></p>
			<p><st c="27701">İlker neredeyse bayılacaktı, rengi sarardı, sol gözü gerginlikten atmaya başladı. </st><st c="27784">Öğretmenimiz hemen imdadına yetişti:</st></p>
			<p><st c="27820">“Yüreğine indireceksin çocuğun. </st><st c="27853">Şakanın sırası mı Hasan?”</st></p>
			<p><st c="27878">Gelecekte İlker ne yapardı bilmiyorduk ama onu yan gelip yatan öğrenci olmaktan biraz öteye taşımış, ideal öğrenciye yaklaştırmıştık. </st><st c="28013">Onun bundan sonraki öğrencilik hayatına riskli durumlar eklemiştik. </st><st c="28081">Başını belaya sokmuştuk. </st><st c="28106">Oğlundaki potansiyeli keşfeden annesi, onu rahat bırakmayıp salonun duvarına bir çerçeve daha asmak isteyebilirdi. </st><st c="28221">Her şey İlker’in elindeydi. </st><st c="28249">Biz görevimizi yapmış, ona uçmayı öğretmiştik. </st><st c="28296">Ya kanatlarını atıp eskisi gibi olduğu yerde pinekleyecek, okulu otel olarak kullanacaktı ya da yeni ufuklar keşfetmek için kanat çırpacaktı. </st><st c="28438">Seçim onundu. </st><st c="28452">Ama izlediğim bir belgesel bana şunu çok net öğretmişti: </st></p>
			<p><st c="28509">“Yavru kuş uçmayı öğrenmişse dalda asla durmaz.”</st></p>
		</div>
	<div id="charCountTotal" value="28557"></div></body>
</html>
