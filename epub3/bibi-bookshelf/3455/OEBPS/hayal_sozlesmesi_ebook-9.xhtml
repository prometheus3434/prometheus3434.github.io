<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>hayal_sozlesmesi_ebook-9</title>
    <meta http-equiv="Content-Type" content="text/html; charset=utf-8" />
  

</head>
  <body id="hayal_sozlesmesi_ebook" xml:lang="tr-TR">
		<div>
			<p xml:lang="en-US"><span></span></p>
			<p></p>
			<p></p>
			<p></p>
			<p></p>
			<p></p>
			<p id="toc_marker-9"><st c="0">BULUŞMA </st></p>
			<p></p>
			<p><st c="8">24 yaşında kocaman bir adamım şimdi. </st><st c="45">Annem ve babamla İstanbul’a, arkadaşlarımla buluşmaya gidiyorum. </st><st c="110">Çok az kaldı. </st><st c="124">Yola çıkmadan önce öğretmenimi aradım, yaklaşık bir saat konuştuk. </st><st c="191">Sesimi duyunca hemen tanıdı, çok sevindi; her şeyin yolunda olduğunu, web sitesinde yazdığı gibi, 15 Ağustos Çarşamba günü, saat 13.00’te belirlediğimiz mekânda buluşacağımızı, sonra da okulumuza gideceğimizi söyledi. </st><st c="409">Ben de ondan birkaç küçük şey rica ettim. </st><st c="451">Her zamanki nezaketiyle karşıladı isteklerimi. </st><st c="498">Ve o günü sabırsızlıkla beklediğimi, onu çok özlediğimi eklemeyi de unutmadım. </st><st c="577">Duygularımız karşılıklıydı. </st><st c="605">Öğretmenimiz aradan geçen onca yıla rağmen aynı sıcaklıkla konuşmuştu benimle. </st><st c="684">Daha ayın 12’siydi. </st><st c="704">Buluşmaya üç gün vardı. </st></p>
			<p><st c="728">Arabaya binip yola devam ettik. </st><st c="760">Annem ikide bir sarılıp duruyordu bana. </st><st c="800">Koca adam olmuştum ama beni küçük bir çocuk gibi sevmekten vazgeçmemişti. </st><st c="874">Son zamanlarda daha çok üstüme düşüyor, yanımdan bir an olsun ayrılmıyordu. </st><st c="950">Buluşma günü ve geçmiş de benim zihnimden ayrılmıyordu.</st></p>
			<p><st c="1005">Birbirimizle ilk dört yıl çok sıkı görüşmüş, sonrasında bu sıklığı zamana ve yoğunluğa bağlı olarak yitirmiştik. </st><st c="1119">Çünkü hayatlarımıza başka dostlar, sorumluluklar girmişti. </st><st c="1178">Ama bu, tek başına güçlü bir sebep değildi. </st><st c="1222">Bunda öğretmenimizin önerisinin etkisi de vardı biliyordum ama her şeye rağmen onları çok özlemiştim. </st><st c="1324">Onlardan uzak kalmak bana çok dokunmuştu. </st><st c="1366">Bu durumun beni bu kadar üzeceğini hiç düşünmemiştim. </st><st c="1420">Bir araya gelince bunun acısını çıkaracak; hepsine teker teker, sımsıkı sarılacaktım. </st><st c="1506">En çok da birbirimize anlatacağımız hayat hikâyelerimizi merak ediyordum. </st><st c="1580">Neler sığdırmıştık acaba koca on yıla? </st><st c="1619">Sekizinci sınıfta yarım döneme sığdırdıklarımızı düşününce on yılı hayal dahi edemiyordum. </st><st c="1710">Hiçbirimiz web sitemizde yaşamımızla ilgili önemli ayrıntılara girmemiştik, buluşma gününü gizemli hale getirmek için asla açık vermemiş, istemeye istemeye üç maymunu oynamak zorunda kalmıştık. </st></p>
			<div>
				<img src="image/51755.jpg" alt="51755.jpg" /><st c="1904"></st>
			</div>
			<p></p>
			<p><st c="1924">Bir şeyleri gizleme, yemine sadık kalma konusunda üstümüze yoktu. </st><st c="1990">Yıllar önce bunu çok iyi başarmıştık. </st><st c="2028">Hiç kimse buluşma gününün büyüsünü bozmak istemiyordu. </st><span xml:lang="tr-TR"><st c="2083">İşte,</st></span><st c="2088"> dedim içimden; </st><span xml:lang="tr-TR"><st c="2104">işte 8-A!</st></span><st c="2113"> Yıllar geçse de, farklı yerlere savrulsak da, koca koca gençler olsak da biz 8-A’ydık ve birbirimize gönülden bağlıydık. </st><st c="2235">Buluştuğumuz anda da aradan onca yıl geçmemiş gibi kaldığımız yerden devam edeceğimizden hiç kuşkum yoktu. </st></p>
			<p><st c="2342">Babam, “İstanbul’a çok yaklaştık Ege,” deyince yüreğimin orta yerine bir bıçak gibi saplandı korku! </st><st c="2442">Yoksa hazır değil miydim? </st><st c="2468">Neyin korkusunu yaşıyordum? </st><st c="2496">Kendime gelmem gerekiyordu. </st><st c="2524">Hangi korku arkadaşlarıma kavuşmanın sevincini gölgeleyebilirdi ki? </st><st c="2592">Derin bir nefes aldım. </st><st c="2615">“Hadi baba,” dedim. </st><st c="2635">“Götür beni hayallerimin şehrine. </st><st c="2669">İstanbul’u ve arkadaşlarımı çok özledim.” Ankara’ya taşındıktan sonra İstanbul’a birkaç kez gitmiştim ama misafir olmakla orada yaşamak arasındaki farkı çok iyi biliyordum. </st><st c="2842">İstanbul, orada yaşamıyorsanız terk edilmiş bir sevgili gibi size kapris yapardı. </st><st c="2924">Şimdi de kollarını sonuna kadar açacaktı bize ama suratını da asacaktı. </st><st c="2996">Ama o ne yaparsa yapsın İstanbul’du. </st><st c="3033">Düşlerimin şehriydi.</st></p>
			<p><st c="3053">İlk iki gün ailemiz açısından önemliydi, araştırmalar yaptık, işlerimizi hallettik. </st><st c="3138">Sonrasında ise 15 Ağustos sabahına sevinçle uyandık. </st><st c="3191">Uyandık diyorum çünkü benim sevincim aynı zamanda ailemin de sevinciydi. </st><st c="3264">Yıllarca onları bu günün hayaliyle meşgul etmiştim. </st><st c="3316">Tatlı ama yorucu bir bekleyiş başladı. </st><st c="3355">Saatler yerinde sayıyordu sanki. </st><st c="3388">Bir türlü geçmek bilmiyordu. </st><st c="3417">Pek çok yıl beklemiş yüreğim birkaç saate dayanamıyordu. </st><st c="3474">Sadece bu heyecanı yaşamak bile dünyalara değerdi. </st><st c="3525">Öğretmenimiz iyi ki bu etkinliği yaptırmıştı bize! </st></p>
			<p><st c="3576">Sıradan hayatlarımıza renk ve kalite getirmişti. </st><st c="3625">Öğretmenimiz aklıma gelince kafamda da ona dair sorular oluşmuştu. </st><st c="3692">Aradan geçen yıllar bizi büyütmüş, epeyce değiştirmişti. </st><st c="3749">Acaba öğretmenimizde de değişiklikler oluşturmuş muydu? </st><st c="3805">Bizimleyken öğretmenliğinin beşinci yılını çalışıyordu. </st><st c="3861">Şimdi ise on beş yıllık öğretmendi. </st><st c="3897">Yaşlanmış mıydı acaba? </st><st c="3920">Yoksa eskisi gibi enerjisini koruyor muydu? </st><st c="3964">Telefonla konuşurken onunla ilgili ayrıntılara girmemiştik, sadece hâlâ eski okulumuzda çalıştığını, bizden sonra oradan ayrılmadığını öğrenmiştim. </st><st c="4112">Tekrar oraya gitmek, o havayı solumak, çocukluğumuzun en özel, en güzel anlarını geçirdiğimiz mekânda birer yetişkin olarak dolaşmak bizlere, eski öğrencilerini bir arada görmek de öğretmenimize çok iyi gelecekti.</st></p>
			<p><st c="4325">Saat 13.00’ü gösterdiğinde kalp atışlarım hızlandı. </st><st c="4378">Şimdi bizimkiler yavaş yavaş toplanmaya başlamıştır, diye düşündüm. </st><st c="4446">Herkes bir araya gelinceye kadar orada kalınacak, daha sonra eski okulumuzun tiyatro salonuna geçilecekti. </st><st c="4553">Ben ise onların arasına kararlaştırdığımız mekânda değil, okulda katılacaktım; öğretmenimiz de hangi saatte orada olmam gerektiğini söylemek için mesaj atacaktı. </st><st c="4715">İstanbul’a gelmeden önce telefonda anlaşmıştık. </st><st c="4763">Ben bu anlaşmayla yetinmeyip bir ricada daha bulunmuştum. </st><st c="4821">Hayal Sözleşmesi zarflarımızın diğeri öğretmenimizde olduğu için hepimiz ondan zarflarımızı sırayla alacak, neler yazdığımızı, sonrasında hayatımızda neleri gerçekleştirdiğimizi anlatan konuşmayı yapacaktık. </st><st c="5029">Ona ilk konuşmayı yapmayı çok istediğimi, bunun bir sakıncası olup olmadığını sormuştum; beni kırmamış, kabul etmişti. </st><st c="5148">Öğretmenimiz için kimin önce konuşacağının pek de önemi yoktu. </st><st c="5211">Çünkü Eda Öğretmen, yıllar önce çocuklarıyla bir hayalin peşine takılmış, o hayali gerçeğe dönüştürmeye çok yaklaşmış bir öğretmendi. </st><st c="5345">Bu mutluluk ona yeterdi, küçük hesapların içine girmezdi. </st></p>
			<p><st c="5403">Saat 14.00 olmuştu ve öğretmenimiz mesaj atmamıştı. </st><st c="5455">Demek ki hâlâ oradalardı, okula geçmemişlerdi. </st><st c="5502">Bizimkilere döndüm, kendimden emin bir halde konuştum:</st></p>
			<p><st c="5556">“Kesin Ender ve İlker’i bekliyorlar, onlar sınıfımızın geç kalanları, yıllar sonra bile geç kalmış olmaları beni şaşırtmaz. </st><st c="5681">Can çıkar, huy çıkmaz!”</st></p>
			<p><st c="5704">Bizimkiler, koca adam olmuş çocuklarının tekrar sekizinci sınıf ruhuna bürünmesinin şaşkınlığı içindeydiler. </st><st c="5814">Onların şaşkınlıklarını daha da arttırıp devam ettim:</st></p>
			<p><st c="5867">“Yoksa kimse gelmedi mi? </st><st c="5893">Hadi canım, sanmıyorum. </st><st c="5917">Biz 8-A isek iki elimiz kanda da olsa geliriz! </st><st c="5964">Ben gelebilmişsem herkes gelmeli!”</st></p>
			<p><st c="5998">Nihayet 14.30’da öğretmenimizden mesaj geldi. </st><st c="6045">Bütün endişelerim uçup gitti. </st><st c="6075">Okula beş dakika uzaklıktaydık. </st><st c="6107">Haberi alır almaz arabaya atlayıp yola çıktık. </st><st c="6154">Çok ama çok güçlü olmam gerektiği sözünü verdim kendime! </st><st c="6211">Beni zor ama bir o kadar da güzel bir gün bekliyordu. </st><st c="6265">Anne ve babama baktım, gözlerinden güç aldım. </st><st c="6311">Şu hayatta değişmeyen bir gerçek vardı ki kaç yaşında olursak olalım anne ve babaların küçük ama sihirli dokunuşlarına ihtiyacımız vardı. </st><st c="6449">Ben de söyleyeceklerim için gereken gücü, gözlerindeki sevgiden fazlasıyla almıştım! </st></p>
			<p><st c="6534">Okulun geniş bahçesine girdiğimde küçüklüğüm geldi gözümün önüne; top koşturduğum, Bengisu ile gezdiğim, düşüp her tarafımı kanattığım alanda bir misafirdim şimdi. </st><st c="6698">Bizler değişsek de mekânlar ve anılar zihnimizde aynı kalıyordu. </st><st c="6763">Çok sessizdi bahçe. </st><st c="6783">Ağustos ayında olduğumuz için okulda öğrenci yoktu.</st></p>
			<p><st c="6834">Salonumuzun iki girişi vardı. </st><st c="6865">Biri görevlilerin ya da konuşmacıların girdiği yerdi, diğeri ise seyircilerin alındığı girişti. </st><st c="6961">Ben arkadaşlarımın arasından geçmek istemediğim için onların karşısına görünmeden çıkmak istiyordum. </st><st c="7062">Öğretmenimiz de o girişten gelmemi istiyordu zaten. </st><st c="7114">Geldiğimi mesajla belirttim. </st><st c="7143">Sahne arkasına sessizce yaklaştık. </st><st c="7178">Kapısı açıktı. </st><st c="7193">Sadece sahnenin önemli bir kısmı görünüyordu. </st><st c="7239">Öğretmenimiz ekrana sınıf listesini yansıtmıştı. </st><st c="7288">Bir an için yana baktı, göz göze geldik. </st><st c="7329">Gözleri sevinçle parladı. </st><st c="7355">Seyircilere döndü heyecanla:</st></p>
			<p><st c="7383">“Evet, artık başlayabiliriz!”</st></p>
			<p><st c="7413">Hasan’ın olduğunu tahmin ettiğim bir ses geldi arkadan, çünkü göremiyordum:</st></p>
			<p><st c="7489">“Öğretmenim, Ege gelmedi; gelecek demiştiniz ama hâlâ ortalarda yok!”</st></p>
			<p><st c="7559">Öğretmenimiz gülümsedi:</st></p>
			<p><st c="7583">“Sorun yok çocuklar! </st><st c="7605">Özür dilerim, eski alışkanlık gençler! </st><st c="7644">Birazdan aramızda olur.”</st></p>
			<p><st c="7668">Sonra açılış konuşmasını yaptı. </st><st c="7701">İlk sözü, “Hoş geldiniz evinize!” olmuştu. </st><st c="7744">Kuvvetli alkış sesleri salonu inletti. </st><st c="7783">Bu günü ona yaşattığımız için teşekkür etti, kendi yaşamından bilgiler verdi: </st></p>
			<p><st c="7861">“Benim de tıpkı sizin gibi hayallerim vardı. </st><st c="7906">Birincisi, tabii ki sizi burada görmekti; bu gerçekleşti. </st><st c="7964">İkincisi, hayatımın aşkını bulmaktı; o da oldu. </st><st c="8012">Üçüncüsü ise anne olmaktı. </st><st c="8039">Şu an birinci sırada oturan, yedi yaşında dünyalar tatlısı bir kızın annesiyim. </st><st c="8119">Sıra sizde çocuklarım. </st><st c="8142">Bakalım neler yaptınız!”</st></p>
			<p><st c="8166">Bizimkiler tekrar alkışladılar. </st><st c="8199">Öğretmenimiz daha önce bana telefonda verdiği bilgileri onlara da anlattı. </st><st c="8274">Zarfları sahnedeki masanın üzerine özenle dizmişti. </st><st c="8326">O zarfları ekranda belirtilen sırayla okuyacaktık. </st><st c="8377">İlk sırada adım yazıyordu. </st><st c="8404">Kalbim yerinden fırlayacak gibi oldu. </st><st c="8442">Büyük ihtimalle beni birazdan sahneye çağıracaktı. </st><st c="8493">Anne ve babama sıkıca sarıldım, derin bir nefes aldım. </st><st c="8548">Adımın anons edilmesini bekledim, öğretmenimin o şiir gibi sesini duyunca da ağır adımlarla sahneye çıktım. </st><st c="8656">Buluşma anından beri beni ilk defa gören arkadaşlarım coşkuyla alkışladılar ayağa kalkıp, “Eege, Eege!” diye bağırdılar. </st><st c="8777">Sahneye yeni çıkmış bir sanatçı gibi hissettim kendimi. </st><st c="8833">Neredeyse ağlayacaktım. </st></p>
			<p><st c="8857">O yoğunlukla da gözüm Bengisu’yu aradı, göremedim. </st><st c="8908">Elim ayağım birbirine dolaştı. </st><st c="8939">Gelmemiş miydi yoksa? </st><st c="8961">Öğretmenim sıkıca sarıldı. </st><st c="8988">Ben de ona. </st><st c="9000">Sonra sahneyi bana bıraktı. </st><st c="9028">Bizimkiler oturdu, sessizlik oldu, herkes ağzımdan çıkacak sözcüklere odaklandı. </st><st c="9109">Ben ise başka bir şeyin peşindeydim. </st><st c="9146">Gözlerimle yana yakıla Bengisu’yu arıyordum, bir türlü göremiyordum; tam derin bir üzüntüye boğulacakken sondan ikinci sıranın köşesinde buldum onu. </st><st c="9295">Ne kadar da güzeldi, dupduru bir yüzü vardı. </st><st c="9340">O yüze bakmayalı ne çok olmuştu! </st><st c="9373">O anda bütün salon ışıkla doldu, rahatladım; yanında Seda, Özlem ve Engin vardı. </st><st c="9454">Artık konuşabilirdim ve öyle yaptım:</st></p>
			<p><st c="9490">“Merhaba 8-A, Eda Öğretmen’im, merhaba çocukluğumun en güzel düşlerinin kahramanları, hepinizi sevgiyle, saygıyla selamlıyorum. </st><st c="9619">Bu ânı çok bekledim. </st><st c="9640">Yüreğimden geçenleri size uygun sözcüklerle anlatabilirsem çok mutlu olacağım. </st><st c="9719">Biraz uzun olacak anlatacaklarım. </st><st c="9753">Biliyorsunuz, derste de konuşmaya başladım mı susmak bilmezdim. </st><st c="9817">Umarım eski sabrınızı koruyorsunuzdur, çünkü buna ihtiyacım olacak!” </st></p>
			<p><st c="9886">Sözlerim alkışla kesildi. </st><st c="9912">Ender bağırdı:</st></p>
			<p><st c="9926">“Sen konuş yeter ki kardeşim, sabaha kadar dinleriz!”</st></p>
			<p><st c="9980">Tekrar alkışladılar, bitmesini bekledim:</st></p>
			<p><st c="10021">“Ama şunun sözünü baştan vereyim. </st><st c="10056">Ben de sizi dinleyeceğim uzun uzun. </st><st c="10092">Öyle çok merak ediyorum ki hikâyelerinizi! </st><st c="10135">Neler yaptınız, yazdıklarınızı gerçekleştirebildiniz mi? </st><st c="10192">Özellikle de Özlem’i merak ediyorum. </st><st c="10229">Çünkü onun hayali yarım kalmıştı. </st><st c="10263">Zarfı alıp okumayacağım. </st><st c="10288">Hepsi aklımda. </st><st c="10303">Biliyorsunuz, sınıfın ineğiydim. </st><st c="10336">Kâğıttan okumak yakışmaz bana. </st><st c="10367">Siz de yadırgarsınız zaten. </st><st c="10395">Bir inek olarak küçükken size az çok işaretler vermişimdir ne olacağıma dair. </st><st c="10473">Hatta aklınızdan şu an geçiyordur. </st><st c="10508">İki hayal yazmıştım o kâğıda. </st><st c="10538">Bir tanesi kitap yazmaktı. </st><st c="10565">Yazdım, yıllara yayarak, sindire sindire yazdım. </st><st c="10614">İzninizi almadım, size sormadım, suçluyum biliyorum ve bunun için çok özür diliyorum ama birinin bunu yapması gerekiyordu. </st><st c="10737">Sekizinci sınıfta yaşadıklarımızı unutan var mı?”</st></p>
			<p><st c="10786">“Haaayııır!”</st></p>
			<p><st c="10799">“İşte ben de unutamadım; verdiğimiz emek, gerçekleştirdiğimiz imkânsız hayaller, paylaşımlarımız, dostluğumuz ölümsüzleşsin istedim. </st><st c="10933">Bizi, Hayal Sözleşmesi’nin ilk bölümünü yazdım. </st><st c="10981">Biliyorsunuz, sürekli günlük tutuyordum. </st><st c="11022">Her ânımızı günü gününe yazmıştım. </st><st c="11057">Son birkaç yılda onlar üzerinde yoğunlaştım, harmanladım onları. </st><st c="11122">Ortaya bir kitap çıktı; uzun bekleyiş ve çabaların ardından bir yayınevi düşlerimizi anlamlı buldu, iki ay önce bastı. </st><st c="11241">Ben bu günü beklediğim için beni kırmadılar, henüz raflarda yerini almadı. </st><st c="11316">İlk siz görün, okuyun istedim. </st><st c="11347">Yanımda, imzalı bir şekilde asıl kahramanlarını bekliyor kitaplar; günün sonunda sizlere hediye edeceğim onları.”</st></p>
			<p><st c="11460">Kıyamet koptu, alkış kıyameti... </st><st c="11494">Ayağa kalktılar,  avuçları patlayıncaya kadar alkışladılar. </st><st c="11553">Öğretmenimiz de ilk defa duyuyordu. </st><st c="11589">Ona söylememiştim. </st><st c="11608">Çok sevinmişti. </st><st c="11624">Bengisu’yu aradı gözlerim, o da herkesten çok etkilenmişti. </st><st c="11684">Çünkü onun o güzel fikri artık ölümsüzleşmişti. </st><st c="11732">Çocuklarımıza anlatacak hikâyelerimizin dışında artık onlara okutulacak bir kitabımız da vardı. </st><st c="11828">Nihayet alkış bittiğinde kaldığım yerden devam ettim:</st></p>
			<p><st c="11881">“Diğer hayalim ise doktor olmaktı. </st><st c="11917">Beş yıllık lise eğitimimin ardından hayalimi gerçekleştirmek için girdiğim sınav sonucunda Ankara’da tıp fakültesini kazandım. </st><st c="12044">Üçüncü sınıfta okuyorum, pardon okuyordum ama dondurmak zorunda kaldım.”</st></p>
			<p><st c="12116">“Aaaa!” sesleri yükseldi her zamanki gibi. </st><st c="12160">Bu, bizim hayal kırıklığı sesimizdi. </st><st c="12197">Herkes merak içinde bana odaklanmıştı; ben ise öğretmenimizin gözlerine baktım, o anda bana cesaret verdi. </st><st c="12304">Nefes aldım, titreyen elimi gizledim ve devam ettim:</st></p>
			<p><st c="12356">“Bir sevgilim var benim. </st><st c="12382">İki yıldır peşimde, nereye gitsem yanımda. </st><st c="12425">Bir an olsun yalnız bırakmıyor. </st><st c="12457">Aslında ona ‘belalım’ desem daha doğru olur. </st><st c="12502">Ayrıca ‘sevgilim’ demem de yanlış. </st><st c="12537">Sevgilisi değilim, o beni öyle görüyor. </st><st c="12577">Çoğu zaman üzüyor, yoruyor, canımı acıtıyor. </st><st c="12622">Ben ondan ayrılmak istiyorum; izin vermiyor, direniyor. </st><st c="12678">Okula gitmemi istemiyor! </st><st c="12703">Aslında siz onu tanıyorsunuz. </st><st c="12733">Adını da biliyorsunuz. </st><st c="12756">Sevgilimin adı...”</st></p>
			<p><st c="12774">Durdum, salonu gözlerimle taradım, epey ilgilerini çekmişti. </st><st c="12836">Bakışlarıma umut yükledim ve kaldığım yerden devam ettim:</st></p>
			<p><st c="12893">“Sevgilimin adı ‘</st><span xml:lang="tr-TR"><st c="12911">lösemi</st></span><st c="12918">’, bu onun ilk adı. </st><st c="12939">Biraz daha sevimli. </st><st c="12959">Bir de ikinci adı var onun. </st><st c="12987">Biraz çirkin ve sevimsiz, ilk duyduğunuzda ürkütüyor, başka şeyleri çağrıştırıyor, sonrasında alışıyorsunuz; kan kanseri...”</st></p>
			<p><st c="13111">Sessizlikten daha derin bir sessizlik vardı. </st><st c="13157">Sessizliğin sesini duydum benliğimde. </st><st c="13195">Ne yapacaklarını, ne tepki vereceklerini bilemediler. </st><st c="13249">Konuşmamın devamını beklediler. </st><st c="13281">Önce kafamdaki peruğu çıkardım. </st><st c="13313">Saçsız halimle onlara baktım.</st></p>
			<p><st c="13342">Birçoğunun gözleri yuvalarından çıkmış, ağlamaya müsait bir pozisyon almıştı. </st><st c="13421">Ama buna izin vermeyecektim:</st></p>
			<p><st c="13449">“Böylesi daha iyi. </st><st c="13469">Bana ait olmayan bir şeyle dolaşmak çok sıkıcı. </st><st c="13517">Tam bir tarz oldum. </st><st c="13537">Annem bu halimin çok karizmatik olduğunu, bana bayılacağınızı söyledi. </st><st c="13608">Hâlâ yakışıklıyım, değil mi?”</st></p>
			<p><st c="13637">Hep birden bağırdılar:</st></p>
			<p><st c="13660">“Eveeet!”</st></p>
			<p><st c="13670">Müthiş bir moralle devamını getirdim sözlerimin:</st></p>
			<p><st c="13719">“Yıllar önce, mücadele edilsin diye Mehmetcan’ın önerisiyle bağış yaptığımız hastalık, yıllar sonra önümüze çıktı. </st><st c="13835">Anlaşılan, iyi bir derse ihtiyacı var! </st><st c="13874">Saçlarını kaybetmiş, yorgun, gözlerinin altı morarmış biri olursam, sadece ona kalırım, o da beni alıp götürür düşüncesiyle tepemde heyecanla bekliyor. </st><st c="14026">Ama zavallı lösemi, beni hiç tanıyamamış! </st><st c="14068">Ben 8-A’lıyım, bende pes edecek göz var mı? </st><st c="14112">Yedirir miyim ona kendimi!  </st><st c="14139">Avucunu yalar! </st><st c="14154">Bütün birimlerimle savaş halindeyim. </st><st c="14191">O saldırıyor, ben direniyorum. </st><st c="14222">Aslında Neşe’yi ya da Hasan’ı üstüne salsam arkasına bakmadan kaçar. </st><st c="14291">Ona bugüne kadar yenilmemiş olmamın iki sebebi var: Birincisi, birbirimize en çok da öğretmenimize verdiğim söz! </st><st c="14404">Lösemi olduğumu ilk duyduğumda, kansere ve zihne birdenbire yerleşen ölüm fikrine değil de buluşma gününe gelemezsem diye üzülmüştüm.”</st></p>
			<p><st c="14538">Alkışladılar, bir yandan da Hasan’ın başlattığı slogana eşlik ettiler:</st></p>
			<p><st c="14609">“Sa-vaş Ege, sa-vaş Ege!”</st></p>
			<p><st c="14635">Onları dolu dolu gözlerle izledim. </st><st c="14671">Sustuklarında devam ettim:</st></p>
			<p><st c="14697">“Size ve öğretmenimize söz vermiştim. </st><st c="14736">Bugüne kadar verdiğim bütün sözleri tutmuştum. </st><st c="14783">Bunu da tutmalıydım; başardım! </st><st c="14814">Buradayım, en çok olmak istediğim yerdeyim! </st><st c="14858">Ve şu an karşınızda olmaktan büyük onur duyuyorum. </st><st c="14909">Sevgili hastalığımla savaşmamın diğer nedenine gelince...”</st></p>
			<p><st c="14967">Biraz soluklandım, üst üste konuşmak ve duygu yoğunluğu beni yormuştu. </st><st c="15039">Belki de söyleyeceklerimin etkisi beni korkutmuştu. </st><st c="15091">Devam etmeliydim, son cümlemi tekrarladım:</st></p>
			<p><st c="15133">“Sevgili hastalığımla savaşmamın diğer nedenine gelince, belki de bu yüzden kanser olmuşumdur, kim bilir? </st><st c="15240">Şaka tabii ki! </st><st c="15255">Bu sebep beni asla hasta etmez, aksine ilacım olur; çünkü hayatım boyunca başıma gelmiş en güzel şey! </st><st c="15357">On yıldır içimde tutuyorum. </st><st c="15385">Tam on yıl... </st><st c="15399">Üç defa denedim söylemek için, üçünde de söyleyemedim. </st><st c="15454">Garip bir şekilde engeller çıktı karşıma. </st><st c="15496">Sonuncuda çok yaklaşmıştım ama dördüncü sıranın sonunda oturan alçak, telaşlı ama dünyalar tatlısı adam buna engel oldu.” </st></p>
			<p><st c="15618">Herkes oraya baktı. </st><st c="15638">Orada Hasan vardı. </st><st c="15657">Garibim bütün bakışların onda olduğunu görünce korkuyla yutkundu, onu bakışlardan kurtarmam gerekiyordu, devam ettim:</st></p>
			<p><st c="15774">“Bilseydi asla yapmazdı. </st><st c="15800">Hatta mutlu olayım diye herkesten çok uğraşırdı. </st><st c="15849">Hayal Sözleşmesi boyunca moral kaynağımızdı. </st><st c="15894">İçimdeki sevgiyi kimse bilmedi, kimseye söyleyemedim. </st><st c="15948">O gün, söylememem gerektiği ana fikrini çıkardım kendimce. </st><st c="16007">‘Bu kadar engel çıktığına göre bu işi unut,’ dedim. </st></p>
			<p><st c="16059">Şimdiki aklım olsa yapar mıyım? </st><st c="16091">Çocukluk işte! </st><st c="16106">Biliyorsunuz olayların her yönünü düşünüp ana fikir çıkarmayı öğretmenimiz öğretti. </st><st c="16190">Aslında o bize pes etmemeyi de öğretmişti ama ben o gün mücadeleyi bıraktım. </st><st c="16267">Duygumu içime gömdüm. </st><st c="16289">Sandım ki orada çürüyüp gidecek, yok olacak! </st><st c="16334">O benim inadıma daha da büyüdü, daha da güzelleşti, bir tutkuya dönüştü. </st><st c="16407">Gözüm hiç kimseyi görmedi, yüreğim kimseyi öylesine sevmedi. </st><st c="16468">Biliyorum ki ‘tutkumu’ bugün burada söyleyemezsem hayat bana bu şansı bir daha vermeyebilir. </st><st c="16561">Bunu göze alamam. </st></p>
			<p><st c="16579">Evet, hastalığımla savaşıyorum, ona asla teslim olmayacağım! </st><st c="16640">Tıp dünyası da arkamda, çünkü lösemi tedavisi çok gelişti. </st><st c="16699">İki gün önce ailemle İstanbul’da yeni tedavi yöntemleriyle ilgili seminerlere katıldık. </st><st c="16787">Umudumuz daha da büyüdü. </st><st c="16812">Artık eskisi gibi korkutmuyor lösemi. </st><st c="16850">Etkili, doğru tedavi ve moral bir araya geldiğinde yeniliyor. </st><st c="16912">Ben şu aralar kemoterapi tedavisi görüyorum. </st><st c="16957">Bağışıklık sistemim doğal olarak kemoterapi sonrası zayıflıyor. </st><st c="17021">Zaten bizim için en kritik süreç de burada başlıyor. </st><st c="17074">Lösemi değil de daha çok ‘enfeksiyon riski’ can alıyor. </st><st c="17130">Maske takmalı, hijyenik ortamlarda bulunmalıyım. </st><st c="17179">Maskemi çıkardım, çünkü siz benim bağışıklık sistemime çok iyi geliyorsunuz. </st><st c="17256">Ama yine de çok dikkatli olmam gerekiyor. </st><st c="17298">Eğer dikkatli olmazsam, beni yaşamdan koparabilir. </st><st c="17349">Bu ihtimal de bugün burada duygularımı kesinlikle ‘söylemem’ gerektiği konusunda beni zorluyor. </st><st c="17445">Belki bir sevgilisi var, yüreği başkası için çarpıyor! </st><st c="17500">Hiçbir zaman duygularıma karşılık veremeyecek, beni bir sevgili gibi görmeyecek! </st><st c="17581">Görmesin, canımı yaksa da görmesin, razıyım! </st><st c="17626">Bu ihtimale de alıştırdım kendimi. </st><st c="17661">Sadece duygularım artık içimde kalmasın, onu çok sevdiğimi, seveceğimi bilsin istiyorum!”</st></p>
			<p><st c="17750">Onun olduğu yere diktim gözlerimi, herkes arkalara baktı. </st><st c="17809">Baktığım yerde Seda, Özlem, Bengisu ve Engin vardı. </st><st c="17861">Engin olamazdı, çabucak elediler onu. </st><st c="17899">Geriye üç kişi kalmıştı. </st><st c="17924">Hangisiydi acaba! </st><st c="17942">Eğer tanıdığım arkadaşlarımsa kendi içlerinde iddiaya girdiklerinden emindim. </st><st c="18020">Belki de tahmin etmekte zorlanmadılar. </st><st c="18059">Merakla beklediler. </st><st c="18079">Ben de içimi on yıl boyunca kemiren cümleleri art arda sıraladım:</st></p>
			<p><st c="18144">“Affet beni ne olur, burada herkesin önünde ismini söyleyip seni zor durumda bırakmak istemezdim. </st><st c="18243">Başka çarem yok.”</st></p>
			<p><st c="18260">Hasan yine dayanamadı:</st></p>
			<p><st c="18283">“Hadi ama Ege, çatlatma insanı!”</st></p>
			<p><st c="18316">Gözlerine diktim gözlerimi, bütün gücümle haykırdım:</st></p>
			<p><st c="18369">“Bengisu YILMAZ, sana âşığım! </st><st c="18400">Seni senden bile çok seviyorum! </st><st c="18432">İçimde ne kadar özel olduğunu bilemezsin! </st><st c="18474">Ben sana deli gibi âşığım!”</st></p>
			<p><st c="18501">Hafiflemiştim, kuş gibi olmuştum. </st><st c="18536">İçimde büyüyen koca bir sırrın ağırlığından kurtulmuştum. </st><st c="18594">Bütün gözler artık Bengisu’ya kaymıştı. </st><st c="18634">Sıra ondaydı.</st></p>
		</div>
	<div id="charCountTotal" value="18647"></div></body>
</html>
