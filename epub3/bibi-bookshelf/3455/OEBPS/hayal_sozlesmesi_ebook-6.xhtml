<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>hayal_sozlesmesi_ebook-6</title>
    <meta http-equiv="Content-Type" content="text/html; charset=utf-8" />
  

</head>
  <body id="hayal_sozlesmesi_ebook" xml:lang="tr-TR">
		<div>
			<p xml:lang="en-US"><span></span></p>
			<p></p>
			<p></p>
			<p></p>
			<p></p>
			<p></p>
			<p id="toc_marker-6"><st c="0">TEKNOLOJİ DEVİ</st></p>
			<p></p>
			<p><st c="15">Bu başlığa aldanıp da ‘Eypon, Tamsung, Hoşiba’ gelmesin aklınıza. </st><st c="82">Bu markaların hepsi teknoloji devi ama onlardan bahsetmeyeceğim. </st><st c="147">Onların âşığı bir çocuktan, Mehmetcan’dan bahsedeceğim. </st><st c="203">Ona dev dememizin nedeni, isteğinin –hayalinin– dev olmasıydı. </st><st c="266">Kısacık yazdığı hayalinde Mehmetcan Bey bir değil, tam iki teknoloji harikası istiyordu: cep telefonu ve tablet! </st></p>
			<p><st c="379">Bu bizim için hiç sürpriz olmamıştı aslında. </st><st c="424">Mehmetcan daha Hayal Sözleşmesi’ni yazarken ipucu vermişti bize. </st><st c="489">Vermişti vermesine de biz onu hiç ciddiye almamıştık. </st><st c="543">O esnada hayalleri yazmanın derdindeydik. </st><st c="585">Mehmetcan’ın hayalinin de hiçbirimize zararı yoktu. </st><st c="637">Bazı hayalleri gerçekleştirme gibi bir çılgınlığa giriştiğimizde ve o hayallerin birinde Mehmetcan karşımıza çıkınca dananın kuyruğu koptu. </st><st c="777">Seda, hayali okuyup bitirdikten sonra sınıf ile Mehmetcan arasında atışmalar başladı. </st><st c="863">Engin hemen Mehmetcan’a laf attı:</st></p>
			<p><st c="896">“Bize bunları aldırmayacaksın, değil mi Mehmetcan?”</st></p>
			<p><st c="948">Mehmetcan’ın suratı düştü, oyuncağı elinden alınmış bir çocuk gibi kırgın bakışlar attı Engin’e.</st></p>
			<p><st c="1045">“Bana ne, kurada çıktım, bu benim şansım! </st><st c="1088">Hayalimden asla vazgeçmem!”</st></p>
			<p><st c="1115">Ender söze karıştı:</st></p>
			<p><st c="1135">“Vazgeçme tamam, azıcık indirim yap! </st><st c="1173">Bir tek telefon alalım, tablete ne gerek var oğlum! </st><st c="1225">Maşallah, yazmadığın alet kalmamış! </st><st c="1261">Bir de marka belirtmişsin! </st><st c="1288">Eypon telefon, Eypon tablet! </st><st c="1317">Pes, nereden alacağımızı söyle de tam olsun!”</st></p>
			<p><st c="1362">“Diğerlerinin hayaline karışmadınız. </st><st c="1400">Bunlar da benim hayalim. </st><st c="1425">Saygı duyun lütfen!”</st></p>
			<p><st c="1445">İkna turlarına bu kez Seda da katıldı:</st></p>
			<p><st c="1484">“Tamam saygı, saygı da, para bizim cebimizden çıkacak! </st><st c="1540">Biz de ekonomik durumumuza saygı istiyoruz! </st><st c="1584">İçinizde maaş alan var mı arkadaşlar?”</st></p>
			<p><st c="1622">Neşe paranın geçtiği cümleye kayıtsız kalmamıştı:</st></p>
			<p><st c="1672">“Harçlıklar var, onlar da açlık sınırının altında!”</st></p>
			<p><st c="1724">Arda nefis bir pas almıştı Neşe’den, yapıştırdı cevabı:</st></p>
			<p><st c="1780">“Sen hep açsın Neşe! </st><st c="1802">Dünyanın parasını da harcasan doymazsın. </st><st c="1843">Senin doyum hep altta!”</st></p>
			<p><st c="1866">“Bana bak! </st><st c="1878">Sinirim zaten tepemde, senden çıkarmayayım. </st><st c="1922">O zımbırtılara verilen parayla kaç aile doyar biliyor musun?”</st></p>
			<p><st c="1983">“Hayda... </st><st c="1994">Yine yemek, yine yemek!”</st></p>
			<p><st c="2018">“Yemek tabii ki, can boğazdan gelir! </st><st c="2056">Kısıtlı harçlıklarımızla Mehmetcan uyuzuna pahalı oyuncaklar almak zorunda mıyız?”</st></p>
			<p><st c="2138">Mehmetcan ısrarla direniyordu:</st></p>
			<p><st c="2169">“Bu isteklerimi yazarken sizin almanız için yazmamıştım ki... </st><st c="2232">Daimi sponsorlarım olan anne ve babama güveniyordum. </st><st c="2285">Ama inat ettiler, almıyorlar. </st><st c="2315">Tam umudu kesmiştim ki karşıma bu fırsat çıktı. </st><st c="2363">Şanslıyım.”</st></p>
			<p><st c="2374">Bengisu işin para yönünü hatırlatmak için harekete geçti:</st></p>
			<p><st c="2432">“İstediğin markanın telefon ve tabletleri çok pahalı, biliyorsun değil mi?”</st></p>
			<p><st c="2508">“Ne yapalım, benim gibi birine Eypon yakışır! </st><st c="2555">Diğerlerini telefon diye elime almam!”</st></p>
			<p><st c="2593">Bu iddialı cümle ben hariç herkesi, en çok da Bengisu’yu çıldırttı. </st><st c="2662">Çok sinirlendi. </st><st c="2678">Ben o sırada her şeyi bırakmış, Bengisu’yu izliyordum. </st><st c="2733">Ne kadar da güzeldi. </st><st c="2754">Bir insan sinirliyken bile böyle güzel olabilir miydi? </st><st c="2809">Yoksa aşkın gözü kördü de ekran koruyucu olarak sürekli Bengisu’nun güzel halini mi gösteriyordu bana? </st><st c="2912">Neden içinde Bengisu olan her şey benim için inanılmaz derecede güzeldi! </st><st c="2985">Bunun cevabını bulmak o yaşlarda çok zordu. </st><st c="3029">İşi gücü bırakmış, ona odaklanmıştım. </st><st c="3067">Onlar Mehmetcan’la uğraşırken ben, aşk böceği moduna geçmiştim. </st><st c="3131">Neyse ki Bengisu’nun sesiyle daldığım yerden uyandım. </st><st c="3185">Bizimkisi öfkeyle Mehmetcan’a baktı:</st></p>
			<p><st c="3221">“Eypon yakışırmış! </st><st c="3241">Ucuz telefonların onlardan neyi eksik? </st><st c="3280">Tabii, o telefonla hava atacaksın! </st><st c="3315">Bir süre sonra onların modası geçecek, yenilerini isteyeceksin! </st><st c="3379">Markaya bir sürü para vereceğiz. </st><st c="3412">Aynı özelliğe sahip pek çok telefon, tablet varken bu markada niye ısrar ediyorsun? </st><st c="3496">İnat etme işte! </st><st c="3512">Daha uygun bir şeyler bakalım!”</st></p>
			<p><st c="3543">“Diğer markaları isteseydim, şimdiye kadar çoktaaan alırdım. </st><st c="3605">Hem niye bu kadar üstüme geliyorsunuz? </st><st c="3644">Seviyorum o markayı, istiyorum! </st><st c="3676">Benim hayalim bu. </st><st c="3694">Hayallerimle ilgili niye suçlanıyorum? </st><st c="3733">Hem diğer arkadaşların hayalleri gibi gerçekleştirmesi de zor değil. </st><st c="3802">Vereceksiniz parayı, alacaksınız. </st><st c="3836">Bu kadar!”</st></p>
			<p><st c="3846">Neşe bu yaklaşıma deli oldu:</st></p>
			<p><st c="3875">“Söylemesi çok kolay! </st><st c="3898">Şimdi buna bir kafa geçireceksin! </st><st c="3932">Bir daha bir şey istemeyecek!”</st></p>
			<p><st c="3962">Bengisu bir el hareketiyle Neşe’yi susturdu:</st></p>
			<p><st c="4007">“Sakin ol Neşe! </st><st c="4024">Şimdi çıkaralım cebimizdeki paralarla alalım, bizim için çok kolay. </st><st c="4092">Mehmetcan’ı kırmayalım, biz zenginiz ya! </st><st c="4133">Para bizde çuvalla! </st><st c="4153">Mehmetcan, ne olur biraz gerçekçi ol! </st><st c="4191">O telefon ve tableti alacak parayı nasıl bir araya getireceğiz bir düşün. </st><st c="4265">İkisi de çok ama çok pahalı.”</st></p>
			<p><st c="4294">“Ya, bana ne! </st><st c="4309">Hayal Sözleşmesi yapmasaydık o zaman! </st><st c="4347">Bana gelince neden yan çiziyorsunuz? </st><st c="4384">Söz verdik biz hayalleri gerçekleştirmeye! </st><st c="4427">Sevincimi yaşatmadınız bana.”</st></p>
			<p><st c="4456">Mehmetcan cümlelerini art arda sıralayıp ağlamaklı bir halle sınıftan çıktı. </st><st c="4534">Asla geri adım atmayacağını unutup onunla gereksiz bir tartışmaya girmiştik. </st><st c="4611">Kafayı bir şeye takmışsa onu mutlaka yapardı. </st><st c="4657">Böyle zamanlarda çok acımasız olurdu. </st><st c="4695">Bencilce davranır, istediği şeye odaklanırdı. </st><st c="4741">Aldırana kadar karşı tarafı canından bezdirirdi. </st><st c="4790">Daha önce ailesiyle yaşadıklarını biliyorduk. </st><st c="4836">Ailesinin onun bu tutumuna rağmen telefon ve tablet almaması gerçekten büyük bir başarıydı. </st><st c="4928">Ama Mehmetcan şansla bile olsa istediğini yaptırma fırsatını ele geçirmişti ve bunun peşini bırakmaya niyeti yoktu. </st><st c="5044">Anne ve babasına yaptığı şımarıklığı bize yapması sinirlerimizi bozmuştu. </st><st c="5118">Meseleyi öğretmenimize açtığımızda arkadaşımızın tutumunun son derece yanlış olduğunu belirtti, hemen ardından da Hayal Sözleşmesi’ni hatırlattı:</st></p>
			<p><st c="5263">“O gün ne olursa olsun arkadaşlarınızın hayallerini gerçekleştirme sözü vermiştiniz. </st><st c="5349">İçinize sinmese de sözünüzün gereğini yerine getireceksiniz. </st><st c="5410">Tamam, isteme biçimi, cümleleri can sıkıcı ama bu onun hayali ve bu hayale hepimiz saygı duymak zorundayız.”</st></p>
			<p><st c="5518">Sonrasında Mehmetcan’ı yanına çağırıp uyardı. </st><st c="5565">Bugüne kadar hep teşekkür aldığını, yıl sonuna kadar takdir almazsa telefon ve tableti satın alsak bile ona vermeyeceğini söyledi. </st><st c="5696">Mehmetcan, bu teklif karşısında önce şaşırsa da tuttuğunu koparan bir tip olarak asla pes etmeyeceğini gösterdi. </st><st c="5809">Öğretmenimizden de beklediğimiz desteği göremeyince geri adım atmak zorunda kaldık. </st><st c="5893">Bize de para biriktirme yolu görünmüş oldu.</st></p>
			<p><st c="5936">Bizim için çok büyük bir miktardı, ailelerimizden asla isteyemezdik. </st><st c="6006">Nasıl para bulacağımızla ilgili tartışmalar yaklaşık bir haftamızı aldı. </st><st c="6079">Buna rağmen dişe dokunur bir şey çıkmayınca başkanlığını Neşe’nin yaptığı dört kişilik bir ekip oluşturduk. </st><st c="6187">Bu ekip neler yapabileceğimizle ilgili hazırlık yapıp, en geç bir hafta sonra yeni fikirlerle gelmeliydi; aksi halde çok vakit kaybedecektik. </st><st c="6329">Zaten o sıralarda İlker’e fazlasıyla vakit ayırıyorduk. </st><st c="6385">Ekipte Neşe’nin dışında Arda, Berat, Seda vardı. </st><st c="6434">Mayıs ayının sonuna kadar parayı tamamlamalıydık. </st><st c="6484">Bizimkiler aldıkları görevin zorluğunun farkındaydılar. </st><st c="6540">Sürekli baş başa verip uğraştılar. </st><st c="6575">Nihayet verilen süre bitip de karşımıza geldiklerinde ellerinde dikkate değer birkaç fikir vardı. </st><st c="6673">Seda açıklama yaptı:</st></p>
			<p><st c="6693">“Arkadaşlar, biz tam dört yöntem bulduk. </st><st c="6735">Bu yöntemlerin tamamını kullanırsak parayı toplayabiliriz. </st><st c="6794">Ancak diğer çalışmalarda olduğu gibi iş birliği şart. </st><st c="6848">Yine sınıfça hareket edersek hedefimize ulaşabiliriz. </st><st c="6902">Yöntemleri sıralıyorum:</st></p>
			<p><st c="6925">1. </st><st c="6929">Okulda ödüllü yarışmalar düzenlenmesini sağlayıp bu yarışmalara katılmak,</st></p>
			<p><st c="7002">2. </st><st c="7006">Gizli Ticaret! </st><st c="7021">Sınıf kooperatifi,</st></p>
			<p><st c="7039">3. </st><st c="7043">Kumbara,</st></p>
			<p><st c="7051">4. </st><st c="7055">Bağışlar.</st></p>
			<p><st c="7064">Seda sakin sakin devam etti, başlıklarla ilgili ayrıntılara girdi, yapabileceklerimizden bahsetti. </st><st c="7164">Anlattıkları hiç de fena gözükmüyordu. </st><st c="7203">Denemeye değerdi. </st><st c="7221">Ekibin düşündüklerini etkileyici bulduk. </st><st c="7262">Bu kadar kısa bir sürede mantıklı kararlar almışlardı. </st><st c="7317">Bizler de bu kararları biraz daha olgunlaştırarak birkaç aylık sürede çalışmalarımızı onların belirlediği başlıklarla ve sırayla yürüttük.</st></p>
			<p><st c="7455">İlk hedefimiz yarışmalar oldu. </st><st c="7487">Türkçe dersinde zaman zaman yaptığımız eğlenceli yarışmaları okul geneline taşımak ve bu yarışmaların ödüllü olmasını sağlamak zorundaydık. </st><st c="7627">Doğal olarak da Türkçe öğretmenimizin kapısını çaldık. </st><st c="7682">Her hayal için bir şekilde öğretmenimizle yollarımız kesişiyordu, o da bizi kırmadan elinden geleni yapıyordu. </st><st c="7793">Bu kez isteyeceğimiz şey biraz yorucuydu, öğretmenimizin uğraşması gerekiyordu. </st><st c="7873">Yoğun iş temposundan vakit bulup kabul eder miydi bilmiyorduk, ama paraya ihtiyacımız olduğunu bildiği için elinden geleni yapacağına emindik. </st><st c="8016">Hem bu işlere girişmemizin ilham kaynağı öğretmenimizdi. </st><st c="8073">Bize yardım etmek zorundaydı. </st><st c="8103">Öğretmenimiz yarışma yapmasına yapardı ama ödül büyük bir sorun gibi gözüküyordu. </st><st c="8185">Bu konuda onun okul müdürünü ikna edeceğine inandırmıştık kendimizi.</st></p>
			<p><st c="8253">Yarışmalara gelince, Türkçe dersinde sıkça yaptığımız bilgi ya da atasözü yarışmasını yapabilirdik. </st><st c="8354">Bilgi yarışması olsa kesin kazanırdık. </st><st c="8393">Bütün inekler (bunu söylerken biraz tuhaf oldum, kendimden ve sınıftaki diğer arkadaşlarımdan bu şekilde bahsetmek garip geliyor ama yapacak bir şey yok) bizim sınıftaydı. </st><st c="8565">Atasözü yarışmasında ise ayaklı kütüphane Bengisu bütün okulun tozunu attırırdı. </st><st c="8646">Kimse eline su dökemezdi. </st><st c="8672">Sınıftaki yarışmalarda sürekli o kazanmıştı. </st><st c="8717">Ben ise her defasında aşırı heyecanlandığım için başlangıçta eleniyordum. </st><st c="8791">Ezber bana göre değildi. </st><st c="8816">Bu yarışmayı kazanmak için ezberiniz iyi olmalıydı ve sistemli hareket etmeliydiniz. </st><st c="8901">Bu iki özellik de Bengisu’da fazlasıyla mevcuttu. </st><st c="8951">Ya da bana öyle geliyordu. </st><st c="8978">Ondan bahsederken şuurumu kaybediyorum, tarafsız olamıyorum. </st><st c="9039">Birini çok sevdiğinizde onun her şeyi size mükemmel geliyor. </st><st c="9100">Oturması, kalkması, yürümesi, hatta düşmesi bile. </st></p>
			<p><st c="9150">Öğretmenimize fikrimizi Türkçe dersinde Bengisu anlattı. </st><st c="9207">İlk tepkisi gülümsemek oldu. </st><st c="9236">Bu, iyiye işaretti. </st><st c="9256">Sonrasında hepimize dönüp samimi itiraflarda bulundu:</st></p>
			<p><st c="9309">“Yarışmaları severim, rekabetin başarıyı getireceğine inanırım ama içinde paranın ağırlıklı olduğu ödül, yapıma ters. </st><st c="9428">İşin içine para girdiğinde yarışmanın kalitesinin düştüğüne inanırım. </st><st c="9498">Her şeyin para için yapıldığı bir düzende isterim ki ödül vermeyen ya da sadece kitap ödüllü yarışmalara katılın. </st><st c="9612">Ne zaman şiir ya da kompozisyon yarışması olsa önce ödülün ne olduğunu soruyorsunuz. </st><st c="9697">Bu beni çok üzüyor. </st><st c="9717">Kimse konuyu ya da yarışmanın size ne katacağını sormuyor. </st><st c="9776">Her şey ödül değil ki çocuklar. </st><st c="9808">Bir sürü çocuğun yarıştığı bir etkinlikte dereceye girmenin gururu hiçbir parayla satın alınamaz. </st><st c="9906">Şöyle düşünün, uçsuz bucaksız bir çölün ortasındayız, buradan kurtulmak istiyoruz ve cebimiz para dolu. </st><st c="10010">Çölün ortasında cebimizin parayla dolu olması bizi kurtarmaz. </st><st c="10072">Çünkü para orada işe yaramaz. </st><st c="10102">‘Bu çölden nasıl kurtulurum?’ bilgisi kurtarır bizi oradan. </st><st c="10162">Bu nedenledir ki bilgi çok kıymetlidir. </st><st c="10202">Ben para, tablet, bilgisayar, bisiklet gibi şeyleri ödül olarak veren yarışmaları doğru bulmuyorum; sizin de yanlış bulmanızı istiyorum ama Hayal Sözleşmesi gereği yapmak zorunda olduğunuzu bildiğim için, bir defalığına ilkelerime ters düşeceğim. </st><st c="10449">Sadece bir hafta süre istiyorum sizden.”</st></p>
			<p><st c="10489">Bir hafta sonra okula geldiğimizde tatlı bir sürpriz karşıladı bizi. </st><st c="10559">Öğretmenimiz bilgisayar öğretmenimizin yardımıyla afiş hazırlamış, onu ilan panolarına ve okul girişlerine astırmıştı. </st><st c="10678">Afiş bütün okulu çok iddialı bir yarışmaya davet ediyordu:</st></p>
			<div>
				<img src="image/51600.jpg" alt="51600.jpg" /><st c="10736"></st>
			</div>
			<p></p>
			<p><st c="11028">Afiş oldukça ses getirdi. </st><st c="11054">Okul genelinde ne zamandır böyle bir yarışma yapılmamıştı. </st><st c="11113">En son geçen yıl, sınıflar arası futbol ve voleybol turnuvaları yapmıştık. </st><st c="11188">Çok çekişmeli geçen o maçlarda okulca çok eğlenmiştik. </st><st c="11243">Okulda herkes bu yarışmayı konuşuyordu konuşmasına ama yarışmanın zorluğunu, bize ne kazandıracağını, ne zaman olacağını değil de ödülü konuşuyordu. </st><st c="11392">Öğretmenimizin dedikleri çıkmıştı. </st><st c="11427">Birinciye verilecek çeyrek altın herkesin iştahını kabartmıştı. </st><st c="11491">Veliler bile rekabet halindeydi. </st><st c="11524">Altın aşkına gaza gelen veliler bildikleri bütün atasözlerini çocuklarına ezberletmeye çalışıyorlardı. </st><st c="11627">Katılım çok yoğun olacak gibi gözüküyordu.</st></p>
			<p><st c="11669">Yarışmaya bir ay vardı ve özellikle bizim ezeli rakibimiz olan 8-B sınıfı öğrencileri çok iddialıydı. </st><st c="11772">Öğretmenimiz onların da Türkçe dersine girdiği için, bizim gibi tecrübeliydiler. </st><st c="11853">Geçen yıl futbolda finalde onlara kaybetmiştik ve bu duruma çok üzülmüştük. </st><st c="11929">Bu yarışmayla belki durumu eşitleyebilirdik. </st><st c="11974">Onlara yenilmek, sonrasında alay etmelerine katlanmak (“Ezikler” demeleri oldukça onur kırıcıydı) o dönemde bizi epey yıpratmıştı. </st><st c="12105">Artık bu yarışmanın bizim için iki anlamı vardı: ödülü almak, ezik olmadığımızı göstermek.</st></p>
			<p><st c="12195">Katılım, beklenenin üstünde olduğu için öğretmenimiz yarışmaya yeni bir kural ekledi. </st><st c="12282">Kural gereği, her sınıf, sınıf öğretmenlerinin yönetiminde ilk önce kendi içinde eleme yapıp, ilk üçe girenleri yarışmaya gönderecekti. </st><st c="12418">Böylelikle final günü sona kalmayı başaran öğrenci yarışmayı kazanacaktı. </st><st c="12492">Asıl amacımız olan ödülü ve Mehmetcan’ı unutmuş, 8-B’den intikam almanın peşine düşmüştük. </st><st c="12583">Bu kez işimiz hiç de kolay değildi. </st><st c="12619">Okul birinciliğini bize kaptırdıkları için –o ben oluyorum– bu yarışmaya özel bir hazırlık yapıyorlardı. </st><st c="12724">Ali ve Gökçe kesin olarak karşımıza çıkacaklardı. </st><st c="12774">8-C’den Cemre ve Yunus Emre, 8-D’den Selen ve Büşra ciddi rakiplerdi.</st></p>
			<p><st c="12843">Biz derin düşünceler içinde, telaşla hazırlanırken öğretmenimizin keyfine diyecek yoktu. </st><st c="12933">Yıllardır istediği bir şey, yarışma sayesinde gerçekleşiyordu. </st><st c="12996">Herkes elinde atasözü sözlüğüyle geziyordu. </st><st c="13040">Ayrıca kompozisyonlarda atasözü kullanma rekoru kırılıyordu. </st><st c="13101">Ders içinde sürekli atasözlerini kullanarak az sözle çok şey anlatmanın keyfine varmıştık.</st></p>
			<p><st c="13191">Kültürel zenginliğimizin bu şekilde gündeme gelip bizim gibi yeni kuşaklarca öğrenilmesi, öğretmenimizi inanılmaz mutlu etmişti. </st><st c="13321">Ondaki mutluluk bize de yansımış, bulduğumuz fikirle gurur duymamızı sağlamıştı. </st><st c="13402">Atasözleri dünyasına ayrıntılı girince zenginlik karşısında şaşırıp kaldık. </st><st c="13478">Meğerse bizim ne kadar geniş görüşlü, filozof atalarımız varmış. </st><st c="13543">İnce eleyip sık dokumuş, nefis sözler etmişler. </st><st c="13591">Bazı atasözleri ise atalarımızın bazen kafasının karıştığını göstermek adına bizi epey güldürmüştü.</st></p>
			<p><st c="13690">Sınıf içinde ilk üçü belirleyecek yarışmayı yapacaktık. </st><st c="13747">Gerçek yarışmaya iki hafta vardı. </st><st c="13781">O gün hepimiz heyecanlıydık. </st><st c="13810">Yarışmanın sonucunda son üçe kalanlar sınıfımızı temsil edeceklerdi, bizim ödül ve </st><span xml:lang="tr-TR"><st c="13893">onur</st></span><st c="13897"> (8-B davası) için bu yarışmayı kazanmamız gerekiyordu. </st><st c="13953">Katılacak ekip, yarışmanın hakkını vermeli, ödülü sınıfa getirmeliydi. </st><st c="14024">Afişini gördüğümüz günden beri Neşe milleti zorla çalıştırıyordu. </st><st c="14090">Hatta kendisi de deli gibi çalışıyordu. </st><st c="14130">Ne de olsa Mehmetcan’ın hayalini gerçekleştirecek ekibin başında o vardı. </st><st c="14204">Onun en güzel özelliği, verilen bir görevi fazlasıyla ciddiye alıp ne gerekiyorsa –zorbalık da dahil– yapması, disiplin içinde çalışmasıydı. </st><st c="14345">Kurala uymayana acımaz, anında Uzak Doğu sporlarına başvururdu. </st><st c="14409">Kung-fu, tekvando, judo karışımı bir tarzı vardı. </st><st c="14459">Artık nerenize ne gelirse, ortaya karışık takılırdı. </st><st c="14512">Bu sporları daha çok erkekler üzerinde uygulardı. </st><st c="14562">Sınıfta onun dayağını yemeyen erkek yoktu. </st><st c="14605">Siz hiçbir şeye karışmasanız bile sizi dövecek bir sebep bulurdu. </st><st c="14671">Bu, onun kendini ifade etme biçimiydi. </st><st c="14710">Döverek seviyordu. </st><st c="14729">Biliyorum, garip bir ifade ama böyle biriydi Neşe! </st><st c="14780">Tüm bu şiddet faaliyetlerine rağmen pamuk gibi de bir kalbi vardı. </st><st c="14847">Bu iki zıt şeyi bir bünyede nasıl barındırıyordu bilmesek de onu çok seviyorduk. </st></p>
			<p><st c="14928">Öğretmenimiz hazır olup olmadığımızı sordu, kuralları hatırlattı. </st><st c="14994">Kural gereği, sırası gelen her çocuk bir atasözü söylemek zorundaydı. </st><st c="15064">Atasözü söyleyemeyen, uzun süre takılan ya da daha önceden söylenen atasözünü tekrar eden yanıyordu. </st><st c="15165">Bu nedenle bir yandan atasözü düşünürken, öte yandan diğerleri ne söylüyor diye dinlemek zorundaydınız. </st><st c="15269">Dikkat gerektiren, iki şeye aynı anda odaklanmanızı sağlayan bir yarışmaydı, zordu. </st><st c="15353">Bu mücadele son bir kişi kalıncaya kadar devam ediyordu. </st><st c="15410">Öğretmenimiz ilk üçü seçmek için yarışmayı başlattı. </st><st c="15463">İlk on beş dakika kimse elenmedi. </st><st c="15497">Çekişmeli bir yarışma oluyordu. </st><st c="15529">İlk defa bu kadar uzun sürmüştü. </st><st c="15562">Önceki yarışmalarda ilk beş dakikada sınıfın yarısı eleniyordu. </st><st c="15626">Bu sefer öyle olmamıştı. </st><st c="15651">Neşe korkusu İlker’i bile yola getirmişti.</st></p>
			<p><st c="15693">Hep böyle mi devam edecek derken yavaş yavaş elenmeler başladı. </st><st c="15758">Ben ilk elenenler arasında yerimi almıştım. </st><st c="15802">Sona kalan on kişiyi öğretmenimiz tahtaya çıkardı. </st><st c="15853">Sürpriz isimler vardı. </st><st c="15876">Geçen yılki futbol finalinin acısını derinden hisseden Ender ve Hasan 8-B’ye dersini vermek için hırs yapıp deli gibi çalışmış, </st><span xml:lang="tr-TR"><st c="16004">‘son on’</st></span><st c="16012">a kalmışlardı. </st><st c="16028">Diğer sekiz kişiyi ise Bengisu, Seda, Özlem, Yağmur, Kerem, Arda, Neşe ve Berat oluşturuyordu. </st><st c="16123">Onlar tahtaya çıktığında her zamanki gibi çekişmeli bir yarış olacak diye düşünürken, işin rengi biraz daha değişti. </st><st c="16240">Yarışma tiyatroya döndü. </st><st c="16265">Arkadaşlar bir yandan atasözü söylüyor, bir yandan da o atasözlerine yorum getiriyorlardı. </st><st c="16356">Tartışmayı Ender’in söylediği bir atasözü başlatmıştı:</st></p>
			<p><st c="16410">“Kızını dövmeyen, dizini döver.”</st></p>
			<p><st c="16443">“Öğretmenim, ben bu atasözünü şiddetle reddediyor, bunu söyleyen atamızı da kınıyorum,” diye araya girdi Seda, yarışmada olduğunu unutup.</st></p>
			<p><st c="16581">Arda konuşmalara dahil oldu:</st></p>
			<p><st c="16610">“Yuvayı dişi kuş yapar. </st><st c="16635">Evin direği erkek, duvarı kadındır. </st><st c="16671">Atasözleri de kadını övüyor ama.”</st></p>
			<p><st c="16704">Seda dayanamadı:</st></p>
			<p><st c="16721">“Kadını övenler o kadar az ki... </st><st c="16755">Hep eleştirmişler. </st><st c="16774">Merak edip internetten baktım, neler neler buldum, ben en düzgün olanları ezberledim: ‘Kadının fendi erkeği yendi’, ‘Erkek kocarsa koç olur, karı kocarsa hiç olur’, ‘Oğlan doğuran övünsün, kız doğuran dövünsün’... </st><st c="16988">Valla, atalarımız bu konuda beni hayal kırıklığına uğrattı öğretmenim.”</st></p>
			<p><st c="17059">Ender de şaşkın bir halde kafasını kaşıyıp yorum yaptı:</st></p>
			<p><st c="17115">“Bir öyle söylemişler, bir böyle. </st><st c="17150">Demek ki kadınlar, zavallı atalarımızın da kafasını karıştırmış. </st><st c="17215">Kadınları anlamak gerçekten zor.”</st></p>
			<p><st c="17248">Öğretmenimiz oynanan komediye gülüyordu. </st><st c="17290">En sonunda söze karıştı:</st></p>
			<p><st c="17314">“Atalarımızın kadın düşmanlığı yok çocuklar. </st><st c="17360">O dönemki toplumlar erkek egemenliğine dayanıyordu. </st><st c="17412">Kadınlar günümüzdeki gibi haklara sahip değildi. </st><st c="17461">Atasözleri de toplum yaşantısını ortaya koyduğu için bu tür sözlerle karşılaşmamız normal. </st><st c="17552">O dönemde geçerli görülen bazı atasözleri günümüze ters gelebilir.”</st></p>
			<p><st c="17619">Öğretmenimizin açıklaması bitince ben de fark ettiğim ilginç bir ayrıntıyı paylaşmak için izin istedim:</st></p>
			<p><st c="17723">“Öğretmenim, gerçekten de atalarımızın kafası karışmış, neden derseniz, çalışırken fark ettim. </st><st c="17819">Bir atasözünde ‘Eğri otur, doğru konuş’ deyip doğru konuşmanın önemini vurguluyor, başka bir atasözünde ‘Doğru söyleyeni dokuz köyden kovarlar’ diyerek her zaman doğru konuşmamak gerektiğini belirtiyor. </st><st c="18022">Ben şimdi hangisini örnek alacağım?”</st></p>
			<p><st c="18058">Meğerse bu konuda sınıfımız çok dertliymiş. </st><st c="18103">Herkes birinin bu konuyu açmasını bekliyormuş. </st><st c="18150">Benden sonra yorumlar arka arkaya geldi. </st><st c="18191">Hasan da örnek vermek için söz istedi, beni başka bir örnekle destekledi:</st></p>
			<p><st c="18264">“Ya şuna ne demeli: ‘Yüzü güzel olanın huyu da güzel olur’ diyerek bizi güzel sevmeye yönlendiriyor. </st><st c="18366">Bence bu çok doğru bir atasözü. </st><st c="18398">Sonra da çirkinleri hatırlayıp lafı çeviriyor, ‘Yüzü güzel olanı değil, huyu güzel olanı sev.’ Hayda, ne bu şimdi? </st><st c="18513">Aşktan soğudum öğretmenim! </st><st c="18540">Ben şimdi birini severken neye dikkat edeceğim?”</st></p>
			<p><st c="18588">Engin o dakikaya kadar nasıl sessiz kaldı diye düşünürken bizimkisi kendisini gösterdi:</st></p>
			<p><st c="18676">“Öğretmenim, atalarımız çok da açık sözlüymüş yani. </st><st c="18729">Çelişkili atasözlerinin yanında bazı söylenmemesi gereken sözcükler de söylemişler. </st><st c="18813">İçlerinden geldiği gibi konuşmuşlar. </st><st c="18850">Özür dileyerek bir atasözü kullanacağım. </st><st c="18891">Bir kelimeyi bipleyerek söyleyeceğim. </st><st c="18929">‘Bir elin nesi var iki elin sesi var,’ sözüyle yardımlaşın, birlikte hareket edin, diyor. </st><st c="19019">Siz ona güvenip bir araya geliyor kalabalıklaşıyorsunuz. </st><st c="19076">Sonra atalarımızın kafası şişiyor olmalı ki dayanamayıp, ‘Nerde çokluk orda ...’ diyor. </st><st c="19164">Buradaki çelişkiye mi yanalım, aradaki kötü kelimeye mi?”</st></p>
			<p><st c="19221">Bizler böyle söyledikçe öğretmenimiz keyifleniyordu. </st><st c="19275">Çünkü yeni şeyler öğreniyor, öğrendikçe de sorguluyorduk. </st><st c="19333">Böyle bir çalışma olmasa belki de bunlardan haberimiz bile olmayacaktı.</st></p>
			<p><st c="19404">“Sevgili çocuklarım, atasözlerindeki çelişkileri yakalamanız çok saygı duyulacak bir şey. </st><st c="19495">Şu an karşımda küçük çocuklar değil de yetişkinler varmış gibi geldi. </st><st c="19565">Beni çok etkilediniz. </st><st c="19587">Aslında atalarımızın sözlerinde bir çelişki yok. </st><st c="19636">Duruma göre hareket etmişler. </st><st c="19666">O anki koşullarda geçerli davranış kalıplarını benimsemişler. </st><st c="19728">Sizin verdiğiniz örnek üzerinden açıklarsak Ege’nin örneğini ele alalım. </st><st c="19801">Doğru söylemek her zaman önemlidir. </st><st c="19837">Doğru sözden şaşmamak gerekir. </st><st c="19868">Ama bazı doğrular vardır ki kimilerinin işine gelmez, söylediğinizde sizin başınızı belaya sokar. </st><st c="19966">O nedenledir ki atasözlerini doğru yerde, doğru zamanda kullanmanız gerekir. </st><st c="20043">Seçim yapmanıza gerek yok. </st><st c="20070">Hangi atasözü durumunuzu iyi anlatırsa onu seçin. </st><st c="20120">Hani sizin çelişkili bulduğunuz atasözleri var ya, aslında olayların çeşitli yönlerini ortaya koyduğu için çelişki değil, zenginlik taşıyor. </st><st c="20261">Olaylara geniş açıdan bakın lütfen!” </st></p>
			<p><st c="20298">Ender çok ciddi bir yüz ifadesi takınarak öğretmene döndü:</st></p>
			<p><st c="20356">“Öğretmenim, geniş düşünün diyorsunuz da ben anlamına bakamadım. </st><st c="20422">Daha önce Deniz bir atasözü söylemişti. </st><st c="20462">Yanlış hatırlamıyorsam şöyleydi: ‘Cemal gider ama kemal seninle kalır.’ Öğretmenim, atalarımız çok mu çapkınmış? </st><st c="20575">Kaç sevgilisi var bunların? </st><st c="20603">Cemal kim, Kemal kim? </st><st c="20625">Ne demek istiyor gerçekten?”</st></p>
			<p><st c="20653">Öğretmenimiz kahkahayı bastı. </st><st c="20684">O kadar çok güldü ki... </st><st c="20708">Biz de ona güldük. </st><st c="20727">Kendini toparladıktan sonra cevapladı:</st></p>
			<p><st c="20765">“Ender, yavrum, çok teşekkür ederim. </st><st c="20803">Uzun zamandır bu kadar içtenlikle gülmemiştim. </st><st c="20850">Ortada bir çapkınlık falan yok yavrum. </st><st c="20889">Burada cemal ve kemal senin tahmin ettiğin gibi erkek isimleri değil. </st><st c="20959">Bu sözcüklerin aslı Arapça. </st><span xml:lang="tr-TR"><st c="20987">Cemal</st></span><st c="20992"> ‘yüz güzelliği’ demek; </st><span xml:lang="tr-TR"><st c="21016">kemal</st></span><st c="21021"> ise ‘bilgi ve erdem bakımından olgunluk, yetkinlik’ anlamına gelir. </st><st c="21090">Yani senin anlayacağın, atalarımız diyor ki, ‘Güzelliğe güvenme, güzellik geçicidir, bizimle sonsuza kadar kalmaz. </st><st c="21205">Ama akıl, bilgi, erdem öyle değildir. </st><st c="21243">Daima bizimle beraberdir.’ O yüzden korkma! </st><st c="21287">Atalarımız aynı anda iki kişiyi sevin demiyor. </st><st c="21334">Çok yaşa Ender! </st><st c="21350">Neler de düşünüyorsunuz?”</st></p>
			<p><st c="21375">Ender’den sonra konu uzar korkusuyla öğretmenimiz yarışmaya kaldığı yerden devam etti. </st><st c="21463">Arkadaşlar büyük bir dirençle mücadele ediyorlardı. </st><st c="21515">Uzun bir süre kimse elenmedi. </st><st c="21545">Gerçekten iyi çalışmıştık. </st><st c="21572">Sonsuza kadar böyle gidecek gibi düşünürken önce Ender, ardından Hasan, Berat, Arda, Yağmur, sonra da Özlem teker teker elendi. </st><st c="21700">Geriye dört kişi kaldı. </st><st c="21724">Onlardan biri Neşe’ydi. </st><st c="21748">Bizi çok şaşırtmıştı. </st><st c="21770">Öğrencilik hayatının en verimli gününü yaşıyordu. </st><st c="21820">Son üç için öğretmenimiz onlara birkaç dakikalık dinlenme şansı tanıdı. </st><st c="21892">Böylelikle kafalarını toplayacaklardı. </st><st c="21931">Bu ara en çok Neşe’ye yaramıştı, çünkü son kozunu oynayacaktı. </st><st c="21994">Finale sakladığı atasözleri hepimizi gülmekten yerlere yatırdı. </st><st c="22058">Bu atasözlerini hiç unutmuyorum. </st><st c="22091">Finalde tam on iki tur döndüler. </st><st c="22124">Neşe’nin atasözlerini hiç üşenmeden yazdım. </st><st c="22168">Onları söylemesem çatlarım. </st><st c="22196">O söyledikçe biz güldük, biz güldükçe daha da coştu. </st><st c="22249">Bütün atasözleri yemek ve açlık üzerineydi:</st></p>
			<p><st c="22292">“Tok açın halinden bilmez.</st></p>
			<p><st c="22319">Aç ayı oynamaz.</st></p>
			<p><st c="22335">Aç bırakma, hırsız edersin; çok söyleme, arsız edersin.</st></p>
			<p><st c="22391">Biri yer, biri bakar; kıyamet ondan kopar.</st></p>
			<p><st c="22434">Açın karnı doyar ama gözü doymaz.</st></p>
			<p><st c="22468">Aç gezmekten, tok ölmek iyidir.</st></p>
			<p><st c="22500">Acıkmış, kudurmuştan beterdir.”</st></p>
			<p><st c="22532">Son atasözünden sonra Seda daha fazla dayanamayıp (gülmekten yarışamadı) elendi. </st></p>
			<p><st c="22614">Hasan tutamadı kendini: </st></p>
			<p><st c="22638">“O atasözü ‘Alışmış kudurmuştan beterdir’ olmayacak mıydı Neşe? </st><st c="22702">Seda’ya haksızlık olmasın!”</st></p>
			<p><st c="22729">“Hayır, benim söylediğim doğru. </st><st c="22762">Acıkan kudurur, alışan değil. </st><st c="22792">Şu an çok açım, kaşınma Hasan, valla ısırırım seni!”</st></p>
			<p><st c="22844">Öğretmenimiz her ikisinin de dilimizde kullanıldığını belirterek tartışmaya son verdi, Hasan’ın hayatını kurtardı.</st></p>
			<p><st c="22959">Böylelikle bizi yarışmada temsil edecek üç kişi seçilmişti: Neşe, Bengisu ve Kerem. </st><st c="23044">Sonraki bütün enerjimizi bu üç arkadaşa ayırdık. </st><st c="23093">Ben gönüllü olarak Bengisu’yla ilgileniyordum. </st><st c="23140">Teneffüslerde yanına gidip onunla küçük yarışmalar yapıyordum. </st></p>
			<p><st c="23203">Bir gün bahçedeyken o kadar atasözünü nasıl ezberlediğini sordum. </st><st c="23269">Yanıtı nefisti. </st><st c="23285">Bizimkisi kimsenin söyleyemeyeceği, kenarda köşede kalmış atasözlerini seçiyordu. </st><st c="23367">Böylelikle aynı atasözünü söyleme tehlikesinden yırtıyordu. </st><st c="23427">Ayrıca atasözlerini alfabetik sıraya göre ezberlemişti. </st><st c="23483">Bu da karıştırmadan sırayla söylemesini sağlıyordu. </st><st c="23535">Gerçekten harika bir sistemi vardı. </st><st c="23571">Sürekli alıştırma yapıyorduk. </st><st c="23601">Aralarda bazen komik şeyler de yaşıyorduk. </st><st c="23644">Bir gün, birbirimize ilginç bulduğumuz atasözlerini söyleyelim, dedik. </st><st c="23715">Bengisu birkaç tane saydı:</st></p>
			<p><st c="23741">“Adam adamdır, olmasa da pulu; eşek eşektir, atlastan olsa da çulu.</st></p>
			<p><st c="23809">Ölüsü olan bir gün ağlar; delisi olan her gün ağlar.</st></p>
			<p><st c="23862">Pek kirlenme sabuna zarar, pek acıkma ekmeğe zarar.</st></p>
			<p><st c="23914">Sen ağa, ben ağa; bu ineği kim sağa?”</st></p>
			<p><st c="23952">O, atasözü sözlüğü gibiydi, bir sürü atasözü söyledi. </st><st c="24007">Ben ise bir tane sayabildim. </st><st c="24036">Hafiften tiksinerek, “İtle yatan bitle kalkar.” dedim, sonrasında da kafamı kaşıdım. </st><st c="24121">Şu an yazarken bile kaşınıyorum. </st><st c="24154">Elimde değil. </st><st c="24168">Bu, Bengisu’nun çok hoşuna gitti. </st><st c="24202">O günden sonra beni kızdırmak için o atasözünü kullandı. </st><st c="24259">O kullandıkça ben de elimde olmadan kafamı kaşıdım.</st></p>
			<p><st c="24310">Keşke yarışmaya daha çok gün olsaydı. </st><st c="24349">Onunla vakit geçirmeye bayılıyordum. </st><st c="24386">Hatta o kadar iyi gidiyordu ki her şey, bir ara duygularımı itiraf etmeye kalktım. </st><st c="24469">İtiraf etmek için bundan daha uygun bir zaman olamazdı. </st><st c="24525">Çünkü bizim sınıftakilerin hiçbiri etrafta yoktu. </st><st c="24575">Gözlerine baktım, tam cümleyi toplayıp konuya girecektim ki koskoca okulun, koskoca bahçesindeki bir sürü çocuk arasından geçen, nereden geldiğini bilmediğim hain, alçak, aşk düşmanı bir top Bengisu’nun kafasına çarptı. </st><st c="24795">Hem de ne çarpma! </st><st c="24813">Gökten düşen bir meteor gibiydi. </st><st c="24846">Bengisu öyle bir bağırdı ki bütün okul yanımıza geldi. </st><st c="24901">Onu öyle acı çekerken gördüğüme mi yanayım, aşkımı anlatamayışıma mı, bilemedim. </st><st c="24982">Ben de bütün bunların sorumlusu olarak gördüğüm topa var gücümle vurdum. </st><st c="25055">Top okul bahçesinden dışarı çıktı. </st><st c="25090">Artık özgürdü. </st><st c="25105">Kendi özgürlüğü için sözcükleri içime hapsetmişti ve günün sonunda Bengisu’nun kafası, benim de içim şişmişti. </st><st c="25216">Başaramamıştım. </st><st c="25232">Moralim çok bozulmuştu. </st><st c="25256">Şu dünyada âşık olmak bir, söyleyememek bin dertti. </st><st c="25308">Onunla sohbet ettiğimiz anlar çok uzun sürsün isterdim ama yarışma günü gelip çatmıştı.</st></p>
			<p><st c="25395">Tüm okulda müthiş bir heyecan vardı. </st><st c="25433">Yarışma, okulumuzun tiyatro salonunda olacaktı. </st><st c="25481">Öğretmenlerimiz, salonumuz çok geniş olmadığı için, her sınıftan sınırlı sayıda seyirci almışlardı. </st><st c="25581">Çok şükür ki onların içinde ben de vardım. </st><st c="25624">8-B’liler bizi gıcık etmek için ellerinden geleni yapıyorlardı. </st><st c="25688">Okulumuzda her sınıftan dört şube vardı. </st><st c="25729">Durum böyle olunca tiyatro salonunun sahnesine tam 48 yarışmacı çıktı. </st><st c="25800">Yarışmayı öğretmenimizin ricasıyla diğer Türkçe öğretmenimiz Kemal Öğretmen yönetiyordu. </st><st c="25889">Ön sırada okul müdürümüz, müdür yardımcılarımız, öğretmenlerimiz vardı. </st><st c="25961">Yarışmaya ilgi çok büyüktü. </st><st c="25989">Yarışmayı kazanan sınıf okulda büyük bir havaya sahip olacaktı. </st></p>
			<p><st c="26053">Ve günlerce beklediğimiz yarışma Kemal Öğretmen’in işaretiyle başladı. </st></p>
			<p><st c="26124">Sahnedeki tüm arkadaşlar canla başla mücadele ediyorlardı. </st><st c="26183">Herkes çok dikkatliydi. </st><st c="26207">Elenmeler için tıpkı sınıfta olduğu gibi epeyce bekledik. </st><st c="26265">Bilmem kaçıncı turdan sonra sırayla beşler, altılar ve yediler gitti. </st><st c="26335">Yavrucaklar (özellikle beş ve altılar) abiler ve ablalara karşı iyi direnmişlerdi. </st><st c="26418">Kemal Öğretmen onların bu mücadelesini alkışlattı. </st><st c="26469">İçlerinden ağlayanlar oldu. </st><st c="26497">Öğretmenlerimiz onları teselli etti. </st></p>
			<p><st c="26534">İkinci turda sadece sekizler yarıştı. </st><st c="26572">Öyle böyle bir yarış olmadı. </st><st c="26601">Kıran kırana geçti, nefes kesti. </st><st c="26634">Onlar öyle yarıştıkça salon alkıştan inledi. </st><st c="26679">Elene elene son sekize gelindiğinde bizim sınıftan Kerem ve Bengisu, 8-B’den Gökçe ile Ali, 8-C’den Cemre ve Yunus Emre, 8-D’den Selen ve Büşra kalmıştı. </st><st c="26833">Biz bu sonucu bekliyorduk zaten. </st><st c="26866">Şartlar eşit gibi gözüküyordu.</st></p>
			<p><st c="26896">Sahnedeki sekiz kişiye moral alkışları gönderdik. </st><st c="26947">Yarış kaldığı yerden devam etti. </st><st c="26980">Sahnedekiler çok heyecanlanmışlardı. </st><st c="27017">Yüzleri kıpkırmızı olmuştu. </st><st c="27045">İçlerinden bazıları titriyordu. </st><st c="27077">Birkaç tanesi heyecana yenildi. </st><st c="27109">Bunlardan biri de Kerem’di. </st><st c="27137">Kerem gidince sadece Bengisu kalmıştı. </st><st c="27176">Bütün umudumuz oydu. </st><st c="27197">O da elinden geleni yapıyordu. </st><st c="27228">En sonunda son üç belli oldu. </st><st c="27258">Bengisu, Gökçe ve Yunus Emre. </st><st c="27288">Yunus Emre iki canavarın arasında tutunamayıp elenince sahnede Bengisu ve Gökçe kaldı. </st><st c="27375">Bizler bir yandan mutluyduk, bir yandan da kaygılı. </st><st c="27427">Kala kala yine 8-B’yle finale kalmıştık. </st><st c="27468">Keşke Yunus Emre elenmeseydi. </st><st c="27498">8-B’ye yenilirsek bu hezimeti kaldıramazdık.</st></p>
			<p><st c="27542">Finalde yarışmacılara kafalarını toplamaları için süre verildi. </st><st c="27607">Öğretmenlerimiz adaletli bir yarışma olsun diye bilgisayardan duvara kronometre yansıttılar. </st><st c="27700">Böylece adaylar eşit sürelerde cevap verme şansına sahip olacaklardı. </st><st c="27770">Her aday yirmi saniye içinde bir atasözü söylemek zorundaydı. </st><st c="27832">Uzun süre karşılıklı söylediler. </st><st c="27865">Bengisu bütün taktiklerini kullandı. </st><st c="27902">Ama rakibi Gökçe de taktiksel gidiyordu. </st><st c="27943">Bengisu’nun stokları teker teker eriyordu. </st><st c="27986">Gökçe böyle devam ederse Bengisu’yu yenebilirdi. </st><st c="28035">Bizimkisi söyledikçe o da söyledi. </st><st c="28070">Bir türlü pes etmiyordu. </st><st c="28095">Bengisu’nun dudaklarını ısırması kötüye işaretti.</st></p>
			<p><st c="28144">Maalesef bir süre sonra korktuğumuz başımıza geldi ve Bengisu öylece kaldı. </st><st c="28221">Hiçbir şey söyleyemedi. </st><st c="28245">Suratlarımız düştü, kalplerimiz sıkıştı. </st><st c="28286">Ellerimizi nereye koyacağımızı bilemedik. </st><st c="28328">Saniyeler ise vicdansızca ilerliyordu. </st><st c="28367">Gökçe pis pis sırıtıyordu. </st><st c="28394">8-B’liler </st><span xml:lang="tr-TR"><st c="28404">‘eziksiniz siz’</st></span><st c="28419"> bakışı atmaya başlamışlardı. </st><st c="28449">Yine mi yenileceğiz, dedim içimden, yine mi?..</st></p>
			<p><st c="28495">Aklıma bahçedeki konuşmamız geldi, umutla ona baktım ve onun da bana bakmasını diledim. </st><st c="28584">Son bir defa, 16. </st><st c="28602">saniyede göz göze geldik ve ben tiksintiyle kafamı kaşıdım. </st><st c="28662">Bengisu mesajı alıp 19. </st><st c="28686">saniyede cevabı yapıştırdı:</st></p>
			<p><st c="28713">“İtle yatan bitle kalkar.”</st></p>
			<p><st c="28740">Derin bir oh çektik. </st><st c="28762">Karşı taraf, kazanacağını düşündüğü anda olaylar tersine dönünce heyecanlandı, şaşırdı, bildiğini de unuttu. </st><st c="28871">Bizler ise içimizden saniyeleri sayıyorduk.13, 14, 15, 16, 17, 18, 19 vee 20! </st><st c="28949">Biz kazandık. </st><st c="28963">Ortalık yıkıldı. </st><st c="28980">Hasan, Ender’in üstüne atladı; arkadaşlar sevinç yumağı oluşturdu. </st><st c="29047">Bengisu ise sahneden atlayıp bana (kahramanına) sarıldı. </st><st c="29104">Kimse onun neden böyle yaptığını anlamadı. </st><st c="29147">Aramızdaki gizli anlaşmayı bilmiyorlardı. </st><st c="29189">Sonrasını hatırlamıyorum. </st><st c="29215">Keşke sonsuza kadar öyle kalsaydık. </st><st c="29251">Üç gün kendime gelemedim.</st></p>
			<p><st c="29276">Böylece Mehmetcan meselesinde çeyrek altını kapmış, bozdurup sınıfımızın hesabına yatırması için öğretmenimize vermiştik. </st><st c="29399">Tabii bu ilk aşamaydı, miktar çok küçüktü. </st><st c="29442">Sonrasının da gelmesi gerekiyordu. </st><st c="29477">Mart ayını bu çalışmayla geride bırakmıştık. </st><st c="29522">Nisan ayı içinde de ikinci yöntemimize başvurmalıydık.</st></p>
			<p><st c="29576">Arkadaşların bulduğu ikinci yöntem, gizli ticaret ya da sınıf kooperatifiydi. </st><st c="29655">Bu kelimeyi ortaya atan da Neşe’ydi. </st><st c="29692">Bir araya gelip Neşe başkanlığında toplandık. </st><st c="29738">Kooperatif kelimesinin anlamını sosyal bilgiler ve inkılap tarihi derslerinde farklı zamanlarda öğrenmiştik ama Neşe işi sağlama almak için elinde sözlükle gelmişti. </st><st c="29904">Anlamını okudu: </st><span xml:lang="tr-TR"><st c="29920">“Üreticilerin, aracıyı ortadan çıkararak ürünlerini daha iyi şartlarda pazarlamak için kurdukları ortaklık.”</st></span><st c="30028"> Hepimiz Neşe’ye baktık. </st><st c="30053">Bizi fazla bekletmeden düşüncelerini paylaştı:</st></p>
			<p><st c="30099">“Arkadaşlar, az önce okuduğum tanımda geçen ‘aracı’ lafı kesinlikle okulun kantini. </st><st c="30184">Biz aracıyı ortadan kaldırıp ürünlerimizi gizli gizli pazarlayacağız. </st><st c="30254">Okulun kantinine rakip olacağız! </st><st c="30287">Yakalanmadan satış yapabilirsek parayı kısa zamanda toplarız.”</st></p>
			<p><st c="30349">Arda, Neşe’ye çattı:</st></p>
			<p><st c="30370">“Bugün az yemek yedin galiba Neşe, mantıksız mantıksız konuşuyorsun! </st><st c="30440">Ne satmayı düşünüyorsun? </st><st c="30465">Farkında mısın bilmiyorum ama bir ticaretten bahsediyorsak satacak bir şeyimizin olması gerekir!”</st></p>
			<p><st c="30562">“Azıcık sabret Arda, onu da düşündük! </st><st c="30601">Kantinle ilgili araştırma yaptım. </st><st c="30635">Herkes şikâyetçi, özellikle veliler... </st><st c="30674">Hamburger, çizburger, kızartma yiyip duruyoruz. </st><st c="30722">Hiç çeşit yok, yediklerimiz lezzetli değil. </st><st c="30766">Kantinci ucuz malzemelere kaçıyor. </st><st c="30801">Kaç defa müdüre söyledik, hatırlayın. </st><st c="30839">Tost ekmekleri lezzetsiz. </st><st c="30865">Aralara çok az kaşar koyuyorlar. </st><st c="30898">Ben düşündüm de haftanın belirli günlerinde dört, beş arkadaşımızı görevlendirip, okulda beslenme teneffüsü yapacağız, diyerek annelerimize bir şeyler yaptırırız. </st><st c="31061">Onları el altından kantinden daha ucuza satar, epey para kazanırız. </st><st c="31129">Mesela ben kantine para vereceğime bunlardan satın alırım. </st><st c="31188">Biliyorsunuz, çevrem geniş. </st><st c="31216">Diğer sınıflardaki arkadaşlara da satarız. </st><st c="31259">Herkes diğer sınıflardan birkaç kişi bağlasa sıkıntımız kalmaz. </st><st c="31323">Günde ortalama otuz, kırk kişiye satabilirsek nisan ayının sonuna kadar paranın yüzde doksanını toplarız. </st><st c="31429">Ne diyorsunuz?”</st></p>
			<p><st c="31444">Aslında fikir hiç de fena değildi. </st><st c="31480">Teknik olarak düşündüğümüzde bize epey para kazandırabilirdi. </st><st c="31542">Yalnız, riskleri de yok değildi. </st><st c="31575">Endişelerimi sıraladım:</st></p>
			<p><st c="31598">“Annelerimize yalan söylememiz gerekecek, eğer böyle bir şey yaptığımızı öğrenirlerse onlara ne söyleyeceğiz? </st><st c="31709">Neden para topluyorsunuz, sorusunu soracaklar bize? </st><st c="31761">Diğer mesele de kantinci; öğrenirse bizi mahveder! </st><st c="31812">Onun haberi olmadan nasıl satış yapacağız?”</st></p>
			<p><st c="31855">Neşe, biraz düşündükten sonra yanıt verdi:</st></p>
			<p><st c="31898">“Annelerimizin hiçbir şekilde öğrenmemesi gerekiyor. </st><st c="31952">Bugüne kadar Hayal Sözleşmesi’yle ilgili pek çok şeyi gizlemeyi başardık. </st><st c="32026">Bunu da yapabiliriz. </st><st c="32047">Hem herkes sadece bir kere ürün getirecek. </st><st c="32090">Şüphelenmezler bile. </st><st c="32111">Olur da bir yerden öğrenirlerse yıl sonu etkinliklerine para biriktirmek için yaptığımızı söyleriz. </st><st c="32211">Kantinciye gelince, satış yaptığımız çocukları sıkıştırırız, ben onları korkuturum. </st><st c="32295">Kimsenin söyleyeceğini sanmıyorum, çünkü hepsi kantinden şikâyetçi. </st><st c="32363">Bence herkes kaliteyi istediği için kimse bizi ispiyonlamaz. </st><st c="32424">Yalnız, işi çok sinsi bir şekilde yürütmeliyiz, kimse bizden şüphelenmemeli.”</st></p>
			<p><st c="32501">Bu teklifi kabul etmekten başka çaremiz yoktu. </st><st c="32549">Sınıfta iş bölümü yaptık. </st><st c="32575">Herkes annesinin neyi güzel yaptığını söyledi, listeledik. </st><st c="32634">Nisan ayı boyunca salı, çarşamba, perşembe ve cuma günleri satış yapacaktık. </st><st c="32711">Her gün dört çeşit ürünümüz olacaktı. </st><st c="32749">Börek (peynirli, patatesli, kıymalı), poğaça, kurabiye, kek, sandviç, ekmek arası köfte, mercimek köftesi, ekmek arası salam gibi ürünlerden her gün dört çeşit gelecekti. </st><st c="32920">Neşe bir aylık bir program çıkaracak, kimin hangi gün ne getireceğini yazacaktı. </st><st c="33001">Ürün getiren arkadaşlar aynı zamanda kendi ürünlerini satacaklardı. </st><st c="33069">Bir de müşteri ekibi kurulacaktı. </st><st c="33103">Bu ekip Ender, Hasan, Arda ve Seda’dan oluşuyordu. </st><st c="33154">Onlar bir gün öncesinden müşterilere ürün tanıtımı yapıp sipariş alacaklardı. </st><st c="33232">Siparişleri bana ve Engin’e söyleyeceklerdi. </st><st c="33277">Biz de dağıtım ekibimizle sınıflara götürecektik. </st><st c="33327">Neşe tahsilat yapacak, paralar onda toplanacaktı. </st><st c="33377">Bunu şüphe çekmeden yapmamız çok önemliydi. </st><st c="33421">Bengisu ile Özlem kantinciyi gözetleyecekti. </st><st c="33466">Herkesin görevi aşağı yukarı belli olmuştu.</st></p>
			<p><st c="33509">Tam bir kooperatife dönüşmüştük. </st><st c="33543">İşlerimiz umduğumuz gibi giderse para problemimiz kalmayacak, hatta fazlasını bile kazanacaktık. </st><st c="33640">Yalnız, o dönemdeki en büyük problemimiz, İlker’le Mehmetcan’ın hayalleriyle ilgili çalışmaların çakışmasıydı. </st><st c="33751">Biz kooperatif kurmuştuk kurmasına ama kooperatiftekilerin bir kısmı aynı zamanda İlker’i de çalıştırıyordu. </st><st c="33860">Bu nedenle de çok iyi bir planlama yapmalı, İlker’i ihmal etmemeliydik. </st><st c="33932">Bu, bazılarımızın daha çok yorulacağı anlamına geliyordu ki gerçekten pestilimiz çıktı. </st><st c="34020">Neyse ki o dönemde Feyyaz ve Ezgi’nin hayaliyle ilgili çalışmalar yoktu. </st><st c="34093">Onlarla ilgili çalışmalar mayıs ayındaydı. </st><st c="34136">Özlem konusu da kendi içinde mektuplarla yürüyordu. </st><st c="34188">Hepsi aynı ana denk gelseydi ayvayı yerdik.</st></p>
			<p><st c="34231">1 Nisan’dan itibaren kooperatif faaliyetlerine başlayacaktık. </st><st c="34294">Kantinci için acı bir şaka olacaktı! </st><st c="34331">Ama yapacak bir şey yoktu. </st><st c="34358">Hedefe odaklanmış bir çocuk grubu, karınca ordusu gibiydi ve onların önünde hiç kimse duramazdı.</st></p>
			<p><st c="34454">Ticaret hayatımız 1 Nisan Salı gününden itibaren başladı. </st><st c="34513">Ürün getirme sırası Deniz, Berat, Feyyaz ve Neşe’deydi. </st><st c="34569">Bir gün öncesinden kimlerin alacağı belliydi. </st><st c="34615">Engin’le liste yapmıştık. </st><st c="34641">Müşterilerin istediği teneffüslere göre dağıtım ekibimiz Berra, İlker, Mehmetcan, Yağmur, Kerem, Berat, Gözde, Özay sınıflara dağılarak teslimatı yaptılar. </st><st c="34797">Neşe de elindeki listeden hareketle parayı toplamıştı. </st><st c="34852">Her şey çok düzgün gitmiş, ilk günü kazasız belasız atlatmıştık. </st><st c="34917">En çok, ekmek arası köfte, börek ve sandviç satıldı. </st><st c="34970">Son teneffüslerde ise kurabiyeler ve kekler tercih edildi. </st><st c="35029">İlk günün hasılatı hiç de fena değildi.</st></p>
			<p><st c="35068">Müşterilerimiz ürünlerin kalitesinden ve fiyatından memnundu, biz de kazandığımız paradan. </st><st c="35160">Bu sistem tam iki hafta tıkır tıkır işledi. </st><st c="35204">Biz de böyle gideceğini sanıyorduk ama birileri arkamızdan iş çeviriyormuş. </st><st c="35280">Her şeyi en ince ayrıntısına kadar düşünen biz, nasıl olmuştu da ezeli rakibimiz ve düşmanımız 8-B’yi unutmuştuk. </st><st c="35394">Onlar atasözü yarışmasını kaybetmenin intikamını almak için meğerse bizim açığımızı kolluyorlarmış. </st><st c="35494">Ve biz o açığı maalesef satış yaptığımız ikinci haftada onların sınıfına ürün götürerek vermişiz. </st><st c="35592">Olayı anlamaya çalışan Gökçe ve tayfası, kısa bir araştırmadan sonra, bizim el altından satış yaptığımızı, epey bir para kazandığımızı görmüşler. </st><st c="35738">İlk iş olarak bizi kantinciye ispiyonlamışlar. </st><st c="35785">Kantinci olaydan emin olmak için 8-B sınıfından iki öğrenciyi görevlendirmiş. </st><st c="35863">O öğrenciler, –isimlerini öğrenemedik ne yazık ki– yıl sonuna kadar bedava dondurma karşılığında anlaşıp bizim satış ve tahsilat anlarımızı cep telefonuyla görüntülemişler. </st><st c="36036">Kantinci de soluğu müdürün odasında almış.</st></p>
			<p><st c="36078">Müdür bütün sınıfı tiyatro salonunda topladı, öğretmenimize bunların nedenini sordu. </st><st c="36164">Öğretmenimizin haberi olmadığını, olsa bize kızacağını söyledik. </st><st c="36229">Öğretmenimiz de bizi ele vermedi, sessiz kaldı. </st><st c="36277">Müdür neden yaptığımızı sordu, paraları istedi. </st><st c="36325">“Eğer nedenini söylerseniz ve paraları verirseniz sizi affederim, yoksa üç hafta teneffüse çıkarmam!” dedi. </st><st c="36433">Biz parayı yediğimizi, bunu da macera olsun diye yaptığımızı söyledik.</st></p>
			<p><st c="36503">Müdür çok kızdı, ailelerimize haber verdi. </st><st c="36547">Sonrasında evlerimizde aynı şeyleri tekrar tekrar onlara da anlattık ama müdüre anlattığımızdan biraz farklıydı. </st><st c="36660">Paraları yıl sonu etkinlikleri için biriktirdiğimizi söyledik, hiçbirimiz Mehmetcan ve Hayal Sözleşmesi’nden bahsetmedik. </st><st c="36782">Davamızı satmadık. </st><st c="36801">Tabii, müdür üç hafta boyunca teneffüse çıkarmadı, bu da yetmezmiş gibi, beden eğitimi dersinde de oyun oynamamıza izin vermedi. </st><st c="36930">Bütün sınıflar bahçede gezip oynarken biz içeri tıkılmıştık. </st><st c="36991">Çok üzülüyorduk ama bizim canımızı bundan daha çok yakan ise 8-B’lilerin ikide bir sınıfımızın kapısına gelip bizimle dalga geçmeleriydi. </st><st c="37129">Onların sınıfındaki Fatih gıcığı bir gün pişkin pişkin sırıtıp kapı önünde bize, “Önceden eziktiniz, şimdi esir! </st><st c="37242">Çok çektiniz, ayyy yazık size 8-A, yazık!” demez mi!</st></p>
			<p><st c="37294">Neşe çıldırdı, Fatih’i dövdü; elinden zor aldık. </st><st c="37344">Müdür bir hafta daha ceza verdi. </st><st c="37377">Disipline gidebilirdi ama Türkçe öğretmenimizin bu konuda müdürle konuştuğunu duymuştuk. </st><st c="37466">Bizi yine kurtarmıştı. </st><st c="37489">Bu ceza hiçbirimizi üzmedi. </st><st c="37517">Yaptığı hoş olmasa da ilk defa şiddet uyguladığı için Neşe’ye kızmamıştım. </st><st c="37592">Fatih artık bizim sınıfın önünden dahi geçemezdi. </st><st c="37642">Biz de cezalı olduğumuz günler boyunca İlker’i çalıştırdık, zamanımızı verimli kullandık. </st><st c="37732">Neşe kooperatifin iki haftalık kazancını öğretmenimize verdi. </st><st c="37794">Mehmetcan için gereken paranın yüzde doksanını biriktirmiştik. </st></p>
			<p><st c="37857">8-B’deki ispiyoncular bir hafta daha dayanabilselerdi, paramız tamamlanacaktı ama olmadı. </st><st c="37947">Kalan parayı tamamlamak için üçüncü yolu devreye soktuk. </st><st c="38004">Her gün harçlıklarımızın küçük bir kısmını okula gelir gelmez kumbaraya atmak zorundaydık. </st><st c="38095">Zorundaydık diyorum, çünkü bu işe Neşe bakıyordu. </st><st c="38145">Kapı önünde dikilip para topluyor, vermeyeni içeri almıyordu. </st><st c="38207">Biz de mecburen veriyorduk. </st><st c="38235">Bu, taa karne almaya iki hafta kalıncaya kadar sürdü. </st></p>
			<p><st c="38289">Yanılmıyorsam pazartesi günüydü, kumbarayı açıp saydığımızda paranın biraz eksik olduğunu gördük. </st><st c="38387">Kara kara düşünürken Hasan cebinden para çıkardı, eksik kalan parayı tamamladı. </st><st c="38467">O günün değeriyle iki üç haftalık harçlığımıza denk gelen bir miktardı. </st><st c="38539">Bengisu merakla sordu:</st></p>
			<p><st c="38561">“Hasan, nerden buldun bu parayı?”</st></p>
			<p><st c="38595">“Şey... </st><st c="38604">söyleyeceğim ama kızmayacaksınız?”</st></p>
			<p><st c="38638">“Yoksa çaldın mı Hasan?”</st></p>
			<p><st c="38663">“Saçmalama kızım, hırsızlık yapar mıyım? </st><st c="38705">Nasıl aklına getirirsin böyle bir şeyi!”</st></p>
			<p><st c="38745">“Neden kızmayın dedin o zaman?”</st></p>
			<p><st c="38777">“Hani okulun karşısındaki kırtasiye var ya! </st><st c="38822">Ödev hazırlayıp öğrencilere satıyor. </st><st c="38859">Ben de ondan ilham alıp parayı tamamlayamazsak diye beşinci ve altıncı sınıflara iki hafta boyunca ödev hazırlayıp sattım. </st><st c="38982">Bu paraları oradan kazandım. </st><st c="39011">Ne olur öğretmene söylemeyin. </st><st c="39041">Valla bir daha yapmayacağım. </st><st c="39070">Kendim için değil, sınıfımız için yaptım.”</st></p>
			<p><st c="39112">Bunu öğretmenimize söyleseydik bizi ve Hasan’ı öldürürdü. </st><st c="39171">Mecburen içimize attık. </st><st c="39195">Parayı öğretmenimize verdik. </st><st c="39224">Vaktinden birkaç hafta önce parayı toplamamız onun da dikkatini çekmişti. </st><st c="39298">Bu konuda çektiğimiz sıkıntılara yakından tanık olduğu için yüzümüze sevgiyle baktı. </st><st c="39383">Artık Mehmetcan’ın hayalini gerçekleştirebilirdik. </st><st c="39434">Öğretmenimiz onun takdir alıp almayacağını tespit ettikten sonra tablet ve telefonu alacaktı. </st><st c="39528">Takdir alması kesin gibiydi ama öğretmenimiz belli ki onu biraz bekletmek istiyordu. </st><st c="39613">Mehmetcan o günlerde sınıfın, okulun, hatta dünyanın en mutlu çocuğuydu; çünkü hayaline kavuşuyordu. </st></p>
			<p><st c="39714">Karne haftasına girmeden önce öğretmenimiz telefon ve tableti karne gününden bir gün önce derste vereceğini duyurdu. </st><st c="39831">Mehmetcan havalara uçtu. </st><st c="39856">Sınıfta pek çok arkadaşımız onun yerinde olmak için neler vermezdi. </st><st c="39924">Ender takıldı:</st></p>
			<p><st c="39938">“Bana bak Mehmetcan, bize istediğimiz oyunu oynatacaksın, tamam mı?”</st></p>
			<p><st c="40007">“Tabii ki... </st><st c="40021">Onlar benim değil, hepimizin.” </st></p>
			<p><st c="40052">Bu sözleri alkışla karşılandı. </st><st c="40083">Hafta sonu bitip de okula geldiğimizde Mehmetcan’ı herkesten daha farklı bir heyecan içinde gördük. </st><st c="40183">Bu heyecan perşembeye kadar sürdü. </st><st c="40218">Ne yapıp edip bize telefon ve tableti aldırmıştı. </st><st c="40268">Bizler de çocuklarına oyuncak alan anne ve babalar gibi gururla oturuyorduk sınıfta. </st><st c="40353">Dersimiz son iki saat olduğu için o dakikalar gelmek bilmemişti. </st><st c="40418">Öğretmenimiz her zamanki evrak çantasıyla kapıda göründüğünde, Mehmetcan gururla kalktı ayağa, tabi biz de... </st><st c="40528">Yoklamayı aldı, tam bir şey söyleyecekti ki Hasan her zamanki sabırsızlığıyla araya girdi:</st></p>
			<p><st c="40618">“Öğretmenim, tablet ve telefon nerede?”</st></p>
			<p><st c="40658">“Azıcık sabret, Hasan!”</st></p>
			<p><st c="40682">Sonra Mehmetcan’ı tahtaya çağırdı. </st><st c="40718">Bizimkinin elinde bir kâğıt vardı, belli ki teşekkür konuşması yapacaktı. </st></p>
			<p><st c="40792">Öğretmenimiz, “Çocuklar Mehmetcan telefon ve tablet istemedi, başka bir şey istedi!” dedi.</st></p>
			<p><st c="40882">Seda dayanamayıp söylendi:</st></p>
			<p><st c="40909">“Öğretmenim, parayı mı istedi yoksa! </st><st c="40947">Biz o parayı telefon ve tablet alması için verdik ona! </st><st c="41002">Ne yapacak o kadar parayı?”</st></p>
			<p><st c="41029">“Seda, neden bu kadar sabırsızsınız, lafı bitirmemize izin verin lütfen! </st><st c="41103">Bunu size Mehmetcan açıklayacak!”</st></p>
			<p><st c="41136">Mehmetcan biraz kızardı, yutkundu ve konuşmaya başladı:</st></p>
			<p><st c="41192">“Öğretmenimizden müjdeli haberi aldıktan sonra dünyalar benim olmuştu. </st><st c="41264">Sevinçle eve gittim, televizyonu açtım. </st><st c="41304">Kuruldum koltuğuma, sevdiğim programı izliyorum. </st><st c="41353">Epey izledikten sonra ‘kamu spotu’ yayınlandı. </st><st c="41400">Ağzında maske olan küçük bir kız; solgun bir surat, yorgun gözlerle elinde valiz, odasından çıkıyordu; oyuncakları arkasından üzülüyordu. </st><st c="41538">Sonra inşaat alanına gitti, ekrandan sanki bana sesleniyordu. </st><st c="41600">‘Ankara’da yapılacak olan Türkiye ve Avrupa’nın en büyük onkoloji hastanesine bir tuğla da sen koy, lösemi artık çocukları üzmesin,’ dedi. </st><st c="41739">Koltuktan kalktım, öylece kalakaldım. </st></p>
			<p><st c="41777">Bir süre sonra, son zamanlarda biriktirdiğimiz parayı kazanmak için çektiklerimiz geldi aklıma. </st><st c="41873">Atasözü yarışmasındaki heyecanımız, 8-B sınıfını yendiğimiz için yaşadığımız gurur, yaptığımız satış ve yakalanmamız, ceza alıp sınıfa tıkılmamız... </st><st c="42022">Tek tek gözümün önüne geldi. </st><st c="42051">Siz bu kadar anlamlı, yorucu mücadeleyi ne için verdiniz? </st><st c="42109">Bana telefon ve tablet almak için... </st><st c="42146">Peki bunlar çok mu gerekli, hayati bir öneme mi sahip? </st><st c="42201">O mücadelenin, o iş birliğinin, o alın terinin, ekip ruhunun karşılığı bu olmamalı dedim kendi kendime, bu olmamalı! </st><st c="42318">O para anlam ve değer bulacağı yere gitmeli, başka çocukların umudu olmalı. </st><st c="42394">Zaten uzun zamandır içim rahat değildi. </st><st c="42434">Tam olarak mutlu değildim, bir şey eksikti. </st><st c="42478">Televizyondaki çocuğu görünce kafamda şimşek çaktı. </st><st c="42530">Eksik parçayı tamamladım.”</st></p>
			<p><st c="42556">Derin bir nefes aldı, sonra devam etti:</st></p>
			<p><st c="42596">“Öğretmenimizi aradım hemen, aklımdan geçenleri söyledim. </st><st c="42655">O da çok sevindi. </st><st c="42673">Benden sonra hemen LÖSEV’i aramış ve internet üzerinden paramızı bağışlamış. </st><st c="42750">Şimdi içim çok rahat; para, gitmesi gereken yere gitti. </st><st c="42806">O hastanenin yapımında 8-A’nın da tuğlası var artık. </st><st c="42859">Bugüne kadar bütün gıcıklığıma, inadıma rağmen yılmadan, azimle topladığınız her kuruş için çok teşekkür ederim. </st><st c="42972">Ben çok şanslı bir çocuğum. </st><st c="43000">İyi ki bu sınıfın bir parçasıyım.”</st></p>
			<p><st c="43034">Mehmetcan sözünü bitirdiğinde sınıftan çıt çıkmıyordu. </st><st c="43090">Öğretmenimizin gözleri dolmuştu, bizler şaşırmıştık. </st><st c="43143">Kırk yıl düşünsek Mehmetcan’ın böyle bir şey yapacağı aklımıza gelmezdi. </st><st c="43216">Kısa bir sessizlikten sonra Eda Öğretmen ve Mehmetcan için sloganımızı attık:</st></p>
			<p><st c="43293">“8-A sizinle gurur duyuyor, 8-A sizinle gurur duyuyor!”</st></p>
			<p><st c="43349">Bizim şanlı gösterimiz bitince öğretmenimiz çantasını açtı, bir belge çıkardı. </st><st c="43429">O belgede LÖSEV, 8-A sınıfına teşekkür ediyordu. </st><st c="43478">İtiraf etmek gerekirse, bugüne kadar aldığımız en güzel belge oydu. </st><st c="43546">Çünkü </st><span xml:lang="tr-TR"><st c="43552">sevgi, mücadele, dayanışma, empati</st></span><st c="43586"> kokuyordu.</st></p>
		</div>
	<div id="charCountTotal" value="43597"></div></body>
</html>
