<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre2"><a id="bookmark0"></a><span class="calibre4">Taklitçilik</span></p>

  <p class="calibre2">Taklitçilik, temel bir birleştirici etkendir, Monotonluğu artırmaksızın sıkı örgütlü bir topluluğu geliştirmek imkânsızdır. Bütün kitle hareketlerinin övdüğü tek-görüşlü-lük, itaat yoluyla olduğu kadar taklitçilik yoluyla da elde edilir. İtaatin kendisi bir emre karşı ne kadar uygulanıyorsa, taklidi takip ederken de aynı miktarda uygulanır.</p>

  <p class="calibre2">Her ne kadar taklit etme yeteneği her insanda bulunursa da bu yetenek bazı kişilerde daha çoktur. Acaba, birlikte hareket etme eğilimindeki hayal kırıklığına uğramış kişiler özellikle mi taklitçidirler? Acaba, hayal kırıklığı ile taklitçiliğe eğilim arasında bir ilişki var mıdır? Acaba, taklitçilik bazı hallerde, hayal kırıklığına uğramış kişilerin içini kemiren sıkıntılarından kaçması için bir araç mıdır?</p>

  <p class="calibre2">Hayal kırıklığına uğramış kişilerin başlıca sıkıntısı, kusurlu ve yetersiz benlikleri bulunduğuna inanmış olmalarıdır ve başlıca istekleri, istenmeyen benliklerinden sıyrılarak yeni bir hayata başlamaktır. Bu isteklerini, ya yeni bir kimlik elde etmekle ya da kişisel özelliklerini kamufle etmekle gerçekleştirmeye çalışırlar.</p>

  <p class="calibre2">Kendi kendimiz olmak bizi ne kadar az tatmin ederse, başkaları gibi olma isteğimiz o kadar güçlü olur. Bu nedenle, bize yaklaşık olarak benzeyen kişilerden ziyade bizden çok farklı olan kişileri, hayran olduğumuz kişiler-dense, hor gördüğümüz kişileri taklit etmeyi daha kolayca benimseriz. Ezilmiş ve hor görülmüş kişilerin (Zenciler ve Yahudiler gibi) taklitçiliği özellikle göze çarpar.</p>

  <p class="calibre2">Kişisel özelliklerini kamufle etmeye gelince bu, tamamen taklitçilikle elde edilir, yani, mümkün olduğu kadar başkalarına benzemekle. Ait olma arzusu kısmen benliğini kaybetme arzusudur.</p>

  <p class="calibre2">Hayal kırıklığına uğramış kişilerin karakteristiği olan “kendine güvensizlik” de bu kişilerin taklitçiliğini çoğaltır. Kendi aklımıza ve şansımıza güvenimiz ne kadar çok azalırsa, başkalarını örnek olarak izlememiz o kadar artar.</p>

  <p class="calibre2">Yeni bir kimlik arama isteği olmasa bile sadece benliğini reddediş, gittikçe artan taklitçiliğe yol açar. Reddedilmiş benlikte artık, özellik taşıma iddiası kalmaz ve taklit etme eğilimine direnç gösterme de böylece ortadan kalkar, Bu durum, belirli bir kişiliği bulunmadığı için dış etkilere karşı savunması bulunmayan küçük çocuklardaki ve kişiliği zayıf büyüklerdeki duruma benzer.</p>

  <p class="calibre2">Üstünlük duygusu, taklitçiliği önler. Eğer Amerika’ya gelen milyonlarca göçmen, üstün insanlardan — yani, geldikleri ülkelerin üst tabakasından — oluşsaydı, bugün bir Amerika Birleşik Devletleri olmaz, onun yerine çeşitli dil ve kültür gruplarına ayrılmış birçok devlet olurdu. Irk ve karakter olarak çok çeşitli olan milyonlarca kişinin, böyle kısa sürede ve tamamen birbirlerine kaynaşabilmiş olmasının nedeni, gelen göçmenlerin genellikle en aşağı ve fakir tabakadan ve hor görülmüş kişilerden oluşmasıdır. Bunlar eski dünyalarındaki kimliklerini atarak yeni bir dünyada yeniden doğmanın şiddetli isteğiyle gelmişlerdi ve yeniyi taklit etmek ve kabul etmek için sınırsız bir kapasiteye gözü kapalı sahiplerdi. Yeni vatanlarının başkalıkları, onlar için itici değil, aksine çekici olmuştur. Onların en şiddetli isteği yeni bir kimliğe ve yeni bir hayata kavuşmaktı ve yenidünyada ne kadar çok başkalık varsa, bu onların eğilimine o kadar uygun gelmekteydi. Anglo-Sakson toplumlardan olmayan göçmenler için, konuşulan dilin başka oluşu da, büyük olasılıkla çekiciliği artırmıştır. Yeni bir dil. konuşmasını öğrenmek zorunluluğu, yeniden dünyaya gelmiş olma hayalini güçlendirmiştir.</p>

  <p class="calibre2">Taklitçilik, çoğu zaman, bir sorunun çözümüne giden kestirme yoldur. Tek başına bir çözüm bulma niyetimiz, yeteneğimiz veya zamanımız olmadığı zaman başkalarını taklit ederiz. Telaşlı hayat yaşayan insanlar, başkalarını zamanı bol insanlardan daha kolay taklit ederler. Böylece, telaşlı hayat, tek düzelik sağlar. Kişileri kapalı bir topluluk haline getirmekte, devamlı didinmenin önemli bir rolü vardır.</p>

  <p class="calibre2">Her ne yolla meydana getirilmiş olursa olsun beraberlik, başlı başına, taklitçiliği artıracak niteliktedir. Askere alınarak sıkı örgütlü bir askeri birliğin üyesi haline getirilmiş olan bir sivil, önceki sivil hayatında olduğundan daha çok taklitçi duruma gelir. Beraberliğe katılmış olan kişinin ayrı bir benliği yoktur ve böylece, dış etkilere karşı dirençsizdir. İlkel toplumların üyesi olan kişilerde özellikle göze çarpan taklitçilik, bunların ilkel kişiler olmalarından çok, kapalı bir klan veya kabilenin üyeleri olmalarından ileri gelmektedir.</p>

  <p class="calibre2">Beraberlik halinde bulunan kişilerin kolayca taklit özellikleri, bir kitle hareketinin hem lehinde hem de aleyhinde bir etkendir. Sadık kişiler kolayca şekillendirilir ve güdülür, fakat bunlar aynı zamanda yabancı etkilere de kolayca kapılabilirler. Öyle görülmektedir ki, tam bir birliğe ve beraberliğe ulaşmış bir topluluk kolayca saptırılabilir. Bütün kitle hareketleri, yabancıların taklit edilmeşine karşı sert bir dille uyanlarda bulunurlar. Yabancıları taklit edenlere hain damgası vurulur. 1926’da İtalyan Milli Eğitim Bakanı şöyle diyordu: “Bir yabancıyı taklit eden her kişi, düşmanı gizlice yurda sokan bir casus gibi milletine ihanetten suçlu sayılır.” İnanan kişinin inanmayan kişiyle temasını önlemek için her çareye başvurulur. Bazı kitle hareketleri çok aşırıya giderek, taraftarlarının yeni hayat düzenine iyice uyabilmelerini sağlamak için onları ıssız ve uzak yerlere götürürler.</p>

  <p class="calibre2">Dış dünyayı aşağı görmek hiç şüphesiz ki, zararlı taklitçiliğe karşı en etkili savunma yoludur. Fakat aktif bir kitle hareketi, böyle pasif bir aşağı görme yerine, nefreti kamçılama yolunu tercih eder ki, bu nefret taklitçiliği önlemek yerine, aksine onu teşvik eder. Yalnız, bir yabancı kitlenin içinde sıkışmış ve özelliklerini koruma kararlılığında olan kapalı bir grup için yabancıları aşağı görmek, taklitçiliği önlemek yönünden olumlu olabilir.</p>

  <p class="calibre2">Büyük ölçüde bir birlik ve beraberliğe ulaşmış bir toplumun üyelerindeki taklitçilik özelliği, o topluma esneklik ve büyük devrimler yapma gücü sağlar ve toplum büyük bir kolaylıkla yenilikleri kabul eder. Beraberlik ruhu taşıyan Türkiye veya Japonya’daki hızlı modernleşme, beraberlik ruhu taşımayan Çin, İran ve diğer ülkelerdeki çok yavaş modernleşme hareketleriyle karşılaştırılırsa aradaki büyük fark kolayca görülebilir. Tam bir şekilde beraberliğe ulaştırılmış Sovyet Rusya gevşek Çarlık Rusyası’na kıyasla, yeni yöntemlere ve yeni hayat düzenine uymakta daha çok imkânlara sahiptir. Tamamen ilkel yaşayan bir halkın modernleştirilmesinin, bazı toplumsal düzenlere alıştırılmış halkın modernleştirilmesin-den daha kolay olacağı açıkça görülmektedir,<sup class="calibre6">4</sup></p>

  <p class="calibre2"><a id="bookmark1"></a><span class="calibre4">Zorlama ve ikna</span></p>

  <p class="calibre2">Davranışları şekillendirmenin ve fikir telkin etmenin bir aracı olarak propaganda bugün herkes tarafından abartılmaktadır. Propagandaya müthiş bir güç olarak bakılmaktadır. Kitle hareketlerinin önemli başarılarından çoğunu, propagandanın başarılı kullanılmış olmasına bağlarız ve propaganda kelimesinden tabancadan ürker gibi ürkeriz.</p>

  <p class="calibre2">Gerçekte öyle görünmektedir ki, propaganda istemeyen zihinlere kendi kendine giremediği gibi, ne tamamen yeni olan bir şeyi telkin etmeye ne de artık inanmaktan vazgeçmiş kişilerin inancını devam ettirme gücüne sahiptir. Propaganda sadece zaten açık fikirli olan zihinleri etkiler ve onlara fikir aşılamaktan çok, onlarda zaten mevcut olan fikirleri açıkça dile getirir ve o fikirlerin haklılığını savunur, Usta propagandacı, kendisini dinleyenlerin aklında zaten iyice ısınmış olan fikirleri ve ihtirasları kaynar hale getirir, onların derinliklerindeki duygulan yansıtır. Bir fikir zorlanmadığı sürece, insanlar sadece zaten “bilmekte” oldukları şeye inandırabilir.</p>

  <p class="calibre2">Propaganda en çok, hayal kırıldığına uğramış kişiler üzerinde başarılı olur. Bu kişilerin korkulan, umutları ve ihtirasları, mantıklarının önüne yığılarak kendileriyle dış dünya arasına girerler. Bunlar, propagandacının ateşli sözlerinde kendi ruhlarının nağmelerini duyarlar. Hayal kırıklığına uğramış kişiler için, propagandacının görünüşte mantıklı fakat gerçekte saçma olan ateşli sözlerinde kendi hayallerinin yankısını bulmak, kusursuz mantıkla anlatılan sözlerde aynı şeyi bulmaktan daha kolaydır.</p>

  <p class="calibre2">Ne kadar ustalıkla yapılmış olursa olsun salt propaganda artık inanmaktan vazgeçmiş kişilerin inancını devam ettiremez. Halk artık inanmaz duruma geldiği zaman bit kitle hareketi, kendi devamını sağlamak için zor kullanmak yoluyla halkı inandırabilecek önlemler almaya mecburdur.</p>

  <p class="calibre2">İleride Madde 104’te göreceğimiz gibi bir kitle hareketine zemin hazırlamak için “kelimeler” etkili bir araçtır, Fakat kitle hareketi bir defa gerçekleştikten sonra kelimeler, hali hazırda yararlı olmakla beraber, artık çok önemli rol oynamazlar. Dr. Goebbels gafil bir anında şunu kabul etmişti ki: “Propagandanın gerçekten etkili olabilmesi için arkasında daima keskin bir kılıç bulunmalıdır.”<sup class="calibre6">5</sup> Buna rağmen sözlerine şunları da eklemiştir: “Hiç propaganda yapmamaktansa, tatlı propaganda yapmanın daha çok iş görebileceği inkâr edilemez.”</p>

  <p class="calibre2">Talimin edileceğinin aksine propaganda, zorlamayla beraber yürütüldüğü zaman, daha gayretli ve daha ısrarlı şekilde yapılır.</p>

  <p class="calibre2">Gerek zorlama yoluyla kandıranlar, gerekse zorlama yoluyla kandırılanlar için, kandırdıkları veya kandırıldıkları inancın tek gerçek olduğundan emin olmaları büyük bir ihtiyaç halini alır. Bundan emin olmayan kandıran kişi, kendini suçlu bir kişi olarak hisseder; kandırılan ise kendini satılmış bir korkak olarak hisseder.</p>

  <p class="calibre2">Böylece propaganda, başkalarını ikna etmekten öte kendi kendimizi haklı çıkarmaya hizmet eder ve kendimizi bu yolda suçlu hissetmemiz için ne kadar çok neden varsa, yaptığımız propaganda da o kadar gayretli ve ısrarlıdır.</p>

  <p class="calibre2">Aşırılıktan şiddet doğduğu ne kadar doğru ise, şiddetin de aşırılık doğurduğu o kadar doğrudur. Çok defa hangisinin önce başladığını anlamak imkânsız olur. Gerek şiddet kullananların gerekse şiddete maruz kalanla-nn aşın bir düşünce tarzı içine girmeleri mümkündür. Ferrero, Fransız Devriminin teröristlerinden şöyle bahsetmektedir: “Onların döktükleri kan arttıkça, prensiplerinin tek gerçek olduğuna inanma ihtiyaçları da artmaktaydı. Onlar o kadar kanı, halkın egemenliği fikrine inandıkları için dökmediler fakat korkulan nedeniyle o kadar çok kan döktükleri için halkın egemenliği fikrine inanmaya çalıştılar/’ Yıldırma politikası, kesin inanç adamının yalnız muhaliflerini sindirmesine ve ezmesine yardım etmez, aynı zamanda kendi inancını da yaşatmaya ve güçlendirmeye yardım eder. Amerika Birleşik Devletlerinin güney eyaletlerindeki bir linç olayı, yalnız zenciyi sindirmekle kalmaz, aynı zamanda beyazların üstünlüğü yolundaki aşın inancı yeniden canlandırır.</p>

  <p class="calibre2">Zorlamaya maruz kalanlara bakıldığında da, şiddetin aşın davranış meydana getirdiği görülür. Zorla inandırılmış kişilerin, ikna yoluyla inandırılmış kişiler kadar, üstelik bazen daha fazla, yeni inançlarında aşırıya gittikleri görülmüştür. “Başkasının fikrine zorla uyan bir kişinin kendi fikrinden vazgeçmeyeceği” her zaman için doğru değildir. İslam dini, güç kullanmak yoluyla kendini benimsetmiştir, buna rağmen İslamiyet'i zor karşısında kabul etmiş olan Müslümanların bu yeni dine olan bağlılıkları, harekete katılan ilk Araplardan daha güçlü olmuştur. Renan’m ifadesine göre İslamiyet, onu zor karşısında kabul etmiş iman sahipleri sayesinde “sürekli olarak güç kazanan” bir din olmuştur. Bütün kitle hareketlerinde aşın inanç sonradan gelişen bir durumdur ve kitle hareketi tamamen iktidarı ele geçirdiği ve inanç yolunu, zorlamayla olduğu kadar ikna yoluyla da benimsetebildiği zaman ortaya çıkar.</p>

  <p class="calibre2">Böylece zorlama ısrarlı ve ödün vermez bir şekilde olduğu zaman eşsiz bir ikna yöntemidir ve yalnız basit kişiler üzerinde değil, prensip sahibi olmakla övünen aydınlar üzerinde de etkili olur. Bilim adamları, yazarlar ve sanatçılar, sözlerini geri almak ve hatalarını itiraf etmek için Kremlin’den emir aldıkları zaman, bunların bu emri yerine getirmelerinin, adet yerini bulsun diye yapılmasından çok gerçek bir inanç içinde yapıldığı ihtimal dâhilindedir. Çünkü korkaklığımıza bahane bulmak için aşın inançlı olmak gereklidir.</p>

  <p class="calibre2">Sadece ikna yoluyla, yaygın ve devamlı bir örgüt kuran bir kitle hareketi hemen hemen yoktur. Koyu bir Hıristiyan olmasına rağmen tarihçi K.S. Latourette şu durumu kabul etmek zorunda kalmıştır: “Her ne kadar İsa'nın ruhu ve silahlı askerler birbiriyle hiç bağdaşmayan zıt şeylerse de ve her ne kadar tarihi bir gerçeği açıklamak üzücüyse de, Hıristiyanlığın yaşamasını silahlı askerler mümkün kılmıştır.” Fetihler ve halkın Hıristiyanlaştırılması el ele yürütülmüş ve genellikle Hıristiyanlık, fetihleri haklı göstermek için bir araç olarak kullanılmıştı. Devletin desteğini elde edemediği yerlerde Hıristiyanlık ne genişleyebilmiş ne de devamlılığını sağlayabilmiştir. “İran’da devletin desteklediği başka bir din bulunduğu için Hıristiyanlık bir azınlık dini olmaktan ileri gidememiştir.” İslamiyet’in olağanüstü yayılışında fetihler birinci etken, İslamiyet’in kabulü ise bir yan ürün olmuştur. “İslamiyet’in en çok geliştiği devre siyasi başarılarının en büyük olduğu devre olmuştur.” Reformasyon hareketinde Protestan kiliseleri yalnız iktidardaki prenslik veya yerel hükümetin desteğini sağladığı yerlerde gelişebilmiştir. Komünizmin bugünkü tehdidi, öğretinin gücünden değil, dünyanın en büyük askeri güçlerinden birinin desteğinden ileri gelmektedir.</p>

  <p class="calibre2">Aynı zamanda görülmektedir ki, bir kitle hareketi ikna veya zorlama yollarından her ikisini de kullanmak imkânına sahip bulunuyorsa, genellikle ikinci yolu tercih etmektedir. İkna yöntemi yavaş yürümektedir ve sonucu kesin olarak belli değildir.</p>

  <p class="calibre2">Bir kitle hareketinin, kuvvet kullanmak yoluyla sin-dirilemeyeceği kanısı, her zaman için doğru değildir, en ateşli bir kitle hareketi bile, güç kullanmak yoluyla durdurulabilir ve ezilebilir. Fakat bunu sağlamak için, kullanılan gücün merhametsiz ve ısrarlı olması gerekir. Ve işte burada, inanç, zorunlu bir etken olarak yer alır. Çünkü merhametsiz ve ısrarlı bir sindirme hareketi ancak aşın bir inançla mümkündür. “Sağlam ve manevi bir temelden doğmayan sindirme hareketleri sarsıntılı ve dayanıksız olur” Kişisel zalimlikten doğan şiddet hareketleri, ne genişleyebilir ne de uzun zaman devam edebilir; bu gibi hareketler kişisel kaprislere ve tereddütlere bağlı olarak birden alevlenip birden sönerler.</p>

  <p class="calibre2">Buradan anlaşılmaktadır ki, güçlü bir inanç ihtiyacı, yalnız zorlamaya karşı koyabilmek için değil, aynı zamanda zor kullanmayı başarabilmek için de gereklidir.</p>

  <p class="calibre2">Başkalarını inandırma içgüdüsü ne zaman doğar?</p>

  <p class="calibre2">Bir hareketi, kendi inancını bütün insanlara yaymaya sevk eden başlıca etken, o inancın şiddeti değildir. Misyonerlerin gayretli çalışmaları, daha çok, derin bir şüphenin ve kendi inancı ile tatmin olamamanın bir ifadesidir. Başkalarını inandırma çabamız, bizim sahip olduğumuz bir şeyi başkalarına da vermek arzusundan öte, bulamadığımız bir şeyi merakla araştırma çabamızdır. Bu araştırma, inancımızın gerçekten tek inanç yolu olduğunun kesin ve reddedilmez şekilde ispatının bir araştırmasıdır. Zorlayıcı bağnaz kişi, başkalarını zorlamakla kendi inancını güçlendirir. Doğruluğu en çok şüphe yaratan inancın, başkalarını inandırma içgüdüsünü en yoğun şekliyle yaratması mümkündür. Ayrıca, sözleriyle eylemleri arasında çok fazla çelişki bulunan (yani, suçluluk duygusu çok güçlü olan) kitle hareketlerinin kendi inançlarını başkalarına benimsetmekte de aşın çaba göstermeleri ihtimali akla uygun gelmektedir. Rusya’daki komünizm ne kadar çıkmaza girerse ve onu yürüten liderler ne kadar çok onun ilk şeklinden ayrılmak zorunda kalırlarsa, komünizme inanmayan dünyaya olan saldırılan da o kadar küstahlaşacaktı Amerika Birleşik Devletlerinin güney eyaletlerindeki zencileri köle olarak kullananlar, bu davranışlarının modern dünyada savunulacak tarafı bulunmadığını anladıkları oranda, inançlarını yaymaktaki saldırganlıklarını artırmışlardır. Eğer bir gün, özel girişimcilik, kandırıcı bir kutsal amaç durumuna gelirse, bu onun artık faydalı ve patrik bir sistem olduğundan şüphe edilmeye başlandığına bir işarettir.</p>

  <p class="calibre2">Gerek kandırma çabası gerekse dünya egemenliği çabası, temelde bazı ciddi bozukluklar olduğunun bir işaretidir. Uzak diyarlara giden bir grup misyoner de bir grup serseri de, kendi ülkelerinde savunulamayacak bir durumdan kaçıyorlar demektir.</p>

  <p class="calibre2"><a id="bookmark2"></a><span class="calibre4">Liderlik</span></p>

  <p class="calibre2">Bir kitle hareketinin büyümesinde liderlik ne kadar önemli olursa olsun, liderin, bir kitle hareketinin büyümesini sağlayacak koşulları yaratma kapasitesi olmadığı bir gerçektir. Lider, yoktan bir hareket meydana getiremez. Bir hareket ve bir lider ortaya çıkmadan önce, bir itaat etme ve takip etme hevesi ve mevcut düzene karşı şiddetli bir hoşnutsuzluk bulunması gereklidir. Şartlar olgunlaşmadığı sürece, potansiyel bir lider ne kadar yetenekli olursa olsun, peşinden kimseyi sürükleyemez. Birinci Dünya Savaşı ve onun ardından gelen yıllar, Bolşevik, Faşist ve Nazi hareketlerinin doğması için ortam hazırlamıştır. Eğer savaş önlenebilseydi veya on beş — yirmi yıl sonraya bırakabilseydi Lenin, Mussolini ve Hitler’in durumu, sık sık ortaya çıkan kargaşalıkları ve krizleri tam bir kitle hareketine çevirmeyi hiçbir zaman başaramamış olan 19. yüzyılın parlak liderlerinin durumundan farklı olmayacaktı. Bu liderler için bir eksiklik vardı. Birinci Dünya Savaşının felaketli olayları ortaya çıkıncaya kadar Avrupa ülkeleri, içinde bulundukları düzenden henüz umutlarını kesmemişlerdi ve yeni düzen için var olan düzeni feda etmeye hazır değillerdi. Hatta devrimci liderlerden daha iyi bir yolda yürüyen milliyetçi liderler bile, milliyetçiliği kutsal bir amaç durumuna getirememişlerdi. Militan milliyetçiliğin ve militan devrimciliğin aynı zamanda ortaya çıktığı düşünülebilir.</p>

  <p class="calibre2">İngiltere’de de lider, kendi rolünü oynamaya muktedir olmadan önce, zamanın olgunlaşmasını beklemek zorunda kalmıştı. Burada, potansiyel lider (Churchill), 1930larda halkın gözünde önem kazanmış ve kendini dinletebilmişti, fakat kitlelerde onun peşinden gitme arzusu mevcut değildi. ChurchilI, ancak felaket ülkeyi derinden sarstığı ve anlamsızlaştığı zaman, liderlik konumuna gelebilmişti.</p>

  <p class="calibre2">Kitle hareketlerinin meydana gelişlerinde bize en önemli nokta olarak görünen bütün büyük liderlerin sahneye çıkmaları için, oldukça uzun bir bekleme dönemi vardır. Onların sahneye çıkmaları ve rollerini oyna-malan için sahnenin tesadüfler ve diğer insanların çalışmalarıyla hazırlanmış olması gerekir. “Liderin bir anda ortaya çıkması sadece tesadüfler zincirinin sonuncu halkası gibi görünür.”</p>

  <p class="calibre2">Sahne hazır duruma geldiği zaman, isim yapmış bir liderin ortaya çıkması gerekli hale gelir. Lider bulunmaksızın kitle hareketi meydana gelmez. Zamamn olgunlaşması, otomatikman bir kitle hareketi meydana getirmez. Olayların akışını Bolşevik devrimi kanalına sürüklemeye zorlayan Lenin olmuştur. Eğer Lenin İsviçre’de veya Rusya’ya dönerken ölmüş olsaydı, diğer Bolşevik ileri gelenlerinin bir koalisyon hükümetiyle birleşmeleri hemen hemen kesin olur ve sonuç, temelde burjuvazi tarafından yürütülen bir liberal cumhuriyet veya benzeri bir yönetim olurdu. Mussolini ve Hitler örneğindeyse daha kesin olarak söylenebilir ki, bu liderler olmasaydı ne bir Faşist hareket ne de bir Nazi hareketi olurdu.</p>

  <p class="calibre2">Bugün İngiltere’de yaşanmakta olan olaylar da, bir kitle hareketinin belirginleşmesi için çok yetenekli bir liderin gerekli olduğunu göstermektedir. işçi hükümetinin başında dahi bir lider (örneğin sosyalist bir ChurchilI) olsaydı, güç olan devletleştirme devrimleri-ni, gösterişsiz ve sosyalist sadeliği içinde değil, bir kitle hareketinin ateşli atmosferi içinde başlatırdı. İngiliz işçisini kahraman bir üretici rolüne sokardı. İngiliz halkına, başlıca görevlerinin bütün dünyaya, özellikle Amerika ve Rusya'ya, kapitalist yönetimin bayağı, savurgan ve kargaşacı tutumundan kurtulduğu zaman uygar bir ulusun modern üretim yöntemleriyle neler yapabileceğini göstermek olduğunu hissettirirdi. İngiliz halkına, savaşın en karanlık günlerinde taşıdıkları güven ve umudu aşılamasını bilirdi.</p>

  <p class="calibre2">Mevcut davranışları uyumlu ve seferber hale getirerek bir kitle hareketinin kolektif içgüdüsü durumuna sokmak ancak sarsılmaz iradeli, cesur ve uzak görüşlü bir liderin işidir. Bu lider, hayal kırıklığına uğramış kişilerin kalplerindeki kırgınlığı dile getirir ve onun haklılığını savunur. Geçici olan “şimdi”nin gerektirdiği fedakârlıkları haklı göstermek için son derece parlak bir geleceğin hayalini alevlendirir. Küçüldük ve anlamsız bir davranış olan bireycilikten kurtulma duygusunu, yani, birlikte hareket etme heyecanını yaratır.</p>

  <p class="calibre2">Liderin böyle bir başarı sağlaması için ne gibi yeteneklere sahip olması gereklidir?</p>

  <p class="calibre2">Üstün zekâya, asil karaktere ve yaratıcılık yeteneğine sahip olmak ne zorunludur ve üstelik ne de arzu edilir. Aranacak olan başka nitelikler şunlardır: Cüret ve meydan okumaktan zevk almak; demir gibi bir irade; tek bir gerçeğe sahip bulunduğuna dair aşın bir inanç, kaderine ve şansına güven; şiddetli nefret etme yeteneği; mevcut düzeni aşağı görebilmek; insan doğasını iyi anlayabilmek; tören, gösteriş ve simgelerden hoşlanmak; güçlü bir komuta grubunun maksimum bağlılığını kazanmak ve onu devam ettirecek kapasitede olmak. Bu sonuncu nitelik, en önemli ve en az bulunan özelliklerinden biridir. Bir liderin olağanüstü kapasitesi, kitleleri elde etmekten daha çok, yüksek kapasiteli insanlardan oluşmuş küçük bil” grubu etkisi altına alma ve neredeyse onları büyüleme yeteneğinden ileri gelir. Bu adamların korkusuz, kibirli, zeki, örgütçü ve büyük işleri sürdürebilecek kapasitede olmaları, fakat diğer yandan liderin isteklerine tamamen boyun eğecek, ilham ve enerjilerini ondan alacak ve bu teslimiyetten gurur duyacak bir yaradılışta olmaları gereklidir.</p>

  <p class="calibre2">Yukarıda sayılan niteliklerden hepsi aynı derecede gerekli değildir. Bir lider olarak Troçki’nin başarısızlığı yüksek kapasiteli ve sadık komutanlardan oluşan bir mekanizmayı yaratmayı ihmal etmesinden veya bunu yapacak yetenekte olmamasından ileri gelmiştir. Kişisel sempati toplayamamış veya topladıklarım devam emretmemiştir. Troçkinin diğer bir eksikliği, kişiliğe, özellikle yaratıcı kişiliğe, duyduğu saygıyı yenememesidir. Bağsız bir İrişinin suçlu ve yararsız sayılmasına kendini inandıramamış ve bir kitle hareketi için birlik ve beraberliğin, büyük önemini kavrayamamıştı. Sun Yat-Sen kendisine pek çok sayıda yüksek kapasiteli ve sadık taraftarlar toplamış ve onların düşlerine yeni Çin hayali sokarak, bağlılık ve fedakârlıklarını sağlamıştı.” Sun Yat-Sen’in aksine, Çan Kay Şek, bir kitle hareketi lideri için gerekli olan bütün niteliklerden yoksun bulunuyordu. Rusya dışındaki Komünist liderler, Stalin’e ve Politbüroya olan bağlılıkları nedeniyle, gerçek liderlik unvanına sahip olamazlar. Bunlar sadece yüksek kapasiteli komutanlar durumundadırlar. Herhangi bir Batı ülkesinde bugün için Komünizmin etkili bir kitle hareketi olabilmesi için, birbirine zıt iki şıktan birisinin gerçekleşmesi gerekir. Buna göre ya Stalin’in kişiliği bir katalizör olabilecek şekilde mitleştirilecek veya Tito’nun yaptığı gibi yerel Komünist Partisi, Rusya ile bütün bağlarını keserek hem Stalinizme hem de kapitalizme meydan okuyacaktır.</p>

  <p class="calibre2">Zamanımızın başarı sağlamış kitle hareketi liderlerinin çoğu tarafından geliştirilen ham fikirler karşısında, insan ister istemez, belirli bir hantallıkta ve olgunlaşmamış fikirlerin, liderlik için bir değer olduğu düşüncesine kapılıyor. Bununla birlikte, bir Hitler'e veya bir Ai-mee Mc Pherson<sup class="calibre6">7</sup>a taraftarlar kazandıran, entelektüel hamlıkları değil, bu liderlerin kendilerine olan sınırsız güvenleriydi. Kendi aklının yolunu takip etme cesaretini gösterecek, gerçekten zeki bir lider, aynı derecede başarı imkânına sahip olurdu. Kitle hareketi liderliğinde fikir kalitesinin büyük bir rol oynamadığı görülmektedir. Önemli olan, kibirli, hatta küstahça davranmak, başkalarının fikirlerim tamamen önemsiz saymak ve dünyaya toptan meydan okumaktır.</p>

  <p class="calibre2">Etkili liderlikte bir dereceye kadar şarlatanlık gereklidir. Gerçekleri kasten yanlış aksettirmeksizin bir kitle hareketi oluşturmak imkânsızdır. Elle tutulur cinsten menfaatler, bir taraftar grubunda ölümü göze alacak derecede bağlılık yaratamaz lider, pratik ve gerçekçi olmak zorundadır, fakat buna rağmen konuşmalarında bir hayalci ve idealistin dilini kullanmalıdır.</p>

  <p class="calibre2">Büyük kitle hareketi liderliğinde, yaratıcılık yeteneğine sahip olmak mutlak gerekli değildir. Başarılı kitle hareketi liderinin en göze çarpan özelliklerinden birisi onların gerek dost gerekse düşmanı, gerek geçmişteki gerekse şimdiki örnek kişileri kolayca taklit edebilmeleridir. Belki de kahramanlığın anahtarı, büyük bir taklit edebilme yeteneğinden gelmektedir; diğer bir deyimle bildiği bir kahraman modele uyarlamaktadır.</p>

  <p class="calibre2">Bağlantısız bir bireyin toptan teslimiyeti, birlik ve fedakârlığı sağlamak için aranacak bir ön şarttır ve bu teslimiyetin gerçekleştirilmesi için körü körüne itaat alışkanlığını öğretmek ve bunu övmekten daha kestirme bir yol yoktur denebilir. Stalin, bilim adamlarını ve sanatçıları kendi zekâlarını inkâr etmeye zorladığı zaman bunu sadist bir içgüdüyle değil, körü körüne itaatin yüce değerini kutsallaştırmak amacıyla yapmıştır. Bütün kitle hareketleri, itaati en büyük meziyet olarak kabul ederler ve onu iman ile aynı düzeyde tutarlar: “Fikir birliği için gerekli olan şey yalnız bir İnanç’a tam bir uygunluk değil, aynı zamanda insan iradesinin kiliseye, Papa’ya ve Tanrı’nın kendisine mutlak teslimiyetidir.”<sup class="calibre6">6</sup> itaatkârlık yalnız Tanrı’nın ilk yasası değil, aynı zamanda devrimci bir grubun ve ateşli milliyetçiliğin en başta gelen prensibidir. “Neden sormamak” bütün kitle hareketleri tarafından güçlü ve cesur bir ruh işareti sayılır.</p>

  <p class="calibre2">Büyümekte olan kitle hareketlerinde görülen yıkıcılık, kan dökme ve mevcut düzene saygısızlık, bizi o kitle hareketi taraftarlarının yaradılıştan kabadayı ve kanunsuz olduklarını düşünmeye sevk eder. Gerçekte kitle azgınlığı her zaman kişisel başkaldırıların bir toplamı değildir. Kesin inançlı kişi, ne kadar vahşi ve insafsız olursa olsun, temek itibariyle itaatkâr bir kişidir. Komünist isyancı olan bir kişi, partinin köle gibi sadık bir üyesidir. Gerek Japon gerekse Nazi kabadayıları, dünyanın tanıdığı en disiplinli kişilerdi. Amerika Birleşik Devletleri’ndeki işveren patronlar, güney eyaletlerindeki aşırı ırkçılara, sadık bir işçi olarak saygı gösterirler. Bu aşın ırkçılar, ordu tarafından da kolayca disipline sokulacak uysal kişiler olarak görülür.</p>

  <p class="calibre2">Hayatları kısır ve güvensiz olan kişilerin, kendi kendine yeterli ve kendine güveni olan kişilerden çok daha itaatkâr eğilimli oldukları görülmektedir. Hayal kırıklığına uğramış kişi için, sorumluluktan kurtulmak, karşılaştığı güçlüklerden kurtulmaktan daha çekicidir. Bu kişiler, çaresiz başarısızlıklarının ve kendi kendine karar vermenin sorumluluğundan kurtulmayı özgürlükleriyle değiş tokuş etmeye isteklidirler. Plan yapmak, emir vermek ve bütün sorumlulukları kendi omuzlarına yüklenmek isteyenler lehine hayatlarının idaresinden feragat ederler. Bundan başka, bu kişiler, büyük bir lidere kendilerini teslim etmeyi, eşitlik ideallerine doğru bir yaklaşma olarak düşünürler.</p>

  <p class="calibre2">Tehlike zamanlarında, sel felaketlerinde, büyük yer sarsıntılarında, salgın hastalıklarda, ekonomik kriz dönemlerinde ve savaş zamanlarında tek başına kişisel çabalar faydasızdır ve böyle zamanlarda her halk bir lidere itaat etmeye ve onu takip etmeye hazırdır. Bu durumda itaat, günlük güvensiz yaşantı içinde tutunabilecek tek sağlam kayadır.</p>

  <p class="calibre2">Hayal kırıklığına uğramışların aynı zamanda en koyu taraftarlar olması muhtemeldir. Dikkate değer bir noktadır ki, bir beraberlik ve birlik çabası içinde, yenilmekten en az korkacak kişiler, kendilerine en az güveni olan kişilerdir. Çünkü bunlar böyle bir ortak uğraşıya, o işin başarısını kesinleştirmek amacından çok, yenilgi olduğu takdirde durumun sorumluluğunu kişisel olarak yüklenmekten kaçınmak için girerler. Beraberce giriştikleri iş başarısızlığa uğradığı takdirde, en korktukları şeyden, yani kişisel yetersizliklerinin ortaya çıkmasından, yine de kurtulurlar.</p>

  <p class="calibre2">Hayal kırıklığına uğramış kişilerin bir lideri takip etmeleri, o liderin kendilerini belirli bir amaca götürmesinden çok o liderin kendilerini kötü benliklerinden uzaklaştırması nedeniyledir. Nereye gittikleri, bu yüzden ikinci derecede önem taşımaktadır, çünkü o gidiş nereye olursa olsun yeterli bir tatmin sağlamaktadır.</p>

  <p class="calibre2">Bir kitle hareketi lideriyle özgür bir toplumdaki lider arasında önemli bir fark vardır. Oldukça özgür bir toplumda lider, ancak halkın aklına ve iyi niyetine tamamen inandığı zaman liderliğini yürütebilir. Böyle bir inanca sahip ikinci sınıf bir lider böyle bir inanca sahip olmayan birinci sınıf liderden daha başarılı olur. Bu demektir ki özgür bir toplumda lider, halka önderlik ettiği gibi onların yolunu takip eder. Önce halkın nereye gittiğini bilmelidir ki onlara o yolda önderlik etsin. Ne zaman ki özgür bir toplumda, lider halkı aşağı görmeye başlarsa, bütün insanların aptal olduğu yönündeki yanlış kurama er geç kapılarak eninde sonunda yenilgiye uğrar. Liderin acımasızca baskı yapabildiği bir toplumda ise durum başka türlüdür. Bir kitle hareketinde olduğu gibi, liderin körü körüne itaat sağlayabildiği yerlerde, lider, bütün insanların korkak olduğu yönündeki doğru kurama dayanarak insanlara ona göre davranır ve istediği sonucu elde eder.</p>

  <p class="calibre2">Amerika Birleşik Devletlerindeki sendikalarda komünist liderlerin başarısızlık nedenlerinden biri, özgür insanlardan meydana gelmiş bir toplulukta, bir kitle hareketi liderine yaraşır taktikler uygulamalarından ileri gelmektedir.</p>

  <p class="calibre2"><a id="bookmark3"></a><span class="calibre4">Eylemcilik</span></p>

  <p class="calibre2">Eylem birleştirici bir etkendir. Yaratıcılığı kendi içinden sağlayan bir düşünüre oranla askerler, sporcular, inşaatçılar hatta bilim adamları gibi gerçek eylem adamlarında daha az kişisel ayrılıklar bulunur. Bir kişi farklılaşmış kişiliğinden sıyrılmadıkça eylem için tam anlamıyla hazırlanmış sayılmaz. Bu yüzden meşgul bir toplumda birlik ve beraberlik eğilimi vardır. Bir kıtayı işgal etmenin verdiği meşguliyet olmasaydı acaba göçmen Amerikan ulusunun kısa bir zamanda böylesine hayret verici bir tekdüzelik kurması mümkün olabilir miydi? Amerika'ya para kazanmak için gelenler, bazı yüksek idealleri gerçekleştirmek için gelenlerden daha çabuk ve daha derin bir şekilde Amerikanlaşmışlardır. Çünkü para kazanmaya gelenler, aynı amaç peşinde gelmiş olan milyonlarca kişiyle derhal bir yakınlık kurmuşlar ve onlar arasında erimişlerdir. Bunlar sanki kardeşlik derneğine üye kaydı yaptıranlar gibiydi ve daha başlangıçtan anlamışlardı ki, başarılı olmak için etrafındakilere karışmak, onlar gibi hareket etmek, onların dilini konuşmak ve onların oynadıklarını oynamak zorundaydılar. Bundan başka, içine girdikleri hayatın hızlı akışı bu insanların kendi kişiliklerini ortaya çıkarmalarını önlemişti ve böylece kişisel ayrılıkları olmadığı için, isteseler bile yeni çevrelerinin etkisine karşı koyamazlardı. Diğer yandan Amerika'ya özgürlük, adalet ve eşitlik gibi idealleri gerçekleştirmeye gelenler, yenidünya gerçeklerinin kendi idealleri düzeyinde olmadığını gördüler ve kendilerini üstün görerek yeni çevreden uzak durdular.</p>

  <p class="calibre2">Fikir adamlarının uyumlu bir şekilde beraber çalıştıkları nadir görülür; buna karşılık eylem adamları arasında bir arkadaşlık genellikle kolay kurulur. Takım halinde çalışma, entelektüel veya sanata ait işlerde az bulunur, fakat eylem adamları arasında bu olağan ve çoğunlukla gerekli olan bir şeydir. “Gidelim kendimize bir şehir ve bir kule inşa edelim”<sup class="calibre6">5</sup> diye haykırış, birlikte hareket etmeye bir çağrıdır. Komünist bir sanayi bakanının kapitalist bir sanayiciyle ortak olan yönü, Komünist bir teorisyenle olduğundan herhalde daha fazladır, çünkü her ikisi de eylem adamıdır.</p>

  <p class="calibre2">Bütün kitle hareketleri, bir birleştirme aracı olarak eylemcilikten yararlanırlar. Arazi temizlenmesi, şehirlerin imarı ve büyük çaptaki endüstriyel işler aynı amaca hizmet ederler. Hatta sadece bir yürüyüş bile birleştirici bir etkendir. Naziler bu anlamsız eyleme geniş ölçüde yer vermişlerdi. Bu sonu gelmez yürüyüşlerin zaman ve enerji kaybından başka bir şey olmadığını düşünen Hermann Rauschning sonradan bunun değerini takdir etmiş ve “Yürüyüş insanları düşüncelerinden uzaklaştırır. Yürüyüş düşünceyi öldürür. Yürüyüş, bireyciliğe son verir” * demiştir.</p>

  <p class="calibre2">Bir kitle hareketinin eyleme çağrısı, hayal kırıklığı içinde bulunan kişilerde çok olumlu bir tepki yaratır. Çünkü hayal kırıklığı içinde bulunan kişiler bir eyleme katılmakta bütün dertlerinin çözümünü bulurlar. Eylemcilik onlara kendilerini unutturur ve onlara bir amaç ve değer kazandırır. Gerçekte hayal kırıklığının başlıca nedeni meşguliyet sahibi olmamaktan ileri gelir ve en şiddetli hayal kırıklığı, enerjisi ve yeteneği çok olup da çevrenin etkisiyle paslanmaya terkedilmiş kişilerde bulunur. Hayatlarının en güzel devresini kahvehanelerde ve mitinglerde konuşmakla geçiren Lenin, Troçki, Mussolini ve Hitler gibi insanların birdenbire zamanın en güçlü ve enerjik eylem adamları olarak ortaya çıkmaları başka türlü açıklanabilir mi?</p>

  <p class="calibre2">İnanç, kişinin eylem ruhunu düzenler ve güçlendirir. Tek ve değişmez bir gerçeğe sahip olmak ve kendi dürüstlüğünden asla şüphe etmemek; kader, Tanrı veya tarihin yasası gibi elle tutulmaz güçlerle desteklendiği duygusuna kapılmak; karşıt fikir sahibi olanların şeytanın tayfası olduğu ve bunların mutlaka ezilmesi gerektiği bilincinde olmak; kendini reddedip görev bağlılığı coşkusu içinde bulunmak - bütün bunlar herhangi bir alanda cesur ve acımasız eylemlere geçmek için değer verilmesi gereken niteliklerdir. Tanrı’ya dua eden askerler, gönüllüler, sporcular, hatta iş adamları kendilerinin bu yüzden güçlendiklerini kanıtlamışlardır. Devrimci ve milliyetçi heyecan da buna benzer bir etkinlik yaratmaktadır ve böylece ruhsuz ve tembel insanlar birer savaşçıya dönüşmektedirler. Burada bir kere daha görülüyor ki, geri kalmış ülkelerin modernize edilmesinde bir kitle hareketi gerekli olmaktadır.</p>

  <p class="calibre2">Ancak, ne var ki, kesin inançlı kişinin eylemciliğe uygunluğu, bir kitle hareketine yardımcı olmak yanında bir tehlike niteliği de göstermektedir. Heyecanlı eylem alanları açmak yoluyla, bir kitle hareketi kendi sonunu çabuklaştırır. Başarılı bir eylem kendi kendinin sonu olma eğilimindedir. Eylem bütün enerjileri ve çabalan kendi kanalına boşaltır. İnanç ve kutsal amaç, yüce bir hedef olmaktan çıkarak eylem makinesinin sadece bir yağlayıcısı durumuna gelir. Yaptığı bütün işlerde başarılı olan kesin inanç adamı kendine güven kazanır ve gerek kendisiyle gerekse şimdiki zamanla barışık olmaya başlar. O artık kendi kurtuluşunu, kolektif bir topluluğun bütünlüğü içinde kendi özünü kaybetmekte ve kendisine ait istek, sorumluluk ve karar verme yetkisi bulunmayan kişiliksiz bk insan olmakta bulmaz. O artık kurtuluşunu, eylemde, kendi değerini ve kişisel üstünlüğünü kanıtlamakta bulur. Eğer hala kutsal inancına tutunuyorsa bu onun kendine güvenini desteklemek ve başarısını yasallaştırmak içindir. Bu yüzden devamlı başarılı olunan eylemin tadı, birlikte hareket etme ruhunu öldürücü bir darbedir. Bol miktarda meşguliyet imkânına sahip olan bir halk büyük olasılıkla en az derecede devrimci veya aşın yurtsever olur. Anglo-Sakson halkının sosyal denge içinde bulunmasının, politik ve dini alanda hoşgörülü olma sının nedenlerinden biri, çok miktarda meşguliyet imkânına sahip olmalarıdır. Bu insanlarda kitle hareketinin vereceği tatmin, meşguliyet tarafından sağlanmaktadır.</p>

  <p class="calibre2">Bir ekonomik kriz nedeniyle veya yenilgiyle sonuçlanan bir savaştan dolayı meşguliyet kapılan iyice kapandığı takdirde, hayal kırıklığı tehlikesi elbette ki her zaman olacaktır. Birinci Dünya Savaşandan sonra Almanya’da patlak veren durumun nedenlerinden biri, meşguliyet imkânlarıyla övünen bir halkın hareketsiz kalmaya zorlanmış olmasıdır. Hitler onlara bir kitle hareketi verdi. Ye daha önemlisi, onların önüne sınırsız şekilde ateşli-ve gösterişli meşguliyet imkânları serdi. Bu nedenle Alman halkının Hitler<sup class="calibre6">?</sup>i bir kurtarıcı olarak selamlamasına hayret edilmemelidir.</p>

  <p class="calibre2"><a id="bookmark4"></a><span class="calibre4">Şüphe</span></p>

  <p class="calibre2">Hayal kırıklığına uğramış kişilerin akımdan sızan tatsız salgı, her ne kadar bir korku ve kötü düşüncenin eseriyse de, hoşnutsuz kişileri bir araya birleştirmekte çok uygun bir yapıştırıcı madde vazifesi görür. Şüphe de, bu tatsız salgının yapısında bulunan bir elemandır ve böylece birleştirici bir etken görevi yapar.</p>

  <p class="calibre2">Kendi kusur ve noksanlıklarını bilen hayal kırıklığına uğramışlar, çevrelerindekilerde de kötü düşünce ve kabalık ararlar. Kendini aşağı gören kişiler başkalarında da kusur bulmak için dikkat kesilirler. Kendimizde bulunup da örtmek istediğimiz kusurları başkalarında bulup ortaya çıkarmaya çalışırız. Böylece, hayal kırıklığına uğramışlar bir kitle hareketinde bir araya gelince etrafta şüphe ile dolu bir hava eser. Birbirini kontrol etme, gammazlama, casusluk etme, şüpheyle bakma ve kendine şüpheyle bakıldığını hissetme gibi gergin bir hava vardır. Kendilerinin şüpheyle kontrol edildiğini sürekli olarak hisseden yandaşlar, bundan kurtulmak için kendilerinden beklenilen davranış ve fikirleri büyük bir gayretle benimserler. Körü körüne inanış içtenlikle olabildiği gibi, karşılıklı şüphenin bir sonucu da olabilir.</p>

  <p class="calibre2">Kitle hareketleri, baskı mekanizmalarında “şüphemden geniş çapta yararlanırlar. Nazi Fartisi’nin alt kademelerindeki kişiler her daim kontrol altında bulundurulduklarına inandırılmışlar ve devamlı korku içinde tutulmuşlardı. Komşusundan korkmak, arkadaşından korkmak ve hatta akrabalarından korkmak bütün kitle hareketlerinde kural haline gelmiştir. Zaman zaman masum insanlar şüphe mekanizmasının yaşatılması amacıyla, ithama uğrar ve feda edilirler. Kitle hareketinin aşamalarındaki herhangi bir muhalefeti, hareketin düşmanları lehinde bir ihanet saymak yoluyla şüphe kılıcı devamlı olarak bilenir. Kitle hareketleri için gerekli kılman bu düşman her yerde hazır ve nazırdır; hem içerden hem dışardan faaliyet gösterir. Eğer hareket bir zorlukla karşılaşırsa bu o düşmanın işidir. Kesin inanç adamı devamlı olarak sabo-tajcılan, casuslan ve hainleri koUamalıdır.</p>

  <p class="calibre2">Kolektif beraberlik, taraftarların birbirlerine duy-duklan kardeşçe sevgiden dolayı değildir. Kesin inanç sahibinin sadakati, yoldaşı olan diğer kesin inançlı adam için değil, bağlı olduğu bir bütün (kilise, parti, ulus gibi) adınadır. Bireyler arasındaki gerçek sadakat, ancak gevşek kenetlenmiş ve nispeten özgür bir toplumda mümkündür. Nasıl ki Hazreti İbrahim Tanrıya bağlılığını ispat için sevgili oğlunu kurban etmeye hazır idiyse, aşın bir Nazi veya Komünist de kutsal amacına bağlılığını ispat için akrabalarını ve arkadaşlarını feda etmelidir. Aktif bir kitle hareketi, kişisel arkadaşlık ve kan bağlaıını, kendi sıkı örgütlü bünyesi için zararlı götür. Bu yüzden, hareketin üyeleri arasındaki karşılıklı şüphe yalnız kolektif güce uygun değil, böyle bir güç için ön şarttır. “Güçlü inançları ve güçlü ihtirasları olan kişiler bir topluluk içinde bir araya geldikleri zaman birbirlerine şüpheyle bakarlar ve o topluluk içinde bundan güç kazanırlar; çünkü karşılıklı şüphe karşılıklı korku yaratır ve bu korku onla-n çelik bağlarla birbirlerine bağlar, ihaneti önler ve zayıf zamanlarda onlara destek olur”</p>

  <p class="calibre2"><a id="bookmark5"></a><span class="calibre4">Birleşme Sonucu Ortaya Çıkan Gerçekler</span></p>

  <p class="calibre2">Birleşmenin nefret etme eğilimini artırdığını Madde 77?de ve taklit etme eğilimini artırdığını da Madde 82'de görmüştük. Şu da bir gerçektir ki, diğerlerine benzemiş bir kişi, henüz bağımsız bir kişi olan potansiyel inanç adamından daha saf ve daha itaatkârdır. Her ne kadar kolektif bir topluluğun lideri, birleştirici etkenleri devamlı olarak artırıcı önlemler uygularsa da, birleşmenin bizzat kendisi birleştirici etkenlerin şiddetini a<span class="calibre9">rtırır</span>.</p>

  <p class="calibre2">İlk bakışta bu biraz şaşırtıcıdır. Birleştirici etkenlerin çoğunlukla, hayal kırıklığına uğramış kişilerin istenmeyen benliklerinden uzaklaşma arzusundan doğduğunu görmüştük. Fakat kolektif bir topluluğa girmiş ve ona tamamen uyum sağlamış olan kesin inançlı kişi, artık hayal kırıklığı içinde değildir. O artık yeni bir kimlik ve yeni bir hayat bulmuştur. O artık yenilmez güçlerin himayesinde özel olarak seçilmiş kişilerden biridir ve bütün dünyaya egemen olma yolundadır. Onun düşünceleri, hayal kırıklığına kapılmışların düşüncelerinin tamamen tersidir; buna rağmen iç huzursuzluğunun ve güvensizliğinin belirtileri bütün hareketlerinde artarak görülmektedir.</p>

  <p class="calibre2">Acaba birleşmiş kişiye ne olmuştur?</p>

  <p class="calibre2">Birleşme, ilave edici olmaktan öte azaltıcı bir işlemdir. Kolektif bir ortama uyum sağlaması için bir insanın, kişisel farklılıklarından sıyrılması, serbestçe seçme ve bağımsız karar verme hakkından yoksun bırakılması gerekir. Doğal eğilimlerinin ve içgüdülerinin birçoğunu içinde tutmak zorunda bırakılır. Bütün bunlar azaltıcı işlemlerdir. İlave edilen şeyler (umut, inanç ve güven) olumsuz oluşumlardır. Kesin inanç adamının mutluluğu ve dayanıklılığı, artık kendi kendisi olmayışından ileri gelir. Fakat onun bu mutluluğu ve dayanıklılığı kendisi ile kolektif topluluk arasındaki bağa bağlıdır. Kendisini sadece bu kolektif topluluğun bir parçası olarak hissettiği sürece yıkılmaz ve ölmez bir bireydir. Birliğin maksimum gücü için harcayacağı çaba, hayal kınklığına uğramış kişilerin istenmeyen benliklerinden kaçmak için duydukları istekten çok daha şiddetlidir. Hayal kınklığı-na uğramışlarda henüz bir seçme özgürlüğü vardır: Bir kolektif topluluğa girerek yeni bir hayat bulabilecekleri gibi, çevrelerini değiştirerek veya bütün güçleriyle işe girişerek de yeni bir hayat bulabilirler. Birleşmiş birey ise, artık seçme özgürlüğüne sahip değildir. Ya kolektif topluluğa yapışmalıdır ya da bir yaprak gibi düşüp solacak-tır. Aforoz edilmiş bir papazın veya partiden çıkarılmış bir Komünistin bağsız bir birey gibi iç huzur bulacağı şüphelidir.</p>

  <p class="calibre2">Bu yüzden, kesin inançlı kişi sonsuza dek eksiklik ve güvensizlik içindedir.</p>

  <p class="calibre2">Bir kitle hareketi, taraftarlarının kişisel eksikliklerini çeşitli yöntemler kullanarak artırır ve devamını sağlar. Öğretiler mantığın üstünde tutularak bireyin zekâsının kendi kendine yeterliliği önlenir. Ekonomik güçlerin merkezileştirilmesi ve bazı hayati mal ve hizmetlerin kasten kıtlığını yaratmak yoluyla ekonomik bağlılık devam ettirilir. Kiliseye, partiye, vatana, lidere ve öğretiye olan bağlılığın yenilenmesi yoluyla da kişisel eksiklik duygusu devam ettirilir. Çünkü her sadakat, ancak dışarıdan gelecek bir tamamlayıcı parçayla kapatılması mümkün olacak şekilde açılan bir deliktir.</p>

  <p class="calibre2">Böylece, bir kitle hareketi atmosferi içinde doğup büyüyen insanlar, kendi kendine yeterli olma becerisine sahip olsalar bile, eksik ve bağlı insanlar olarak yetişirler.</p>
</body>
</html>
