<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre2"><a id="bookmark0"></a><span class="calibre4">BÖLÜM II</span></h1>

  <p class="calibre2"><a id="bookmark1"></a><span class="calibre5">İnanç Değiştirmeye Hazır Kişiler</span> <span class="calibre4">Alt Uçların Toplum Üzerindeki Etkisi</span></p>

  <p class="calibre2">İnsanlarda; bir ırkı, bir ulusu veya ayrıcalığı olan bir grubu, onun en kötü üyelerine bakarak değerlendirme eğilimi vardır. Her ne kadar bunun haksızlığı, ortadaysa da, bu eğilimin haklı olan bir yönü de vardır. Çünkü bir topluluğun niteliği ve kaderi, birçok zaman onun en kötü elemanları tarafından belirlenir.</p>

  <p class="calibre2">Örneğin, bir ulusun az etkin olan çoğunluğu orta bölümdedir. Fakat ulusu, gerek şehir hayatında gerekse tarım alanında çalışan vasat insanlar değil, her iki uçtaki azınlıklar -yani, en iyi ve en kötü olanlar- biçimlendirir.</p>

  <p class="calibre2">Üstün yetenekli olan kişi; politika, edebiyat, bilim, ticaret, sanayi ve benzeri alanlardan hangisinde olursa olsun bir ulusun biçimlendirilmesinde büyük rol oynar; yani, başarısızlar, topluma uyamayanlar, başıboşlar, yasa dışı davrananlar ve konumlarını kaybetmiş veya saygıdeğer insanlar arasında hiçbir zaman yer sahibi olamamış kişiler gibi. Tarih oyunu, genellikle orta bölüm çoğunluğun başlarının tepesinde, işte, bu en iyilerle en kötüler arasında oynanır.</p>

  <p class="calibre2">Bir ulusun alt uçlarını oluşturan kişilerin, onun gelişimi üzerinde etkitle bulunmasının gerekçesi şudur; bu kişiler mevcut düzene karşı tamamen saygısızdırlar. Bunlar kendi hayatlarını ve mevcut düzeni tamiri imkânsız şekilde kötü bulurlar ve her ikisini de yıkmaya hazırdırlar; bu nedenle, karışıklık ve anarşi, onların istediği şeylerdir. Bunlar aynı zamanda, kendi bozulmuş ve anlamsızlaşmış kişiliklerini, heyecan verici büyük sosyal faaliyetler içinde eritmeyi candan arzu ederler; bu nedenle, birlikte hareket etme eğilimi gösterirler. Böylece, bu kişiler; devrimlerin, kitle halinde göçlerin, dini, ırkçı ve şovenist hareketlerin ve ilk taraftarlarını teşkil ederler ve bir ulusun karakter ve tarihini şekillendiren bu hareketlerde, onların damgası mevcuttur.</p>

  <p class="calibre2">Atılanlar ve itilenler, çok kere bir ulusun geleceğinin hammaddesini oluşturmuşlardır. İnşaatçının beğenmeyerek kenara ittiği taş, yeni bir dünyaya temel olmaktadır. Ayak takımı olmayan ve isyankâr bireyleri bulunmayan bir ulus sakin, düzenli, hoş ve nezihtir fakat doğacak yeniliklerin tohumundan yoksundur. Avrupa ülkelerinde toplumu rahatsız eden kişilerin bit okyanusu aşarak yeni bir kıtada, yeni bir dünya kurmaları tarihin bir cilvesi değildir; bu yenidünyayı ancak böyleleri kurabilirdi.</p>

  <p class="calibre2">Her ne kadar hoşnutsuz tiplere yaşamın her alanında rasdanırsa da, en çok şu kategorideki kişilerden mürekkeptir:</p>

  <p class="calibre2">1) Yoksul sınıf,</p>

  <p class="calibre2">2) Topluma uyamayanlar,</p>

  <p class="calibre2">3) Başıboşlar,</p>

  <p class="calibre2">4) Azınlıklar,</p>

  <p class="calibre2">5) Delikanlı çağındaki gençler,</p>

  <p class="calibre2">6) Muhterisler (aşılamayacak engeller veya hudutsuz firsadarla karşı karşıya olanların hepsi),</p>

  <p class="calibre2">7) Bir ayıbın veya sabit fikrin pençesine düşmüş olanlar,</p>

  <p class="calibre2">8) Aciz olanlar (bedenen veya aklen),</p>

  <p class="calibre2">9) Aşın benciller,</p>

  <p class="calibre2">10) Amaç yoksunluğundan ötürü bunalım içinde olanlar,</p>

  <p class="calibre2">11) Suçlular.</p>

  <p class="calibre2">Madde 20 - 24’te bu tiplerden bazdan ele aknacaktır.</p>

  <p class="calibre2"><a id="bookmark2"></a><span class="calibre4">Yoksul Sınıf Yeni Yoksullar</span></p>

  <p class="calibre2">Yoksul olan herkes hayatından bezmiş değildir. Şehirlerin kenar mahallelerinde yaşayan yoksullardan bazıları, kendi uyuşmuş hayatlarından şikâyetçi değildirler. İçinde bulundukları çukurun dışındaki bir hayatın düşüncesi bile onların tüylerini ürpertir. Saygıdeğer yoksullar bile, yoksullukları uzun süreli olduğu takdirde uyuşuklaşırlar. Hayatın hiç değişmez bir şekilde akışı onları ürkütmüştür. Ancak düşman işgali, salgın hastalık veya benzeri bir afet onlara “değişmez düzencin geçici olduğunu anlatabilir.</p>

  <p class="calibre2">Hayal kırıklığı ile kalbi burkulanlar genellikle yoksulluğu pek eski olmayan “yeni yoksullardır. Daha önce sahip oldukları daha iyi şeylerin anısı, onların içini ateş gibi yakar. Onlar mirastan mahrum bırakılmış veya malları gasp edilmiş gibidirler ve doğmakta olan her kitle hareketini olumlu karşılarlar. 17. yüzyıl İngiltere’sinde, Püriten devriminin başansını yeni yoksullar sağlamıştır. 16. ve 17. yüzyıllarda İngiltere’de başlayan çitleme hareketi sırasında binlerce toprak ağası kiracılarını sürerek, arazilerini çayır haline getirmişlerdir. “Kendilerini besleyen toprağa hasret kalan güçlü ve çalışkan köylüler, gündelikçi veya dilenci durumuna düştüler; ... Şehir sokakları yoksullarla doldu.” İşte Cromwellin yeni model ordusunun askerlerinin çoğunu, bu malları gasp edilmiş insan kitlesi oluşturmuştur.</p>

  <p class="calibre2">Almanya ve İtalya’da Nazi ve Faşist devrimlerinin temel destekleyicisi, tahrip edilen orta sınıftan gelen yeni yoksullar olmuştur. Bugünkü İngiltere’de potansiyel devrimciler işçiler değil, çıkarlarından yoksun bırakılan memurlar ve iş adamlarıdır. Bu sınıf daha önce sahip olduğu bolluk ve egemenliğin henüz canlı anısını taşımaktadır. Bu sınıfın, yeni olanakların daraltılmasına ve kudretsiz siyasete razı olmaması ihtimal dâhilindedir.</p>

  <p class="calibre2">Son zamanlarda gerek Amerika’da gerekse diğer ülkelerde “yeni yoksulun, yeni bir çeşidi gittikçe artan bir şekilde ortaya çıkmaktadır. Bunların ortaya çıkışı hiç şüphesiz ki, çağımızdaki kitle hareketlerinin doğuşuna ve yayılışına yardım etmektedir. Yakın zamanlara kadar yeni yoksul, ister şehirli ister köylü olsun, varlığı bulunanlar arasından çıkmaktaydı; hâlbuki şimdi ve belki de tarihte ilk defa olarak, bu rolü basit işçi oynamaktadır.</p>

  <p class="calibre2">Dünyanın her işini yapmakta olan işçi sınıfı, ancak hayatını sağlayacak düzeyde yaşadığı sürece başkaları tarafından hor görülmüş ve kendilerini geleneksel yoksul olarak hissetmiştir. Bu, iyi zamanlarda da, ekonomik kriz zamanlarında da böyle olmuştur. Fakat bugün için, yüksek hayat standartlarının her tarafa yayılmasıyla ortaya çıkan ekonomik krizler ve işsizlik, yeni bir özellik yaratmıştır. Bugünkü Batı dünyasında işçi, işsizliğe bir gerileyiş olarak bakmaktadır; kendisini, haksız bir düzen nedeniyle zarara uğramış ve malı gasp edilmiş gibi hissetmekte ve yeni bir düzen vaat eden her çağrıya kulak vermektedir.</p>

  <p class="calibre2"><a id="bookmark3"></a><span class="calibre4">Düşkün Yoksullar</span></p>

  <p class="calibre2">Açlıktan ölmenin sınırında yaşayan yoksulların yaşamı, amaçlı bir yaşamdır. Yiyecek ve yatacak yer bulmanın amansız mücadelesine girişmiş olanlar, boşuna çaba harcamış olma duygusuna hiçbir zaman yakalanmazlar.</p>

  <p class="calibre2">Varılacak amaçlan maddi ve acildir. Her yenen yemek, onlar için bir amacın gerçekleşmesidir; tok karnına yatağa girmek bir zaferdir ve açıktan gelen her bedava şey bir mucizedir. Bu insanlar, hayatlarına anlam ve değer verebilecek ve kişiliklerini yükseltecek bir amaca nasıl ihtiyaç duyabilirler ki? Bunlar bir kitle hareketinin çağrısına karşı muafiyet taşırlar.</p>

  <p class="calibre2">Güneşin doğumundan güneşin batımına dek, sadece kendilerini hayatta tutacak şeyleri sağlamak için didinen insanlar, keder beslemezler ve hayal kurmazlar. Çin halk kitlelerinin isyankâr olmayışının nedenlerinden biri de, çok kıt olan yaşama imkânlarını bir araya getirebilmek için girişilen şiddetli mücadelenin dinamik olmaktan öte uyuşukluk etkisi yapmasıdır.</p>

  <p class="calibre2">Sefalet otomatik olarak hoşnutsuzluk yaratmadığı gibi, hoşnutsuzluğun şiddeti sefaletin derecesiyle doğru orantılı değildir.</p>

  <p class="calibre2">Sefalet dayanılabilir düzeye geldiği zaman, yani özlenir bir durum, ulaşılabilecek mesafede görünecek kadar koşullar düzeldiği zaman, hoşnutsuzluk en yüksek düzeyine ulaşır. Bir şikâyetin dozunun en şiddetli olduğu zaman şikâyet konusunun ortadan kalkma ihtimali belirdiği zamandır. Büyük devrimden önceki Fransız toplumu üzerinde araştırmalar yapan De Tocqueville şu gerçeği ortaya çıkarmakla şaşırmıştı: “1789 Devriminden sonraki dönemlerin hiçbirinde ulusal refah, devrimden ön-çeki 20 yıl zarfında arttığı büyük hızla artmamıştı. O halde, “hayat şartları daha iyiye doğru gittikçe, Fransızlar kendi durumlarına daha az tahammül eder olmuşlardı.” Gerek Fransa gerekse Rusya’da toprağa susamış köylüler, devrim patlak verdiği zaman, tarıma elverişli arazinin üçte birine sahip bulunuyorlardı ve bu arazinin çoğunu devrim öncesi bir veya iki nesil içinde ele geçirmişlerdi. İnsanları isyana teşvik eden şey fiilen çekilen sıkıntı değil, daha iyi şeylerin tadını almış olmalarıdır. Bugün Rusya’da halk iyi hayatın gerçek tadını tatmadan önce genel bir ayaklanma olması ihtimali çok zayıftır. Politbüro rejimi için en tehlikeli an, Rus halk kitleleri-nin ekonomik durumunda önemli bir gelişme olduğu ve totaliter idarede bir miktar gevşeme görüldüğü an olacaktır. Stalin’in yakın arkadaşı Kirof’un Aralık 1934’te katledilmesinin, Stalin’in Birinci Beş Yıllık Planın başarıyla sonuçlandığı ve artık bir refah devrinin başlangıcına ulaşıldığını beyan edişinden hemen sonrasına rastlaması enteresan bir noktadır.</p>

  <p class="calibre2">Hoşnutsuzluğun derecesi, istenilen amaca ulaşılacak mesafe ile ters orantılıdır. Bu, amaca yaklaşırken de amaçtan uzaklaşırken de böyledir. Bu durum hem vaat edilene yaklaşıldığında hem de vaat edilenin tadını hala bilen zenginliğe, özgürlüğe vesaireye yaklaşmış olanların ve yeni köleleşmiş yeni yoksulların vaat edilenden mahrum kaldıklarında geçerlidir.</p>

  <p class="calibre2">Birçok şeye sahip olduğumuz halde, daha fazlasını istediğimiz zamanki hayal kırıklığımız, hiçbir şeye sahip olmayıp bazı şeyler istediğimiz zamanki hayal kırıklıklarımızdan daha büyüktür. Birçok şeyin yokluğunu çektiğimiz zaman duyduğumuz hoşnutsuzluktan daha hafiftir.</p>

  <p class="calibre2">Lüks şeyler elde etmeye çabalarken, zaruri şeyler elde etmeye çabalarken olduğundan daha cesur hareket ederiz.</p>

  <p class="calibre2">İki çeşit umut vardır. Bu umutlardan birinin patlayıcı bir madde gibi etkisi vardır, diğerinin etkisi ise disiplin ve sabır telkin edicidir. Bu iki umut arasındaki fark, bunlardan birincisinin hemen sonuç verecek nitelikte olması, İkincisinin ise uzak gelecekte gerçekleşecek bir umut olmasından ileri gelir.</p>

  <p class="calibre2">Gelişmekte olan bir kitle hareketi, hemen sonuç verecek bir umudun propagandasını yapar. Hareketin amacı, taraftarlarını kışkırtmaktır ve bu hemen köşe başını döner dönmez sonuç verecek türden olan umut, halkı harekete geçmeye teşvik eder. Hıristiyanlık ilk dönemlerinde, hemen kıyamet kopacağı ve Tanrının hâkim olduğu bir ülkede yaşanılacağım öğüdemiştir; 1789 Fransası’nda Jakobenler derhal gelecek bir özgürlük ve eşitlik vaat etmişlerdir. Kitle hareketi daha sonra iktidarı ele geçirince, propaganda uzak gelecekteki bir umuda doğru kaydırılır, yani bir hayale ve varsayıma doğru. Çünkü ilk amacına ulaşmış bir kitle hareketi durumunu korumakla meşguldür ve işgüzar hareket edenlerden çok, itaatkâr ve sabırlı olanları ödüllendirir, çünkü ortada göremediğimiz bir şey için umut beslediğimiz zaman, o umudu bekleyişin yolu sabırdır.</p>

  <p class="calibre2">Yerleşik her kitle hareketinin, kitlelerin sabırsızlığını uyuşturacak ve onları yaşadıkları hayatlara razı edecek, kendine özel uzak beklentileri bulunur. Stalinizm en az yerleşik dinler kadar afyon etkisi göstermiştir.</p>

  <p class="calibre2"><a id="bookmark4"></a><span class="calibre4">Özgür Yoksullar</span></p>

  <p class="calibre2">Köle hayatı yaşayanlar yoksul olmakla birlikte köleliğin yaygın olduğu ve uzun süre devam ettiği yerlerde bir kitle hareketinin doğması zayıf bir ihtimaldir. Köleler arasındaki mutlak eşitlik ve köle mahallelerindeki samimi ilişkiler, bireyin hayal kırıklığım önler. Köleliğin yerleştiği bir toplumda başkaldıranlar, yeni köle olanlarla kölelikten özgür bırakılanlardır. Bu İkincilerin hoşnutsuzluğunun kökü, özgür hayatın onlar üzerine yüklediği kişisel sorumluluktan ileri gelir.</p>

  <p class="calibre2">Özgürlük, hayal kırıklığını azalttığı gibi aynı oranda çoğaltır da. Seçme özgürlüğü, başarısızlığın suçunu bireyin omuzlarına yükler. Ve özgürlük, birçok işe teşebbüs etme cesareti sağlayacağından, başarısızlık ve hayal kırıklığı miktarı da böylece artmış olacaktır. Diğer yandan “hareket”, “değişiklik” ve “protesto” imkânı sağlamakla özgürlük, hayal kırıklığını azaltıcı niteliktedir.</p>

  <p class="calibre2">Bir insan kendisine bir mevki sağlayacak yeteneğe sahip değilse, özgürlük onun için sıkıcı bir yüktür. Yeteneksiz olan bir kişi için seçme özgürlüğünün faydası ne olabilir? Bir kitle hareketine, kişisel sorumluluğumuzdan kaçmak için veya ateşli bir genç Nazi’nin dediği gibi; “özgür olmaktan kurtulmak için” katılırız. Nazi askerlerinin, yaptıkları bütün kötülüklere rağmen, kendilerinin suçsuz olduklarını iddia etmeleri iki yüzlülük değildi. Emirlere itaat ettikleri için kendilerinin “sorumlu” tutulmaları karşısında, bunu bir ihanet olarak görmüşlerdi. Çünkü kendilerince, onlar Nazi hareketine “sorumluluktan” kaçmak için katılmamışlar mıydı?</p>

  <p class="calibre2">O halde bir kitle hareketinin yayılması için en elverişli ortam, nispeten bir özgürlüğün bulunduğu, fakat hayal kırıklığını azaltıcı özelliklerin bulunmadığı toplumdur. 18. yüzyıl Fransız köylülerinin Fransız Devrimi’nin çağrısına katılmalarının gerçek nedeni, bu köylülerin, Alman ve Avusturya köylülerinin aksine, bir tür kölelik olan şeriflikten tamamen kurtulup birer toprak sahibi olmalarıdır. Aynı şekilde, Rus köylüleri bir nesil veya daha fazla bir süreyle özgürlüklerine kavuşmamış ve özel toprak sahibi olmanın tadını tatmamış bulunsalardı belki de bir Bolşevik Devrimi olmazdı.</p>

  <p class="calibre2">Baskı rejiminden özgürleşmek için yola çıkan bir kitle hareketleri bile bir defa tutunup yürümeye başladıktan sonra bireysel özgürlüklere karşı kayıtsız bir tavır içine girer. Bir kitle hareketinin, kurduğu düzen ölüm-kalım mücadelesine giriştiği veya kendisini iç ve dış düşmanlarına karşı savunma mecburiyetinde bulunduğu sürece başlıca meşguliyeti, bireylerin kişisel isteklerinden, kişisel görüşlerinden ve çıkarlarından vazgeçmeleri demek olan, birlik ve fedakârlığı sağlamaya uğraşmak olacaktır. Robespierre’e göre devrim hükümeti “baskı rejimine karşı özgürlüğün zulmü”<sup class="calibre6">3</sup> olmuştur.</p>

  <p class="calibre2">Önemli olan nokta şudur ki, kişisel özgürlüklerin unutulması veya ertelenmesiyle, aktif kitle hareketi, ateşli taraftarlarının eğilimine karşı gelmiş sayılmaz. Renan’a göre “fanatikler, ölümden çok, özgürlükten korkar.” Gerçi, gelişmekte olan bir kitle hareketinin taraftarlarının, emirlere ve öğretilere kesin itaat isteyen bir atmosfer içinde bulunmalarına rağmen, güçlü bir özgürlük duygusuna sahip oldukları doğrudur. Bu özgürlük duygusu, geçmişte savunma imkânı olmayan kişiliklerinin ağır yükünden, korkularından ve umutsuzluklarından kurtulmuş olmanın verdiği bir duygudur. İşte, onların kurtuluş olarak hissettikleri, bu kurtuluştur. Büyük değişikliklere gebe bir hayat, sıkı bir disiplin çerçevesi içinde yürütülmüş olmasına rağmen, bir özgürlük havası taşır. Ne zaman ki kitle hareketi aktif dönemini tamamlar ve sağlam kurum ve kuruluşlarla durumunu güçlendirir, ancak o zaman kişisel özgürlük ortaya çıkma imkânı bulur. Aktif dönem ne kadar kısa olursa, kişisel özgürlüğün ortaya çıkmasına imkân veren şeyin, kitle hareketinin sona ermiş olması değil de, sanki hareketin kendisi olduğu sanısı, o denli güçlü olur. Kide hareketinin devir-eliği ve yerine geçtiği idare ne kadar zalimse, bu sanı da o kadar güçlü olur.</p>

  <p class="calibre2">Kendi hayatlarını bozulmuş ve ziyan olmuş görenler, özgürlükten çok, eşitlik ve kardeşlik ararlar. Onların özlediği eşitliği sağlayacak olan hiçbir zaman özgürlük değildir. Eşitlik arzusu, bir bakıma kişiliğini gizleme (anonimite) arzusudur, yani kumaşı meydana getiren ipliklerden birinin diğerinden ayırt edilmesi gibi. Böylece kimse bizi diğerleriyle kıyaslayıp kusurlarımızı ortaya çıkaramaz.</p>

  <p class="calibre2">Özgürlük taleplerini en yüksek sesle dile getirenler, özgür bir toplumda mutlu olma ihtimali en az olanlardır. Hayal kırıklığına uğramış yeteneksiz kişiler başarısızlıklarının suçunu mevcut özgürlüksüzlüğe yüklerler. Gerçekte, onların istedikleri, herkese açık olan özgürlüğün son bulmasıdır. Onlar serbest rekabeti ve kişinin özgür toplumda devamlı olarak karşılaştığı acımasız sınavları ortadan kaldırmak isterler.</p>

  <p class="calibre2">Özgürlüğün gerçek olduğu bir yerde, eşitlik, kitlelerin en büyük talebidir. Eşitliğin gerçek olduğu bir yerdeyse özgürlük, küçük bir azınlığın en büyük talebidir.</p>

  <p class="calibre2">Özgürlüksüz eşitlik, eşitliksiz özgürlükten daha dengeli bir toplum düzeni yaratır.</p>

  <p class="calibre2"><a id="bookmark5"></a><span class="calibre4">Yaratıcı Yoksullar</span></p>

  <p class="calibre2">Yaratıcı olma imkânına sahip yoksullar genellikle hayal kırıklığına kapılmazlar. Bu, malını satma imkânına sahip yoksul bir esnaf için olduğu kadar, yaratıcı imkânlara sahip yoksul yazar, yoksul sanatçı ve yoksul bilim adamı için de doğrudur. Nefsimize olan güveni en fazla okşayan şey, devamlı yaratma yeteneğimiz ve elimizle bir şeyler meydana getirdiğimizi görmektir. Modern çağda, hayal kırıklığına uğrayanların sayısının artması ve bireylerin kitle hareketleri tarafından kolayca etkilenmelerinin nedenlerinden biri, belki de el sanatlarının azalmış olmasıdır.</p>

  <p class="calibre2">Kişilerin yaratıcı güçleri kayboldukça, bir kitle hareketine katılma eğilimlerinin gittikçe arttığını görmek ilginçtir. Burada, faydasız benliğinden kaçıp kurtulmakla, kitle hareketlerine duyulan yakınlık arasındaki bağlantı açıkça görünür. İçindeki yaratıcılığın gittikçe kuruması nedeniyle gerileyen yazar, sanatçı, bilim adamı; er geç ateşli vatanseverler, ırkçılık simsarları ve mukaddesatçılar kamplarından birine sürüklenecektir. Belki, cinsel bakımdan yetersiz olan kişi de aynı itici gücün etkisi altındadır.</p>

  <p class="calibre2"><a id="bookmark6"></a><span class="calibre4">Birleşmiş Yoksullar</span></p>

  <p class="calibre2">Bir kapalı grubun (örneğin, bir kabile, sıkı örgütlü bir aile, bir ırk veya din grubu gibi) üyesi olan yoksullar hayal kırıklığına pek uğramazlar ve dolayısıyla aldatıcı bir kitle hareketinin çağrısına tepki vermezler. Bir insan yaşam çizgisini belirlerken kendini ne kadar bağımlı hissederse, yoksulluğunun kendi kusurlarının bir sonucu olduğuna o derece az inanır. Kapalı bir grubun üyesi olan kişinin “isyan noktası”, bağımsız yaşayan kişininkinden daha uzaktadır ve onu isyana sevk etmek için daha fazla sefalet yaşaması ve aşağılanması gerekir. Totaliter rejimle yönetilen bir toplumun ayaklanma nedeni, baskı ve ezilmeye isyan etmekten daha çok, genellikle totaliter idarenin zayıflamasıdır.</p>

  <p class="calibre2">Çinlilerin güçlü aile bağlan yüzyıllar boyunca onları olası kitle hareketlerinin çağrısına karşı bağışık kılmıştır. “Bir Avrupalının vatanı için ölmesine bazı Çinlilerin aklı pek yatmaz, çünkü Çinlilere göre bir insanın ölmesi için, ailesinin bu ölümden direkt bir çıkan olmalıdır. Buna karşılık, bir Çinlinin, ailesine ödenen para karşılığında bir idam mahkûmunun yerine kendini astırmasına hem aklı yatar hem de bununla övünür.”</p>

  <p class="calibre2">Açıkça görülmektedir ki, aldatıcı bir kitle hareketinin önemli sayıda taraftar toplayabilmesi için mevcut grup bağlarını yıkması gerekmektedir. Potansiyel taraftarlar arasında en uygun olan kişi, kendinin, küçük, anlamsız ve yoksul olan yönlerini maskelemek üzere içine karışacağı ve içinde kişiliğini eriteceği bir topluluktan yoksun olan bağımsız kişidir. Aile, kabile, vatan vs. bağlarının zayıfladığı ve çöküntü halinde olduğu bir yer bulan kitle hareketi, derhal oraya sokulur ve meyvelerini toplamaya başlar. Bu bağların güçlü olduğu yerlerde ise, bunla-n zayıflatıp koparmak için hücuma geçer. Diğer yandan, son zamanlarda Rusya’da Bolşeviklerin aile dayanışmasını desteklemesi ve ulusal, ırksal ve dini birliği teşvik etmesi gibi durumlarda bu, Bolşevik hareketinin dinamik aşamasını tamamladığının, kendine özgü hayat biçimini kurduğunun ve artık başlıca uğraşının bu düzeni korumak olduğunun bir işaretidir. Komünizmin hala mücadeleci bir hareket olduğu dünyanın diğer taraflarındaysa bu ideolojinin taraftarları, aileyi parçalamak, ulusal, ırksal ve dini bağları gözden düşürmek için elinden gelen her şeyi yapmaktadır.</p>

  <p class="calibre2">Gelişmekte olan kitle hareketlerinin aile kurumuna karşı tutumları oldukça ilgi çekicidir. Çağımızın hemen hemen bütün kitle hareketleri, başlangıç aşamalarında, aileye karşı düşmanca tavır takınmışlar ve aile birliğini gözden düşürmek ve zayıflatmak için ellerinden geleni yapmışlardır. Bunu yapmak için, aile reislerinin otoritesini küçümsemişler; boşanmayı kolaylaştırmışlar; çocukların beslenme, eğitim ve eğlenme işlerinin sorumluluğunu üzerlerine almışlar ve gayri meşru ilişkileri teşvik etmişlerdir. Kalabalık konutlar, sürgün, toplama kampları ve yıldırma hareketleri de ailenin zayıflaması ve yıkılmasına yardım etmiştir. Diğer yandan, başlangıç devresindeki Hıristiyanlığın aileye karşı takındığı düşmanca tavır, bugüne kadar hiçbir kitle hareketi tarafından bu kadar açıkça ortaya konulmamıştır. İsa peygamber demiştir ki: “Çünkü ben oğul ile babasının ve kız ile anasının ve gelin ile kaynanasının arasına ayrılık koymaya geldim ve bir erkeğin düşmanları kendi ev halkı olacaktır. Babayı ve anayı benden çok seven bana layık değildir; oğlunu veya kızını benden çok seven bana layık değildir.”<sup class="calibre6">4</sup></p>

  <p class="calibre2">Annesi ve kardeşlerinin konuşmak için dışarıda kendisini bekledikleri haber verildiği zaman İsa dedi ki, “Benim anam kimdir? Ve kardeşlerim kimlerdir?” Ve elini havarilerine doğru uzatıp dedi ki: “İşte benim anam ve kardeşlerim.” * Havarilerinden biri babasını gömmek üzere kendisinden izin istediği zaman İsa dedi ki: “Benim ardımca gel; ölüleri bırak, kendi ölülerini gömsünler.” Vaaz ve hareketlerin aile geçimsizliklerini artıracağım anlayan İsa dedi ki: “Ve kardeş kardeşi ve baba çocuğunu ölüme teslim edecek ve çocuklar, ana babalarına karşı ayaklanacaklar ve onları öldüreceklerdir.” Vaazlarında kardeşçe sevgiyi telkin eden bir kişinin aynı zamanda anne sevgisi, baba sevgisi, kardeş, eş ve çocuk sevgisi aleyhinde vaaz vermesi tuhaf ama gerçektir. Kardeşçe sevgiyi savunan Çinli filozof Mo-Tzü, aileyi her şeyin üstünde tutan Konfüçyüs ekolü tarafından haklı olarak reddedilmiştir. Bu ekolün iddiasına göre “genel bir ‘kardeşçe sevgi’ prensibi, aile bağlarını zayıflatacak ve toplumu yıkacaktır.” “Beni takip edin” diyen bir kandırıcı, her ne kadar aileye karşı bilinçli bir düşmanlığı savunuyorsa veya aile birliğini zayıflatmak için en ufak bir niyeti yoksa bile yine de, bir aile yıkıcısı olmaktadır. St. Bernard’m verdiği vaazlar öylesine etkili olmuştur ki “analar oğullarının ve karılar kocalarının kandırılmaması için bu vaazları onların duymasını engellemişlerdir:. St. Bernard yine de o kadar çok sayıda yuva yıkmıştır ki, evlerini terk eden kadınlar bir manastır kurup orayı dolduracak kadar kalabalıklaşmalardır”</p>

  <p class="calibre2">Tahmin edileceği gibi, hangi nedenle olursa olsun ailenin yıkılması, kolektif hareket etme ruhunu otomatikman geliştirir ve kitle hareketlerinin çağrısına uyma eğilimi yaratır.</p>

  <p class="calibre2">Japon istilası hiç şüphesiz ki, Çin’deki kapalı aile geleneğini zayıflatmış ve halkın, gerek milliyetçilerin gerekse komünistlerin çağrısına uyma eğilimlerine yardımcı olmuştur. Sanayileşmiş Batı dünyasında aile bağlan; temel ekonomik etkenler sonucunda zayıflamıştır. Kadının ekonomik bağımsızlığı, aile reisinin otoritesini zayıflatmış ve aile topluluğunun dağılmasına yardım etmiştir. Büyük sanayi merkezlerinin köy ve küçük kasabalarda yaşayan halka iş sağlaması sonucunda aile bağlan gerilmiş ve kopmuştur. Aile bağlanın zayıflatan bu etkenler, çağımızdaki kolektif ruhun gelişmesine yardımcı olmuştur.</p>

  <p class="calibre2">İkinci Dünya Savaşı sırasında Hitler’in çılgınca emirleriyle halkın toptan sürgün edilmesi ve bir kısmının yok edilmesi Avrupa’nın büyük bir kısmında milyonlarca ailenin parçalanmasına ve dağılmasına sebep olmuştur. Diğer taraftan İngiliz-Amerikan hava saldırılan, doğu ve güney Avrupa’daki Almanların oralardan kovulması ve Alman savaş esirlerinin geri verilmesindeki gecikmenin Almanya üzerindeki etkisi, Hitler’in Avrupa’ya yapmış olduğu etkinin bir benzerini doğurmuştur. En uygun ekonomik ve siyasi koşullar altında bile, her tarafı böyle aile kırıntılarıyla dolu olan bir kıtada normal bir toplum düzeninin nasıl kurulabileceğini anlamak güçtür.</p>

  <p class="calibre2">Geri kalmış ülkelerde, Batı uygarlığı ile olan temaslar sonucunda ortaya çıkan hoşnutsuzluk, esas itibariyle hâkim durumda olan yabancıların uyguladıkları sömürüye yöneltilmiş bir hoşnutsuzluk değildir. Bu hoşnutsuzluk daha çok kabileler içindeki dayanışmanın ve yerel toplum hayatı düzeninin sarsılması ve zayıflamasının bir sonucudur.</p>

  <p class="calibre2">Geri kalmış ülkelerin halklarına, Batının vermek istediği “kendi kendini yükseltme” ideali, beraberinde kişisel hayal kırıklığı felaketini getirmektedir. Batının getirdiği yararların hiçbiri, yerel bir toplum hayatının sağladığı gizli kişiliğin (anonimite) koruyucu ve rahatlık verici etkisinin yerini alamamıştır. Yerli halk arasından batılılaşmış bir kişi başarıya ulaştığı takdirde bile, mutlu olamayacaktır. Kendini çıplak ve yetim hisseder. Sömürgelerdeki milliyetçi hareketler, bir bakıma, var olan sosyal yapının bozulmamasına ve Batı bireyselciliğinden kurtulmaya dönük çabalardır.</p>

  <p class="calibre2">Batının sömürge güçleri, yerli halkı bireysel özgürlüğün ve bağımsızlığın nimetleriyle tanıştırıp, onlara kendilerine güvenmeyi öğretmeye çalışırlar. Gerçekte bütün bunların sonucunda kişisel ayrılıklar doğar. Kişisel ayrılıktan kastedilen, kişinin bir bütünlüğü bulunan toplumdan yan olgun bir şekilde ayrılmış ve Khomiakov’un ifadesiyle “kendi yetersizliğinin özgürlüğü içine bırakılmış”* olmasıdır. Gerek Batı devletlerinde gerekse onların kolonisi bulunan sömürgelerde açıkça görülen birleşme ve yekvücut halinde yürüyüşe geçme isteği, işte bu yetersiz kişiliklerinden kurtulmak isteyenlerin sarf ettiği çabanın bir ifadesidir. Bu nedenle, bugün Asya’daki milliyetçi hareketlerin, demokratik bir toplum düzeni yerine aşağı yukarı kolekrivist bir düzenle neticelenmesi (Sovyet Rusya’nın etkisi olmasa bile) güçlü bir ihtimaldir.</p>

  <p class="calibre2">Sömürgede egemen gücü oluşturan yabancıların politikası, yerli halk arasında cemaat birliğini desteklemek ve aralarındaki kardeşlik duygusunu ve eşitliği teşvik etmek olmalıdır. Çünkü hükmedilen halk kendi kapalı bütünlüğüne ne kadar çok karışır ve onun içinde benliğini ne kadar çok eritirse, kişisel yetersizlik duygularının acısı da o kadar hafiflemiş olur ve böylece, sefaleti hayal kırıklığına ve isyana çeviren gidişat, daha kaynağında önlenmiş olur. “Böl ve yönet” diye bilinen siyasi oyun, yönetilen halk arasındaki çeşidi birlik şekillerinin hepsini zayıflatmak amacına yöneldiği zaman, beklenen sonucu vermez. Bir köy cemaatini, bir kabileyi veya bir ulusu bağımsız kişiler halinde bölmek, yöneten güce yöneltilmiş isyan ruhunu ne ortadan kaldırır ne de hafifletir. Etkili bir bölme, birbiriyle rekabet eden ve birbirine kuşku ile bakan kapalı toplulukların (etnik, dini veya ekonomik toplulukların) sayısını artırmak yoluyla yapılabilir.</p>

  <p class="calibre2">Emperyalist bir yönetimin tüm amacı, geri kalmış bir halkı kalkındırmak ve yükseltmek gibi sadece insancıl sevgiden ibaret olsa bile, bu yönetim, halkı bir bütün olarak birleştiren düzeni korumak ve güçlendirmek için elinden gelen her şeyi yapmalıdır. Çabalarını kişi üzerinde toplayacağı yerde, getirdiği yenilik ve reformları toplumsal kanallara yerleştirmelidir ki, kabile ve cemaatler bir bütün olarak kendi kendilerini kalkındırsınlar. Geri kalmış bir halkın başarıyla modernleştirilmesi ancak birlikte hareket etmenin güçlü çerçevesi içinde mümkündür. Japonya’nın olağanüstü modernizasyonu, cemaat bilinciyle, ortak hareket ederek başarılmıştır.</p>

  <p class="calibre2">Bir sömürge gücü olarak Sovyet Rusya’nın avantajı (çeşitli ırklar arasında taraftarlığı bulunmaması avantajından başka) işgal ettiği topraklara önceden hazırlanmış ve etkili bir “birlikte hareket” programıyla girmesidir. Sovyet Rusya, kişisel hoşnutsuzluğun körüklenmesi ve dolayısıyla halkın isyan etme tehlikesine bakmaksızın grup bağlarını çekinmeden koparabilir; çünkü girdiği ülkenin Sovyetleştirilmiş yerli bireyleri düşman bir dünyada tek başına çırpınır durumda bırakılmaz. Aksine, bireyler, eskileri var olan aile veya kabile bağlarından daha da sıkı cemaat bağları bulunan bir grubun üyesi olarak yeni bir hayata kavuşturulur.</p>

  <p class="calibre2">Sömürgelerde egemen yönetime yönelik olası huzursuzluğu önlemek için kullanılan cemaat birliğini teşvik etme yöntemleri, sanayileşmiş ülkelerde de işçi sınıfının huzursuzluğunu önlemek için kullanılabilir.</p>

  <p class="calibre2">Tek amacı, çalıştırdığı işçileri işlerine bağlamak ve onlardan azamî ölçüde yararlanmak olan bir işverenin, işçilerini bölmek, yani bir işçiyi diğerine düşman etmek yoluyla amacına ulaşması elbette ki mümkün değildir. Aksine, bu işçilerin, kendilerini bir bütünün hatta tercihen işvereni de içine alan bir bütünün, parçalan olarak hissetmeleri, işverenin yararınadır. İşçilerin huzursuzluğunu önlemekte en etkili araç, hiç şüphesiz ki canlı bir dayanışma duygusudur. Bu duygu etnik, milli veya dini karakterde olabilir. Dayanışma, işvereni içine alamayacak türden olsa bile, yine de işçilerin hoşnutluğunu ve çalışma gücünü artırma eğilimindedir. Tecrübeler göstermiştir ki, işçiler bir topluluğun üyesi oldukları ve kendilerini böyle hissettikleri zaman iş verimi en yüksek noktasına çıkmaktadır. Bir topluluğu sarsan ve bölen herhangi bir siyasa, şiddetli karışıklıklara da sebep olacaktır. “Tek tek işçilere prim verilmesini öngören bir teşvik ikramiyesi programı, yarardan çok zarar getirecektir... Ustabaşını da içine alan bir iş takımına prim verme yöntemine dayanan bir dizi teşvik programının ise, randımanı ve işçilerin memnuniyetini daha da artırması kuvvetle muhtemeldir.</p>

  <p class="calibre2">Gelişmekte olan bir kitle hareketinin taraftar toplaması ve onları elinde tutması onun ortaya koyduğu öğretinin gücünden değil, endişeler, imkânsızlıklar ve anlamsızlıklar içindeki hayatından kurtulmak isteyenlere bir alternatif sunmasından dolayıdır. Bu kitle hareketi, hayal kırıklığı altında ezilenleri, bazı gerçeklerin nedenlerini onlara anlatmaya veya onların hayatına ıstırap veren güçlüklere deva olmaya çalışmaz; o kişileri yetersiz kişiliklerinden kurtarmak yoluyla tedavi etmeye çalışır. Ye bu tedaviyi de, o kişileri sıkı örgütlü ve umut veren bir topluluğun içine katmakla yapar.</p>

  <p class="calibre2">Bu nedenle, bir kitle hareketinin başarılı olması için daha ilk anlardan itibaren kapalı bir teşkilat kurması ve bütün taraftarlarını bu teşkilat içinde eriterek, teşkilatın ayrılmaz bir parçası haline getirebilecek güce sahip olması gerekmektedir. Bir yeni kitle hareketinin yaşayıp yaşamayacağını, onun öğretisindeki gerçek payından ve vaatlerinin uygulanma becerisinden çıkarmaya çalışmak boşunadır. Anlaşılması gereken bir olgu varsa, o da söz konusu teşkilatın, hayal kırıklığına uğramışları hangi hızla ve ne derece etkili olarak bünyesinde eriteceğidir. Yeni öğretilerin, halkı kendine çekmek için rekabet içinde bulunduğu bir yerde, kolektif dayanışma mekanizması en gelişmiş olan taraf yarışı kazanacaktır. Yunan-Roma dünyasında birbiriyle rekabet halinde bulunan bütün mezhep ve ekoller arasında, kapalı bir teşkilatı daha başlangıcından itibaren geliştiren sadece Hıristiyanlık olmuştur. “Hıristiyanlığın rakiplerinden hiçbirisi kilise gibi güçlü ve kaynaşmış bir yapıya sahip değildi. Bunlardan hiçbiri, taraftarlarına sıkı örgütlü bir cemaatin içine girmiş olma duygusunu kilisenin vermiş olduğu gibi vermemişti” İktidara geçme yarışında Bolşevik hareketi, sıkı örgütlü bir kolektif teşkilat olması nedeniyle, diğer bütün Marksist hareketleri çok geride bırakmıştır. Almanya’da Nasyonal Sosyalist hareket, 1920’lerde gelişmeye başlayan diğer bütün halk hareketlerinin üzerinde başarı sağlamıştır, çünkü Hitler, gelişmekte olan bir kitle hareketinde kolektif birliği güçlendirme propagandasının sınırsız bir yoğunlukla yapılmasında sakınca bulunmadığını kavramıştı. Hitler, hayal kırıldığına uğramışların en büyük açlığının “bir yere ait olma” arzusu olduğunu biliyordu ve bu arzuyu tatmin için bu kişiler arasındaki bağlayıcı etkenler ne kadar çok arttırılırsa art-tinisin, yine de aşın sayılamayacağını anlamıştı.</p>

  <p class="calibre2">Kitle hareketlerinin doğuşu ve yayılışı için en elverişli ortam, daha önce kapalı bir topluluk mekanizmasının bulunduğu fakat sonradan herhangi bir nedenle bu mekanizmanın çökmeye başladığı bir dönemde ortaya çıkar. Hıristiyanlığın doğduğu ve yayıldığı çağ “çok sayıda insanın yerlerinden ve yurtlarından edildiği bir çağdır. Kapalı şehir devletleri bu çağda geniş bir imparatorluğun içine alınmıştı... Ve eski sosyal ve siyasi gruplar zayıflatılmış veya ortadan kaldırılmıştı” Hıristiyanlık, “birbirinden veya anayurtlarından zorla koparılmış köleler, kölelikten azad edilenler ve ticaret adamlarından oluşan binlerce insanın” yaşadığı büyük şehirlerde yayılmıştır. Cemaat düzenin pek bozulmamış olduğu kırsal bölgelerde bu yeni din, kendisine daha az elverişli bir ortam bulmuştur. Paganlar ve putperestler, atalarının dinlerine daha uzun bir süre bağlı kalmışlardır. Buna benzer bir durum 19. yüzyılın ikinci yansındaki milliyetçi ve sosyalist hareketlerin doğuşunda da görülmektedir; şöyle ki, “Ulaşım imkânlarının ve şehirleşmenin olağanüstü artması, pek çok sayıda insanın ata toprağından ve yerel bağlardan kopmasına yardım etmiştir. Ekonomik güvensizlik ve psikolojik sıkıntı içine düşen bu insanlar, sosyalistlerin veya milliyetçilerin ya da her ikisinin, demagojik propagandalarına kolayca inanır duruma gelmişlerdir.”<sup class="calibre6">5</sup></p>

  <p class="calibre2">Genel kural olarak kabul edilebilir ki, bir topluluğun beraberlik bağlan zayıflayınca, ortam, bir İdde hareketinin doğmasına ve bunun sonucu olarak da daha güçlü yeni bir kapalı birliğin kurulmasına elverişli duruma gelir. Tüm hayatı etkileyen bir kilisenin, bu etkinliği zayıfladığı zaman yeni bir dini hareketin belirme ihtimali güçlüdür. H.G. Wells’in ifadesine göre, Reformasyon devrinde “halk, kilisenin gücüne değil, zaafına itiraz etmiştir. Halkın kiliseyle içeriden ve dışarıdan mücadele hareketi, kilise etkinliğinin azaltılması için değil, aksine dini etkinliğin daha da derinleştirilmesi için yürütülen bir hareketti.” Bilimin etkisi altında dini inanç küçümsendiği takdirde, gelişecek olan kitle hareketleri ya sosyalist ya milliyetçi ya da ırkçı olacaktır. Aynı zamanda milliyetçi bir hareket olan Büyük Fransız Devrimi, Katolik Kilisesinin zulmüne ve geleneksel rejime yönelik bir tepki olarak değil, bunların zaaf ve yetersizliklerine bir tepki olarak gelmiştir. Totaliter yönetim altındaki bir toplumda halkın isyan etmesi mevcut rejim kötü olduğu değil, zayıf olduğu içindir.</p>

  <p class="calibre2">Birlik ve beraberlik bağlantım güçlü olduğu bir yerde, bir kitle hareketinin tutunabilmesi zordur. Hıristiyanlığın, Yahudiler arasında çok küçük bir başarı sağlamasının nedeni belki de gerek Filistin’de yaşayan, gerekse dünyanın her tarafına yayılmış bulunan Yahudilerin cemaat birliğidir. Eski Yeruşalem’deki Yahudi mabedinin yıkılması, cemaat bağlarının daha da kuvvetlenmesine sebep olmuştur. Bu durumda sinagog ve dini toplantılar, daha önceki dönemde Yeruşalem mabedine duyulan bağlılığı kendilerine çekmişlerdir. Daha sonraları Hıristiyan kilisesi, Yahudileri Yahudi mahallelerine yerleştirip, onları toplumdan ayrı tutacak güce sahip olduğu zaman, bu, Yahudilerin cemaat birliğini daha da güçlendirmiş ve istemeyerek de olsa Yahudiliğin varlığını sürdürmesini garantilemiştir. Bilim ve aydınlanma çağının gelmesiyle dini inançlara önem verilmiş ve Yahudi mahallelerinin ayrı tutulması mecburiyeti ortadan kalkmıştı ve böylece Yahudi, birdenbire kendisini muhalif bir ortamda yalnız başına kalmış bir birey olarak bulmuştu. Kendini bağlayabileceği ve içinde kişiliğini eriteceği bir kolektif topluluk yoktu. Sinagog ve dini toplantılar hayatiyetini kaybetmişti ve iki bin yıldır gelenek haline gelmiş düşmanlık, Yahudi’nin Yahudi olmayan kolektif topluluklara gerçek anlamda katılmasına engel oluyordu. Bu nedenle, modern zaman Yahudisi en bağlantısız kişi haline gelmiş ve bunun kaçınılmaz sonucu olarak da en fazla hayal kırıklığına uğrayan o olmuştur. Bu yüzden, modern zaman kitle hareketlerinin Yahudi’ye genellikle potansiyel bir taraftar olarak bakması şaşılacak bir olay değildir. Yahudi, hayal kırıklığını azaltmak için kendini bütün benliğiyle işine vermiş ve göç etmekte de aynı teselliyi bulmuştur. Aynı zamanda, üretim alanındaki başarılarıyla ve yaratıcı sanata kendini vermek yoluyla kişiliğinin değerli olduğunu ispatlama çabasına kapılmıştır. Gerçekte, Yahudinin kendi çabasıyla yaratıp kendisini bağlayacağı bir topluluk vardı ki, bu da aileydi ve bunu genellikle başarmıştır da. Ancak Avrupa Yahudisi için bu tek sığınak, Hitler’in kamplarında ve gaz odalarında yok edilmiştir. Bu sebepten günümüz Yahudileri eskisiyle kıyaslanamayacak özellikle Avrupa’da kitle hareketleri için potansiyel bir taraftardır. Yahudi’nin en karanlık gününde kendisini kişisel yalnızlıktan kurtararak tedavi edecek ve ona sığınak olacak Siyonizm’in varlığı Yahudi için artık Tanrı’nın bir lütfu haline gelmiştir. İsrail gerçekte az bulunur bir sığınaktır; diğer bir deyişle, Yahudi için orası bir ev, bir aile, bir sinagog, bir ulus ve bir devrimci partidir.</p>

  <p class="calibre2">Almanya’nın yakın tarihi de, birlik ve beraberlik halindeki kapalı topluluk ile bir kitle hareketinin çağrısına uyma derecesi arasındaki yakın ilişkiyi gösteren ilgi çekici bir örnektir. Wilhelm Almanya’sında gerçek bir devrimci hareketin doğması ihtimal dâhilinde değildi. Almanlar, merkeziyetçi ve otoriter Kayzer rejimi ile tatmin oluyorlardı ve hatta Birinci Dünya Savaşı’ndaki yenilgi bile bu rejime duydukları sempatiyi yıkmamıştır. 1918 devrimi, halkın çok az desteklediği yapay bir hareketti. Bunun ardından gelen Weimar Anayasası’nm uygulandığı yıllar, Almanların çoğunluğu için bir huzursuzluk ve hayal kırıklığı devri olmuştur. Yukarıdan gelen emirlere itaat etmeye ve otoriteye saygı göstermeye alışmış olan Almanlar gevşek demokratik düzen karşısında şaşkına dönmüşler ve kendilerini keşmekeş içinde bulmuşlardı. “Yönetime katılmak, bir partiyi desteklemek ve siyasi sorunlarda karar vermek mecburiyeti” onlarda şok etkisi yaratmıştı. Bu durumda, değil Kayzer rejimi hatta ondan da bağımsız, daha mücadeleci, daha şanlı yeni bir birliğin hasretini duymaya başladılar ve Üçüncü Reich onların hasretini çektiği bu şeyleri fazlasıyla verdi.</p>

  <p class="calibre2">Hitler’in totaliter rejiminin, bir defa yerleştikten sonra bir kitle isyanıyla karşılaşma tehlikesi hiç yoktu. Nazi hiyerarşisi bütün sorumlulukları yüklendiği ve kararları kendisi verdiği sürece halkın ayaklanmasına dair en küçük bir ihtimal dahi yoktu. Eğer Nazi disiplini ve otoriter idaresi gevşemiş olsaydı o zaman tehlikeli bir noktaya varılmış olurdu. De Tocqueville’in bir baskı hükümeti için söyledikleri bütün totaliter rejimler için de doğrudur: “Baskı hükümetleri için en büyük tehlike, bir reform hareketine giriştikleri veya özgürlük eğilimleri göstermeye başladıkları zamandır.”</p>

  <p class="calibre2">Sağlam bir kolektif topluluğun, kitle hareketlerinden gelecek tehditlerden etkilenmeyeceği ve bunun aksine, çöküntü halindeki kolektif bir topluluğun ise kitle hareketlerinin doğuşu ve gelişmesi için en elverişli ortam olduğu varsayımının diğer bir örneği de, kolektif bir topluluk olarak tanıdığımız ordu ile kitle hareketleri arasındaki ilişkilerde bulunur. Ordudan yeni terhis edilmiş bir kişi, ideal bir potansiyel taraftardır ve bu tip kişileri çağımızdaki bütün kitle hareketlerinin ilk taraftarları arasında görürüz. Bu kişi kendini yalnız kalmış ve sivil hayatin rekabeti içinde kaybolmuş hisseder. Bağımsız kişiliğindeki sorumluluklar ve güvensizlik bütün ağırlığı ile onun omuzlarına çöker. Bu kişi, güvenliğin, arkadaş samimiyetinin ve kişisel sorumluluktan kurtulmanın hasretine kapılır ve etrafındaki özgür toplumun rekabetinden tamamen değişik bir düzenin hayalini kurmaya başlar ve bütün bu aradıklarını, doğmakta olan bir kitle hareketinin kardeşlik ve yeni yaşam vaatleri içinde bulur.</p>
</body>
</html>
