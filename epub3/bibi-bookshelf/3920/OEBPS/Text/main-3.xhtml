<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre2"><a id="bookmark0"></a><span class="calibre4">Olmayan Şeyler</span></p>

  <p class="calibre2">Nefsinden fedakârlığı arttırıcı etkenlerin incelenmesinden çıkarılan sonuçlardan biri de şudur ki, insanların ölümü göze almaları, sahip oldukları şeyler uğruna değil, daha çok gelecekte sahip olacakları şeyler uğrunadır. Şaşırtıcı ve üzüntü verici bir gerçektir İd, insanlar “uğrunda savaşmaya değecek” bir şey için savaşmaya isteksiz olurlar. Yaşamaya değerli hayatı olanlar, genellikle ne kendi çıkarları için, ne de vatanları veya kutsal bir amaç uğruna ölmeye hazır hissetmezler kendilerini. Canını feda etme duygusunu yaratan şey, sahip olunanlar değil, sahip olunamayanlardır.</p>

  <p class="calibre2">“Olmayan şeyler”, gerçekten “olan şeylerden” daha yücedir. Bütün çağlarda insanlar, henüz olmayan şehirleri imar etmek ve henüz olmayan bahçeleri meydana getirmek için en büyük çabalarını sarf etmişlerdir.</p>

  <p class="calibre2">Gerçekten tuhaftır ki, bütün güçleriyle mevcut olana satılanlar, o mevcudun savunmasını yapmakta en yetersiz olanlardır.</p>

  <p class="calibre2">Hayaller ve boş umutlar birer araç ve güçlü birer silahtır. Gerçek bir liderin becerikliliği bu araçların değerini bilmekten ibarettir. Fakat bu liderin bu aletlerin değerini öğrenmiş olması, iş hayatındaki doğal yeteneksizliğinden dolayı, şimdiki zamandan nefret etmesinin bir sonucudur. İşlerinde başarılı olan bir iş adamı, çoğu zaman başarısız bir cemaat lideri olur. Çünkü onun aklı “var olan şeyler” ve yakın gelecekte sonuçlandırılacak işlerle uğraşmaya alışmıştır. Pratik işlerin idaresindeki başarısızlığın, kamu işlerinin idaresinde başarı sağlayacak bir meziyet olduğu görülmektedir. Memnuniyet duyulacak konu şudur ki, pratik iş dünyasında başarısızlığın sıkıntısına düşen bazı kendini beğenmiş kişiler, kamu idaresi alanında kendilerini ezilir durumda hissetmezler, tersine, cemaatin ve ulusun kaderini idare etmekte kendilerinin çok yeterli olduğu inancıyla birdenbire içlerinde aşın bir istek ateşi alev alır.</p>

  <p class="calibre2">İnsanların bir rozet, bir bayrak, bir namus, bir fikir, bir efsane ve buna benzer şeyler uğrunda ölmeyi göze almaları tamamen anlamsız bir davranış değildir. Aksine, asıl anlamsız olan şey, bir kişinin maddi bir kazanç uğruna canını vermesidir. Çünkü hiç şüphe yok ki bir insanın kendi hayati, maddi şeyler arasında, en maddi olanıdır ve bu yüzden hayat maddi şeylerin en değerlisidir. Nefsini feda etmek, maddi bir kazancın alameti olamaz. Nefsimizi savunmak için ölümü göze aldığımız zaman bile çarpışma gücümüz, namus, gelenek ve hepsinin üstünde umut gibi şahsi çıkardan daha manevi şeylerden doğar. Umudun bulunmadığı yerde çok, insanlar ya çarpışmaktan kaçıp uzaklaşırlar ya da kendi kendilerini çarpışmaksızın ölüme terk ederler. Şaşkınlıktan donakalmış bir durumda hayata tutunurlar. Milyonlarca Avrupalının ölüme götürüldüklerini kesinlikle bildikleri halde, imha kamplarına ve gaz odalarına götürülmelerine karşı koymadıkları gerçeğini açıklamanın başka bir yolu var mıdır? Hitler’in, muhaliflerinin umudunu yok etmesini bilmiş olması onun korkunç gücünün önemli bir özelliğiydi. Bin sene yaşayacak olan yeni bir düzen kurmakta olduğuna dair fanatik inancını Hitler hem taraftarlarına hem de muhaliflerine iyice duyurmuştu. Böylece, taraftarları, Üçüncü Reich uğruna çarpışmakla ölümsüzlüğe hak kazanmış oldukları duygusuna kapılıyorlar, muhalifleri ise, Hitler’in yeni düzenine karşı gelmenin kadere karşı gelmek olduğunu düşünüyorlardı.</p>

  <p class="calibre2">Hitler Avrupası’nda yok edilmeye boyun eğmiş Yahudilerin, Filistin’e getirildikleri zaman cesaretle çarpışmış olmaları ilgi çekici bir olaydır. Her ne kadar onların Filistin’de çarpışmaktan başka çareleri olmadığı (yani ya çarpışacakları veya Araplar tarafından boğazlanacakları) söylenmekte ise de, onların cesareti ve ölümü göze alışları, çaresizlikten değil, düşüncelerini iyice kaplamış olan ata toprağını ve ata ruhunu yeniden canlandırma fikrinden doğmaktadır. Filistin’de onlar gerçekten, henüz olmayan şehirleri imar etmek ve henüz olmayan bahçeleri meydana getirmek için çarpıştılar ve öldüler.</p>

  <p class="calibre2"><a id="bookmark1"></a><span class="calibre4">Öğreti</span></p>

  <p class="calibre2">Nefsinden fedakârlığı göze almanın derecesi, hayatın gerçeklerini kavrayamama derecesiyle orantılıdır. Kendi kişisel deney ve gözlemlerinden sonuçlar çıkarmakta özgür olan bir kişi, şehitlik derecesine ulaşma fikrini genellikle sempatik bulmaz. Çünkü ölümü göze almak, akıllıca bir hareket değildir ve derin bir inceleme sonunda varılacak bir sonuç olmasına imkân yoktur. Bütün aktif kitle hareketleri, bu nedenle, taraftarlarıyla dünya gerçekleri arasına gerçekleri örten bir perde koymaya uğraşırlar. Bunu, mudak ve son gerçeğin kendi öğretileri içinde bulunduğunu ve bunun dışında başka bir gerçek ve kesinlik bulunmadığını telkin etmek yoluyla yaparlar. Kesin inançlı kişi, inançlarına dayanak olan gerçekleri, kendi deney ve gözlemlerinden değil, işte bu kutsal telkinden çıkarmalıdır. Luther demişti ki: “İncil’in dünyasına öyle sarılmalıyız ki, eğer Tanrı’nın bütün meleklerinin bana inancımdan farklı şeyler söylemek üzere geldiğini görsem, inancımın bir hecesinden bile şüphe etmeyi aklımdan geçirmeyeceğim gibi gözlerimi kapar ve kulaklarımı tıkarım, çünkü onlar görülmeye ve duyulmaya layık değildir.” Duygularının ve aklının bulgularına dayanmak ihanet ve kâfirliktir. Bir inancı mümkün kılmanın ne denli inançsızlık gerektiğini görmek dehşet vericidir. Körü körüne inanç diye bildiğimiz şey, çok sayıda inançsızlıkla ayakta tutulur. Brezilya’da yaşayan aşın milliyetçi bazı Japonlar, Japonya’nın yenildiğini kabul etmemekte yıllarca direnmişti. Aşın Komünist, Rusya aleyhindeki herhangi bir habere veya kanıta inanmamakta ısrar eder ve Sovyet topraklarındaki zalimane sefalete tanık olma imkanı bulsa dahi, yine de gözleri açılmaz.</p>

  <p class="calibre2">Görülmeye ve duyulmaya değmeyen gerçeklere “gözlerini kapamak ve kulaklarını tıkamak”, kesin inançlının özel bir yeteneğidir ve bu onun eşsiz cesaret ve azminin kaynağıdır. O, tehlikeden korkmaz, engeller onun cesaretini kırmaz ve çelişkiler onu şaşırtmaz, çünkü o, bu şeylerin var olduğunu kabul etmez. Bergson’un işaret ettiği gibi, “Bir inancın gücü, dağları yerinden oynatmasından değil, yerinden oynatılacak dağları görmemesinden belli olur.”</p>

  <p class="calibre2">Böylece bir öğretinin etkinlik derecesi hakkında varılacak yargı, onun derinliği, yüceliği ve doğruluğundan değil, fertleri kendi nefsinden ve gerçek çevresinden ne denli iyi ayırabildiğinden çıkarılmalıdır. PascaTın etkili bir din hakkında söylediği, etkili bir öğreti için de kabul edilebilir: “Etkili bir din, doğaya, sağduyuya ve zevk almaya karşı olmalıdır.”</p>

  <p class="calibre2">Bir öğretinin etkisi, onun anlamından değil, kesinliğinden ileri gelmektedir. Ne kadar derin ve yüksek olursa olsun, hiçbir öğreti tek ve edebi gerçeğin ifadesi olarak tanıtılmadıkça etkili olamaz. Bu şekilde kabul edildikleri sürece, ilkel maskaralıklar, uydurma saçmalıklar veya yüce gerçekler, insanlara nefsinden fedakârlığı göze aldırmakta aynı derecede etkilidir.</p>

  <p class="calibre2">Böylece açıkça görülmektedir ki, bir öğreti etkili olabilmek için anlaşılmaz fakat inanılır olmalıdır. İnsanlar ancak anlamadıkları şeylerden kesinlikle emin olurlar. Anlaşılır bir öğreti güçten yoksundur. Bir şeyi anladığımız zaman o bize kendi içimizden doğmuş gibi gelir. Kendi özünü inkâr ve feda etmesi istenilen bir kişi elbette ki kendi içinden doğmuş bir şeyde ebedi kesinlik göremez. Bu kişiler bir şeyi anladıkları zaman, o şeyin doğruluğu ve kesinliği onların gözünden düşer.</p>

  <p class="calibre2">İman sahibi kişilere, mantıklarıyla değil, kalpleriyle mutlak gerçeği aramaları telkin edilir. Rudolph Hess, 1934’te Nazi Partisi önünde yemin ederken dinleyenlere şöyle bir öğütte bulunmuştu: “Adolph Hitler’i aklınız ile araştırmayın; hepiniz onu kalplerinizin gücüyle bulacaksınız.” Bir kitle hareketi kendi öğretisini haklı kılmaya ve akla hitap eder duruma getirmeye başladığı zaman, bu onun dinamik aşamasının bitmiş olduğunun bir işaretidir; bu durumda onun başkaca amacı bir denge kurmaktır. Çünkü ileride Madde 106 ela açıklandığı gibi, bir rejimin dengesi için aydın kişilerin taraftarlığı gereklidir ve kitlelerin fedakârlığını teşvik yerine, aydınlan kazanmak amacıyladır ki bir öğreti akla hitap eder duruma gelir.</p>

  <p class="calibre2">Eğer bir öğreti akla hitap etmiyorsa, o zaman belirsiz olmak zorundadır; eğer hem akla hitap etmiyor hem de belirsiz değilse, o zaman gerçekliği ispat edilemez cinsten olmak zorundadır. Etkili bir öğretinin doğruluğunu ispat etmek isteyen bir kişi, ya uzak bir geleceğe veya yedi kat gökyüzüne erişmek zorundadır. Bir öğretinin bir kısmı nispeten kolay anlaşılır olduğu zaman, iman sahipleri arasında öğretinin o kısmını, dikkati çekmeyecek ve zor anlaşılır duruma getirmeye yönelik bir eğilim ortaya çıkar. Böylece basit kelimelere anlamlar eklenir ve gizli bir mesajın şifreleriymiş gibi görünmesi sağlanır. Bu nedenle, en aydın “kesin inanç adamı”nda bile bir cehalet havası sezilir. Bu aydın, sanki kullandığı kelimelerin gerçek anlamını bilmiyormuş gibi görünür. Kılı kırk yarmaktan, kaçamak cevaplar vermekten, skolâstik lülelerden zevk alır.</p>

  <p class="calibre2">Bir mutlak gerçeğe sahip olmak, sonsuza dek her şeyi bilmek demektir. Artık meçhul ve hayret verici bir şey kalmamış demektir. Akla gelecek bütün soruların cevabı hazırdır, bütün kararlar verilmiştir ve bütün ihtimaller önceden görülmüştür. Kesin inançlı kişi şaşırmaz ve tereddüt etmez. Onun şaşmaz öğretisi, dünyanın bütün sorunlarının çözüm yolunu bilir. Komünist Parti resmi kayıtlan şöyle yazar: “Marksist-Leninist teorinin gücü, Komünist Parti’nin, bu teori sayesinde, her duruma uymakta en doğru yolu bulmaya, mevcut olaylar arasındaki iç bağlantıyı anlamaya, olayların yalnız izleyeceği yolu önceden görmeye ve bu olayların şimdi hangi yönde gelişmekte olduğunu değil, gelecekte de hangi yönde gelişmek zorunda olduğunu anlamaya gücünün yetmesi gerçeğindendir” Kesin inançlı kişinin yeni ve imkânsız bir işe girişmekteki cesareti yalnız öğretinin ona verdiği yücelik duygusundan değil, ayrıca o öğretinin onda sağladığı geleceğe güvenden de gelir.</p>

  <p class="calibre2">Aktif bir kitle hareketi, şimdiki zamanı gözden siler ve ilgisini gelecek zaman üzerinde toplar ve gücünü işte bu davranıştan alır. Çünkü ancak bu yolla taraftarlarının canını, malını ve sağlığını tehlikeye atabilir. Fakat bu arada, geleceği bütün ayrıntılarıyla biliyormuş gibi hareket etmesi gerekir.</p>

  <p class="calibre2">Hayal kırıklığına uğramışların, hayal kırıklığına uğramamışlara oranla telkinlere kapılması daha mı kolaydır? Pascal’a göre, “kendinden nefret eden bir kişinin aklı, kutsal bir fermanı daha iyi anlayabilir.” Kendinden hoşnut olmamakla kolayca aldanma eğilimi arasında bir ilgi bulunduğu anlaşılmaktadır. Kendi gerçek benliğimizden kaçma ihtiyacı, aynı zamanda mantıklı ve açıkça belli şeylerden kaçma ihtiyacıdır. Kendimizi olduğumuz gibi görmek istemeyişimiz, gerçeğe ve katı mantığa karşı bir hoşnutsuzluk duygusunun gelişmesini sağlar. Hayal kırıldığına uğramış olanların, mevcut ve mümkün olan şeylerden bir umutlan yoktur. Bunlar için feraha çıkmak ancak mucizeler yoluyla olabilir. Bunlar kandırılmayı gönülden arzu ederler. Stresemann’ın Almanlar hakkında söylediği şu söz, hayal kırıklığına uğramışlar için de doğrudur: “Onlar yalnız günlük yiyecekleri için değil, aynı zamanda günlük hayalleri için de Tanrı’ya dua ediyorlardı,” Kendi kendilerini kandırmakta güçlük çekmeyen kişiler, başkaları tarafından da kolayca kandırılırlar. Bunların telkinlerle etkilenmesi ve güdülenmesi kolay olur.</p>

  <p class="calibre2">Kolayca aldanmanın tuhaf yönlerinden biri, sahtekârlık eğilimini de beraberinde taşımasıdır. Çabuk inanmak ve yalan söylemek yalnız, çocuklara ait bir özellik değildir. Gerçekleri olduğu gibi görme yeteneksizliği veya görmek istemeyiş, aldanma ihtimalini arttırır.</p>

  <p class="calibre2"><a id="bookmark2"></a><span class="calibre4">Fanatizm</span></p>

  <p class="calibre2">Büyük ve ani değişikliklerin gerçekleştirilmesi için kitle hareketlerine ihtiyaç olduğu Madde l’de ileri sürülmüştü. Tuhaftır ki, uyuşmuş toplumlara canlılık getirmek gibi yararlı ve arzu edilir değişikliklerin gerçekleştirilmesi bile, şiddetli bir ihtiras havasının yaratılmasını gerekli kılar ve aktif bir kitle hareketinin delilik ve budalalıklarını canlandırır. Aktif bir kitle hareketinin başlıca meşguliyetinin, taraftarlarına birlikte hareket etmeyi ve fedakârlığı öğretmek olduğunu ve bunu sağlamak için de her bir bireyi, kişisel özelliklerinden ve bağımsızlığından ayırıp kişisel irade ve kararlılığı olmayan anonim bir birey haline dönüştürmek olduğunu düşünürsek, bu tuhaflığın anlamı ortaya çıkmaya başlar. Bu çabaların sonucunda sadece kapalı ve korku bilmez bir taraftarlık değil, aynı zamanda istenilen kalıba uydurulabilecek homojen ve elastiki bir insan kitlesi ortaya çıkar. Böylece, büyük ve ani değişikliklerin gerçekleşmesi için gerekli insan elastikiyetinin, beraberliği ve fedakârlığı sağlama işleminin bir yan ürünü olduğu anlaşılmaktadır.</p>

  <p class="calibre2">Önemli nokta şudur ki, gerek kandırılmanın gerekse elastikleşmenin ön şartı olan “kendi kendinden uzaklaştırılma”, her daim şiddetli bir ihtiras havası içinde gelişir. Çünkü ihtirasın alevlendirilmesi, bir kişiyle kendi özü arasındaki dengenin bozulmasında yalnızca etkili bir araç olarak kalmaz, aynı zamanda bu dengenin bozulmasının yan ürünü olarak ihtirası da alevlendirir. Nefsinden uzaklaştırılma en heyecansız araçlarla sağlansa bile, ihtiras yine de yüzeye çıkar. Sadece, nefsiyle uzlaşı içinde olan bir kişinin dünyaya bakışı ihtirassızdır. Bu uyum bir defa bozulursa ve bu kişi nefsine güvenini kaybetmek, onu unutmak ve reddetmek zorunda kalırsa, gerici bir kişi haline dönüşür. Kimyasal radikaller gibi birleşecek diğer bir maddeyi arar. Bağlantısız, dengeli ve kendine yeterli olarak kalamaz, fakat kendini bütün kalbiyle ya o, ya da bu tarafa bağlamak zorunda kalır.</p>

  <p class="calibre2">Kitle hareketleri, taraftarlarının kalbindeki ihtirası alevlendirmek ve körüklemek yoluyla, iç dengenin yerleşmesini önlerler. Aynı zamanda kendi kendinden uzaklaşmayı devam ettirecek direkt araçlar da kullanırlar. Bağımsız ve kendine yeterli bir kişiyi yalnızca kısır ve anlamsız olarak değil, aynı zamanda bozulmuş ve zararlı olarak tanırlar. Kitle hareketlerine göre kendine yeterli insan; aciz, sefil ve suçlu bir yaratıktır. Bu yaratığın tek kurtuluş yolu kendi kendini reddetmesinde ve kutsal bir topluluğun bağrında kendine yeni bir hayat bulmasındadır. Bu kutsal topluluk bir kilise, bir ulus, bir siyasi parti, bir örgüt vs. olabilir. Böylece, bu nefsini reddediş, ihtirası telaşa sürükler, devam ettirir.</p>

  <p class="calibre2">Fanatik olan kişi yetersiz ve güvensizdir. Kendi kişisel kaynaklarıyla kendi güvenliğini sağlayamaz, fakat bu güvenliği, bulup sarılabildiği destek hangisi ise ona ihtirasla yapışmakta bulur. Bu ihtiraslı yapışma, onun körü körüne kendini adamasının ve sofuluğunun ruhunu oluşturur ve tüm meziyetlerinin ve gücünün kaynağını orada bulur. Her ne kadar onun dar açılı bir görüşle kendini adayışı, aslında kendi aziz canını kurtarma endişesinden ibaret olsa da, o kendisini, sarıldığı bu kutsal amacın destekçisi ve savunucusu olarak görür. Kendi rolünün gerçekten böyle olduğunu gerek kendine gerekse başkalarına göstermek için canını feda etmeye hazırdır. Kendi değerini ispat etmek için canını feda eder.</p>

  <p class="calibre2">Söylemeye gerek yoktur ki fanatik insan, tutunduğu amacın bütün ve ebedi bir kaya olduğuna inanmıştır. Ayrıca, onun güven duygusu, kutsal amacının üstünlüğünden değil, bağlanışının ihtiraslı oluşundan doğmaktadır. Fanatik insan, gerçek bir prensip adamı değildir. O bir amaca, amacın doğruluğu ve kutsallığı nedeniyle değil, bir şeye tutunmak için duyduğu şiddetli ihtiyaç nedeniyle sarılır. Gerçekte, onun bu ihtirasla bağlanma ihtiyacı, sarıldığı her amaca bir kutsiyet atfetmesine yol açar.</p>

  <p class="calibre2">Mantığına ve samimi duygularına hitap etmek yoluyla bir fanatiği amacından soğutmak ve vazgeçirmek imkânsızdır. O uzlaşmaktan korkar ve kutsal amacının doğruluğunu ve kesinliğini değerlendirme tekliflerini kabul etmez. Fakat o, kutsal bir amaçtan bir diğerine aniden geçmekte güçlük çekmez. Bir fanatik akıl yoluyla ikna edilemez, fakat kalben başka yöne döndürülebilir.</p>

  <p class="calibre2">Onun ihtiraslı bağlılığı, bağlandığı amacın niteliğinden çok daha önemlidir.</p>

  <p class="calibre2">Birbirinin karşıt kutbunu oluşturuyormuş gibi görünseler de gerçekte her çeşit fanatik aynı uçta toplanır. Asıl zıt kutupları oluşturanlar tutucular ile liberallerdir ve bunlar asla bir araya gelmezler. Çeşitli renklerdeki fanatikler birbirlerine şüpheli gözlerle bakarlar ve birbirlerinin gırtlağına sarılmaya hazırdırlar. Fakat bunlar komşu hayatı yaşarlar ve sanki aynı ailenin mensubudurlar. Bunların karşılıklı nefreti, iki kardeş arasındaki nefrete benzer. Bir komünistin; faşistliğe, fanatik yurtseverliğe veya fanatik dindarlığa dönmesi, aklı başında bir liberal olmasından daha kolaydır.</p>

  <p class="calibre2">Fanatik dindarın karşıtı dinsizlikte fanatik olan değil, Tanrı’nın varlığı veya yokluğunu umursamayan alaycı kişidir. Dinsiz kişi, inanç sahibi kişidir; dinsizlik onun için bir dindir. Aynı şekilde, fanatik vatanseverin karşıtı vatan haini değil, şimdiki düzeni seven ve kahramanlık gösterip şehitlik derecesine ulaşmaktan hoşlanmayan dengeli vatandaştır. Vatan haini, genellikle, nefret ettiği dünyasının bir an önce yıkılması için düşmanla işbirliği yapan fanatik insandır (radikal veya gerici olabilir). İkinci Dünya Savaşı sırasında vatan hainliği yapanların çoğu aşırı sağcılardı. Harold Ettlinger’e göre: “Terörist fanatik milliyetçilik ** ile vatan hainliği arasında çok kısa bir mesafe vardır.”</p>

  <p class="calibre2">Radikaller ile gericiler arasındaki yakınlığa Madde 52’de değinilmişti. Hitler devrini yaşayanların bildiği gibi, gericiler ile radikaller arasındaki ortak yönler, bunların liberallerle veya muhafazakârlarla olan ortak yönlerinden çok daha fazladır.</p>

  <p class="calibre2">Kutsal amacını terk eden veya birdenbire amaçsız kalan fanatik bir insanın kendini özgür bir birey yaşayışına uydurabileceği şüphelidir. O, evsiz barksız, dünyanın karayollarında otostopla yolunu arayan kişi gibi, yanından geçen bütün kutsal amaçlara, götürülmek istediğini parmağıyla işaret eden bir kişi olarak yaşamaya devam eder. Bir amacı olsa bile kendi kendine yeterli olan hayat ona uydurma, boşa geçen ve suçluluk dolu görünür. Bir şeye kendini ihtirasla adamadan yaşamak, onun için sürünmek ve terk edilmek demektir. O, bir amaca bütün kalbiyle sarılmanın vereceği büyük güvencenin özlemi içindedir. Önemli olan amacın niteliği değil, nefsini tamamen adamak ve bir örgüte katılmaktır. Hatta eski kutsal amacıyla, kıyasıya mücadele eden başka bir harekete katılmaya hazırdır, şu şartla ki, o hareket bir ve tek gerçeğin yolu olduğunu açıkça ilan etmiş olsun.</p>

  <p class="calibre2">Böylece, yenilgiye uğrayan Almanya ve Japonya’daki eski fanatikler, komünizmin ve yıldırıcı Katolikliğin çağrılarına karşı, demokratik hayat telkinlerine kıyasla daha kolay taraftarlık gösterirler. Bu durumda Komünist propagandasının üstün başarısı daha üstün tekniğinden dolayı değil bir zamanlar fanatik olan Alman ve Japonların özel durumundan dolayıdır. Demokrasinin sözcüsü, yapışacak bir kutsal amaç veya kendini içinde eritecek bir kapalı topluluk teklif etmez. Komünist Rusya, Japon savaş esirlerini kolayca fanatik birer Komüniste çevirebilir fakat hiçbir Amerikan propagandası, ne kadar akıllıca ve mükemmel olursa olsun, onları birer özgürlük sevdalısı demokrata dönüştüremez.</p>

  <p class="calibre2"><a id="bookmark3"></a><span class="calibre4">Kitle Hareketleri ve Ordular</span></p>

  <p class="calibre2">Kendi özünden (nefsinden) fedakârlık konusundan ayrılmadan önce, kitle hareketleriyle ordular arasındaki “benzerliklere ve ayrılıklara” burada değinmek yerinde olur. Madde 35 ve 47’de bu konu ele alınmıştı.</p>

  <p class="calibre2">"Benzerlik”leri şöyle sıralamak mümkündür: gerek kitle hareketleri, gerekse ordular kolektif topluluklardır; her ikisi de bireyin kişisel ayrılık ve özelliklerini ortadan kaldırırlar; her ikisi de kendi özünden fedakârlık ve kayıtsız şartsız itaat isterler; her ikisi de cesareti ve birlikte hareketi sağlamak için, inandırma yöntemini geniş ölçüde kullanırlar ve her ikisi de özgür bir hayata tahammülü olmayan hayal kırıklığına uğramışlar için bir sığınak görevi görürler. Yabancı lejyonlar gibi askeri topluluklar, kitle hareketlerine katılmaya hevesli tipteki kişilerin çoğuna cazip gelir. Ayrıca şu konu da doğrudur ki, paralı asker toplayan görevli, komünist tahrikçisi ve din tahrikçisi misyoner, taraftar arayışlarında çoğu zaman aynı çöplükte karşılaşırlar.</p>

  <p class="calibre2">“Ayrılıklara” gelince, bunlar kökene ait niteliktedir; şöyle ki: Ordu, yeni bir hayat ihtiyacını karşılayacak bir durum ortaya koymaz; ordu, insanı günahlarından arındırmaz. Ordunun, bir baskı yapma heveslisinin elinde, zorla yeni bir hayat tarzını kabul ettirmek için bir araç olarak kullanılması mümkündür. Fakat ordu başta, yerleşmiş bir düzeni —ister eski ister yeni bir düzen olsun-korumak ve genişletmek için kurulmuş bir araçtır. Ordu, istendiği zaman toplanan istendiği zaman dağıtılan geçici bir araçtır. Diğer taraftan, bir kitle hareketi ise, sonsuza kadar devam eden bir araç görüntüsündedir ve ona katılanlar, bir hayat boyunca o yolda yürümek üzere katılırlar. Askerlikten ayrılan bir kişi eski bir asker olur, hatta bazen bir kahraman olabilir, fakat kişi kitle hareketi örgütünden ayrıldığında yalnızca bir haindir. Ordu, şimdiki düzeni desteklemek, korumak ve yaymak için bir araçtır. Kitle hareketinin amacıysa şimdiki düzeni bozup yıkmaktır. Kitle hareketi, gelecek şeylerle meşgul olur ve canlılığını da bu meşguliyetten kazanır. Bir kitle hareketi “şimdi” ile meşgul olmaya başlamışsa, bu onun artık amacına ulaşmış olduğunun göstergesidir. Bu durumda o artık bir hareket olmaktan çıkar ve kurumsallaşmış bir örgüt olur (bir kilise, bir hükümet, bir ordu veya bir işçi ordusu gibi). Çok zaman, bir kitle hareketinin sonucu olarak ortaya çıkan ve halkça benimsenen bir ordu, kitle hareketinin süslü sembollerinden ve sloganlarından birçoğunu devam ettirir; fakat herhangi bir diğer orduda olduğu gibi, birlik ve beraberliğin sağlanması, inanç ve heyecanın devam ettirilmesinden çok talim-terbiye ve zorlama yoluyla yürütülür. Kutsal bir topluluğun çileciliği ve heyecanı kısa bir süre sonra kaybolur ve bütün ordularda karakteristik olarak görüldüğü gibi şimdiyi zevkle yaşama eğilimi ortaya çıkar.</p>

  <p class="calibre2">Bir ordu, şimdiki zamanın bir aracı olmakla beraber, temelde mümkün olan işlerle iştigal eder. Ordu liderleri mucizelere bel bağlamazlar. Çok güçlü bir iman ile hareket ettikleri zaman bile, uzlaşma yolunda bir açık kapı bırakırlar. Yenilginin mümkün olduğunu hatırdan çıkarmazlar ve gerektiğinde teslim olmasını bilirler. Diğer taraftan, bir kitle hareketinin lideri, şimdiki zamanın bütün gerçeklerini aşırı derecede hor görür. O, mucizelere bel bağlar. Durumu çaresizleştikçe, onun şimdiki zamana duyduğu nefret daha da yüzeye çıkar ve teslim olmaktansa ülkesini ve ülkesinin halkının yok oluşunu görmeye hazırdır.</p>

  <p class="calibre2">Bir ordu içindeki fedakârlık ruhunun geliştirilmesi için, görev aşkından, kumandana duyulan güvenden, sportmenlikten ve kahramanlık arzusundan yararlanılır. Bu etkenler, bir kitle hareketinde olduğu gibi “şimdiyi kötülemek ve istenmeyen nefsini reddetmek yoluyla sağlanmaz. Bu etkenler, aklı başında bir atmosfer içinde meydana gelir. Genellikle, fanatik bir asker, fanatikleşmiş bir asker olmayıp, aksine askerlik mesleğini seçmiş fanatik bir insandır.</p>

  <p class="calibre2">Kitle hareketleriyle ordular arasındaki en göze çarpan ayrılık, bunların halk kitlelerine yönelik tutumlardır. De Tocqueville, askerler hakkındaki görüşlerini şöyle ifade eder: “Onlar duraksamaksızın kellelerini feda eden, fakat devrim günlerinde kendilerini en zayıf gösteren adamlardır.” Tipik bir generalin görüşüne göre halk kitleleri, kumandasındaki ordu bozulup dağıldığı takdirde ortaya çıkacak kitlelerden farksızdır. Bu general halk kitlelerini düşündüğü zaman, onları fedakârlığa hazır kişiler olarak görmekten çok, az güvenilir ve anarşi özlemi içinde kişiler olarak görür. Onları yeni bir dünyanın hammaddesi olarak görmekten çok, yıkılmakta olan kolektif bir topluluğun sonucu olarak görür. Bu generalin davranışı, ürkme ve aşağı görmenin bir karışımıdır. O, kitlelerin nasıl bastırılacağını bilir, fakat onları nasıl kazanacağını bilmez. Diğer taraftan bir kitle hareketi lideri —Musa’dan Hitler’e kadar- bütün ilhamını yüzlerini havaya kaldırmış olan halk kitlelerinden alır ve bu kitlelerin homurtusu onun kulağına Tanrının sesi gibi gelir. O, dayanılmaz bir gücün artık eline geçmiş olduğu görüşündedir. Ve bu öyle bir güçtür ki onu yalnız kendisi yönetebilir. Bu güçle o; imparatorluklan, orduları ve mevcut bütün ihtişamı yıkabilecektir. Bu güçle o, yeni bir dünya meydana getirebilecektir.</p>

  <p class="calibre2"><a id="bookmark4"></a><span class="calibre5">Birleştirici Etkenler</span></p>

  <p class="calibre2"><a id="bookmark5"></a><span class="calibre4">Nefret</span></p>

  <p class="calibre2">Birleştirici etkenlerin en kolay bulunanı ve en geniş kapsamlısı “nefret”tir. Nefret, bir insanı kendi kendinden koparıp ayırır ve ona derderini ve geleceğini unutturarak onu kıskançlık ve yalnızca kendini düşünmekten kurtarır. O kişinin artık en içten arzusu, kendi benzerleriyle kaynaşıp ateşli bir kitle haline gelmektir.</p>

  <p class="calibre2">Kitle hareketleri bir Tanrıya inanmaksızın doğabilir ve genişleyebilir, fakat ortada nefrederi üzerine çekecek bir düşman olmaksızın genişleyemez. Bir kitle hareketinin gücü, seçmiş olduğu düşmanın canlılığı ile doğru orantılıdır. Yahudilerin imha edilmesini arzu edip etmediği sorulduğu zaman Hitler şöyle cevap vermişti: “Hayır... İmha edersek onları yeniden yaratmamız gerekecektir. Sadece ismen değil, cismen mevcut bir düşmanımızın bulunması esastır.”* F. A. Voigt, 1932’de Nasyonal Sosyalist hareketini incelemek üzere Berlin’e gelmiş bir Japon heyetinden bahseder. Voigt heyetin bir üyesine hareket hakkında ne düşündüğünü sorduğu zaman aldığı cevap şöyle olmuştur: “Hareket fevkaladedir. Buna benzer bir hareketi, biz de Japonya’da yapmak isterdik fakat maalesef Japonya’da Yahudiler yok.” Bir kitle hareketini fiiliyata götüren veya genişleten liderlerin yetenekleri ve kurnazlıkları sadece seçtikleri öğreti ve programla değil, seçtikleri düşmanla da kendilerini göstermektedir. Kremlin’in teorisyenle-ri, demokratik Batı’yı ve özellikle Amerika’yı düşmanları olarak seçmek için İkinci Dünya Savaşı namlularının soğumasını büyük bir sabırsızlıkla beklediler. Amerika’nın yapacağı herhangi bir iyi niyet jestinin veya herhangi bir fedakârlığın, Kremlin’den Amerika aleyhine çıkmakta olan iftira zehrini azaltacağı şüphelidir.</p>

  <p class="calibre2">Çan Kay Şek’in önemli eksikliklerinden birisi, savaş bittikten ve düşman Japonya sahneden çekildikten sonra uygun yeni bir düşman bulmaktaki başansızlığıdır. Olasıdır ki, enerjik fakat basit düşünceli olan General, Çin halk kitlelerindeki heyecanı, beraberliği ve fedakârlığı yaratan etkenin kendi kişiliği değil, düşman Japonya olduğunu göremeyecek kadar kendini beğenmişti.</p>

  <p class="calibre2">Ortak nefret, en uyumsuz unsurları bile birleştirir. Ortak nefreti bir düşmanla paylaşmak, onu bir yakınlık duygusuyla zehirlemek ve dolayısıyla onun karşı koyma gücünü zayıflatmaktır. Hitler, Yahudi düşmanlığını sadece Almanları birleştirmek için değil, aynı zamanda Yahudi düşmanı Polonyalıların, Romenlerin, Macarların ve hatta Fransızların dayanma gücünü zayıflatmak için de kullanmıştır.</p>

  <p class="calibre2">İdeal Tanrının “tek” olması gibi, ideal “şeytan”ın da tek olması gerektiği anlaşılmaktadır. Hitler örneğinden öğrendiğimiz gibi büyük bir liderin dehası, bütün nefretleri tek bir düşman üzerine toplamaktan ibarettir —hatta böylece birbirine düşman olanlar bile bir kategoriye girmiş olmaktadır. Hitler, Yahudileri “düşman” olarak seçtiği zaman, Almanya’nın dışında bütün ülkeleri Yahudilerin veya onlara hizmet edenlerin istilasına uğramış olarak gösterdi. Hitler, “İngiltere’nin, Fransa’nın, Amerika’nın arkasında İsrail vardır”* diye demeç vermişti. Stalin de düşmanını seçerken tek Tanrı prensibine uygun hareket etmiştir. Bu düşman önceki faşizm, sonradan da Amerikan plütokrasisi olmuştur.</p>

  <p class="calibre2">Yine düşman, ideal bir Tanrıda olduğu gibi, her şeye kadir ve her yerde hazır olmalıdır. Yahudilere gereğinden fazla önem verdiği kendisine hatırlatıldığı zaman, Hitler şu cevabı haykırmıştır: “Hayır, hayır, hayır!.. Yahudi’nin bir düşman olarak taşıdığı müthiş özelliklere verilen önemin abartılması imkânsızdır.”<sup class="calibre6">1</sup> Bir kitle hareketi içinde karşılaşılan her güçlük ve başarısızlık düşmanın bir marifetidir ve buna karşılık her başarı düşmanın şeytani planlarına rağmen kazanılmış bir zaferdir.<sup class="calibre6">2</sup></p>

  <p class="calibre2">Son olarak da, ideal bir düşmanın yabancı olması gerekir. İdeal düşman niteliğini kazanması için yerli bir düşmanın yabancı bir soydan geldiği iddia edilmelidir. Hitler, Alman Yahudilerine kolaylıkla yabancı damgasını basmıştı. Bolşevik devrim kışkırtıcıları, Rus aristokrasisinin yabancı (İskandinav, Tatar, Batılı) kökten geldiği konusu üzerinde ısrarla durmuşlardı. Fransız Devrimi’nde aristokratlara, “barbar Germenlerin torunları olarak, Fransız avam sınıfına ise medenileşmiş Galyalıların ve Romalıların torunları<sup class="calibre6">3</sup> olarak bakılmıştı. Püriten Devrimindeki kralcılara Normandiyalı (yani yabancı bir istilacı grubun torunları) damgası vurulmuştu.</p>

  <p class="calibre2">Genellikle, bir şeyi sevdiğimiz zaman, o şeyi bizimle beraber sevecek taraftarlar aramayız; aksine, sevdiğimiz şeyi seveni, rakip ve saldırgan olarak görürüz. Fakat bir şeyden nefret ettiğimiz zaman, aynı şeyden nefret eden taraftarları daima ararız.</p>

  <p class="calibre2">Haklı bir şikâyetimiz olduğu ve bize haksızlık yapanlardan intikam almak istediğimiz zaman, bizim tarafımızı tutacak kişiler aramamız akla yatkındır. Şaşırtıcı nokta şudur ki, nefretimiz elle tutulur bir şikâyetten ileri gelmediği ve bu şikâyetimizin pek de haklı görünmediği durumlarda, taraftar bulma arzumuz daha da şiddetlenmektedir. Bizim gibi nefret eden başkalarıyla birleşmeye bizi iten, genellikle işte bu haksız yere duyduğumuz nefrettir ve bu cins nefret, en etkili birleştirici etkenlerden bir tanesi olarak işlev görür.</p>

  <p class="calibre2">Bu çeşit nefretler nereden gelir ve nasıl bir birleştirici etkisi vardır? Bunlar bizim kendi özümüzdeki yetersizliği, değersizliği, suçluluğu ve diğer eksiklikleri bastırma çabamızın bir ifadesidir. Bu durumda kendini aşağı görme duygusu, başkalarından nefret etme kalıbına girer ve bunu maskelemek için çok kesin ve ısrarlı bir çaba sarf edilir. Açıkça bellidir ki, bunu yapmanın en etkili yolu, bizim gibi nefret eden mümkün olduğu kadar çok sayıda insan bulmaktır. Bu durumda olanların genel bir fikir birliğine büyük ihtiyaçları vardır. Hatta ikna ısrarlarımızın çoğunluğu, belki de inancımızdan çok, sebepsiz nefretimizden kaynaklanmaktadır.</p>

  <p class="calibre2">Haklı şikâyetlerimiz olması halinde bile nefretimiz, haksızlığa uğramamızdan çok, acizliğimizden, yetersizliğimizden ve korkaklığımızdan (diğer bir deyimle kendimizi aşağı görmemizden) ileri gelir. Kendimizi bize eziyet edenlerden üstün görüyorsak, büyük olasılıkla onları küçümser hatta onlara acırız, fakat onlardan nefret etmeyiz. Şikâyet ile nefret arasındaki ilişkinin basit ve direkt bir ilişki olmadığı şu gerçekten de görülmektedir ki, içimizde doğan nefret, bizi haksızlığa uğratana her zaman yönelmez. Çoğunlukla, bize birisi kötülük yaptığı zaman nefretimizi onunla hiç ilgisi olmayan başka birisine veya bir gruba yöneltiriz. Stalin’in gizli polisinin zorbalığına maruz kalan Ruslar, “kapitalist savaş tüccarlarına” kolayca öfkelenir; Versay Antlaşması’ndan şikâyetçi olan Almanlar, hırslarını Yahudileri imha etmekle alır; Boer’lerin baskısından ezilen Zulu’lar, Hindu’ları kılıçtan geçirir; ABD güney eyaletlerindeki zenginler tarafından sömürülen beyazlar, zencileri linç ederler.</p>

  <p class="calibre2">İnsanda, kendini aşağı görme duygusu, “düşünülebilecek en haksız ve en caniyane hırslan yaratır, çünkü o, kendini suçlu bulan ve kusurlu olduğuna kendini ikna eden gerçeğe karşı, öldürücü bir nefret duyar.”</p>

  <p class="calibre2">Nefretin, haklı bir şikâyetten çok, kendini aşağı görmekten ileri geldiği, nefretle suçluluk hissi arasındaki çok yakın ilişkileri görülmektedir.</p>

  <p class="calibre2">Bir kişiden nefret etmenin en kesin yolu, o kişiye ağır bir haksızlık yapmaktır. Bir kişinin bize yönelik haklı bir şikâyeti olduğu zaman ondan duyduğumuz nefret, bizim ona yönelik haklı bir şikâyetimiz olduğu zaman duyduğumuz nefretten daha güçlüdür. İnsanların suçlarını yüzlerine vurmakla ve bu yolla onları utandırmakla, saygılı ve alçak gönüllü olmalarını sağlayamayız. Bunu yapmakla muhtemelen onların gururlarını kırar ve içlerinde bir tecavüz isteği yaraünz.</p>

  <p class="calibre2">Nefret ettiğimiz kişilere kötülük yapmak, nefretimizin ateşini körüklemek anlamına gelir. Bunun aksine, bir düşmana asil bir davranışta bulunmamız, ona duyduğumuz nefreti körleştirmek demektir.</p>

  <p class="calibre2">Suçluluk duygumuzu yenmekte en etkili yol, kendilerine karşı suç işlediğimiz kişilerin gerçekten cezayı hak eden, kötü ve hatta öldürülmeye layık kişiler olduğuna kendimizi ve başkalarını inandırmaktır. Haksızlık yaptığımız kişiler, acınası kişiler olmadığı gibi, onlara karşı kayıtsız da kalamayız. Ya onlardan nefret edip onlara eziyet etmeliyiz ya da kendimizi “kendini aşağı görme” akıntısına bırakmalıyız.</p>

  <p class="calibre2">Bir dinin yüce bir noktaya yönelmiş olması, güçlü bir suçluluk ve günahkârlık duygusu ortaya çıkarır. İman bildirmenin yüceliği ile davranışların kusurluluğu arasında kaçınılmaz bir tezat vardır. Tahmin edileceği gibi, suçluluk duygusu nefreti geliştirir. Böylece, iman ne kadar yüce olursa, onun beslediği nefret de o denli şiddetli olur.</p>

  <p class="calibre2">İçinde iyilik taşıyan bir düşmandan nefret etmek, tamamen kötü olan bir düşmandan nefret etmekten daha kolaydır. Japonların biz Amerikalılara oranla bir avantajı vardı. Çünkü onlar biz Amerikalılarda, bizim onlarda bulduğumuzdan daha çok beğenilecek şey buluyorlardı. Onlar bizim onlardan nefret edebildiğimizden daha güçlü bir şekilde bizden nefret edebiliyorlardı. Uluslararası ilişkilerde Amerikalılar iyi bir nefretçi sayılmaz, çünkü onlar kendilerini bütün diğer uluslardan daha üstün zannederler. Bir Amerikalının diğer bir Amerikalıya (örneğin Hoover veya Roosevelt’e) nefreti, bir yabancıya duyacağı antipatiden çok daha güçlüdür. Şu nokta ilgi çekicidir ki, Amerika’nın nispeten geri kalmış güneyli halkı, diğer Amerikan vatandaşlarına oranla daha güçlü bir yabancı düşmanlığı göstermektedir. Eğer Amerikalılar yabancılardan tüm kalpleriyle nefret etmeye başlarlarsa bu, Amerikan halkının kendi yaşayış tarzına duydukları güveni yitirmiş olduğunun işaretidir.</p>

  <p class="calibre2">Nefretin derinliğinde beğenmek gibi ters bir akıntının varlığı, nefret ettiğimiz kişileri taklit etme eğitimimizle kendini gösterir. Böylece, her kitle hareketi zamanla kendini nefret ettiği özel düşmanına benzer duruma getirir. Fransa’da Jakobenler, zulmüne karşı ayaklandıkları yönetimin bütün kötülüklerini kendileri de tekrar etmişlerdir. Sovyet Rusya, tekelci kapitalizmin en katıksızını ve büyüğünü gerçekleştirmektedir. Hitler, Sion’un akıllı adamlarının mazbatalarını kendine rehber olarak almış ve onları “en küçük ayrıntısına dek”* takip etmiştir.</p>

  <p class="calibre2">Zulme uğrayan kişilerin, hemen hemen her zaman, kendilerine zulmedenlere benzediklerini görmek hayret vericidir. “Kötü insanlar kötü insanları yaratır,” sözü, kısmen şu gerçeğe dayanmaktadır: kötüden nefret eden kişiler, kendilerini o kötüye benzetirler ve böylece, kötülük devam eder. Bu durumda fanatiklerin hem kendilerine benzetme hem de karşıt duruma getirme yoluyla dünyaya kendi benzerlerini yaydıkları açıkça görülmektedir. Fanatik Hıristiyanlık eski devirlerde, hem taraftarlar kazanmak hem de yeni bir gaddarlık örneği vermek yoluyla kendini devam ettirmiştir. Hitler, hem Nazizmi geliştirerek hem de demokrasileri hoşgörüsüz ve insafsız olmaya zorlayarak kendini dünyaya kabul ettirdi. Komünist Rusya, hem taraftarlarına hem de düşmanlarına kendi şeklini aşılamaktadır.</p>

  <p class="calibre2">Böylece, “nefret” her ne kadar bir topluluğun kendini savunması için kolayca kullanılacak bir araçsa da, sonunda bu o topluluk için pahalıya mal olur; çünkü savunmasını yapmış olduğumuz değerlerin birçoğunu böylelikle kaybetmiş oluruz.</p>

  <p class="calibre2">Nefretin derinliğinde beğenmek gibi ters bir akıntının bulunduğunu sezmiş olan Hitler, bundan önemli bir sonuç çıkarmıştır. Hitler, Nasyonal Sosyalistin, düşmanının nefretine layık olmasını büyük önemle karşılamış ve böyle bir nefreti, Nasyonal Sosyalistin üstünlüğünü ispat niteliğinde görmüştü.</p>

  <p class="calibre2">Öyle anlaşılmaktadır ki, kendi değersizliğimizi öğrenmenin ezikliği içine girdiğimiz zaman kendimizi bazı kişilerden aşağı, bazılarından da yukarı görmeyiz fakat en aşağı insandan da daha aşağı görürüz. Böylece bütün dünyadan nefret ederiz ve bütün insanlığa zulmetmek isteriz.</p>

  <p class="calibre2">Hayal kırıklığına uğramış kişiler, varlıklı kişilerin düşmesinde ve dürüst kişilerin lekelenmesinde kendileri için bir güvence unsuru görürler. Onlar, insanlığın genel olarak gerilemesini dünya kardeşliğine yönelmiş bir adım olarak görürler. Kargaşalık, onlarca bir eşitlik cennetidir. Yeni bir hayat ve yeni bir düzen gelmesi gerektiği konusunda, onların ateşli inançları, bu yeni düzenin kurulabilmesi için eskisinin yıkılması gerektiği inancıyla körüklenir. Sonsuza dek refah içinde yaşamayı arzulayan haykırışları, var olan her şeyden nefret etmelerinin ve mevcut düzenin sonunun geldiğini görme özlemlerinin bir ifadesidir.</p>

  <p class="calibre2">İhtiraslı nefret, bir kişinin boş hayatına anlam ve amaç kazandırır. Böylece, hayatlarının amaçsızlığı ile sık sık huzursuz olan kişiler, yalnızca kendilerini kutsal bir amaca adamakla değil, aynı zamanda aşın bir akımı desteklemekle de yeni bir tatmin elde ederler. Bir kitle hareketi, bu kişilere her iki yolda da sınırsız imkânlar vaat eder.</p>

  <p class="calibre2">Pascalın “bütün insanların doğal olarak birbirinden nefret ettiği ve sevgi ve hayırseverliğin birer sahte görüntü olduğu, çünkü bunların temelinin nefretten oluştuğu”* şeklindeki ifadesinde ne kadar gerçek payı bulunduğunu bilmemekle beraber, benliğimizin oluşumunda nefretin geniş kapsamlı bir eleman olduğunu düşünmemek imkânsızdır. Bütün heyecanlarımız, bağlılıklarımız, ihtiraslarımız ve umutlarımız analiz edildiği zaman, İçinde nefret bulunduğu görülür. Diğer taraftan, nefreti tahrik etmek yoluyla bir heyecan, bir bağlılık ve bir umut oluşturmak mümkündür. Martin Luther şöyle demişti: “İstediğim şekilde dua edemeyecek kadar kalbim soğuk olduğu zamanlar, aklıma düşmanlarımı geti<span class="calibre9">ririm</span>... Öyle ki, kalbim öfke ve nefrede şişer ve o zaman tutkuyla dua edebilirim. Ve öfkem ne kadar kızgın olursa, dualarım da o kadar güçlü olur.”</p>

  <p class="calibre2">“Beraberlik” ve “kendinden özveri” davranışı, en asil amaçlar için teşvik edildiğinde bile, nefret etmek için bir fırsat oluşturur. Hatta insanlar dünyada hoşgörü ve barışı artırmak gibi yüce amaçlar için bir topluluk kursalar bile, bu topluluğun üyelerinin kendi gibi düşünmeyenlere karşı şiddetli hoşgörüsüzlük göstermeleri olasıdır.</p>

  <p class="calibre2">Bireyin bir topluluğa tam uyması için gerekli olan al-turizm ve asimile olma, ihtiraslı davranış eğilimi oluşturur ki bu davranışlara ihtiraslı nefret de dâhildir. Birlik ve altıırizm havası içinde nefretin gelişmesine yardım eden başka etkenler de vardır. Kendi özünden fedakârlıkta bulunmuş olmanın, insanlarda sanki başkalarına karşı sert ve merhametsiz davranmaya hak kazanmış olmak gibi bir düşünce yarattığı görülmektedir. Kesin inanç adamının, özellikle de dindar bireyin görüntüde alçak gönüllü biri olduğu doğrudur. Ancak, gerçek şudur ki, benliğini teslim etmek ve nefsini itaatkâr kılmak, gurur ve kibir doğurur. Böylece, kesin inanç adamı kendini ayncalıklı, dünyaya nur saçmaya gelmiş bir kişi, uysal görünüşlü bir savaşçı ve dünyanın mirasçısı olarak görme yanılgısına düşer. Kendi inancında olmayan kişiler onun için birer iblistir ve söylediklerini dinlemeyenler kahrolacaklardır.</p>

  <p class="calibre2">Bir de şu konu vardır: kendi özümüzü reddedip kapalı bir topluluğun bir parçası haline geldiğimiz zaman sadece kişisel menfaatimizi reddetmiş olmayız, aynı zamanda kişisel sorumluluktan da sıyrılmış oluruz. Bir kişinin tek başına karar vermede duyduğu tereddütlerden, korkulardan ve şüphelerden kurtarıldığı zaman, zalimlikte ve gaddarlıkta ne kadar aşırı noktalara gideceği belli olmaz. Bir kitle hareketinin tek vücut yapısı içinde kişisel bağımsızlığımızı kaybettiğimiz zaman yeni bir özgürlüğe kavuşuruz: Bu, hiç utanmadan ve vicdan azabı çekmeden, nefret etme, yalan söyleme, işkence yapma, adam öldürme ve ihanet etme özgürlüğüdür. Bir kitle hareketinin çekiciliği kısmen bu gerçekte yatmaktadır. Orada biz, “başkalarının namusunu lekeleme hakkı” buluruz ki bunun, Dostoyevski’ye göre büyüleyici bir cazibesi vardır.** Hitler, bireyci kişinin acımasız davranışlarını, aşağılık davranışlar olarak görüyor ve şöyle diyordu: “Kutsal bir inanca dayanmayan acımasız davranışlar, dengeden ve kararlılıktan yoksundur.”</p>

  <p class="calibre2">Böylece nefret, sadece bir birleşme aracı değildir, aynı zamanda birleşmenin bir sonucudur. Renan, dünya kurulduğundan bu yana merhametli bir millet bulunduğunu hiç kimsenin duymadığını söylemiştir. Buna ek olarak, merhametli bir kilise veya merhametli bir devrim partisi bulunduğunun duyulmadığı da söylenebilir. Bencillikten doğan nefret ve zalimlik, benliğini teslim etmekten doğan nefret ve zalimliğin yanında hafif kalır.</p>

  <p class="calibre2">Tanrı aşkı, Hıristiyanlık aşkı, bir millet aşkı, zulmedilenleri korumak aşkı vs. gibi heyecanlar uğruna kan döküldüğünü, şiddete başvurulduğunu ve tahribat yapıldığını gördüğümüz zaman bu utanç verici hareketlerin suçunu genellikle güç ihtirasına kapılmış liderlere yükleriz. Gerçekte, bu hareketler bir liderin planlan değil, o heyecanların doğurduğu beraberliğin sonucunda asil duyguların nefret ve şiddet kalıbına girmesidir. Bir insanı benliğinden sıyırmak bir bakıma onu insanlığından sıyırmaktır. İşkence odası anonim bir müessesedir.</p>
</body>
</html>
