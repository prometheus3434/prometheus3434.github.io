<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre2"><a id="bookmark0"></a><span class="calibre4">BÖLÜM IV</span></h1>

  <p class="calibre2"><a id="bookmark1"></a><span class="calibre5">Başlangıç ve Sonuç</span></p>

  <p class="calibre2"><a id="bookmark2"></a><span class="calibre4">Söz Ustaları (Yazarlar, Şairler ve Konuşmacılar)</span></p>

  <p class="calibre2">Mevcut düzen gözden düşürülmeden önce genellikle kitle hareketleri ortaya çıkmaz. Gözden düşürme işi, iktidardakilerin yanlış tutumlarının veya suiistimallerinin doğal sonucunda değil, içlerinde şikâyet duygusu barındıran söz ustalarının kasten yaptıkları bir iştir. Söz ustalarının bulunmadığı veya yazıların ve sözlerin şikâyet taşımadığı yerlerde, yönetim ne kadar beceriksiz ve kötü olursa olsun, kendi kendine çöküp gidinceye kadar iktidarda kalır. Diğer yandan, erdem ve çabalan şüphe götürmeyen bir yönetim, söz ustası azınlığının taraftarlığını kazanmakta başarı sağlayamazsa iktidardan düşebilir.*</p>

  <p class="calibre2">Madde 83 ve 86’da işaret edildiği gibi, bir kitle hareketinin gerçekleşmesi ve devam ettirilmesi güce dayanmaktadır. Patlak vermek üzere olgunlaşmış bir kitle hareketi insaf tanımayan bir olaydır ve hareketin yönetimi, baskı yoluyla kazanılmış yandaşları sanki kendi kendilerine ortaya çıkmışlar gibi tanıtmak isteyen insafsız fanatiklerin elindedir. Fakat bu fanatiklerin ortaya çıkması ve görev kabul etmesi ancak mevcut düzen gözden düşürülüp halkın desteğini kaybetmesinden sonra olur. Mevcut kurum ve kuruluşların küçük düşürülmesi, kitlele-re düzen değişikliği fikrinin aşılanması, yeni bir inanca alışkanlık yaratılması gibi hazırlık işleri, mudaka halk tarafından tanınmış yazar ve konuşmacılara (söz ustalarına) yaptırılır. Mevcut düzen aşağı yukan düzenli bir şekilde işlediği sürece halk genellikle muhafazakâr bir tavır alır ve yenilikler düşünse bile toptan bir yenilik düşünmez. Fanatik düşüncede olan kişi, bu muhafazakâr halka çatarak onların tehlikeli, ihanet yolunda, beceriksiz hatta anormal olduğunu iddia eder. Hoşgörülü olan yetkililer bile tutucunun bu aktif hareket taktiklerine karşı sert tepki gösterirler ve fanatiğin aktif hareket taktiği, iktidara yeni bir canlılık kazandınr.</p>

  <p class="calibre2">Tipik bir söz ustasına gelince durum değişiktir. Kitleler onu dinler, çünkü bilirler ki onun sözleri ne kadar kritik olursa olsun hemen bir sonuç veremez. Yetkililer onun yazdıklarını ya duymamazlıktan gelir ya da onu susturmak için yumuşak yöntemler kullanırlar. Böylece söz ustalan, fazla belli etmeden mevcut kurum ve kuruluşları küçültür, iktidardakileri gözden düşürür ve inançları zayıflatarak bir kitle hareketinin başlaması için sahneyi hazırlar.</p>

  <p class="calibre2">İlerdeki maddelerde tarifi yapılan “söz ustalarının, fanatiklerin ve eylemcilerin” sınıflandırılması, bunların kesin ölçüler içinde kaldığı anlamına taşımaz. Gandi ve Troçki gibi adamlar nispeten pasif birer yazar ve konuşmacı olarak başlamışlar, fakat sonradan lider veya komutan olarak eşsiz başarı göstermişlerdir. Muhammed başlangıçta bir konuşmacı olarak ortaya çıkmış ve sonunda olağanüstü bir eylem adamı olduğunu ortaya koymuştur. Lenin gibi bir fanatik, hem olağanüstü bir konuşmacı hem de eşsiz bir eylem adamıdır. Sınıflandırmanın ortaya koymaya çalıştığı gerçek şudur ki, bir kitle hareketinin temelini hazırlayanlar, güzel yazma ve güzel konuşma yeteneğinde olanlardır; kitle hareketini fiilen açığa vuranlarsa, bir fanatiğin heyecan ve yeteneğinde olanlardır ve kitle hareketinin son toparlamasını yapanlar da, uygulayıcı eylem adamı yeteneğinde olanlardır.</p>

  <p class="calibre2">Bir yerde daha önce bulunmayan bir yazar- konuşmacı azınlığının ortaya çıkması, devrime doğru atılan bir adımdır. Bati ülkeleri yabancıya karşı düşmanlık duygularına neden olmakla değil, aynı zamanda insan değerine sıkça yer veren kültürel faaliyetleriyle de bilmeyerek de olsa Asya’daki kitle hareketlerini tahrik etmişlerdir. Hindistan’daki, Çin’deki, Endonezya’daki devrimci liderlerin çoğu öğrenimlerini muhafazakâr Batı okullarında yapmışlardır. Dindar ve muhafazakâr Amerikalılar tarafından yönetilen ve finanse edilen Beyrut’taki Amerikan koleji, cahil Arap dünyası için devrimciler yetiştirmektedir. Çin’deki misyonerlik okulu öğretmenleri de bilmeyerek, Çin devrimi için ortam hazırlayanlar arasında bulunuyordu.</p>

  <p class="calibre2">Söz ustaları çeşitli mesleklerdendir. Bunlar, din adamı, peygamber, yazar, sanatçı, profesör, öğrenci ve genel olarak aydınlardan olabilir. Çin ülkesi gibi okuma- yazmanın güç bit sanat olduğu yerlerde sadece okuyup yazma bilmek bile bir kişiye söz ustası olma niteliğini kazandırabilir. Buna benzer bir durum, hiyeroglif sanatının bir azınlığın elinde olduğu eski Mısır’da da mevcuttu.</p>

  <p class="calibre2">Söz ustalarının meslekleri ne olursa olsun, neredeyse bunların hepsinin mevcut düzene yönelik davranışlarına şekil veren güçlü arzuları vardır. Bu şiddetli arzular, değerlerinin kabul edildiğini görmek için bekleyişten ve çoğunluğun üzerinde bir değer taşıdığını açıkça ispat etme özleminden gelirler. Napolyon şöyle söylemişti: “Devrimi yapan kendini beğenmişlikti, özgürlük sadece bir bahaneydi/<sup class="calibre6">5</sup> Yaratıcı olsun veya olmasın her aydının kalbinde, bir kendine güvensizlik duygusu olduğu anlaşılmaktadır. En yetenekli aydının bile kendi değerini her gün yeniden ispat etmeye zorunlu bir hayat yaşadığı görülmektedir. Remustafm Thiers hakkında söylediklerinin bütün söz ustaları için de doğru olduğu kabul edilebilir: “Onda ihtirastan çok kendini beğenmişlik var. O sizin yaptığınız işlerden çok, onun fikirlerine gösterdiğiniz saygıya önem verir. Ona önce fikir danışın, sonradan canınız ne isterse yapsanız da fark etmez/<sup class="calibre6">5</sup></p>

  <p class="calibre2">Neredeyse her tenkitçi ve protestocu söz ustasının hayatında, güç sahibi kişilerin kendisi hakkındaki saygılı ve gönül alıcı bir jesti karşısında güçlünün tarafına geçeceği bir dönem vardır. Belirli bir aşamada söz ustalarının çoğu dalkavuk ve zamanın adamı olmayı kabul edecek bir eğilim taşırlar. Zamanın Yahudi iktidarını temsil eden Ferisiler eğer Hz. İsa’yı aralarına alıp ona saygı gösterselerdi ve onu Haham olarak tanısalardı belki de İsa yeni bir İncil ortaya koymayacaktı. Eğer bir piskopos tam zamanında Luther’e tartışma imkânı tanısaydı, onun içindeki Reformasyon ateşini söndürmüş olabilirdi. Prusyalılar, genç Kari Marx’a bir unvan tanıyıp önemli bir devlet görevi ver s elerdi, belki de onu kandırıp kendi taraflarına geçirebilirlerdi. Şu gerçeği de akılda tutmak gerekir ki, söz ustası bir defa kendine bir felsefe ve program kurduktan sonra büyük olasılıkla onlardan ayrılmayacaktır ve ayartmalar veya gönül almalar onun üzerinde etki yapmayacaktır.</p>

  <p class="calibre2">Her ne kadar protestocu söz ustası kendini ezilmişlerin ve haksızlığa uğramışların savunucusu olarak görürse de onun şikâyetleri, birkaç istisna hariç, özel ve kişiseldir. Onun acıması genellikle iktidardakilere duyduğu nefretin bir ifadesidir. “Hayatı pahasına da olsa, kitlelerin ıstırabına, tahammül edemeyecek kadar insanlık sevgisi taşıyan müstesna adam çok nadiren görülebilir” Thoreau bu gerçeği öfkeli bir şekilde şöyle ifade etmiştir: “İnanıyorum ki bir reformisti bu kadar çok üzen şey onun ıstırap çeken arkadaşları için duyduğu üzüntü değil, kendi kişisel sıkıntılarıdır. Eğer bu sıkıntısı düzeltilirse... o arkadaşlarını bir özür bile dilemeden unutacaktır”<sup class="calibre6">1</sup> Üstün yetenekleri iktidardakiler tarafından uygun bir şekilde tanındığı zaman, söz ustası zayıfa karşı güçlü-nün tarafını tutmasının bin bir tane yüce mazeretini bulacaktır. “Zavallı, basit, avam halk” hakkında duygu dolu konuşmalar yapan Luther, sonradan Alman prensliğiyle anlaşma yapınca “Tanrı, ne kadar haklı olurlarsa olsunlar halk yığınının ayaklanmasına izin vermektense, ne kadar haksız olursa olsun hükümetin tarafını tutmayı tercih edecektir” diye konuşmuştur. Nazi Almanya-sı’nm ve Bolşevik Rusya’nın şımartılmış ve iltifata boğulmuş söz ustaları, acımasız liderlere ve gizli polise karşı zulüm ve işkence çekenlerin tarafını tutmak için hiçbir zorunluluk hissetmemektedirler.</p>

  <p class="calibre2">Bir yönetim, ehliyetinin sınırlarını aştığı halde iktidarda kalabilmişse, o yerde ya aydın sınıfı yoktur ya da iktidardakilerle söz ustaları arasında sıkı bir anlaşma vardır. Okumuş adamların tümünün rahip sınıfından olduğu bir yerde kilise saldırılardan muaftır.</p>

  <p class="calibre2">Okumuş adamların hepsinin hükümet memuru olduğu veya tahsili olan kişiler için üstün bir durumun kabul edildiği yerlerde, mevcut düzen, büyük olasılıkla protesto hareketleriyle karşılaşmaz.</p>

  <p class="calibre2">Katolik kilisesi 10. yüzyılda, Papa XII John zamanında kendi tarihinin en düşük seviyesinde bulunuyordu. Katolik kilisesinin bu dönemi, kiliseye karşı dini devrimin (Reformasyon) başladığı 15. yüzyıldaki duruma kıyasla çok daha bozuk ve faydasızdı. Fakat şu var ki, 10. yüzyılda bütün okumuş insanların rahip sınıfından olmasına karşılık, 15. yüzyılda matbaa ve kâğıdın keşfedilmiş olması nedeniyle, okuma imkânı kilisenin tekelinden çıkmış bulunuyordu. Reformasyonuıı öncülüğünü yapanlar, rahip sınıfından olmayan hümanist aydınlardı. Kilise ile sıkı ilişkisi olan aydınlar veya İtalya’da olduğu gibi, Papa’nın himayesinden yararlananlar “mevcut kuruluşlara ve din sömürüsüne karşı hoşgörülü davrandılar ve genellikle kendilerine yarar sağlayan batıl inançların karanlığı içinde halk sürüsünün daha ne kadar kalacağı konusuna pek aldırış etmediler.</p>

  <p class="calibre2">Gerek eski Mısır’daki gerekse Çin İmparatorluğumdaki. politik denge, hükümetle aydınlar arasındaki sıkı bir anlaşmadan ötürüdür. İlgi çekici bir durumdur ki Çin İmparatorluğu henüz ayakta iken tek Çin kitle hareketini oluşturan Taiping ayaklanmasını hazırlayan insan, devlet yüksek mülki amir sınavında tekrar tekrar başarısızlığa uğrayan bir aydın idi.</p>

  <p class="calibre2">Roma İmparatorluğu’nun uzun süre yaşayabilmesi, bir dereceye kadar Romalı yöneticilerle Yunan aydınları arasındaki yakın arkadaşlıktan ileri geliyordu. İşgal altındaki Yunanlılar, Romalı efendilerine hukuk ve uygarlık öğrettikleri inanandaydılar. Sakat ve çökmüş olan Ne~ ronun MS 67’de Yunanlıları ziyareti sırasında, nasıl aşırı bir sevgi gösterisiyle karşılandığını okumak hayret vericidir. Yunanlılar, Helen ırkına karşı aşırı bir beğenme duygusu taşıyan Neron’u kardeş bir aydın ve sanatçı olarak görüyorlardı. “Kendisini memnun etmek için bütün festivaller bir araya getiriliyor, bütün şehirlerden hoşnutluk ifadesi hediyeler yağdırılıyordu.” Buna karşılık Ne~ ton da kendilerine imtiyazlar dağıttı ve nihayet Yunanlılara özgürlük verdiğini ilan etti.</p>

  <p class="calibre2"><span class="calibre3">A Study of History</span> isimli eserinde A. J. Toynbee, Se-zar’m Mısır’a ayak basmasından beş yüz yıl sonra İskenderiyeli Ciaudian’m Roma İmparatorluğu’nu öven Latince bir dizesinden bahsetmekte ve üzüntüyle şunları eklemektedir: “İngiliz yönetiminin Hindistan için, Roma yönetiminin Mısır için olduğundan daha iyi ve hayırlı olduğunu ispat etmek güç değildir, fakat Hindistan’ın herhangi bir İskenderiye’sinde bir Claudian bulmak güçtür.”* Buna göre İngilizler, Hindistan’da Nizamlar, Mihraceler, Nevablar vs. besleyeceği yerde Hintli aydını kazanmak için çaba harcasaydı, ona eşit muamele yapsaydı, onu işinde destekleseydi ve onu ülkenin nimetlerine ortak etseydi, belki de Hindistan’da İngiliz yönetimini sonsuza dek devam ettirebilirdi diye düşünmek herhalde pek yanlış olmaz.</p>

  <p class="calibre2">Hindistan’ı yöneten İngilizler, herhangi bir ülkenin aydınlarıyla iyi geçinebilecek yetenekten tamamen yoksun kişilerdi, nerede kaldı ki iyi aydınlarla geçineceklerdi. Onlar, İngilizlerin doğuştan üstün olduğu inancı içinde yoğrulmuş eylem adamlarıydı. Onlar çoğunlukla, Hintli aydını hem bir söz ustası hem de bir Hintli olarak aşağı görüyorlardı. Hindistan’daki İngilizler, iş alanının yalnız kendi ellerinde kalmasını istiyorlardı. Gerçek anlamda hiçbir zaman Hintlileri, mühendis, ziraat mühendisi veya teknisyen olmaya teşvik etmediler. Kurdukları öğretim kurumlan “kuramcı” teorisyenler yetiştirmişti ve kaderin bir cilvesidir ki bu sistem, İngiliz yönetimini koruyacak yerde, aksine onun yıkılmasını çabuklaştırmıştı.</p>

  <p class="calibre2">İngilizlerin Filistin’deki başarısızlıkları da, tipik İngiliz sömürge yöneticileriyle söz ustaları arasındaki dostça ilişkilerin yokluğundan ileri gelmişti. Yahudiler, İngilizlerin gözünde erkeklikten uzak, nankör korkaklar ve İngiliz savunma kuvvetleri çekilir çekilmez, savaşçı Araplara kolayca yem olacak insanlar olarak görünmenin acısıyla yaşamaktaydılar.</p>

  <p class="calibre2">Gerek Bolşevik gerekse Nazi rejimlerinde devletle söz ustaları arasında tarihi önemde ilişkiler bulunduğuna dair deliller vardır. Rusya’ da okur-yazarlar, sanatçılar ve aydınlar iktidar sınıfının imtiyazlarına ortak edilmektedir. Bunların hepsi üstün birer devlet memurudur. Hitler örneğinde de, bütün kültür sahibi olma imkânlarının Hitler’in hayalindeki dünya imparatorluğunu yönetecek elit sınıfın tekelinde bulunması ve avam halkın ancak okuyup yazabilecek kadar eğitim görmesi şeklinde şeytani planlar mevcuttu.</p>

  <p class="calibre2">18. yüzyıl Fransası’nın yazı ustaları, bir kitle hareketinin öncüsü olan aydınların bilinen en iyi örnekleridir. Buna benzer örnekler, her kitle hareketinin doğuşundan önceld dönemde görülebilir. Reformasyon’un ortamı, halka hitap eden broşürlerle, rahip sınıfını taşlayan ve suçlayan kişiler tarafından ve Jonathan Reuchlin gibi Papalık divanına karşı savaşan aydınlar tarafından hazırlanmıştı.. Roma imparatorluğunda Hıristiyanlığın hızla yayılışı, yerini almaya çalıştığı ilkel mezheplerin o zamana kadar zaten gözden düşürülmüş olmasından ötürüdür. Gözden düşürme işi, Hıristiyanlığın doğuşundan önceki ve sonraki zamanlarda mezheplerin saçmalıklarını okullarda ve sokaklarda alay edercesine yeren Yunan filozofları tarafından yapılmıştı. Hıristiyanlık, Yahudiliğe karşı çok az başarı sağlamıştır çünkü Yahudi diniyle Yahudi söz ustaları arasında sıkı bir anlaşma vardır. Hahamlar ve öğrencileri, mabedin yerini okul ve kitabın aldığı o zamanki Yahudi hayatında yüksek bir statüye sahip bulunuyordu. Söz ustalarının üstün tutulduğu herhangi bir sosyal düzende, ülke içinde bir muhalefet meydana gelmeyeceği gibi yabancı kitle hareketleri de kendilerine bir dayanak bulamazlar.</p>

  <p class="calibre2">Zamanımızdaki sosyalist ve milliyetçi kitle hareketlerinin öncülüğü her zaman için şairler, yazarlar, tarihçiler, bilim adamlan, filozoflar ve benzeri kişiler tarafından yapılmıştır. Aydın kuramcılarla (teorisyenlerle) devrimci harekeder arasındaki ilişkinin önemini belirtmeye gerek yoktur. Fakat aynı önemde bir gerçektir ki —Fransız D evrimlinden Endonezya ayaklanmasına kadar -bütün milliyetçi harekeder, eylem adamları tarafından değil, kusur bulucu aydınlar tarafından tasarlanmışlardır. Vatanseverliğin temel direkleri olarak kabul edilen generaller, sanayiciler, toprak sahipleri ve iş adamlan, kitie hareketi başladıktan sonra ona katılan kişilerdir. Her milliyetçi hareketin en güç dönemi olan başlangıç dönemindeki çabalan, vatanseverliğin gelecekteki bu temel direklerini ikna etmek ve kendi taraflarına çekmekten ibarettir.</p>

  <p class="calibre2">Çekoslovakya tarihçisi Palacky’nin söylediği gibi, kendisi ve bir avuç arkadaşının bir akşam yemek yedikleri odanın tavanı çökmüş olsaydı, Çek ulusal hareketi diye bir hareket olamayacaktı. Bütün milliyetçi harekeden başlatanlar böyle bir avuç kuramcı söz ustalandır. Siyonizmin yaraticılan Yahudi aydınlan olduğu gibi, Alman milliyetçiliğinin yaratıcıları da Alman aydınlarıydı. Bağlı olduğu sınıf veya topluma yöneltilmiş olan herhangi bir hor görüş (din, ırk veya dil yönünden) karşısm-da, söz ustasının büyük bir duyarlılık göstermesinin nedeni onun yüksek statüye kavuşmak için içinde taşıdığı derin kıvranıştan ileri gelmektedir. Fichte ve Alman aydınlarını, Avrupa’ya hükmedecek bir ulus meydana getirmek üzere Alman kitlelerini birleşmeye davet etmeye sevk eden neden, Napolyon’un Almanları, özellikle Prusyalılan hor görmesidir. Rus/a’daki milyonlarca Yahudi’ye yapılan hakaretler ve 19. yüzyılın sonuna doğru Avrupa’daki Yahudilerin iftiralara hedef tutulması nedeniyle Theodor Herzl ve Yahudi aydınları Siyonizm’e itilmişlerdir.</p>

  <p class="calibre2">Kusur bulucu söz ustasının, nasıl devamlı ve ısrarlı bir şekilde, alay etmek ve gözden düşürmek yoluyla mevcut inanç ve bağlılıkları sarstığını ve halkı düzen değişikliği fikrine alıştırdığını görmek kolaydır. Görülmesi zor olan şey, mevcut inanç ve kuruluşların gözden düşürülmesi işleminin, yeni bir aşırı inancın doğuşunu nasıl mümkün kıldığıdır. Çünkü tuhaf bir gerçektir ki, savaş açmış bir söz ustası çoğunlukla, bireysel düşüncenin özgür olacağı bir toplum için değil, aksine maksimum tekdüzelik ve körü körüne inancı yücelten kapalı bir toplum için ortam hazırlar. Şüphe etme ve saygısızlık duymanın böylece yaygın bir duruma gelmesi, çoğunlukla beklenmeyen sonuçlara yol açar. Rönesans’ın saygısızlığı sonucunda Reformasyon ve onun da sonucu olarak Katolik kilisesine karşı reform hareketi (Counter Reformation) oluşmuştu. Kilisenin ve kraliyet tacının itibarım kırarak mantığı ve hoşgörüyü savunan Fransızlar, öylesine bir devrimci ve milliyetçi fanatikliğin padamasına yol açtılar ki bu fanatiklik günümüze kadar henüz azalmamıştır. Kari Marx ve yandaşlan, dini, milliyetçiliği ve ticaret ihtirasını gözden düşürmek yoluyla, sosyalizm, komünizm, Stalinci milliyetçilik ve dünyaya hâkimiyet tutkusu gibi yeni aşırılıklar meydana getirdiler.</p>

  <p class="calibre2">Fanatik bir inancı yıkıp devirdiğimiz zaman, fanatiğin kökünü ortadan kaldırmış olmayız. Yaptığımız iş sadece onun bir yöndeki gösterisini önlemiş olmaktır ki, bunun sonucu olarak büyük olasılıkla o başka bir yönde ortaya çıkacaktır. Bu yüzden, savaş açmış olan söz ustası, mevcut inanç ve bağlılıklara leke sürmekle, hayal kı-nklığına uğramış kitlelerde farkında olmayarak bir inanç susamışlığı yaratmaktadır. Çünkü insanların çoğu, güçlü bir inanca sahip olmadıklan veya benliklerini unutacak kadar kendilerini verecekleri bir meşguliyet bulunmadığı zaman, hayatlarının boşluğuna ve kuruluğuna tahammül edemezler.</p>

  <p class="calibre2">Bu yüzden, alay edici veya küçük düşürücü söz ustası, kendine rağmen, yeni bir inancın müjdecisi olur.</p>

  <p class="calibre2">Söz ustasının kendisi, mutlak bir inancı olmaksızın da yaşayabilir. O, fikirleri çarpıştırmaktan ve gerçeğin kendisi kadar, gerçeğin araştırılmasından zevk alan bir insandır. Eğer onun bir felsefesi ve öğretisi varsa, bu daha çok onun zekâsının parlaklığını herkese tanıtmak için yaptığı bir iştir, yoksa bu inancın hareket ve öğreti programı değildir. Onun çağnsı genellikle inanç yoluna değil, mantık yolunadır. Buna rağmen aşırılar ve inanca susamış kitleler, bu görüşlere bir kutsal irade kesinliği içinde sanlırlar ve onlan yeni bir inancın kaynağı haline getirirler. Ne İsa bir Hıristiyan’dı, ne de Marx bir Marksist idi.</p>

  <p class="calibre2">Özet olarak ifade edilebilir ki, militan söz ustası, bir kitle hareketinin doğması ve büyümesi için gerekli olan ortamı şu davranışlarıyla hazırlar:</p>

  <p class="calibre2">1) Mevcut inançları ve kuruluşları gözden düşürüp, halkın bunlarla olan bağlarını koparmak yoluyla</p>

  <p class="calibre2">2) İnançsız bir hayat yaşamak istemeyen kişilerde dolaylı olarak bir inanç susamışlığı yaratmak ve böylece yeni bir inanç ortaya atıldığında, bu susamış kişilerin kalbinde güçlü bir taraftarlık etkisi yaratmak yoluyla</p>

  <p class="calibre2">3) Yeni inancın öğreti ve sloganlarını ortaya çıkartmak yoluyla</p>

  <p class="calibre2">4) İnançsız yaşayabilecek olgun kişilerin görüşlerini küçük düşürmek ve böylece yeni aşırılık ortaya çıktığı zaman, bu olgun kişileri karşı koyma gücünden yoksun bırakmak yoluyla, fikir ve prensipleri uğruna ölmeyi saçma bulan bu kişiler, yeni düzene savaşmaksızın boyun eğerler. Böylece fanatikler için artık sahne hazırlanmıştır.</p>

  <p class="calibre2">Kitle hareketleri tarihinde en acıklı duruma düşenler, kitlelerin hareketi sonucunda eski düzenin yıkıldığına tanık oluncaya kadar yaşayan aydın öncülerdir.</p>

  <p class="calibre2">Sanılır ki kitle hareketleri, ifade, vicdan ve davranış özgürlüğüne kavuşmak için, lıalkm basla rejimini yıkmak üzere aldığı kararın bir sonucudur, oysa gerçekte kitle hareketleri ve özellikle devrimler, aydınlarla mevcut yönetim arasındaki çatışmalarda aydınların ortaya çıkart-tıklan söz düellosundan doğmaktadır. Çoğu zaman kitle hareketlerinin, yerini aldıkları eski düzene oranla daha az kişisel özgürlük tanımalarının nedeninin, hareketin kritik bir noktada iktidara susamış bir komplonun eline geçmesinden ve bunların, doğacak özgürlük konusunda halkı aldatmasından ileri geldiği sanılır. Gerçekte bu süreçte aldatılan yegâne kişiler öncü aydınlardır.</p>

  <p class="calibre2">Gerçekte bu oluşumda aldanan kişiler, mevcut düzeni küçük düşürerek kitle hareketine öncülük yapmış olan aydınlardır. Bu aydınlar mevcut düzene karşı dururlar, onun ehliyetsizliği ve mantıksızlığıyla alay ederler, onun yasallığını gözden düşürürler ve kişisel özgürlük için çağrıda bulunurlar. Bu aydınların çağrısını olumlu karşılayan ve bunları destekleyen kitlelerin, aynı şeyler için kıvrandıklarını sanırlar. Hâlbuki kitlelerin özlemini çektiği özgürlük, kişisel ve kendini ifade özgürlüğü olmayıp bağımsız benliklerinin çekilmez yükünden kurtulma özgürlüğüdür. Onlar “seçme özgürlüğünün korkunç yükünden” kurtulma özgürlüğüne kavuşmak isterler. Onların istedikleri vicdan özgürlüğü değil, körü körüne otoriteye inançtır. Onlar eski düzeni, bağımsız ve özgür insanlardan oluşan bir toplum yaratmak için değil, tekdüze (eşitlikçi) bir toplum yaratmak için yıkarlar. Onların ayaklanmaları eski rejimin kötülüklerine karşı değil, zayıflığına karşıdır; onların şikâyeti eski rejimin baskısı değil, toplumu tek vücut haline getirecek bir biçime sokmamış olmasıdır. Bir kitle hareketinin ilk elde edilen sonuçlan, halkın bu isteğine uygundur.</p>

  <p class="calibre2">Bir kitle hareketi sırasında bu hareketin aydınlarının acıklı duruma düşmelerinin nedeni, toplu çabayı her ne kadar övseler de yine de temel itibariyle bağımsız kişiler olarak kalmalarıdır. Bunlar kişisel mutluluğun ve özgür fikirlerin yine de mümkün olacağına inanırlar. Fakat bir defa kitle hareketi yürümeye başladıktan sonra iktidar, bağımsız kişiliğe inanmayan ve ona saygı duymayanların eline geçer ve bunların iktidarda kalmalan, acımasız yöntemler uygulamalarından değil, kitle çoğunluğunun istediği eşitlik düzenine uygun davranışlarındandır.</p>

  <p class="calibre2"><a id="bookmark3"></a><span class="calibre4">Fanatikler</span></p>

  <p class="calibre2">Zaman olgun duruma geldiğinde, gerçek bir kitle hareketini ortaya çıkartabilecek asıl kişiler fanatiktir. Fanatik kişiler bulunmadığı takdirde fikir savaşı yapmış söz ustaları tarafından meydana getirilen hoşnutsuzluk yönetimsiz kalır ve kolayca bastırılabilecek amaçsız ayaklanmalarla kendini yitirir. Fanatik kişiler mevcut olmadığı takdirde, başlatılan reformlar ne kadar zorunlu olursa olsun, eski hayat tarzını değiştirmez ve hükümetteki değişiklikler, iktidarın bir grup insandan başka bir gruba geçmesinden öteye gitmez. Fanatiklerin olmadığı durumlarda olasıdır ki yeni bir başlangıçta olmayacaktır.</p>

  <p class="calibre2">Eski düzen yıkılmaya başladığı zaman, bu günlerin gelmesini yürekten bekleyen patırtıcı söz ustaları korku ile geri çekilir. Anarşinin ilk belirtileri bunları akıllan başlarından gidecek şekilde korkutur. Bunlar “zavallı basit halk” hakkında söylediklerinin hepsini unutarak, halk yığınının nasıl idare edileceğini ve keşmekeşlik dalgalarına nasıl göğüs gerileceğim bilen güçlü eylem adamlarının (prensler, generaller, yüksek yöneticiler, bankacılar, toprak sahipleri) yanına koşarlar.</p>

  <p class="calibre2">Fanatik kişi bunu yapmaz. Keşmekeşlik onun bir parçasıdır. Eski düzen çatırdamaya başladığı zaman o bunun içinde, nefret ettiği mevcut düzeni havaya uçurmak için azim ve cesaretle yürür. O, sonuna yaklaşmış bir dünya manzarası içinde övünçle doludur. Reforma kim bakar! Mevcut olan her şey zaten saçmadır, bu nedenle saçmaların reformu bir anlam taşımamaktadır. O, söz ustasını eğer bulursa bir kenara iter, ama buna rağmen onların öğretilerini övmeye devam ettiği gibi, onların sloganlarını da kullanmaya devam eder. Harekete geçmiş olan kitlelerin en içten gelen kıvranışlarım en iyi bilen odur: Bu kıvranış güçlü ve gösterişli bir bütünlük ve beraberlik içindir. Gelecek nesiller kral gibi yaşayacaktır. Kitle hareketinin gerek içinde gerek dışında “şimdi”ye tutunanlar, yerin dibine batsa da bunun hiçbir önemi yoktur.</p>

  <p class="calibre2">Fanatik kişiler nereden gelirler? Çoğunlukla yapıcı olmayan söz ustaları saflarından gelirler. Söz ustaları arasındaki en önemli ayrım, yapıcı uğraşılarında tatmin bulanlarla bulamayanlar arasındaki ayrımdır. Mevcut düzeni ne kadar acı bir dille eleştirirse eleştirsin yapıcı olan söz ustası gerçekte “şimdi” ye bağlı bir kişidir. Onun ihtirası yıkmak değil, düzeltmektir. Kitle hareketi tamamen onun tutumuna bağlı kaldığı zaman o, Idtle hareketini yumuşak bir harekete çevirir. Onun ortaya koyduğu reformlar yüzeydedir ve hayat sert değişikliklere uğramadan akışına devam eder. Fakat böyle bir gelişme, ya eski yönetimin mücadele etmeksizin kendi kendine iktidardan çekilmesi veya söz ustalarının, keşmekeş patlak verme eğilimi gösterdiği zaman, güçlü eylem adamlarıyla anlaşmaya varması sonucu kitlelerin anarşik harekete geçmesiyle mümkün olabilir. Eski düzenle mücadele sert ve keşmekeş içinde olduğu ve zaferin ancak en üst seviyede beraberlik ve fedakârlıkla kazanılabileceği zaman, yapıcı söz ustası genellikle bir kenara itilir ve hareketin yönetimi, yapıcı olmayan söz ustalarının yani, “topluma hiçbir zaman uyamayan ve şimdiki zamanı aşırı derecede hor görenlerin” eline geçer.</p>

  <p class="calibre2">Marat, Robespierre, Lenin, Mussolini ve Hitler, yapıcı olmayan söz ustaları saflarından gelen aşın kişilerin iyi tanınan örneklerindendir. Peter Viereck, ileri gelen Mazilerden çoğunun edebiyat ve diğer sanat kollarında eser verme ihtirasında olduklarını fakat bunu gerçekleştiremediklerine değinmektedir. Hitler ressam ve mimar olmak istemişti; Göebbels senaryo, roman ve şiir yazmak istemişti; Rosenberg mimar ve filozof olmak istemişti; Yon Schiroch, şak ve Funk müzisyeni; Streicher, ressam olmayı istemişti. Onların edebiyat ve diğer sanat alanlarındaki ihtirasları “başlangıçta siyasi ihtiraslarından çok daha derin ve onların kişiliklerinin bölünmez bir parçasıydı.”</p>

  <p class="calibre2">Yapıcı bir söz ustası, aktif bir kitle hareketi içinde kendini rahatsız hisseder. Kitle hareketinin hızlı dönen çarkları ve ihtirasları onun yaratıcı enerjisini kırar. O, kendi yeteneğinin farkında olduğu sürece, milyonlara rehberlik etmekte ve zaferler kazanmakta bir tatmin bulmaz. Bu yüzden, kitle hareketi bir defa yürümeye başladığında o ya kendi isteğiyle bir kenara çekilir ya da bir kenara itilir. Bundan başka, dürüst bir söz ustası kendi içindeki eleştirme yeteneğini uzun zaman içine bastıramayacağı için, hain durumuna düşmesi kaçınılmaz olur. Olası sonuç ya sürgüne gönderilmek ya da kurşuna dizilmektir.</p>

  <p class="calibre2">Fanatik kişilerin sükûnete erememeleri, bir kitle hareketinin gelişmesi üzerinde tehlike oluşturur. Zafer kazanıldığı ve yeni düzen şekillenmeye başladığı zaman fanatik kişi, bir gerginlik ve bozuculuk elemanı olmaya başlar. O, henüz keşfedilmemiş gizli kapılan meydana çıkartma hevesi içindedir ve aşın şeyler aramaya devam eder. Böylece, zaferin eşiğinde birçok kitle hareketi bozguncuların baskısı altına girmiş olur. Daha dün dış düşmana karşı bir ölüm-kalım savaşı için harcanan çaba bu defa kendi içindeki anlaşmazlık kavgalarıyla yitirilir. Birbirlerine karşı duydukları nefret bir alışkanlık haline gelir. Artık yok edilecek dış düşmanlar kalmayınca fanatik kişiler kendi içlerinden düşmanlar oluştururlar. Kendisi de bir fanatik olan Hitler, Nasyonal Sosyalist safları içinde kendisine suikast hazırlayan fanatik kişileri yanılmaz bir şekilde teşhis edebilmişti. 1934<sup class="calibre6">5</sup>ün Röhn temizleme hareketinden sonra SAya tayin edilen yeni şefe gönderdiği yazılı emirde, uslanmayan kişilere değinerek şöyle demişti: “...Onlar farkında olmayarak inançlarının en yüksek ifadesini hiçlikte buldular... Onların huzursuzluk duygulan, yalnız fesatlık kurmakla ve yapılan işleri bozmak için devamlı planlar yapmakla tatmin olabilir.”</p>

  <p class="calibre2">Eğer tutucu kişiler kendi hallerine bırakılırsa, bir kitle hareketini temelinden sarsacak şekilde hiziplerle ve sapkınlıklarla bölebilirler. Fanatik kişiler, muhalefet tohumlarını geliştirmeseler bile, kitle hareketini, imkânsız girişimlere sürüklemek yoluyla da yıkabilirler. Kitle hareketinin zaferleri, ancak tecrübeli bir eylem adamının sahneye çıkmasıyla kurtarılabilir.</p>

  <p class="calibre2"><a id="bookmark4"></a><span class="calibre4">Uygulamalı Eylem Adamları</span></p>

  <p class="calibre2">Bu kitle hareketinin öncülüğünü söz ustaları, gerçekleştirilmesini fanatikler ve toparlanmasını da eylem adamları yaparlar.</p>

  <p class="calibre2">Bu rollerin birbirinin ardından gelen başka başka kişiler tarafından oynanması, genellikle bir kitle hareketinin dayanıklılığı için yararlıdır ve belki de gerekli bir önkoşuldur. Aynı kişi veya kişiler (veya aynı tip kişilik) bir kitle hareketini başından itibaren olgunluk devresine kadar yönetirse, o kitle hareketi başarısızlık felaketiyle sonuçlanabilir. Faşist ve Nazi hareketleri süresince lider değişiklikleri olmamıştı ve her iki harekette felaketle sonuçlandı. Hitler’in fanatikliği, yani uslanarak pratik bir eylem adamı rolü oynamaktaki yeteneksizliği, onun hareketini harabeye çevirmiştir. Eğer Hitler 1930’ların ortasında ölseydi; Georing tipindeki bir eylem adamının liderlik durumuna geçmeyi başaracağı ve hareketi yaşatacağı hemen hemen şüphesizdi.</p>

  <p class="calibre2">İnsan kişiliğinde değişiklik olması elbette ki mümkündür. Bir söz ustası, gerçek bir fanatiğe, veya ideal bit eylem adamına dönebilir. Fakat böyle başkalaşmaların genellikle geçici Olduğu ve er geç yeniden başlangıçtaki tipe dönüldüğü konusunda örnekler vardır. Troçki temel itibariyle bir söz ustası ve parlak zekâlı bir bireyci idi. Bir imparatorluğun dehşetli çöküşü ve Lenin’in iktidar azmi onu fanatikler kampına çekmiştir. İç savaşlar sırasında Troçki bir örgütçü ve general olarak eşsiz yetenek göstermişti. Fakat iç savaşın sonunda gerginlik ortadan kalkar kalkmaz, o tekrar, merhametsizlikten uzak bir söz ustası oldu ve fanatik Stalin tarafından bir kenara itilmeye karşı koymadı.</p>

  <p class="calibre2">Stalin’in kendisi, fanatik tarafı galip gelmekle beraber, hem bir eylem adamı hem de bir fanatikti. Kulak halkının ve onların çocuklarının yok edilmesi, büyük temizlik hareketi, Hitler ile yaptığı anlaşma, yazarların, sanatçıların ve bilim adamlarının işlerine yersiz müdahaleleri gibi korkunç hataları ancak bir fanatiğin yapabileceği hatalardı. Stalin gibi bir aşın, iktidardayken Rusların hayatın zevklerini tatmaları için çok az imkan vardı.</p>

  <p class="calibre2">Hitler de temel itibariyle bir fanatikti ve onun fanatikliği, bir eylem adamı olarak elde ettiği başarılarını çürütmüştür.</p>

  <p class="calibre2">Elbette, Lincoln, Gandhi hatta F.D, Roosevelt, ChurchilI ve Nehru gibi nadir liderler de vardır. Bu liderler, insanların güçlü isteklerini ve korkularını kaynaşmış bir kitle yaratacak şekilde kullanmaktan ve o kaynaşmış kitleyi kutsal bir amaç uğruna ölümü göze alacak derecede gayretli taraftarlar haline getirmekten çekinmezler. Fakat bir Hitler ve bir Stalin’in aksine, hatta bir Luther ve bir Calvin’in aksine, hayal kırıklığına uğramış kişilerin kalbindeki zehri yeni bir dünyanın harcı olarak kullanma hevesine kapılmazlar. Bu nadir liderlerin benliklerine olan güvenleri, insanlığa olan inançlarından gelmektedir, çünkü bilmektedirler ki insanlığın şerefini tanımayanlar, şeref kazanamazlar.</p>

  <p class="calibre2">Eylem adamı, kitle hareketini, yıkıcı muhalefet davranışlarından ve aşırıların cüretkâr isteklerinden kurtarır. Fakat eylem adamının sahneye çıkışı genellikle kitle hareketinin dinamik aşamasının sona erdiğine bir işarettir.</p>

  <p class="calibre2">Şimdiki düzene karşı açılmış olan savaş bitmiş demektir. Gerçek eylem adamından beklenen şey, artık dünyayı değiştirmek değil, dünyaya sahip çıkmaktır. Hâlbuki bu devingen aşamanın davranışları, protesto etmek ve büyük değişiklikler istemekten ibaretti. Son aşama, temelde kazanılan iktidarın yönetilmesi ve devamıyla meşgul olunan aşamadır.</p>

  <p class="calibre2">Eylem adamının sahneye çıkmasıyla, kitle hareketinin patlayıcı heyecanı mumyalanarak ulusal kuruluşlar içinde hapsedilir. Yeni bir mezhebin kurulması, iman tazelemek için yapılan bir din devriminin sonucuna işarettir; başarı kazanmış bir devrim hareketinin organları devrim zihniyetini ve tekniğini ortadan kaldırırlar; yeni veya yeniden uyandırılan bir ulusun hükümet kuruluşları, vatanseverlikten doğan savaş ruhuna bir son verirler. Bu kuruluşlar, toplu hareket davranışlarını tamamen dondururlar.</p>

  <p class="calibre2">Devingen aşamayı tamamlamış olan bir kitle hareketinin yönetimini ele alan bir eylem adamının başlıca meşguliyeti, o kitle hareketinin beraberliğini ve özveriye hazır olma eğilimini sabitleştirmek ve bunların devamlılığını sağlamaktır. Onun için ideal olan, kendi kendine işleyen ve artık yenilemez bir bütünlüğü sağlamaktır. Eylem adamı bunu sağlamak için, heyecandan oluşan bir temele dayanamaz, çünkü heyecan geçicidir. İkna etmek de güvenilebilecek bir yöntem değildir. Eylem adamı bu nedenle temelde, eğitimi ve zorlamayı tercih eder ve Sir John Maynard’m dediği gibi, “yeni düzeni, halkın kalbinde değil, ensesinde kurma eğilimindedir.” Gerçek eylem adamı bir inanç adamı değil, bir kanun adamıdır.</p>

  <p class="calibre2">Buna rağmen eylem adamı, kitle hareketinin ilk günlerinde yoktan var olan büyük bir iktidar gücü ve kutsal bir inancın elde ettiği büyük başarı karşısında dehşete düşmekten kendini alamaz. Bu nedenle yeni oluşturulan kuruluşlarda, kutsal amacın varlığını yansıtan bir hava bulunmasına yoğun dikkat harcar. Verdiği emirler, içinde inanç yansıtan kelimelerle doludur ve eski sloganlar onun ağzından hiç düşmez. Kutsal inancın sembolleri en yükseklere çıkarılır ve büyük saygı görürler. İlk aşamaların adamları olan söz ustaları ve fanatikler kutsallaştırılır. Her ne kadar baskının demir yumruğu kendini her tarafta hissettirirse de, en çok mekanik eğitime önem verilir ve baskı işlemine ikna süsü vermek ve olup bitenlerin kendiliğinden ortaya çıktığı kanısını yaratmak amacıyla iman dolu vecizeler ve ateşli propaganda önem kazanır. Yeni düzeni, başlangıçtaki umutların ve uğraşıların en mükemmel sonucu olarak tanıtmak için hiçbir çaba esirgenmez.</p>

  <p class="calibre2">Bu yüzden eylem adamı tarafından geliştirilen yeni düzen, açık kalan delikleri yamama işidir. Stalin’in Rusya’sında kullanılan bu tür yamalar, Bolşeviklik, çarlık, milliyetçilik, ırkçılık, Prusyacıkk, diktatörlük ile faşistlikten, Bolşeviklikten, Katoliklikten ve hatta Yahudilikten alınma taklitlerden oluşmuş bir yığılmadır. Hıristiyanlık da, başlangıçtaki ilk birkaç yüzyıldaki şekillenmesinden sonra, eskitlen ve yeniden, dosttan ve düşmandan alınan yamalarla doludur.</p>

  <p class="calibre2">Kitle hareketi, bir eylem adamının ellerinde, bağlantısız bir bireyin sorumluluk yükünden kaçarak sığınacağı bir yer olmaktan çıkar ve ihtiras sahibi kişiler için İrişinin benliğini bulabileceği bir araç haline gelir.</p>

  <p class="calibre2">Bu aşamadaki kitle, hak ettiği hayal kırıklığına uğramış kişilerle yine de ilgilidir - bu defa bu ilgi onların hoşnutsuzluğunu mevcut düzene karşı bir silah olarak kullanmak için değil, onları sabırlı ve sakin duruma getirmek ve mevcut düzen ile barıştırmak içindir. Artık kitle hareketinin hayal kınklığına uğramışlara vaat ettiği şey, uzak bir umut, hayal ve bir rüya olacaktır. Böylece kitle hareketi, çabaların tüm sonunda hedefine vardığı zaman, onu başaranlar için bir güç aracı, hayal kırıklığına uğramışlar içinse uyuşturucu bir ilaç haline gelir.</p>

  <p class="calibre2"><a id="bookmark5"></a><span class="calibre5">İyi ve Kötü Kitle Hareketleri</span></p>

  <p class="calibre2"><a id="bookmark6"></a><span class="calibre4">Aktif Dönemin itici ve Kısır Yönleri</span></p>

  <p class="calibre2">Bu kitabın başlıca ilgisi, kitle hareketlerinin aktif dönemi üzerinde toplanmıştır. Her çeşit kitle hareketlerinde buraya kadar anlatmaya çalıştığımız ortak yönler genellikle bu aktif dönemde görülmektedir. Bir gerçektir ki, herhangi bir kitle hareketi, ne kadar yüce amaçlarla başlasa ve sonucu ne kadar yararlı olsa da, aktif döneminin bizim üzerimizdeki etkisi hoş değildir. Bu dönemin başrol oyuncuları genellikle itici insanlardır. Bunlar insafsız, kendini kusursuz gören, saf, münakaşacı, aşağı ve kaba kişilerdir. Bunlar çoğu zaman, kutsal saydıkları amaç için, akraba ve arkadaşlarını kurban etmeye hazırdırlar. Bir kitle hareketine, önüne geçilmez gücünü kazandıran ve ona imkânsız olanı yapmaya teşebbüs etme gücünü veren mutlak beraberlik ve fedakârlık, bağ-sız ferder için, zevkli ve değerli olan birçok şeyi feda etme pahasına elde edilir. İnancı ne kadar yüce ve amacı ne kadar kutsal olursa olsun, hiçbir kitle hareketi, aktif dönemi uzadığı takdirde ve özellikle hareketin kesin olarak iktidarı ele geçirmesinden sonra da aktif dönemin devam etmesi durumunda, iyi bir hareket olamaz. Reformasyon, Püriten, Fransız ve Amerikan devrimle-ri gibi yararlı kabul edebileceğimiz kitle hareketleri ve son yüzyıldaki milliyetçi hareketlerin çoğu, kısa bir aktif dönem geçirmişlerdir. Kitle hareketlerinin aktif dönemi uzadıkça, fanatikler hareket üzerinde derin izler bırakırlar. Halkına ve insanlığa yararlı olan kitle hareketi liderleri, yalnızca bir kitle hareketini nasıl başlatacaklarını değil; Gandhi gibi, onun aktif dönemini ne zaman bitireceklerini de bilirler.</p>

  <p class="calibre2">Bir kitle hareketi, aktif döneminin ortaya çıkardığı hayat tarzını nesiller boyunca devam ettirirse (Orta çağlardaki militan Hıristiyanlık gibi) veya birbiri ardından iktidar tahtına çıkan tutucu liderler aracılığıyla kutsal amaca olan sadakati devamlı bir şekilde güçlendirirse (İslamiyet’teki hilafet gibi), elde edilen sonuç tembellik ve karanlık bir çağ olacaktır. Bir kitle hareketiyle ilgili olarak gerçek bir yaratıcılık dönemi bulunuyorsa, bunun mutlaka aktif dönemin hemen ardından (bazen de aktif dönemden hemen önce) gelen dönem olduğunu görürüz. Çok uzun olmamak şartıyla ve aşın derecede kan dökülmemesi ve tahribat yapılmaması halinde, bir hareketin aktif dönemi biter bitmez, özellikle ani bitişlerde, bir yaratıcılık dalgası ortaya yayılır. Hareket başarıyla da sonuçlansa, yenilgiyle de sonuçlansa (Püriten devrimin-deki gibi) yaratıcılığın ortay çıktığı görülmektedir. Bu yaratıcılık, hareketin idealizmi ve heyecanı nedeniyle meydana gelen bir kültürel yenilikten öte kolektif disiplinin birdenbire ortadan kalkması ve bireylerin körü körüne inançtan kurtulmasının bir sonucudur.</p>

  <p class="calibre2">Aktif dönemin kendisi kısırdır. “Sosyal gerginlik zamanlarında düşünmeye çok az zaman bulunduğunu ve devrim zamanlarında bütün ilham ve düşüncelerin güçlükle aktığını”* Troçki biliyordu. Buna karşılık Napole-on ve Hitler, zafer dönemlerindeki edebiyat ve diğer sanatların cansızlığı karşısında, huzursuzluğa düşerek yaptıkları büyük işleri yansıtan eserler görmek için hiddetle haykırıyorlardı. Aktif hareketin, yaratıcı ruhu boğduğu hakkında bir fikirleri yoktu»</p>

  <p class="calibre2">Aktif bir kitle hareketinin yaratıcı sanat üzerindeki etkileri derin ve çok yönlüdür:</p>

  <p class="calibre2">1) Hareketin yarattığı öfke, yaratıcı sanata yönelecek olan enerjileri tüketir Öfkenin yaratıcılık üzerindeki etkisi, zevk ve eğlenceye düşkünlüğün etkisi gibi olumsuzdur.</p>

  <p class="calibre2">2) Kitle hareketi, yaratıcı sanatı kendi çıkarlarının hizmetine bağlar Edebiyat, sanat ve bilim, propaganda yönünde çalışmalıdır. Kesin inançlı yazarın, ressamın ve bilim adamının görevi, uyarılar yağdırmak, öğütler vermek, övmek ve yermek olmalıdır.</p>

  <p class="calibre2">3) Kitle hareketinin geniş bir faaliyet alanı açtığı yerlerde (savaş, kolonileştirme, endüstrileştirme vs. gibi) yaratıcı enerji bir kat daha tüketilir</p>

  <p class="calibre2">4) Tutucu kişinin kendi düşünce tarzı da her türlü yaratıcılığı, söndürebilir. Fanatik kişi şimdiki düzeni hor gördüğii için, duyduğu kibir onun gözlerim, hayatın çok yönlü ve benzersiz olan taraflarını göremeyecek biçimde körleştirir.</p>

  <p class="calibre2">Yaratıcı sanatçıya ilham veren şeyler, fanatik insa-mn gözünde saçma ve çürümüş şeylerdir. “Yazarlarımız omuz omuza ve uygun adımla yürümelidirler ve çiçek toplamak üzere yolun kenarına çıkanların durumundan farkı, yoktur/’ Bu sözleri söyleyen Konstantin Simonov, her dönemde yaşamış olan fanatiklerin düşüncelerini ve yazılarının özünü yansıtmaktadır. Fanatiğin körlüğü kendisi için bir güç kaynağıdır (çünkü engelleri göremez); fakat bu körlük entelektüel kısırlık ve duygusal tekdüzelik oluşturur. Fanatiğin kendini beğenmişliğinin kökü, bütün dünyanın tek bir formüle -yani kendi formülüne-uyduğu inancına dayanmaktadır.</p>

  <p class="calibre2">Bir kitle hareketinin ortaya koyduğu yenilikler genellikle mevcut olan şeylerin yeni bir uygulamasından ibarettir. Bir kitle hareketinin uyguladığı ve yararlandığı yöntemler, prensipler, teknikler vs. genellikle hareketin dışındaki çevrelerin yaratıcılık ürünleridir. Bütün kitle hareketlerinde bu taklitçilik mevcuttur ve bu durum özellikle Japonya’da görülmektedir Naziler ve komünistler, propaganda alanında kendi buluşlarından çok, taklitçiliğe yönelmişlerdir. Bunlar kutsal amaçlarının reklâmını aynen bir kapitalist tüccarın sabun ve sigara reklâmını yaptığı yöntemlerle yaparlar.</p>

  <p class="calibre2"><a id="bookmark7"></a><span class="calibre4">Aktif Dönemin Süresini Belirleyen Etkenler</span></p>

  <p class="calibre2">Somut ve sınırlı bir amacı olan bir kitle hareketinin aktif dönemi, anlaşılmaz ve belirsiz bir amacı olan hareketinkinden daha kısadır. Hiç bitmeden devam edecek bir fanatikliğin sağlanması için, belki de amacın anlaşılmaz olması bir zorunluluktur. Oliver Cromwell şöyle demişti: “Bir insan hiçbir zaman, nereye gittiğini bilmediği zamanki kadar uzun yol gidemez.”*</p>

  <p class="calibre2">Bir ulusu iç ve dış zalimlerin elinden kurtarmak veya bir saldırıya karşı koymak ya da geri kalmış bir toplumu modernleştirmek amacıyla bir kitle hareketi faaliyete geçtiği zaman, düşmanla savaşmanın bitmesi veya modernleştirme işleminin tamamlanma durumuna gelmesiyle, hareketin de doğal olarak sonu gelecektir. Diğer yandan, tam bir beraberlik ve benliksizlik içinde ideal bir toplum yaratmak gibi belirgin olmayan bir amaca (örneğin, Komünist cenneti) varılmak istendiğinde, aktif dönemin özdevimli bir sonucu olmayacaktır. Bir toplumun normal görevi için özveri ve beraberliğin zorunlu olduğu bir yerde, günlük hayat büyük olasılıkla ya dini kurallar içinde yaşatılacak askeri disiplin içine sokulacaktır. Her iki durumda da aktif dönemin şekillendirdiği hayat tarzının yerleşerek devam etmesi olasıdır. Ernest Renan 19. yüzyılın ikinci yansında, sosyalizmin, gelecekteki Batı dünyasının dini kurallarını oluşturacağını ve bu dinin laik bir din olması nedeniyle siyasetin ve ekonominin de, bu dini kurallarla yürütüleceğini düşünmüştür. Renan aynı zamanda şöyle söylemiştir: “Hepimiz endişe edelim ki, geleceğin bu dini doğmaya başlamış tır... Saflığın kökleri derindir. Sosyalizm bir Katolik çapraşıklığı içinde, özgürlük ve bireysel başkalık tanımayan, yeni bir Orta Çağ’ı — tek kelimeyle medeniyetsizliği— geri getirebilir.”</p>

  <p class="calibre2">İdeal bir toplum yaratma girişimlerinin çoğunda kitle hareketlerinin aktif dönemi uzayan türden olmuş ve şiddet hareketlerini de birlikte doğurmuştur. Bu hareketler geniş çapta ve çeşitli halklar üzerinde uygulanmıştır (Hıristiyanlığın ve İslamiyet'in yayılışında, Fransız, Rus ve Nazi devrimlerinde olduğu gibi). Küçük İsrail devletindeki cemaat yerleşmesi ve küçük İskandinav ülkelerindeki başarılı sosyalizasyon programları göstermektedir ki, ideal bir toplum yaratma girişimi nispeten homojen bir halkı olan küçük bir ulus tarafından ele alındığı zaman, şiddet kullamlmasını gerektirmeyen bir biçimde başarılı olabilmektedir. Küçük bir ulus için daha değerli görülen insan hayan, dış saldırılara karşı iç uyum ve birliğin koruyucu özelliği, halkın birbirini bir aile gibi hissetmesi gibi etkenler, dini kurallara yada askeri disipline başvurmaksızın en yüksek iş birliğini sağlamayı mümkün kılmaktadır. Batı dünyası için, bütün aşın sosyalizasyon denemelerini homojen ve uygar bir halkı bulunan küçük ülkelere bırakmak herhalde çok daha iyi olabilirdi. Büyük endüstrilerdeki, öncelikle küçük bir pilot fabrika kurma prensibi, belki sosyal gelişme denemelerinde de kullanılabilirdi. Zaten küçük ulusların Batı dünyasına parlak planlar vermesi, eski bir geleneğin tekran olurdu. Çünkü b ize dini, kültür ve uygarlığın temel unsurlarını vermiş olan ülkeler, Ortadoğu’nun, Yunanistan’ın ve İtalya’nın küçük devletleridir.</p>

  <p class="calibre2">Özgürlüğün geleneksel olduğu bir ülkede bir Hitler’in veya bir Stalin’in yükselmesine imkân olmadığı kesinlikle iddia edilemez. İddia edilebilecek bir durum varsa, o da geleneksel özgürlüğe sahip bir ülkede bir Hitler veya bir Stalin’in iktidarı ele geçirmesinin çok güç olmamasıyla beraber, iktidarım devam ettirmesinin çok sorunlu olacağıdır. Ekonomik şartlardaki önemli bir gelişme, özgürlük geleneğini - yanı isyan etme geleneğini — mutlaka harekete geçirirdi. Rusya’da, Madde 45’de işaret ettiğimiz gibi, Stalin’i reddeden bir bir yin, kendisine kimlik kazandıracak başka bir dayanağı yoktu ve bu nedenle onun baskıya karşı direnç gösterme kapasitesi hiç derecesındeydi. Fakat geleneksel özgürlüğe sahip bir ülkede, baskıyı reddeden bir birey, kendisini soyutlanmış bir insan parçası olarak değil, büyük bir ulusun -yani, isyankâr atalarının- bir parçası olarak görür.</p>

  <p class="calibre2">Bir kitle hareketinin süresini ve karakterini belirleyen önemli etkenlerden biri de liderin kişiliğidir. Lincoln ve Gandhi gibi nadir liderler, sadece bir kitle hareketindeki kötülükleri önlemesini bilen liderler değil, aynı zamanda” hareketin amacı aşağı yukarı gerçekleştiği zaman, ona bir son vermesini bilen liderlerdi. Bu liderler, iktidarın, kendilerinde “bir kibarlık ve ruh cömertliği geliştirdiği”<sup class="calibre6">2</sup> nadir görülen liderlerdendir, Stalin’in Orta Çağ zihniyetindeki zalimlikleri, Komünist hareketi dinamizminin devam etmesinde başlıca etken olmuştur. Stalin ve Hitler gibi barbar ruhlu olmayan Lenin, bir on veya yirmi yıl daha yaşasaydı Rus devriminin durumu acaba nasıl olurdu diye tartışmak gereksiz olur.</p>

  <p class="calibre2">Bir kitle hareketinin başlatılış tarzı da, hareketin aktif aşamasının süresi ve bitiş şekli üzerinde etki yapabilir. Reformasyon, Püriten, Amerikan ve Fransız devrimle-riyle birçok ulusal kurtuluş devrimlerinin, nispeten kısa bir aktif dönemden sonra, kişisel özgürlüğün arttığı bir sosyal düzen içinde sonuç bulduğunu gördüğümüz zaman, bu hareketlerin ilk günlerini karakterize eden ruh ve örneklerin gerçekleştiğine tanık oluyoruz demektir. Bütün bu hareketler, uzun süredir yerleşmiş iktidarlara meydan okuyarak ve onları yerlerinden atarak başlamıştır. Bu başlangıçtaki meydan okuyuş hareketi ne kadar açıkça beKrtilmiş ve halkın hafızasında, bu başlangıç ne kadar çok tazeliğini devam ettirmiş olursa, sonuçta kişisel özgürlüğün ortaya çıkması da o kadar güçlü bir ihtimal olur. Hıristiyanlığın başlangıcında böyle açıkça belli bir meydan okuyuş yoktu. Hıristiyanlık bir kralı, bir hiyerarşiyi veya bir devleti yıkmak yoluyla başlatılmamıştı.</p>

  <p class="calibre2">Hıristiyanlığın başlatılmasında, kendini beğenmiş bir iktidara meydan okumak üzere sıkılmış yumruklarını uzatan kişiler yoktu. İşte belki de bu nedenle, Hıristiyanlığın kişisel özgürlük tanımayan otoriter düzeni bin beş yüz yıl süreyle kendi içinden hiç kimsenin meydan okumasıyla karşılaşmadan devam edebildi. İtalya’da Rönesans döneminde, Hıristiyan’ın nihayet kişisel özgürlük istemesinin ilhamı Hıristiyanlığın başlangıçtaki ruhundan değil, eski Yunan ve Roma’nın kişisel özgürlük örneklerinden gelmekteydi. İslamiyet’in ve Japon kolektif topluluğunun doğuşunda da, aynı şekilde dramatik bir meydan okuyuş hareketinin yokluğu görülmektedir ve her ikisinde de bugün bile gerçek bir kişisel özgürlük belirtisi yoktur. Alman milliyetçiliği de, diğer birçok Batı ülkelerindeki milliyetçiliğin aksine, yerleşmiş iktidara karşı gösterişli bir meydan okuyuş hareketiyle başlamamıştır. Alman milliyetçi hareketi daha ilk başlangıçta Prusya ordusunun koruyucu kanatlan altına girmiştir. Almanya’daki kişisel özgürlük tohumlan onun milliyetçiliğinden değil, Protestanlığından gelmektedir. Reformasyon, Amerikan, Fransız ve Rus devrimleri ve diğer milliyetçi hareketlerin çoğu, kişisel özgürlüğün gösterişli bir uvertürü ile başlamış ve bunun anısı taze olarak devam ettirilmiştir.</p>

  <p class="calibre2">Bu gerçeklere bakılırsa, Rusya’da er geç kişisel özgürlüğün ortaya çıkması, belki de tamamen olanaksız bir şey değildir.</p>

  <p class="calibre2"><a id="bookmark8"></a><span class="calibre4">Yararlı Kitle Hareketleri</span></p>

  <p class="calibre2">Kesin inançlı kişinin nazannda, kutsal amacı bulunmayan insanlar, karaktersiz ve temelsiz insanlardır. Diğer yandan, birbirlerinden kıyasıya nefret ettikleri ve birbirlerini boğazlamaya daima hazır oldukları halde, çeşidi renklere bürünmüş kesin inanç adamlan, birbirleri-tıin gücüne karşı saygı duyarlar. Hitler, Bolşevikleri kendi ayarında görmüş ve eski Komünistlerin hemen Nazi partisine kabul edilmeleri İçin emir vermişti. Aynı şekilde Stalin, Nazileri ve Japonları saygıya değer yegâne uluslar olarak görmüştü. Hatta aşın dindar ile militan dinsiz bile birbirlerine karşı saygısız değillerdir. Dosto-yevski’nin kaleminden piskopos Tilıon şöyle söylemektedir: “Düpedüz dinsizlik, dünya işlerine kayıtsızlıktan daha çok saygıya değerdir... tam bir dinsiz, en mükemmel bir inancın eşiğinde duran kimsedir... fakat kayıtsız insanın kötü bir korkudan başka hiçbir inancı yoktur.’</p>

  <p class="calibre2">Zamanımızın bütün kesin inançlı kişileri (yani, Komünist, Nazi, Faşist, Japon veya Katolik), Batı demokrasilerinin çökmekte olduğunu iddia etmişlerdir. (Komünisder bu iddialarını bugünde sürdürmektedirler) Bunların iddiasının temel konusu şudur ki, demokrasi ülkelerinde halk çok yumuşak, zevkine çok düşkün ve ulusu veya kutsal bir amaç için ölümü göze almayacak kadar bencildir ve ölümü göze almayış, manevi ve biyolojik çürümenin bir işaretidir. Demokrasiler eskimiş ve bozulmuşlardır; artık dünyaya sahip olmak üzere bulunan inançlı kişilerin muktedir cemaaderine laik değillerdir.</p>

  <p class="calibre2">Bu iddialarda bir nebze gerçek payı bulunmakla beraber, bu iddiaların saçmalığı bir nebzeden çok daha fazladır. Birlikte hareket ve fedakârlığa hazır olmak, Madde 43<sup class="calibre6">5</sup>de açıklandığı gibi, bir kitle hareketi olayıdır. Normal zamanlarda demokratik bir ulus az çok özgür bireylerden meydana gelen kurumsallaşmış bir birliktir. Ulusun varlığı tehdit altına girdiği ve halkının azami bir fedakârlık ruhu içinde birleşmesi gerektiği zaman demokratik ulus, kendini devrim partisine benzeyen bir duruma getirir. Kutsallaştırma diyebileceğimiz bu işlem genellikle güç ve yavaş olursa da derin değişiklikleri gerektirmez. Nazilerin kendi ifadelerine göre Almanlar 1920’lerde çökmüş insanlar, 1930’larda ise gerçek anlamda mert insanlar olmuşlardır. Milyonlarca insan da böylesine biyolojik ve hatta kültürel değişiklik yaratmak için on yıl gibi bir zaman elbette ki çok kısadır.</p>

  <p class="calibre2">Buna rağmen, on yıllık bir Hitler döneminde çabucak bir kitle hareketi yaratabilme yeteneği, bir ulus için hayati önem taşımaktadır. Demokratik bir ulusun liderinde, kutsallaştırma sanatında yetenek sahibi olmak, ısrarla aranacak bir niteliktir. Bir aydının aşırı titizliği veya bir iş adamının pratik düşünce tarzı, ulusal liderlik için bir insanda aranacak nitelikler değildir. Ayrıca, demokratik bir ulusun normal hayatında, kriz zamanlarında kutsallaştırma işlemini kolaylaştırmak için potansiyel bir ulusal kahramanlığın elemanlarını oluşturacak belirli nitelikler bulunur. Bir ulusun potansiyel kahramanlığı, o ulusun isteklerinin bir deposu gibidir. Heraclitus<sup class="calibre6">?</sup>un söylemiş olduğu “insanların bütün isteklerine kavuşmuş olmalan, onlar için iyi bir şey değildir”sözü? bireyler için olduğu kadar, uluslar için de doğrudur. Bir ulusun şiddetli arzuları sona ererse veya bir ulusun arzuları somut ve sınırlı bir ideale yönelirse, onun kahramanlık potansiyeli azalır. Ancak; devamlı bir ilerlemeye bağlanmış bir amaç, devamlı olarak tatmin edilse dahi, bir ulusun po-tansiel kahramanlığını azalmadan devam ettirilebilir. Bu amacın mudaka yüce bir amaç olması gerekmez. Hayat standardının devamlı yükselmemesinin kaba bir amaç olarak alınması, Amerikan ulusunu, oldukça kahraman bir ulus olarak devam ettirmiştir.</p>

  <p class="calibre2">Madde l’de gösterilmiş olduğu gibi, uyuşuk toplum-ların uyanmasında ve modernleşmesinde kitle hareketleri çoğu zaman önemli bir etilen olmaktadır. Her ne kadar kitle hareketlerinin tek etkili yenilik aracı olduğu söylenemese de, şu bir gerçektir ki, Rusya, Hindistan, Çin, Arap dünyası ve hatta Ispanya gibi büyük ve kozmopolit halkı bulunan ülkelerde uyanış ve modernleşme işlemi ancak bir kitle hareketiyle sağlanabilecek, eksiksiz bir çaba ve heyecana bağlıdır. Modernleşme işleminin kısa bir sürede gerçekleştirilmesi zorunlu bulunuyorsa, küçük ve homojen toplumlarda bile kitle hareketleri gerekli olabilir. Bu nedenle, tam bir kitle hareketi yaratma kabiliyetsizliği, bir toplum için önemli bir noksanlık olabilir. Son yüzyıl içinde Çin’de kitle hareketlerinin (Tai-ping ayaklanması ve Sun Yatsen devrimi gibi) çökmesi veya çabuk bastırılması Çinliler için belki de büyük bir talihsizlik olmuştur. Çin, büyük reformları köklü olarak yerleştirmeye yetecek sürede gerçek bir kitle hareketini devam ettirecek bir Stalin, bir Gandhi veya bir Atatürk çıkartamamıştır. Ortega y. Gaset’e göre, bir ülkenin gerçek bir kitle hareketi oluşturma yeteneksizliği, o ülkede bazı etnolojik kusurlar bulunduğunu gösterir. Gasset, kendi ülkesi olan İspanya için şöyle söylemiştir: “Etnolojik zekâ daima köreltici bir fonksiyon olmuş ve hiçbir zaman normal gelişme gösterememiştir.”</p>

  <p class="calibre2">Bir hükümet kronik ehliyetsizlik belirtileri göstermeye başladığı zaman, büyük bir ayaklanma ile onun iktidardan düşürülmesi (böyle bir düşürme büyük can ve mal kaybına sebep olsa bile) onun kendi kendine çöküp yıkılmasını beklemekten belki de daha iyidir. Gerçek bir halk ayaklanması, canlılık kazandırıcı, modernleştirici ve birliği arttırıcı bir işlemdir. Hükümederin kendi ecelleriyle ölüme bırakıldıkları yerlerde, sonuç çoğunlukla bir uyuşukluk ve çöküntüdür — hem de belki hiçbir zaman çaresi bulunamayacak bir çöküntü. Böylece, kitle hareketlerinin gelişmesinde söz ustaları önemli bir rol oynadığına göre, bir toplumun devamlı olarak canlılığını koruması için, okumuş ve aydın bir azınlığın mevcut olması zorunluluğu herhalde açıkça bellidir. Elbette ki, söz ustalarının yerleşmiş iktidarla sıkı bir anlaşma içinde bulunmaması gereklidir. Uzakdoğu’nun toplumsal uyuşukluğunun bir çok nedeni mevcuttur, fakat hiç şüphesiz ki bunlardan en önemlisi, yüz yıllardan beri aydınların hem sayıca çok az oluşu, hem de iktidarın bir kolunu — ya devlet memuru ya da rahip olarak-oluşturmuş olmalarıdır.</p>

  <p class="calibre2">Batılı kolonici güçlerin kültür faaliyetleri sayesinde devrimci o rtamlar yaratıldığından Madde 104’de bahsedilmişti. Hz. Muhammed zamanında Arabistan ülkelerindeki uyanış sırasında Yahudilerin ve Hıristiyanların etkisi olmuştur. Avrupa’nın Orta Çağın uyuşukluğundan uyanmasında yine yabancı etkisini görmekteyiz, yani, Yunan, Roma ve Arap etkisi. Rusya, Japonya ve çeşitli Asya ülkelerinin uyanışında Bati’nın etkisi olmuştur. Önemli nokta şudur ki, yabancı etki direkt olarak gelmez. Bir toplumu, uyuşukluğundan silkip çıkaran şey, o topluma sokulan yabancı modalar, yabancı yaşama biçimleri ve yabancı düşünce tarzlan değildir. Yabancı etki genellikle, ya o toplumda daha önce bulunmayan bir aydın azınlığı yaratmak ya da mevcut aydın azınlığı iktidarla karşı karşıya getirmek yoluyla olur. Arap ülkeleri örneğinde, yabancı etki Hz. Muhammedi Mekke’de iktidara karşı getirmiş ve Muhammed, Arapları bir süre için uyuşukluktan uyandıran ve birleştiren bir kitle hareketine (İslamiyet) başlamıştır. Rönesans devrinde yabancı edti (Arap, Roma ve Yunan), kiliseyle anlaşması olmayan söz ustalarının ortaya çıkmasına ve aynı zamanda daha önce mevcut söz ustalarından birçoğunun Katolik idareye karşı çıkmasına yardım etmiştir. Bunun sonucunda ortaya çıkan Reformasyon Avrupa’yı uyuşukluğundan silkip uyandırmıştır. Rusya’da Avrupa’nın etldsi (Marksizm dâhil), aydın sınıfla Romanof yönetimi arasındaki anlaşmayı bozmuş ve bunun sonucunda doğan Bolşevik devrimi halen geniş Moskova imparatorluğunu modernleştirmekle meşguldür. Japonya’da, yabancı etkisi, söz ustaları üzerinde olmadı. Aralarında İmparator Meiji’nin de bulunduğu eylem adamları, geri kalmış ülkelerini kısa bir zamanda düzeltmek için kutsallaştırma sanatının zorunlu bir etken olduğunu kabul ettiler ve olayların son halkası olarak bir kitle hareketi ortaya çıktı.</p>

  <p class="calibre2">J.B.S. Haldane, M.Ö. 3000 üe M.S. 1400 arasındaki en önemli dört buluştan biri olarak fanatikliği göstermiştir.<sup class="calibre6">A</sup> Bu bir Yahudi- Hıristiyan buluşudur. Ve tuhaftır ki dünya; bu ruh hastalığına yakalanmakla, toplumla-rı ve ulusları ölümden diriliğe geçiren doğaüstü bir araç kazanmış oldu.</p>
</body>
</html>
