<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>.sekiz.</title>
</head>

<body>
  <h1>.sekiz.</h1>

  <p class="p8"><span class="t13">M</span>utlu günlerde Stramore'da yalnızca tek bir polise ihtiyaç olurdu, bu da yerel polisin görevinin hiç de ağır olmadığı anlamına geliyordu. Sıradan bir bürodan daha büyükçe bir salonla içinde tek bir hücrenin bulunduğu polis merkezine yalnızca bayram günlerinde içkiyi fazla kaçıranlar getirilir ve kısa bir süre orada tutuklu olarak kalırlardı. Binanın içi oldukça temiz, duvarları yeşil badanalıydı. Hücrenin içinde dört tane yatak ve bir de pencere vardı.</p>

  <p>Kapıyı görevli polis memuru açtı ve Yüzbaşı Stacey içeri girdi.</p>

  <p>«Size ayrı bir hücre veremediğimiz için özür dilerim, Dr., Murphy,» dedi. «Ama bu yalnızca bu gecelik. Yarın sabah ilk işim sizi buradan çıkarmak olacak.»</p>

  <p>Norah Murphy sakin bir şekilde karşılık verdi.</p>

  <p>«Amerikan Konsolosluğundan bir haber almadıkça bir yere gitmeyeceğim.»</p>

  <p>Stacey bir selam çakarak arkasını dönüp çıktı. Binnie'yle ben kelepçelenmiştik. Ellerimi uzattım.</p>

  <p>«Bunları çıkarmayacak mısınız?»</p>

  <p>«Özür dilerim,» dedi yüzbaşı. «Ben yalnızca emirleri yerine getiriyorum.»</p>

  <p>Kapı kapatılıp kilitlendi. Pencereye yaklaştım, başımı uzatıp dışarıya bakmaya çalıştım ama hem hava karardığından, hem yağmur olanca hızıyla yağdığından ve hem de camlar iyice buğulandığından dışarıyı görmek olanaksızdı. Norah Murphy alçak bir sesle konuştu.</p>

  <p>«Acaba konuşmalarımızı banda alıyorlar mı?»</p>

  <p>«Burada mı?» Kahkahalarla gülmeye başladım. «Burada böyle bir şeyin olabileceğinden nasıl kuşkulanabilirsin. Hadi bana bir sigara ver. Sol cebimde.»</p>

  <p>Dudaklarımın arasına bir sigara yerleştirdi. Yaktı sonra da kendisi bir tane yaktı.</p>

  <p>«Peki, yolunda gitmeyen neydi?»</p>

  <p>«Tim Pat Keogh ve Barry'nin adamları bizi bekliyordu.»</p>

  <p>«Ne oldu?»</p>

  <p>«Yaşlı adamı öldürdüler,» dedi Binnie. «Ateşleme pimlerinin nerede olduğunu söyletmek için zavallı adamcağızın yüzünü çakmakla yakmışlardı. Ve o piçkurusu lanet olasıca Tim Pat kendini vargücüyle temize çıkarmaya çalıştı.» Yere tükürdü.</p>

  <p>«Umarım cehennemde cayır cayır yanar.»</p>

  <p>Norah Murphy bana döndü. «Ateşleme pimlerine ne oldu, peki? Onlar hâlâ Meyer'in kaldığı evde mi?»</p>

  <p>«İskoçya'da hayatım,» dedim. «İşin hicivsel yanı bu işte. Meyer'in Oban'da kiraladığı eski bir garajın içinde. Her şey yolunda gitmiş olsaydı onları malların geri kalanıyla birlikte buraya getirecektik. Böyle planlamıştık.»</p>

  <p>Norah'ın gözleri dehşetle açıldı.</p>

  <p>«Öyleyse Meyer bir hiç uğruna öldü.»</p>

  <p>«Evet.»</p>

  <p>Bir kez daha pencereye yaklaşarak dışarıya bakmaya çalıştım. Dışarısı karanlıktı.</p>

  <p>«En ilginç soru onun orada olduğunu nereden öğrenmiş oldukları.»</p>

  <p>Başımı çevirdiğimde Norah'ın kaşlarını hafifçe çatmış bana baktığını gördüm.</p>

  <p>«Ya da şöyle diyelim onlara Meyer'in orada olduğunu kim söyledi?»</p>

  <p>Binnie yatakların birinin üstünde oturuyordu. Telaşla ayağa fırladı.</p>

  <p>«Sen, ne demek istiyorsun, binbaşı?»</p>

  <p>Norah Murphy bir el işaretiyle onu durdurdu.</p>

  <p>«Hayır, Binnie. Bırak söyleyeceklerini söylesin.»</p>

  <p>«Peki,» dedim. «Yeterince dürüst davranıldı. Meyer'in adresini barda sana bir parça kâğıdın üzerine yazıp verinceye dek benden başka kimse bilmiyordu. Binnie kâğıdı görmedi bile. Eve gelinceye dek de nereye gittiğimizi bilmiyordu. Şu ana kadar Barry'nin dört adamını yere serdiğine göre Barry'nin yanında çalışmadığı açıkça ortada.»</p>

  <p>«Demek geriye bir ben kalıyorum,» dedi Norah Murphy sakin bir sesle.</p>

  <p>«Evet tek olasılık bu. Üç buçuktan önce Meyer beni görmek istemediği için eyleme epeyce zaman olduğunu sen önceden biliyordun. Yapacağın tek şey kısa bir telefon görüşmesinden başka bir şey değildi. Geçen akşam Lanetli Geçit'de onlarla karşılaşmamızı da açıklayabiliyor bu görüşüm. Yolculuğa çıkacağımızı etrafa yaymamıştık, değil mi?»</p>

  <p>Elbette, tüm kuşkularımı kusmuştum. Söylediklerimin mantıklı olduğu açıkça ortadaydı. Norah Murphy'nin bir tepki göstermesini bekliyordum.</p>

  <p>Karşılık verdiğinde sesindeki öfkeye hazırlıklı değildim doğrusu. Bembeyaz bir yüzle üstüme atılıp beni yumruklamaya başladı.</p>

  <p>«Böyle söylediğin için seni öldürebilirim,» dedi öfkeyle, «Seni öldüreceğim, Vaughan.»</p>

  <p>Gömleğimin yakasını tutarak beni öfkeyle sarsmaya başladı.</p>

  <p>Ne var ki, kendimi savunamıyordum. Hem kelepçeler, hem de bu hiç beklemediğim saldırı beni savunmasız yakalamıştı ama Norah Murphy yüzümü tırmalamaya başladığında Binnie yavaşça arkasından yaklaşarak onu tuttu ve aramıza girdi. Bana baktı.</p>

  <p>«O şekilde konuşmamalıydın, binbaşı. Bunları söylemekle çok kötü bir iş yaptın.»</p>

  <p>Norah Murphy kendini yataklardan birinin üstüne atarak hıçkırıklarla ağlamaya başladı. Yüzünü ellerinin arasına almıştı. Binnie kelepçeli elleriyle sadık bir köpek gibi yanına gitmiş, ellerini genç kadının kucağına koymuştu. Norah Murphy, Binnie'nin saçlarını okşadı. Bir süre sonra da başını kaldırdı. Yüzüne sakin bir ifade gelmişti ama bakışları farklıydı ve sesi oldukça yorgun çıkıyordu.</p>

  <p>«Bugün öğleden sonra <span class="t14">IRA</span>'nın Kuzey Antrim Bölüğünün kumandanıyla konuştum. Dün gece kumsalda bizi bekleyen adamların başı o. Dün arkadaşın Meyer'in Randall'ların evine varışını haber vermiş ve o bölgede yabancıların görülmemesi için önlem almış. Ne yazık ki, Frank Barry ve örgütü o bölgeyi yönetiyormuş.»</p>

  <p>«Peki ya dün gece?»</p>

  <p>«Evet,» diye başını salladı. «Bir sızıntı olduğu doğru ama kumsalda yirmi kişi vardı. İçlerinden herhangi biri olabilir. Eğer Barry'i gerçekten tanıyorsam kaçtığında yasal <span class="t14">IRA</span> alanı içerisinde bir ya da iki sempatizan bırakacak kadar uyanık biridir.»</p>

  <p>Oldukça mantıklıydı. Aslında işin başından beri yanıldığım ortaya çıkıyordu.</p>

  <p>«Pekâlâ,» dedim. «Amcanla konuştun mu?»</p>

  <p>«Evet.»</p>

  <p>«Nerede?»</p>

  <p>Başını kaldırıp bana baktığında bakışlarındaki nefreti görmemek olası değildi.</p>

  <p>«Bunu sana söylemektense ölmeye yeğlerim.»</p>

  <p>Konuşmanın bundan sonra nereye gideceğini tam olarak kestiremiyordum ama neyse ki tam o sırada kapı açıldı ve görevli polis memuru içeri girdi.</p>

  <p>«Lütfen zorluk çıkarmadan benimle gelir misiniz, hanımefendi?» dedi.</p>

  <p>«Beni nereye götürüyorsunuz,» dedi Norah.</p>

  <p>«Sizin için hazırlanan bir partiye. Bildiğiniz gibi İngiliz Ordusunun kötü bir alışkanlığı vardır. Ne o yoksa kendi propagandanıza inanmıyor musunuz?»</p>

  <p>Norah Murphy ok gibi yerinden fırlayıp dışarı çıkınca, polis memuru kapıyı ardından kapattı. Başımı çevirdiğimde Binnie'nin yataklardan birinin üstüne oturmuş beni izlediğini gördüm.</p>

  <p>«Böylesi bir olay karşısında nasıl davranırsın, binbaşı?»</p>

  <p>«Bilmiyorum, gerçekten de bilmiyorum,» dedim omuzlarımı silkerek.</p>

  <p>«Mutlaka bir açıklaması olmalı.»</p>

  <p>«Bu açıklamayı yaptı ama değil mi?» dedi öfkeyle. «Artık bunları bir daha duymak istemiyorum.»</p>

  <p>Ayağa fırladı, kelepçeli elleri önünde duruyordu. Bir an için bana saldıracağını sandım. Tam o sırada kapı açıldı ve polis memuru bir kez daha içeri girdi. Ama bu kez yanında paraşütçü teğmeni de vardı.</p>

  <p>«Binbaşı Vaughan, efendim. Lütfen gelir misiniz?»</p>

  <p>Herkes aşırı kibar davranıyordu. Binnie'ye göz kırptım ve önde polis memuru arkada ben ve en arkada çavuş olmak üzere dışarı çıktık.</p>

  <p>Doğruca ön kapıya gittik, sağnak yağmurun altında avluyu geçip bir kilisenin holüne benzeyen bir yere geldik. Giriş kum torbalarıyla doluydu ve nöbetçi bir subay elindeki tüfekle kapının önünde duruyordu. Onun yanından geçerek kısa koridorda ilerledik ve holün ucundaki kapının önünde durduk. Çavuş kapıyı vurduktan sonra açtı. İçeri girdiğimde albayın küçük bir çalışma masasının başında oturduğunu gördüm.</p>

  <p>«Binbaşı Vaughan, efendim,» dedi.</p>

  <p>Albay başını kaldırıp baktı.</p>

  <p>«Teşekkür ederim, Grey. Binbaşıyı içeri al, sen de dışarda bekle ve kimsenin bizi rahatsız etmesine sakın izin verme.»</p>

  <p>Odada ilerledim, kapı arkamdan kapandı. Albay koltuğuna yaslanarak başını kaldırıp bana baktı.</p>

  <p>«Paçayı şimdiye kadar kurtardın.»</p>

  <p>«Eh, öyle sayılır.»</p>

  <p>Ayağa kalktı, köşedeki sandalyeyi alıp oturmamı söyledi.</p>

  <p>«Kelepçeler için özür dilerim ama görünüşü kurtarmak için şimdilik bunlara gereksinimimiz var.»</p>

  <p>«Anlıyorum.»</p>

  <p>«Ama istersen sana sigara ve viski ikram edebilirim.»</p>

  <p>Masanın yanındaki büfeden White Horse şişesiyle iki kadeh çıkardı.</p>

  <p>«Burası yeterince sıcak.»</p>

  <p>Kadehlerden birini bana doğru itti ve doldurdu.</p>

  <p>«Burası eskiden kilisenin pazar okuluydu. Bu büro da okul müdürününmüş.»</p>

  <p>«Evet.»</p>

  <p>Bana sigara vermek için uzandı. «İskoçya'dan bu yana nelerin olup bittiğini bana anlat.»</p>

  <p>Ona her şeyi anlatmak çok uzun sürmedi. Konuşmamı bitirdiğimde, «Bu sabah Meyer'e telefon ettin mi?» diye sordu.</p>

  <p>«Evet. Bana hemen seninle bağlantı kuracağını söyledi. Saat üç buçukta evinde olmamı istedi benden.»</p>

  <p>«Oraya gittiğinde ölmüş müydü?»</p>

  <p>Başımı evet anlamında salladım.</p>

  <p>«Sen de oraya gittin mi?»</p>

  <p>White Horse şişesini açarak kadehimi yeniden doldurdu.</p>

  <p>«Saat tam dördü yirmi geçe Randall'ların evine gittim. Ben oraya gelinceye kadar Meyer'e seni bir yere bırakmamasını söylemiştim.»</p>

  <p>«Ve ortalığın kan gölüne döndüğünü gördün?»</p>

  <p>«Evet. Bir yandan da senin tekneye sağsalim geri dönmüş olman için dua ediyordum.»</p>

  <p>«Artık arada kimse olmadığına göre yapılacak fazla bir şey kalmamıştı.»</p>

  <p>«İşte bu yüzden ben de Yüzbaşı Stacey'e telefon edip hem senin, hem de arkadaşların için burada bir parti düzenlemesini rica ettim. Bizleri biraraya getirmek için bundan başka uygun bir yol yoktu doğrusu. Meyer'in evindeki diğer üç kişi kimdi, Tanrı aşkına?»</p>

  <p>«Barry'nin adamları. Ateşleme piminin peşindeydiler.»</p>

  <p>«Bu da zavallı Meyer'in yüzünün içler acısı durumunu açıklıyor.» Başını salladı. «Şimdi daha iyi anlıyorum. Onları öldürdün mü?»</p>

  <p>«Hayır, o konuyla delikanlı ilgilendi. Meyer'e yapılanlardan hiç hoşlanmadı.»</p>

  <p>«O bu denli iyi biri mi?»</p>

  <p>«Tabancalıların arasında gördüğüm en iyi insan. Tam bir idealist. Böylesi bir savaşta insanın ellerini kirletmeden savaşabileceğine yürekten inanıyor.»</p>

  <p>Viskimi yudumladım ve başımı iki yana salladım.</p>

  <p>«Tanrı yardımcısı olsun, ama işini tamamlamadan önce çok büyük bir şok yaşayacak.»</p>

  <p>«Ondan hoşlanıyor gibi bir halin var.»</p>

  <p>«Ah, evet ondan hoşlanıyorum. Bu olaylar bitmeden önce ikimizden birinin diğerini büyük bir olasılıkla öldürmesi gerekecek. Beni üzen nokta bu.»</p>

  <p>«Bugün öğleden sonra Belfast'ta büyük kamu binalarından birinde büyük bir patlama olmuş.»</p>

  <p>«Yaralı çok mu?»</p>

  <p>«Otuz ya da biraz daha fazla. Çoğunluğunu genç daktilo kızlar oluşturuyor ve bunların yarısı da Katolik'miş. İşin ilginç yanı da bu zaten. Geçici Birlik sorumluluğu üstlenmiş bile. İğrenç bir iş.»</p>

  <p>«Binnie Gallagher'in seninle aynı fikirde olduğundan eminim.»</p>

  <p>Bütün bunlardan pek etkilenmişe benzemiyordu. Yavaşça ıslık çalarak önündeki not defterine bir şeyler karaladı.</p>

  <p>«Bak, olayın Güvenlik Bölümü diyeceğin kısmından hoşlanmadığımı söylemeliyim,» dedim. «Lanetli Geçit'te Barry'le adamlarının bizi beklediği gerçeğini unutmamalıyız. Bu insanların kafası kızdığında neler yapabileceğini Meyer örneğinde gördük.»</p>

  <p>Başını kaldırıp baktı. «Konu hakkında bir bilgin var mı?»</p>

  <p>Ona Norah Murphy'le olan yüzleşmeyi anlattım. Bitirince başını iki yana salladı.</p>

  <p>«Michael Cork'un yeğenine mi inanıyorsun? Bunun hiçbir anlamı yok.»</p>

  <p>«O zaman neyin anlamı var.»</p>

  <p>«Kızın kendi açıklamalarının. Sana Londra'da verdiğim bilgilerde <span class="t14">IRA</span> hizipçilerine ilişkin anlattıklarımın tümü gerçekti. Onlar yalnızca İngilizlere karşı değil kendi aralarında da savaşıyorlar. Her grubun kendi casusu var, inan bana. Üstelik herhangi bir güvenlik sistemini kurmak da olanak dışı gibi. Sempatizanları olmayan bir postane, dükkân ya da telefon santralı bulmak sözkonusu bile değil. Bölgede yaşayan insanların çoğu büyük bir olasılıkla şiddetten nefret eden basit ve sıradan insanlar ama onlar bile bilgi iletmekten kesinlikle kaçınmıyorlar. Ve her zaman da gözdağı söz konusudur.»</p>

  <p>Kadehimi bir kez daha doldurduktan sonra arkasına yaslandı. Gözlüğünü çıkarıp ışığa doğru tuttu.</p>

  <p>«Genelde, her şeyin yolunda gittiğini söyleyebilirim. Frank Barry'i ele geçirdin, İrlanda'nın en çok aranan terörist grubunun kokusunu aldın ve kızın yanından ayrılmadıkça da Küçük Adam'ın kendisiyle doğrudan bir bağlantı içinde sayılabilirsin. Külçe altınlarla gümüşlerin nerede olduğunu biliyor mu dersin?»</p>

  <p>«İçgüdülerim hayır diyor ama bu aşamada artık hiçbir şeyden emin olmamayı öğrendim.»</p>

  <p>«Simon, babana çok benziyorsun. Onu Hindistan'da tanıdığımı sana söylemiş miydim?»</p>

  <p>«Defalarca.»</p>

  <p>«Öyle mi?»</p>

  <p>Sabırla konuştum.</p>

  <p>«Evet efendim, şimdi ne olacak?»</p>

  <p>Gözlüğünün camlarını temizledikten sonra kadehindeki son yudumu içti.</p>

  <p>«Çok önemli değil,» dedi. Saatine baktı. «Yedi buçuğu bir iki dakika geçiyor. Saat tam dokuzda sizleri Yüzbaşı Stacey ve Teğmen Grey'le birlikte Belfast'a götüreceğim.»</p>

  <p>«Bizler oraya gerçekten de gidecek miyiz?»</p>

  <p>«Elbette gitmeyeceksiniz. Ballymena yolunun yaklaşık on mil dışında arabada bir arıza olacak.»</p>

  <p>«Bunun ne anlama geldiğini Stacey ile Teğmen Grey biliyor, değil mi?»</p>

  <p>«Evet, tabii ki biliyorlar. Ben de kelepçelerinizi kontrol etmek için yanınıza geleceğim. Böylelikle benim <span class="t14">Browning</span> tabancamı almak için bir fırsat vereceğim. Yalnız tabancayı kesinlikle sen al, bu işi delikanlıya bırakma.»</p>

  <p>«Sonra ne olacak?»</p>

  <p>«Sonra da oyunu kurallarına göre oynayacaksın. Beni görmek istersen Belfast'taki telefon numarası aracılığıyla bağlantı kurabilirsin. Telefon gece ve gündüz devrede olacak.»</p>

  <p>Numarayı verdi. Hemen ezberledim.</p>

  <p>«Altın ve gümüş külçeler hâlâ listemizin birinci maddesini oluşturuyorlar, değil mi?»</p>

  <p>«Bunu Michael Cork, Frank Barry ve adamları izliyor.»</p>

  <p>Ayağa kalktım. «Tamam öyleyse.»</p>

  <p>Kendi kendine gülümsedi. «Erin'in Oğulları. İnsan nasıl böyle aptal bir ad seçebilir?»</p>

  <p>«Bu işleri bilirsin,» dedim. «Gizemli olmak için ne yapacaklarını şaşırdılar.»</p>

  <p>«Beni yanlış tanıdığının farkında mısın, evlat. İrlandalılardan hoşlanırım ben. Evet gerçekten de onları severim. Onlar dünyanın en iyi askerleridir.»</p>

  <p>«Ama sonra İngilizler gelir, değil mi?»</p>

  <p>«Şey, doğrusunu istersen ikinci sırayı Almanlara vermeyi düşünüyordum. Bunun kesinlikle vatanseverlikle bir ilgisi olmadığını biliyorum ama gerçeği söylemek gerek her zaman.»</p>

  <p>Şaşırmış bir halde odadan çıktım. Teğmen Grey beni hücreme geri götürdü.</p>

  <p>İçeri girdiğimde Norah Murphy pencereden gecenin karanlığına bakıyordu. Binnie ortalıkta yoktu.</p>

  <p>«Ne oldu?» diye sordu.</p>

  <p>«Albayla biraz sohbet ettim. Adı Ferguson. Hoş bir adam. Senden ne haber?»</p>

  <p>«Yüzbaşı Stacey beni sorguya çekti. Bir yandan da sigara ve kahve ikram edip durdu. Ben de sürekli olarak Amerikan Konsolosunun buraya gelmesini istedim. Adam sonunda pes etti. Şimdi Binnie'yle konuşuyor.»</p>

  <p>«O zaman Binnie de birazdan burada olur.»</p>

  <p>Yatağa oturup bağdaş kurdu. Başını kaldırıp bana baktı.</p>

  <p>«Albaya neler söyledin?»</p>

  <p>«Kathleen adlı tekneyi Oban'dan kiraladığımı, kurşun deliklerinin bizden önce olduğunu söyledim. Ona ayrıca seninle benim birbirimize çılgınlar gibi âşık olduğumuzu, Stramore'daki o geçite de düğün öncesi bir tür balayı yapmaya gittiğimizi, böylelikle fiziksel açıdan da birbirimize uyduğumuzu kanıtlamaya çalıştığımızı söyledim.»</p>

  <p>Yüzünde belli belirsiz bir öfke belirdi ama bununla birlikte bakışlarında tanımlanamayan bir şeyler vardı.</p>

  <p>«Ne dedin?»</p>

  <p>Yere oturarak ellerimi dizlerinin üstüne koydum.</p>

  <p>«Doğrusunu istersen albaya söylediklerimi düşünsek hiç de fena olmayacak.»</p>

  <p>Boğuk bir sesle güldü. Sonra da yüzümü ellerinin arasına aldı.</p>

  <p>«Seninle nasıl başa çıkayım, Vaughan?»</p>

  <p>«Beni öpmeyi deneyebilirsin.»</p>

  <p>Öptü ama daha önce kilidin içinde dönen anahtarın sesiyle irkildim. Kapı açılır açılmaz hemen ayağa kalktım. Binnie ile Yüzbaşı Stacey içeri girerken arkalarından da albay geliyordu. Binnie'nin hemen yanımıza gelmesi ve Norah'ın ayağa kalkmasıyla üçümüz küçük bir grup oluşturmuştuk. Albay işaret parmağının tersiyle bıyığını sıvazladı.</p>

  <p>«Ne yazık ki, üçünüzün de verdiği yanıtlar beni tatmin etmedi. Hem de hiç. Bu koşullarda sizleri doğru dürüst sorguya çekileceğiniz Belfast'ın dışındaki Askeri Haberalma Merkezine götürmeye karar verdim. Saat tam dokuzda yola çıkıyoruz. Yola çıkmadan önce sizlere yiyecek bir şeyler verilecektir.»</p>

  <p>Dönüp kapıdan çıktı. Arkasından da uygun adımlarla Stacey gidiyordu. Kapı gürültüyle kapandı. Norah Murphy bana bakınca yüzünde o güne dek ilk kez gördüğüm yoğun bir endişe vardı.</p>

  <p class="p10"><span class="t17">Z</span></p>

  <p>Saat tam dokuzda askeri ciple yola koyulduk. Cipi Yüzbaşı Stacey kullanıyordu, yanında da albay oturmaktaydı. Biz üçümüzse ellerimiz kelepçeli arkada oturuyorduk. Teğmen Grey ise, yanda elindeki tabancasıyla bizimle birlikteydi. Yağmur olanca gücüyle yağarken farların altında yol parlıyordu. Stramore'dan yaklaşık iki mil kadar uzaklaştıktan sonra Grey heyecanla takip edildiğimizi söyledi. Başımı hafifçe çevirip baktım. Arkamızdan gelen bir arabanın ışıkları görülüyordu. Grey tam tabancasına davrandığı sırada bizi takip ettiğini sandığı o araba ara sokaklardan birine sapıp gözden kayboldu.</p>

  <p>«Boşver, aldırma, teğmen,» dedi Yüzbaşı Stacey. «Yine aynı şekilde gözünü sakın yoldan ayırma. Hayat hiç belli olmaz.»</p>

  <p>Karanlıkta oturmuş o büyük anı bekliyordum. Norah'ın dizleri dizlerime değiyordu. Dizimle onun dizine hafifçe dokundum. Kısa bir anlık kararsızlıktan sonra Norah karşılık verdi. Kelepçeli ellerimi onunkilerin üstüne koydum. Her şey çok romantikti.</p>

  <p>Yolun ilerisindeki bir yerlerden gelen turuncu alevler gecenin karanlığını aydınlatıyordu. Köşeyi döndüğümüzde bir Ford'un bir ağacın yanında durduğunu gördük. Benzini akıyordu. Alevler içerisinde bir adam yolun ortasında yatmış acıyla bağırıyordu. Bir an için ne olduğunu tam olarak algılayamadım, ama Stacey ve teğmen arabadan fırlamış yaralı adamın yanına gidiyordu. Sağımızdaki ormanlık alandan arka arkaya birkaç el ateş edildi, teğmen yere düştü. Stacey tabancasını çıkarmayı ve ateş etmeyi başardı, sonra da başını eğip koşarak bana doğru geldi.</p>

  <p>Ormanlık alandakiler yalnızca ona ateş ediyorlardı. Kurşunlar bedenine isabet etti. Beresi uçtu, yüzü bir an içinde kan içinde kalmıştı. Sendeleyerek yere düştü.</p>

  <p>Albay dışarıya fırladı. <span class="t14">Browning</span>'ini sıkıca tutuyordu. Birden oluşan derin sessizliğin içinde bekledi. Ormanlık alandan kahkaha sesleri duyuldu ve tabancalar yeniden yolu taramaya başladı.</p>

  <p>Albayın kahramanlık gösterisi yapmasına izin vermenin hiçbir anlamı olmadığından yapılabilecek en mantıklı şeyi yaparak arka kapıyı açtım ve kelepçeli ellerimle albayın ensesine bir yumruk indirdim.</p>

  <p>Acıyla haykırarak yüzükoyun yere düştü. Eğilerek albayın tabancasını aldım ve ayağa kalktı.</p>

  <p>«Kimsen ortaya çık,» dedim.</p>

  <p>«Tabancayı yere at ve arabaya yaslan,» dedi bir ses.</p>

  <p>Söyleneni yaptım. Çalıların arasında bir kıpırtı oldu ve Frank Barry ortaya çıktı.</p>

  <p>Ağaçların yanına park etmiş Ford arabanın artık bir şeyi yoktu. Trafik polislerini şaşırtacak bir gösteriydi yaptıkları. Barry ve arkadaşlarının hiç aceleleri yok gibiydi. İçlerinden biri cebindeki telsizi çıkararak bir şeyler mırıldandı. Sanki bizlere diğer arkadaşlarının uzakta olmadığını belirtmek ister gibi bir hali vardı.</p>

  <p>Telsizi cebine koyarken bana baktı.</p>

  <p>«Bu telsizler harika aletler, binbaşı. İnsanı rahatlatıyor. Stramore'dan ayrıldığınız an bizim bundan haberimiz vardı.»</p>

  <p>Bir sigara yakıp konuşmasını sürdürdü.</p>

  <p>«Ateşleme pimlerim nerede? Yaptığınız hiç de hoş bir şey değildi doğrusu.»</p>

  <p>«Vaktini boşa harcıyorsun,» dedim. «Onlar Oban'da.»</p>

  <p>«Doğru mu?» Yanıbaşımda duran Binnie'ye baktı. «Sen artık kötü bir çocuk oldun, Binnie. Bir yumrukta öbür dünyaya yollayabilirim seni.»</p>

  <p>«Doğrusu çok korktum,» dedi Binnie.</p>

  <p>«Korkacaksın, Binnie,» dedi, tam bu sırada albay acıyla kıvranarak yerinden kalkmaya çalışıyordu.</p>

  <p>«Neler oluyor?»</p>

  <p>Paltosunun cebinden bir tabanca çıkardı. Hemen konuştum.</p>

  <p>«Bana sorarsan zamanını boşa harcıyorsun, Barry. Albay bunu asla senin yanına bırakmaz.»</p>

  <p>Tabancasının namlusunu aşağı indirdi.</p>

  <p>«Öyle mi? Tanrım, galiba haklısın.» Doğruldu adamlarına işaret etti. «Şu yaşlı çuvalı ayağa kaldırın. Bizimle gelecek. Ondan yararlanmanın yollarını bulacağız.»</p>

  <p>Stacey'nin üstünde buldukları kelepçelerin anahtarını Barry'e getirdiler. Barry anahtarları cebine attı. Sonra da Norah Murphy'nin oturduğu cipin yanına yaklaştı.</p>

  <p>«Orada mısın, Norah, hayatım? Benim canım, senin hiç vazgeçemediğin erkeğin.»</p>

  <p>Büyükçe bir kamyonet köşeyi döndü ve yanımıza gelip durdu. Barry, Norah Murphy'i cipten çıkardı ve elini omzuna attı.</p>

  <p>«Ben hiç de kaba biri değilim, Norah. Senin eve gitmeni bile sağlayacağım, hayatım ama tabii ki benim evime.»</p>

  <p>Norah Murphy öfkeyle silkinmeye çalıştı ama Barry ona sıkıca sarılarak dudaklarından öptü.</p>

  <p>«Konuşacak çok şeyimiz var, Norah. Eski günlerden, senden benden, Küçük Adam'dan, lahanalardan, krallardan, gemilerden, denizcilikten, külçe altınlardan falan.»</p>

  <p>Barry yavaşça gülerken Norah gözlerini ondan ayırmamıştı.</p>

  <p>«Ah, evet, evet, Norah. Külçe altınlardan da konuşmamız gerekecek.»</p>

  <p>Sonra da genç kadını kucaklayarak kamyonete doğru gitti.</p>

  <p class="p9"><span class="t15">t</span></p>

  <p>&nbsp;</p>
</body>
</html>
