<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>.dokuz.</title>
</head>

<body>
  <h1>.dokuz.</h1>

  <p class="p8"><span class="t13">D</span>aha sonra öğrendiğim kadarıyla gideceğimiz yer Stramore kıyısından yalnızca birkaç mil ötedeydi ama biz ara sokakları kullandığımız İçin oraya varmamız bir saat sürmüştü. Kamyonetin yan tarafında birkaç tane küçük plastik pencere vardı. Yolda görmeye değer fazla bir şey yoktu. Yağmur durmuştu. Kıyı şeridine yaklaştığımızda da gökyüzündeki bulutlar dağılmış ve mehtap ortaya çıkmıştı. Kayalık bir yerden geçiyorduk. Solumuzdaysa otuz metre derinliğinde olduğunu varsaydığım bir uçurum vardı. Sonunda sola dönerek dar bir yoldan geçtik. Şoför arabayı durdurunca adamlardan biri inerek önümüzdeki kapıyı açtı. Kapının bir kenarında bir tabela vardı.</p>

  <p class="p6"><span class="t23">a</span><span class="t24">Ispanyol Kalesi</span></p>

  <p>yazısını güçlükle okuyabildim. Kapı açıldı ve içeri girdik.</p>

  <p>«İspanyol Kalesi,» diye fısıldadım Norah'ın kulağına. «Sende bir çağrışım yaptı mı?»</p>

  <p>«Barry'nin dayısının.»</p>

  <p>Adamlardan biri bana doğru uzanarak omzuma vurdu.</p>

  <p>«Kapa çeneni.»</p>

  <p>Uyarı kibar olmasa da söyleneni yapmak zorunda kaldım. Dışardaki manzarayı izlemekle yetindim. Küçük bir tepeden geçtik, yol dağlık burundan aşağıya doğru uzanıyordu. İlerde çocuklarının vazgeçemediği peri masallarındaki gibi bir şato karanlığın içinde yükseliyordu. Ne var ki, şatoya yaklaştığımızda onun hiç de göründüğü gibi olmadığını farkettim. Burası Gotik süslemelerin son derece gözde olduğu Viktorya döneminde inşa edilmiş büyükçe bir binaydı yalnızca.</p>

  <p>Kamyonet durdu ve kapı açıldı. Kendimi dışarda bulduğumda ana binanın arkasındaki avludaydım. Barry, Norah Murphy'nin arabadan inmesi için yardım etti ve sonra da genç kadının kelepçelerini açtı.</p>

  <p>«Hadi artık şimdi uslu bir kız ol ve büyükannemin eskiden söylediği gibi kimselere zarar verme.»</p>

  <p>Norah'ın koluna girerek birlikte kapıya doğru gittiler.</p>

  <p>«Diğerlerini bodruma tık,» diye seslendi Barry başını bile çevirmeden.</p>

  <p>«Gerektiğinde gelip onları görürüm.»</p>

  <p>O gittikten sonra adamlarından birkaçı bizi aynı kapıdan içeri soktu. Karanlık ve uzun bir koridordan sonra mutfağa giden bölüm olabileceğini varsaydığım bir yere geldik. Evin bu ucundaki basamaklar diğer bölümlere açılıyordu. Basamakların yanıbaşında sağlam görünümlü meşe bir kapı vardı. Adamlardan biri kapıyı açtı. Güçlükle karanlığın içinde uzanan basamakları gördüm. Işığı yaktı ve hep birlikte aşağı indik. Aşağıda yan yana birçok hücre, ayrıca şarapların durduğu birçok raf vardı ama rafların büyük bir kısmı boştu. Sonunda demir bir kapısı olan ve nöbetçinin bile ancak iki eliyle açabileceği ağırlıkta bir hücre kapısının önüne geldik. Hiç penceresi olmayan hücrenin içi boştu. Demir bir yatak vardı ama şilte yoktu. Hücrenin orta yerindeyse tahta bir masayla iki tabure duruyordu.</p>

  <p>Kapı kapanıp sürgüsü çekildi. İki nöbetçinin karanlık holde gittikçe uzaklaşan ayak seslerini duyuyordum. Bir kenarda büyük bir olasılıkla doğal gereksinmelerimiz için kullanacağımız boş bir kova duruyordu. Öfkeyle tekmeledim.</p>

  <p>«İhtiyacımız olan her şey var.»</p>

  <p>Binnie yatağın kenarına oturdu. Albay taburelerden birine oturarak ensesini ovdu.</p>

  <p>«İyi misiniz, efendim,» diye sordum kibarca.</p>

  <p>«Sayende hiç de iyi değilim.»</p>

  <p>Başını kaldırıp bana baktı.</p>

  <p>«Eğer bu yaptıklarımı yapmasaydım çoktan ölmüştünüz,» dedim. «Lütfen biraz anlayışlı olun.»</p>

  <p>Hâlâ kelepçeli olduğumdan güçlükle sigara paketimi çıkardım ve ona uzattım.</p>

  <p>«Cehenneme kadar yolun var,» dedi.</p>

  <p>Binnie'ye dönüp sırıttım. «Hiçbir şeyden hoşlanmıyor ki.»</p>

  <p>Binnie hiçbir şey söylemeden somyanın üstüne uzanmış, gözlerini tavana dikmiş duruyordu. Büyük bir olasılıkla Norah Murphy'i düşünüyordu.</p>

  <p>Sigaramı yakmayı başardım sonra da sırtımı duvara dayayarak oturdum. Birden kendimi çok yorgun hissetmiştim. Albaya baktığımda gözkapaklarının kıpırdadığını gördüm. Aradan yaklaşık bir saat geçmiş olmalıydı. Birden kapının sürgüsü açıldı birkaç kişi içeri girdi. İkisinin elinde <span class="t14">Sten</span> makinalı tüfek vardı. İçlerinden biri hiçbir şey söylemeden beni işaret etti. Dışarı çıktım, kapı arkamdan kapandı ve yeniden sürgülendi. Hücrelerin arasında yürürken kel kafalı olanı bize yol gösteriyordu.</p>

  <p>Mutfak bölümüne geldiğimizde sağı izledik, önümüze çıkan basamakları çıktık. Büyük ana holdeki yeşil çuhayla kaplı kapıdan geçtik. Burada Yunan heykelleri ve büyük sütunlar vardı. Yerler ve basamaklar mermerdi. Bu basamaklardan çıktık. Geniş bir holde ilerledikten sonra ancak bir kişinin geçebileceği kadar dar olan iki basamağı da çıktık. Son kapı açıldığında kendimi evin önündeki kulede buldum. Kulenin ucundaki demir masanın başında Frank Barry oturuyordu. İçeriden burnuma bir puro kokusu geldi. Frank Barry'nin elinde bir kadeh vardı.</p>

  <p>Mehtabın ışığında onu rahatlıkla görebiliyordum. Gülümsedi.</p>

  <p>«Evet, ne düşünüyorsun bakalım, binbaşı? Her zaman söylerim, İrlanda buradan harika görünür. Buradan tüm kuzey kıyı şeridini rahatlıkla görebilirsin.»</p>

  <p>Gerçekten de olağanüstüydü ve gümüşümsü bir renge bürünmüş olan mehtap denizin üzerinde parıldıyordu. Yerde duran buz kovasının içindeki şişeyi aldı.</p>

  <p>«Bir kadeh şarap içer misin, binbaşı? Sancerre. En sevdiklerimden biridir. Bodrumda iki ya da üç düzine daha var.»</p>

  <p>Kelepçeli ellerimi kaldırdım, bana o çekici gülümsemelerinden biriyle baktı.</p>

  <p>«Yine saçmaladım işte. Nasıl oldu da sana kibar davranmayı unuttum, binbaşı!»</p>

  <p>Cebinden anahtarları çıkarınca ellerimi uzattım, kelepçeleri açtı. İki nöbetçiden ikincisi gözden kaybolmuştu ama dostum kel kafalı elindeki <span class="t14">Sten</span> tabancasıyla hazır bir vaziyette duruyordu. Yüz metre ötedeki buruna bir tekne yanaştı. Motorun sesi gecenin içinde bir fısıltı gibiydi. Aşağıdaki kayaların arasından geçip gözden kayboldu.</p>

  <p>«Bu senin Kathleen olmalı,» dedi Barry. «Hava kararır kararmaz senin tekneyi alıp buraya getirmeleri için adamlarımı göndermiştim.»</p>

  <p>«Her zaman böyle her şeyi düşünür müsün?»</p>

  <p>«Hayatta kalmanın başka çaresi yok.» Kadehimi doldurdu. «Dostum, her şeyi çağdaş bir şekilde sürdürelim. Dooley, Kore'de de benimle birlikteydi. Çin havan topuyla yaralandığından bu yana sağır, dilsiz ve kel. Yalnızca gözlerini kullanabiliyor.»</p>

  <p>«Bunu unutmam. Kore'de neredeydin?»</p>

  <p>«Ulster Birliğindeydim. İkinci teğmendim.»</p>

  <p>Şarabımı yudumladım. Soğuk ve sertti. Bir yudum daha aldım.</p>

  <p>«Bu gerçekten harika bir şarap.»</p>

  <p>«Beğendiğine sevindim.» Kadehimi bir kez daha doldurdu. «Gitmene izin verirsem ne düşünürsün?»</p>

  <p>«Karşılığında ne istiyorsun?»</p>

  <p>«Oban'da sakladığın ateşleme pimleriyle silahların geri kalanını.» Şarabını yudumladı. «Malların tesliminde elbette işinin karşılığını alacaksın.»</p>

  <p>Yüksek sesle güldüm.</p>

  <p>«Alacağımdan eminim. Senin bedel ödeme yönteminin ne olabileceğini kolaylıkla tahmin edebiliyorum. Alnımın ortasında sekiz milimetrelik bir kurşun deliği.»</p>

  <p>«Hayır, yanılıyorsun. Bir beyefendiye karşılık bir başka beyefendi.»</p>

  <p>İlginç biriydi. Bir kez daha güldüm.</p>

  <p>«Dalga geçiyor olmalısın.»</p>

  <p>İçini çekti.</p>

  <p>«Kimse ama hiç kimse beni ciddiye almıyor. Sorun burada işte.»</p>

  <p>Kadehini bir dikişte bitirdi sonra da ayağa kalktı.</p>

  <p>«Hadi gel aşağı inelim. Sana her şeyi göstermek istiyorum.»</p>

  <p>Oynadığı oyunun ne olduğuna ilişkin en küçük bir fikrim bile yoktu ama öte yandan yanıbaşımda duran makinalı tüfekli Dooley'nin yanında başka bir seçeneğim olmadığını da görüyordum.</p>

  <p>Büyük basamaklara giden ana hole geldik.</p>

  <p>«Saygıdeğer dayım, bu yeri ordu için yaptırdı ama gelip burada yaşama koşuluyla. Mayıs-Eylül arası burası halka açık. Geri kalan günlerde de insan burada hiç kimseyi görmeden sessizlik içinde yaşayabilir.»</p>

  <p>«Çok güzel de, ordunun bu işi başka türlü değerlendirebileceği hiç aklına gelmedi mi?»</p>

  <p>«Dayımla birlikte mi çalışacaklar? O öyle biri değil.»</p>

  <p>«Peki o zaman canın istediği zaman buraya gelip gitmene nasıl izin veriyor?»</p>

  <p>«Bunu sana gösterebilirim.»</p>

  <p>Çift kapının önünde durduk. Kapıya vurdu, kilidin içinde bir anahtar döndü. Gri ceketli kısa boylu bir adam kapıyı açınca hemen yana çekilerek hazırolda durdu.</p>

  <p>«Bu akşam keyfin nasıl, Sean?» dedi Barry.</p>

  <p>«Çok iyi, efendim, çok iyi.»</p>

  <p>Köşesinde geniş bir yatak olan büyük bir odaya girdik. Mermer bir şöminede odunlar kütür kütür yanıyordu. Yaşlı bir adam salıncaklı bir sandalyede oturmaktaydı. Bacaklarını da bir battaniyeyle örtmüştü. Üzerinde sabahlığı vardı.</p>

  <p>«Merhaba dayı,» diye seslendi Barry. «Bu akşam nasılız bakalım?»</p>

  <p>Yaşlı adam dönüp ona baktı. Kırış kırış olmuş yüzündeki gözleri boş boş bakıyordu. Dudakları ıslaktı.</p>

  <p>«Hadi, bir konyak daha iç. Uyumana yardımcı olur.»</p>

  <p>Barry dayısının kadehine dört parmak konyak doldurdu ve yaşlı adam içkisini bir dikişte bitirdi.</p>

  <p>Arkasına yaslandı. Barry neşeli bir sesle konuşmaya başladı.</p>

  <p>«Evet, Vaughan. İşte Bay İnmeli karşında.»</p>

  <p>O ana dek her şeye karşın ondan fazla tedirgin olmamıştım ama bu sözleri yenilir yutulur gibi değildi. Köşedeki büfede içinde yarım düzine mum olan bir şamdan duruyordu. Kibrit kutusunu çıkararak mumları teker teker yakmaya başladı, sonra da kapıya doğru gitti. Alpaka ceketli adam saygıyla kapıyı açtı.</p>

  <p>Barry eşikte başını çevirip dayısına baktı.</p>

  <p>«Öldüğünde mirasın kime kalacağını bir tahmin et bakalım, Vaughan,» dedi alaycı bir kahkaha savurarak. «Beni Lordlar Kamarasında düşünebiliyor musun? Her şey olabilir, değil mi?»</p>

  <p>Karşılık vermeden onu izledim ve hole inen merdivenlerden yap yana indik. Barry'nin elindeki şamdanın ışığı altında gümüşler, camlar ve cilalı mobilyalar parıldıyordu. Dooley hemen arkamızdan gelmekteydi. Barry durmaksızın konuşuyordu. Üzerinde on sekizinci yüzyıl giysileri olan bir adamın portresinin önünde durdu.</p>

  <p>«Her şeyi başlatan bu adam işte. Ben ona Birinci Francis derim. Hayatının ilk yirmi yılını bir çiftlikte esir olarak geçirmiş ve bunu da hiçbir zaman aklından çıkaramamış. Sonra da bu koruluğu satın almış ve buraya İspanyol Kalesi adını vermiş. Yeterince para kazandıktan sonra da ülkesine geri dönmüş. Din değiştirmiş, asilzadeler sınıfına girerek geri kalan hayatını İrlandalı Protestan bir centilmen olarak sürdürmüş.»</p>

  <p>«Peki ya babanın tarafı?»</p>

  <p>«İşte ben onlara çekmişim,» dedi. «Yeteneği yarım mil öteden belli olan bir aktörmüş babam. Çok da içki içermiş.»</p>

  <p>«Katolik miymiş?»</p>

  <p>«İster inan ister inanma, Vaughan ama birleşik bir İrlanda isteyen tek Protestan ben değilim.»</p>

  <p>Şamdanı bir yağlı boya resme doğru kaldırdı.</p>

  <p>«Bu da bir diğeri. Birinci Francis'ten sonra en sevdiğim akrabam, Dördüncü Francis. Yirmi üç yaşında üç kişiyi düelloda öldürmüş ve ülkenin tüm güzel kadınlarıyla ilişki kurmuş. Sonra da Amerika'ya kaçmak zorunda kalmış.»</p>

  <p>Barry'e çok benziyordu.</p>

  <p>«Sonra ne oldu?»</p>

  <p>«Amerikan İç Savaşı sırasında Shilol denen bir yerde öldürüldü.»</p>

  <p>«Hangi tarafta savaşıyormuş?»</p>

  <p>«Sence ne olabilir? Gözlerinin rengini gri ortaya çıkarmış. Bunu annesine yazdığı mektupta okumuştum.»</p>

  <p>Geri döndük. Girişteki hole doğru ağır adımlarla ilerliyorduk.</p>

  <p>«Sana baktığımda hiçbir şey anlayamıyorum.»</p>

  <p>«Neden?»</p>

  <p>«Şu son davranışların anlaşılır gibi değil de ondan.»</p>

  <p>«Savaşmayı seviyorum.»</p>

  <p>Omuzlarını silkti.</p>

  <p>«Hava o denli soğuk olmasaydı Kore o kadar kötü olmayacaktı. Ayrıca hayat çok sıkıcı, sence de öyle değil mi?»</p>

  <p>«Bazı insanlar bunun hiç de geçerli bir bahane olmadığını düşünebilir.»</p>

  <p>«Benim bahanelerimin hiç de önemi yok, Vaughan. Ben tüm bunları bir nedenden ötürü yapıyorum ve benim için de önemli olan bu.»</p>

  <p>Hole gelmiştik. Şamdanı masanın üstüne koydu. Kelepçeleri çıkardı. Ellerimi uzattım.</p>

  <p>«Otuz yıl önce şimdi yaptıklarımı Fransa ya da Norveç için yapmış olsaydım bugün adıma efsaneler yazılan bir kahraman olurdum. Görüş açılarının, değerlerin nasıl bu denli değişebildiği oldukça garip,» dedi.</p>

  <p>«Benimkiler değişmiyor.»</p>

  <p>Dikkatle bana baktı.</p>

  <p>«Neye inanıyorsun, Vaughan.»</p>

  <p>«Hiçbir şeye. Bir şeye inanmaya gücüm yetmiyor.»</p>

  <p>Dooley'e döndü ve eliyle aşağısını gösterdi.</p>

  <p>«Şimdilik bunu da diğerlerinin yanına götür.»</p>

  <p>Şamdanı alarak üst kata çıktı. Kısa bir an durup arkasından baktım sonra da Dooley tabancasının kabzasını enseme dayadı ve beni kapıya doğru iteledi. Hücreye geri döndüğümde Binnie'yi somyalardan birinin üstünde kıvrılmış ağzı açık bir şekilde uyurken buldum. Kapı hızla kapandığında hafifçe kıpırdandı ama uyanmadı. Albay, delikanlının iyice uyuduğundan emin olmak için yanına yaklaşıp baktı ve sonra da masanın yanına geldi.</p>

  <p>«Neler oldu?»</p>

  <p>Barry'nin anlattıklarının önemli olabileceğini düşünerek her şeyi ayrıntılarıyla anlattım.</p>

  <p>Bitirdiğimdeyse albay başını salladı.</p>

  <p>«Oban'a gitmeni istemesi mantıklı. Çünkü onun bildiği kadarıyla en yüksek teklifi veren kişi sensin ve ayrıca polise gitmeyeceğinden emin.»</p>

  <p>«Benimle daha sonra yine görüşeceğini söyledi. Büyük bir olasılıkla biraz daha pazarlık yapacaktır. Ona ne söyleyeyim?»</p>

  <p>«Pazarlığı kabul edeceksin, elbette ki.»</p>

  <p>«Peki ya siz?»</p>

  <p>«Tanrı bilir. Merkeze benim nerede olduğumu ve Kraliyet Donanma Komandolarının beni yakalamak için yollandığını ona söylersen sence nasıl davranır?»</p>

  <p>«O zaman sanırım sizi bir rehine olarak değerlendirir. Pazarlık yapmaya çalışır.»</p>

  <p>«Peki ya başarısız olursa, hükümet bu tür bir şantajı kabul ettiği anda bir başarısızlık sözkonusu olursa o zaman nasıl davranır dersin?»</p>

  <p>«Herhalde kafanıza bir kurşun sıkar.»</p>

  <p>«Doğru.»</p>

  <p>Sürgü bir kez daha çekildi ve kapı hızla açıldı. Binnie bu gürültüden fırlayarak uyandı. Sersem bir şekilde hemen ayağa kalktı ve elinin tersiyle gözlerini ovuşturmaya koyuldu. Dooley yanında birkaç adamla birlikte geri gelmişti.</p>

  <p>«Dışarı, hepiniz dışarı,» diye emretti içlerinden biri kaba bir tavırla.</p>

  <p class="p10"><span class="t17">Z</span></p>

  <p>Yeşil çuhayla kaplı kapının önünden, mermer basamaklardan ana merdivenlere, sonra da uzun koridora çıktık. Çift kapının önünde kısa bir an durduk. Dooley uzanıp kapıyı açtı. İçeri girdik.</p>

  <p>Burası da yaşlı adamın odasına benziyordu ama yatak yoktu. Zevkli döşenmişti. Norah Murphy şöminenin yanıbaşında bir sandalyede oturuyordu. Ellerini dizlerinin üstüne koymuştu. Barry elini genç kadının sandalyesine koymuş ayakta duruyordu.</p>

  <p>«Güzeel. Hepimiz burada olduğumuza göre artık başlayabiliriz. Dr. Murphy'nin biraz inatçı davrandığını sizlere söylemeliyim, baylar istediğim bazı bilgilere sahip olmasına karşın aptalca bir inatla onları kendine saklamakta direndi.»</p>

  <p>Elini genç kadının omzuna koydu.</p>

  <p>«Bir kez daha deneyelim mi? Gümüş ve altın külçelere ne oldu, Norah? Onları nerede saklıyor?»</p>

  <p>«Defol git başımdan,» dedi Norah öfkeyle. «Bilseydim bile bunu asla sana söylemezdim.»</p>

  <p>«Çok yazık.» Başıyla Dooley'e işaret etti sonra da onun dudaklarını okuyabilmesi için çok yavaş bir şekilde konuştu. «Onu tut.»</p>

  <p>Dooley, <span class="t14">Sterling</span>'ini omzuna astı ve sandalyenin arkasına yaklaştı. Norah ayağa kalkmaya çalıştıysa da Dooley onu yerine oturttu ve kaba bir şekilde genç kadının kollarını arkada kıvırarak kıpırdamasını engelledi. Barry şömineye doğru uzandı. Doğrulduğunda elinde ucu korlaşmış bir kömür vardı. Binnie çığlık attı. Genç kadına yaklaşmak isteyince de böğrüne bir yumruk yedi. Dizinin üstüne yere düşmüştü.</p>

  <p>Barry soğuk bir sesle, «Eğer İçinizden biri yerinden kıpırdayacak olursa ölür,» dedi.</p>

  <p>Norah'ın yanına yaklaşarak genç kadının saçlarını kavradı ve kömürü yüzüne yaklaştırdı.</p>

  <p>«Bir kez daha soruyorum. Gümüş ve altın külçeler nerede, Norah?»</p>

  <p>«Bilmiyorum,» dedi. «Boşa zaman harcıyorsun. Böylelikle hiçbir yere ulaşamayacaksın.»</p>

  <p>Kömürün ucuyla genç kadının yanağına dokundu. Ortalığı hafif bir duman ve yanık et kokusu kapladı. Norah Murphy bir çığlık attıktan sonra bayıldı.</p>

  <p>Binnie güçlükle ayağa kalktı.</p>

  <p>«Norah gerçeği söylüyor. Küçük Adam'ın dışında kimse altının nerede olduğunu bilmiyor. Çünkü o böyle istedi.»</p>

  <p>Barry kaşlarını çatıp bir süre ona baktı ve sonra başını salladı.</p>

  <p>«Pekâlâ, buna inanacağım. Küçük Adam nerede şimdi?»</p>

  <p>Binnie eliyle belini ovuşturdu. Karşılık vermedi. Barry kendinden geçmiş Norah'ı saçlarından yakaladı.</p>

  <p>«Söyle lanet olasıca yoksa öbür yanağına da bir işaret çakarım.»</p>

  <p>«Peki,» dedi Binnie. «Ama bunun sana bir yararı olacağını sanmıyorum. Sperrin'lerde saklanıyor. Adamlarının ve senin gidip onu yakalamaya çalışmanızdan çok hoşnut olacaktır.»</p>

  <p>Barry her zamanki gibi yine birden kimlik değiştirdi. Şimdi gülümsüyordu. Az önce bana şarap ikram eden o kibar adam oluvermişti. Kömürü şömineye fırlattı ve Dooley'e bakıp başını salladı.</p>

  <p>«Onu odasına götür.»</p>

  <p>Dooley genç kadını kucakladı ve kapıyı tekmeleyerek açıp dışarı çıktı. Barry büfeye giderek kendisine bir kadeh viski doldurdu. Bizlere döndüğünde gülümsüyordu.</p>

  <p>«O çiftlik evine on milden fazla yaklaşamam.»</p>

  <p>«Haklısın,» dedi Binnie.</p>

  <p>«Bunu biliyorum,» dedi Barry başını sallayarak. «Ama seni Binnie, onlar seni kollarını açarak karşılarlar, değil mi?»</p>

  <p>Binnie ona hayretle baktı.</p>

  <p>«Aklını kaçırmış olmalısın.»</p>

  <p>«Hayır kaçırmadım. Aklım gereğinden fazla başımda. Eski dostum Michael'ı benim için gidip göreceksin ve ona o çok sevdiği yeğeninin elimde olduğunu söyleyeceksin. Eğer altını alırsam ya da altının nerede olduğuna ilişkin ayrıntıları öğrenirsem o zaman yeğenini tek bir parça halinde geri alabilir. Ama eğer... »</p>

  <p>«Tanrı seni yaratırken mutlaka işe şeytan karışmış olmalı,» dedi Binnie. «Seni öldüreceğim, Barry. Ölümün ecelinle değil, benim elimden olacak.»</p>

  <p>Barry içini çekti ve hafifçe delikanlının yüzünü okşadı.</p>

  <p>«Binnie, Michael Cork'un ılımlı tutumu ve <span class="t18">'hadi oturup</span> <span class="t18">ş</span><span class="t18">u konuyu konu</span><span class="t18">ş</span><span class="t18">al</span><span class="t18">ı</span><span class="t18">m'</span> anlayışıyla bu savaş kazanılmaz. Bu savaş benim gibi her şeyi göze alan kişiler tarafından kazanılır ancak.»</p>

  <p>«Peki ya bedeli?» diye araya girdi albay. «Yeni baştan tüm masum insanları öldüreceksin, demek.»</p>

  <p>Barry başını çevirip ona baktığında insanın kanını donduran bir çılgınlık vardı bakışlarında.</p>

  <p>«Eğer bu gerekiyorsa, evet,» dedi. «Bedel ne olursa olsun onu ödemekten asla kaçınmayız. Çünkü bizler güçlü, sizlerse güçsüzsünüz.»</p>

  <p>Binnie'ye döndü. «O altınlarla tüm İngiliz Ordusunu satın alabilirim. Küçük Adam o altınla ne yapabilir ki?»</p>

  <p>Binnie ona hayretle baktı. Barry şimdi biraz daha sakinleşmişti. Binnie'nin omzuna hafifçe vurdu.</p>

  <p>«Gün ağarır ağarmaz yola çıkıyorsun, Binnie. Bu saatlerde ara yollar çok güzeldir. Sessiz ve sakin olur. Birkaç saat içinde orada olursun. Sana çok iyi bir araba vereceğim.»</p>

  <p>Binnie omuzlarını hafifçe silkip, «Peki,» dedi fısıltıyla.</p>

  <p>«Akıllı çocuk.» Barry bir kez daha onun omzuna hafifçe vurdu. «Sana arkadaşlık etmesi için binbaşıyı da yanına vereceğiz. Onun bu aksanı sayesinde kapalı yollardan bile kolaylıkla geçebilirsiniz. Tabii binbaşıya gerekli evrakı da vereceğim. Anlaştık mı, Binbaşı Vaughan?»</p>

  <p>«Başka seçeneğim var mı?»</p>

  <p>«Bence de yok.»</p>

  <p>Yukardaki holde duran Dördüncü Francis gibi gülümseyerek bana baktı. Gülümsemesine karşılık vermedim, çünkü o sırada Norah'ı, yanık yüzünü, et kokusunu düşünüyordum.</p>

  <p>Zamanı geldiğinde ben de Frank Barry'e aynı şekilde davranacaktım.</p>

  <p class="p9"><span class="t15">t</span></p>

  <p>&nbsp;</p>
</body>
</html>
