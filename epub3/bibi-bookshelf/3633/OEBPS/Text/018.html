<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>.on bir.</title>
</head>

<body>
  <h1>.on bir.</h1>

  <p class="p8"><span class="t13">R</span>ahiplerin soyunma odasının dışındaki küçük ve soğuk bir odada bekledim. İçerden fısıltılar geliyordu ama ne konuştukları anlaşılmıyordu. Aslında bu o kadar da önemli değildi. Artık ilgimi yitirmiştim. Oldukça kısa zamanda o kadar çok şey olmuştu ki, doğrusu artık hiçbir şeyle ilgilenmiyordum. Kutsal bir yerde bulunduğuma aldırmadan bir sigara çıkarıp yaktım ve köşedeki sandalyeye çökercesine oturdum. Bir süre sonra kapı açıldı ve Cork içeri girdi. Binnie onun hemen arkasındaki masanın kenarına ilişmişti. Michael Cork'un altmış yaşlarında olduğunu biliyordum ama gözlüğünü çıkarıp mendiliyle silerken onun çok daha yaşlı gösterdiğini farkettim.</p>

  <p>«Size teşekkür etmek istiyorum, Binbaşı Vaughan,» dedi. «Size çok şey borçluyuz.»</p>

  <p>«Demek Binnie her şeyi anlattı?»</p>

  <p>«Norah ve Frank Barry'le ilgili.»</p>

  <p>Gözlüklerini taktı. «Ah, evet artık onun beni devreye soktuğunu söyleyebilirsiniz.»</p>

  <p>«Bu konuda ne yapmayı düşünüyorsunuz?»</p>

  <p>Dışardan kapının önünde duran araç sesleri geldi. Biri yüksek sesle bir şeyler söylüyordu.</p>

  <p>Kibarca gülümsedi.</p>

  <p>«Dışardan gelen seslere bakılırsa şu anda fazla bir şey yapacak durumda olmadığımız anlaşılıyor, binbaşı. Buradan ayrılmayın.»</p>

  <p>Duvarda asılı şapkasını alarak kararlı adımlarla kiliseye geri döndü. Ön kapının zili çaldı. Bir sessizlik oldu.</p>

  <p>«Bunu sıklıkla yapar mı?» dedim. «Yani sıklıkla rahip olur mu, demek istiyorum.»</p>

  <p>«Gerektiğinde evet,» dedi Binnie. «Bunun nasıl olduğunu bilirsin. Rahibelerle rahiplere herkes güvenir. Ordu da kiliseyle olan ilişkilerinde son derece dikkatlidir.»</p>

  <p>«Peki buranın kendi rahibine ne oldu?»</p>

  <p>«Burada yerleşik bir rahip yoktu zaten. Haftada bir kez Strabane'den genç bir Cizvit gelir.»</p>

  <p>«O zaman Cork'un gösterisi yasal değil?»</p>

  <p>Boğuk bir sesle güldü.</p>

  <p>«Kilise hiçbir zaman <span class="t14">IRA</span>'yla tam olarak dost olmadı, binbaşı. Eğer bunu öğrenselerdi bedeli çok ağır olurdu.»</p>

  <p>«Sence nasıl davranacak? Norah konusunda demek istiyorum.»</p>

  <p>«Söylemedi.»</p>

  <p>Bu konuşmadan sonra Binnie derin bir sessizliğe büründü. Ben de sandalyeme geri döndüm. Karşımdaki duvara boş gözlerle bakmaya başladım. Hayatımda hiç bu kadar yorgun olmamış­tım.</p>

  <p>Bir süre sonra kilisenin ön kapısı yeniden açılıp kapandı. Mihrabın yanındaki mumların alevi içeri dolan soğuk hava ve rüzgârla titreşiyordu. İkimiz de duvara dayandık, Binnie bir kez daha <span class="t14">Browning</span>'ini eline aldı. Ne ki, gelen Cork'du. Yanında da kısa boylu, başına bez bir şapka geçirmiş, ayağında çamurlu çizmeleri olan yaşlı bir adam vardı.</p>

  <p>«Başka birlikler de geldi.» Cork şapkasını duvara astı. «Ve daha birçoğunun geleceğinden de eminim. Paraşütçü birlikleri çoğunlukta. Şu genç teğmenle konuştum. Adı Gifford'muş. Hoş bir insan.»</p>

  <p>Dalgın bir tavırla kaşlarını hafifçe çattı. «Tanrı aşkına, neler oluyor?» dedi Binnie.</p>

  <p>«Sizlerin dereye yuvarlanan arabanın içinde olduğunuzu sanıyorlar. Ama araştırmalarını da sürdürüyorlar. Ben burayı halledinceye kadar sizin çiftliğe gitmenizde büyük yarar var. Sean sizi oraya götürecek.»</p>

  <p>Bana döndü.</p>

  <p>«Kilisenin arkasındaki vadiden yalnızca yarım mil kadar gideceksiniz, binbaşı. Orada güvencede olacaksınız ve gizlenebileceğiniz bir yer var, sizi asla bulamazlar.»</p>

  <p>«Peki ya Norah?» diye sordu Binnie telaşla. «O ne olacak?»</p>

  <p>«Her şeyin zamanı var, Binnie,» diyerek Cork delikanlının sırtını sıvazladı. «Hadi şimdi gidin.»</p>

  <p>Şapkasını askıdan alıp dışarı çıktı. Kapı açılınca titreşen mumların bu kez birçoğu söndü. Bunun bir uğursuzluk işareti olmamasını diledim içimden.</p>

  <p>Yaşlı adam, Sean, bizi mezarlığa çıkardı ve sonra da kilisenin arkasındaki ağaçların arasından hızlı adımlarla ilerledi. Yaşına göre çok seri davranıyordu. Ama yağmur ve sis yüzünden önümüzü rahatlıkla göremiyorduk. Aslında bu hava bizler gibi kaçmakta olan kişiler için biçilmiş kaftandı. Yolda hiç kimseye rastlamadık ve yaklaşık on beş dakika içinde küçük bir vadideki çiftlik karşımıza çıktı.</p>

  <p>Ev hiç de iyi durumda değildi ve badanaya gereksinimi vardı. Panjurların hemen hemen hepsi kırılmıştı. Avlu, bu korkunç yağmurdan sonra gerçek bir bataklığa dönüşmüştü. Çevrede kimse yoktu. Sean iki katlı büyük ahırı geçip çift kanatlı kapının birini hafifçe araladı ve bizi içeri aldı. Burası oldukça havasız bir yerdi. Bir kenarda bozuk bir traktör durmaktaydı. Tavandaysa birkaç tane delik görünüyordu.</p>

  <p>İçerde merdivenle çıkılan bir samanlık da vardı. Önce yaşlı adamın merdivenden çıkacağını sandım ama o ahırın diğer ucuna doğru gitti ve tahta duvara yaslandı. Sonra da yerinden doğruldu.</p>

  <p>«Beni izle, binbaşı,» dedi Binnie. «Biz buraya Kalküta'nın Siyah Deliği deriz.»</p>

  <p>Merdiveni çıkmaya başladı, orta yerde duraksayıp, elini uzattı ve halkaya parmağını sokarak çekti. Üç metrekare genişliğinde bir kapı açıldı. Sürünerek içeri girdi, onu izledim.</p>

  <p>Binnie kapıyı kapatırken yaşlı adam merdiveni çatı arasına yerleştiriyordu. Burası güçlükle ayakta durabileceğimiz küçük ve dar bir odaydı.</p>

  <p>«Beni izle ve bak,» dedi Binnie.</p>

  <p>Bir gizli kapının önündeki merdiveni görebiliyordum. Binnie gizli kapıdan içeri girinceye dek bekledim sonra onu izledim. Burası alabildiğine karanlıktı.</p>

  <p>Binnie alçak sesle konuştu.</p>

  <p>«Hadi, binbaşı, geldik sayılır.»</p>

  <p>Kısa bir an sonra ayağım yeniden sert toprağa basmıştı. Kibriti yakınca Binnie'nin duvarda asılı duran gaz lambasına uzandığını gördüm.</p>

  <p>«Burada her türlü konfor var,» dedi Binnie.</p>

  <p>Aslında haklıydı. Odanın içinde tahta bir masa, sandalyeler, iki somya ile birkaç tane battaniyenin yanısıra yarım düzine insana bir haftadan fazla yetecek konserve yiyecekler vardı.</p>

  <p>«Tam olarak neredeyiz?» dedim.</p>

  <p>«Ahırın altında. Burası yirmili yıllardan bu yana bizim adamlarımız tarafından kullanılmaktadır ve hiç kimse burayı keşfedemedi.»</p>

  <p>Odamın bir ucu iaşe subayının deposuna benziyordu. Burada en azından iki düzine İngiliz Ordu malı otomatik silah, birkaç tane eski <span class="t14">Lee Enfields</span> ile <span class="t14">Sterling</span>'ler, altı ya da yedi kutu cephanelik vardı ve tümünün üstünde de Savaş Bölümü damgası bulunuyordu. Kamuflaj üniformaları, paraşütçü eşyaları ve kurşun geçirmez ceketler de vardı.</p>

  <p>«Bunca eşyanın burada ne işi var?» dedim. «Yoksa büyük güne mi hazırlık yapılıyor?»</p>

  <p>«Birçoğunu çeşitli biçimlerde ele geçirdiğimiz mallar oluşturuyor. Birkaç ay önce bir gösteri yürüyüşü yaptığımızda da çocukların bazıları bu üniformaları giymişlerdi.»</p>

  <p>Islak yağmurluğunu özenle sandalyenin üstüne koydu ve yataklardan birine geçip uzandı.</p>

  <p>«Yorgunluktan perişan bir haldeyim, binbaşı. Hiç uyanmamacasına bir hafta uyuyabilirim.»</p>

  <p>Düzenli soluklarından hemen uykuya daldığını anladım. Aslında bu koşullarda yapılacak en akıllıca şey uyumaktı. Ben de diğer yatağa geçtim. Öyle yorgundum ki yatak bana dünyanın en rahat yeri gibi gelmişti. Gözlerimi kapadım.</p>

  <p>Beni neyin uyandırdığını bilmiyorum, belki de hafif bir ses duyup uyanmıştım ama gözlerimi açtığımda Cork, karşımda, masanın başına geçmiş kitap okuyordu.</p>

  <p>Yerimde doğrulurken Cork gözlüklerini çıkarıp bana baktı.</p>

  <p>«Ah, demek uyandınız.»</p>

  <p>Saatim durmuştu. «Saat kaç?»</p>

  <p>«On. Üç saat uyumuşsunuz.»</p>

  <p>«Binnie hâlâ uyuyor mu?»</p>

  <p>Başını çevirip diğer yatağa baktı.</p>

  <p>«Evet. İnsanın uyuma olanağı varken uyuması çok iyi. Bizim işimizde insanın her imkânı değerlendirmesi gerekir ama sizin gibi bir askere bunu söylemenin gereği yok.»</p>

  <p>Masaya onun yanına geçip sigara uzattım. Ama o cebinden pipoyla tütün kesesini çıkardı.</p>

  <p>«Bunu tercih ediyorum. Ama yine de teşekkür ederim, binbaşı.»</p>

  <p>Okuduğu kitap Aziz Augustine'in Tanrı'nın Kenti adlı yapıtıydı.</p>

  <p>«Ağır kitap,» dedim.</p>

  <p>Gülümsedi.</p>

  <p>«Küçük bir çocukken babam beni Maynooth'a din eğitimi görmem için yollamıştı. Bir ya da iki yıl sonra bunun bir hata olduğunu farkedip okulu bıraktım ama insan paçasını eski alışkanlıklarından kolay kolay kurtaramıyor.»</p>

  <p>«Bu hapse girdikten önce miydi sonra mı?»</p>

  <p>«Ah, sonra, ailem sakinleşirim umuduyla, beni oraya yollamıştı. Onlar tipik orta sınıf insanıydı, binbaşı. <span class="t14">IRA</span>'yı <span class="t14">Mafya</span>'yla aynı görüyorlardı.»</p>

  <p>«Hiçbiri de işe yaramadı öyle mi?»</p>

  <p>«Yaramadı doğru.» Piposunu içmeye başladı. «Crumlin Sokağında birkaç yıl geçirmek bana yeterli gelmişti. Ve o zamandan beri de Tanrı'ya şükürler olsun öyle yerlerden her zaman uzak kalmayı başarmışımdır.»</p>

  <p>«Ne demek istediğinizi anlıyorum.»</p>

  <p>Başını evet anlamında salladı.</p>

  <p>«Hatırladığım kadarıyla Çinliler Kore'de sizi tutuklamışlardı, öyle değil mi?»</p>

  <p>Kısa bir sessizlik oldu. Piposunu içerek bir süre öylece durdu.</p>

  <p>«Ne yapacaksınız?» dedim.</p>

  <p>«Norah konusunda mı?» İçini çekti. «Stramore'a gidip Frank'ın kafasının içinde ne olduğunu anlamam gerektiğini düşünüyorum.»</p>

  <p>«Her şey bu denli basit mi?»</p>

  <p>«Tabii biraz da şansım varsa ve de Tanrı yardım ederse.»</p>

  <p>«Frank çok kötü biri. Bence söylediklerinde ciddi. Altın ve gümüş külçelerin nerede olduğunu söylemezseniz Norah'ı öldüreceğinden eminim.»</p>

  <p>«Ah, evet, ben de bundan eminim, Binbaşı Vaughan. Hem de kesinlikle eminim. Frank Barry hakkında bana söyleyecek fazla bir şeyiniz olmadığını biliyorum. Uzun zaman birlikte çalıştık.»</p>

  <p>«Neden ayrıldınız?»</p>

  <p>«Zaman değişirken insanlar da değişiyor ya da büyük bir kısmı değişiyor.»</p>

  <p>İçini çekti, başını hafifçe kaşıdı.</p>

  <p>«Sizlerin eski kafalı bir devrimci diyebileceğiniz biriyim sanıyorum. Zorunlu kalırsam elbette güç kullanırım ama genellikle masa başına geçip konuşmayı yeğlerim.»</p>

  <p>«Ya Barry?»</p>

  <p>«O çok daha farklı. Frank şiddetin saflığından yana. Onun için ne olursa olsun yalnızca kazanmak önemli.»</p>

  <p>Bir sessizlik daha oldu.</p>

  <p>«Bilmek istediği şeyi ona söyleyecek misiniz?» dedim.</p>

  <p>«Söylememeyi yeğlerim.»</p>

  <p>Gülümsemesinde doğal bir çekicilik vardı. Birden onun ne denli hoş biri olduğunu farkettim.</p>

  <p>«Barry gibi bir adamla nasıl oldu da birlikte çalıştınız ya da ona benzeyen diğerleriyle? Adam öldürerek sorunları çözeceklerine inanan insanlarla nasıl çalışabildiniz? Onlar kimsenin gözünün yaşına bakmadan önlerine çıkan herkesi; ister kadın, ister çocuk olsun herkesi rahatlıkla öldürebilecek türden insanlar.»</p>

  <p>Bir kez daha iç geçirerek başını kaşıdı. Bu onun tipik davranışlarından biri olmalıydı.</p>

  <p>«Devrimciler, binbaşı, diğer insanlar gibi iyi ve kötüdürler. Savaştan bu yana her benzeri koşulda aynı durumda kaldığınızdan eminim. Bomba atmaktan, ortalığı mahvetmekten hoşlanan anarşistlerimiz var. Bu tür davranışlarını yasal bir bahane olarak ortaya atmaktan hoşlanan başkaları da.»</p>

  <p>«Barry gibi mi?»</p>

  <p>«Olabilir. Ayrıca hayatlarını özgürlük fikrine adamış yürekli ve dürüst insanlarımız da var ve bunların sayıları da bir hayli fazla, binbaşı.»</p>

  <p>Michael Cork'un bu görüşlerine verebilecek somut bir karşılığım yoktu.</p>

  <p>«Bence her şey insanın görüş açısına bağlı,» demekle yetindim.</p>

  <p>Gülümsedi.</p>

  <p>«Dayınız Michael Fitzgerald'ı tanıyordum. İşte o az önce söylediğim türden biriydi.»</p>

  <p>«Ama savaşmaya ne zaman son vereceğini bilemezdi.»</p>

  <p>«Sizde ona benzeyen birçok şey var.»</p>

  <p>Piposunu yeniden yaktı sonra da gözlüklerinin üstünden soru sorarcasına bana baktı.</p>

  <p>«Siz de tabanca kullanmasını çok seviyorsunuz, binbaşı. Kartları nasıl oynardınız, bunu çok merak ediyorum.»</p>

  <p>Tehlikeli konulara yaklaşıyorduk ama hiç beklemediğimiz bir ses beni bundan kurtarmıştı. Başımızın üstünden bir yerlerden gelen üç patlama sesi duyduk. Binnie uyandı. Cork yerinden fırlayarak köşedeki merdiveni tırmandı.</p>

  <p>Binnie ayağa kalkıp hızla elini saçlarının arasından geçirdi.</p>

  <p>«Ne oluyor?»</p>

  <p>«Emin değilim,» dedim.</p>

  <p>Cork geri geldi. Masaya yaklaştı.</p>

  <p>«Tamam,» dedi. «Gitme zamanı geldi.»</p>

  <p>Binnie ona boş gözlerle baktı.</p>

  <p>«Neler oluyor?»</p>

  <p>«Stramore'a geri dönüyorsun, Binnie,» dedi Cork sabırla. «Ben de seninle geliyorum.»</p>

  <p>Binnie bana döndü.</p>

  <p>«Onda mı bir gariplik var yoksa bende mi? İngiliz Ordusu tepeleri bizim adımıza korumuyor mu?»</p>

  <p>«Evet, doğru,» dedi Cork. «Ve sokaklarda da paraşütçü birlikleri var, bir ya da iki tane fazla olması kimin dikkatini çeker ki?»</p>

  <p>Odanın diğer ucuna gitti, kamuflaj üniformalarından birini alarak masanın üstüne fırlattı sonra da kutulardan birini karıştırdı. Geri döndüğünde elinde birkaç tane binbaşı nişanı vardı.</p>

  <p>«Şunları göğsünüze takın da eski rütbenize kavuşun, binbaşı. Sen de onbaşı olacaksın, Binnie. Hiçbir şekilde İngiliz subayına benzemiyorsun.»</p>

  <p>Binnie umursamazlıkla omzunu silkti.</p>

  <p>«Pekâlâ, plan ne bakalım?» dedim Cork'a.</p>

  <p>«Oldukça basit. Siz ve Binnie üniformalarınızı giyip kasabaya ineceksiniz. Ağaçlık yerden gitmeye çalışın. Eğer birileri sızı görecek olursa diğerleri gibi sizlerin de bölgeyi araştırdığınızı düşünecektir. Ben sizi kasabanın diğer tarafındaki yol kenarında arabada bekleyeceğim. Arabam eski bir Morris olduğu için mutlaka dikkatinizi çekecektir. Ne yazık ki, fazla sürat yapamıyor ama benim işime yarıyor. Hiç kimse saatte kırk mil hız yapabilen bir arabanın peşine düşmeyi aklına getirmez.»</p>

  <p>«Siz yine rahip mi olacaksınız?»</p>

  <p>«Ah evet, bu da planın bir bölümü. Yolun sonuna ulaştığımızda bizi durduracak olurlarsa onlara Plumbridge'ye dek bana eşlik ettiğinizi söyleyeceğim. Başımıza bela gelmeden oraya ulaşırsak yönümüzü değiştireceğiz. O andan itibaren de Dungiven'e kadar bana eşlik ediyor olacaksınız. Daha sonra da Coleraine'de. Kısa bir zaman sonra da Stramore'da olacağız. Ordunun rütbelere büyük saygısı vardır, binbaşı. Şansımız yaver giderse kimse bizi öyle uzun boylu durduramayacaktır.»</p>

  <p>Her şeyi son derece doğal bir yalınlıkla açıklamıştı.</p>

  <p>«Tanrı yardımcım olsun,» dedim. «Ama bu üzerinde çalışılması gereken bir tasarı niteliğinde.»</p>

  <p>Saatine bir göz attı. «Güzel, sizi yarım saat içinde alacağım.»</p>

  <p>Merdiveni çıkarak gözden kayboldu. Binnie gözlerini şaşkınlıkla açarak bana aktı.</p>

  <p>«Bu adam çıldırmış, binbaşı.»</p>

  <p>«Evet çıldırmış olabilir,» dedim. «Ama bu karmaşadan başka türlü kurtulabileceğimize ilişkin herhangi bir fikrin yoksa hemen şu üniformayı üstüne geçirsen iyi edersin. Fazla zamanımız yok.»</p>

  <p>Beş dakika içinde kamuflaj üniformamı üstüme geçirmiş ve kurşun geçirmez ceketimi giymiştim. Binbaşı rütbelerini de göğsüme iliştirmiştim. Binnie de işini tamamlamak üzereydi. Giyindiğinde yanına yaklaşarak onu baştan aşağı kontrol edip başındaki kırmızı beresini düzelttim.</p>

  <p>«Aman Tanrım, binbaşı tıpkı onlara benzedin.»</p>

  <p>Duvarda küçük ve kırık bir ayna vardı ve Binnie aynaya bakmaya çalıştı.</p>

  <p>«Babam beni böyle görebilseydi mezarında fır dönerdi.»</p>

  <p>Binnie tabancasını kurşun geçirmez ceketinin içine yerleştirdi ve her ikimiz de Cork'un deposundan birer <span class="t14">Sterling</span> aldık. Binnie'nin arkasından ahırın gizli kapısından dışarı çıkarken basamakların başında yaşlı Sean'ın bizleri beklediğini gördüm. Bizi görünce şaşırmadı. Aşağı iner inmez merdiveni alıp yine eski yerine koydu. Kilisede onunla ilk karşılaştığımızdan bu yana ağzını açıp bir şey söylemediğini farkettim. Binnie uygun adımlarla önümde gidiyordu. Bu kez geldiğimiz yolun tam karşısından gidiyorduk.</p>

  <p class="p10"><span class="t17">Z</span></p>

  <p>Vadinin bu bölümü oldukça sessizdi. Yağmurun ve arasıra aşağıdaki yoldan geçen arabaların sesinden başka bir ses duyulmuyordu. Bir ara bir ya da iki kırmızı bereliyi gördüm ama onlar vadinin diğer tarafındaki ağaçlıkların arasındaydılar, bizim tarafımızda hiç kimse yoktu. Ağaçların arasında ilerleyerek kasabayı geçtik. Ancak kasabanın son evlerini de geçtikten sonra yola doğru yürüdük. Çalıların arasına gizlenerek beklemeye koyulduk. Kasabaya doğru hızla giden bir Land-Rover önümüzden geçti. Yaklaşık on dakika sonra da eski Morris arabayı gördük. Ayağa kalkarak ona el salladık. Binnie arka koltuğa ben de Cork'un yanına geçip oturdum.</p>

  <p>«Şu ana dek her şey yolunda gitti sayılır,» dedim.</p>

  <p>«Ben de aynı şeyi kendi kendime söylüyordum,» dedi Cork dikiz aynasından gülümseyerek Binnie'ye bakarken. «Binnie, bu giysiler sana çok yakışmış. Keşke Stradballa'dakiler seni böyle görebilselerdi.»</p>

  <p>«Hadi saçmalama,» dedi Binnie.</p>

  <p>«Hadi, Binnie,» dedim. «Amaç için her fedakârlığa boyun eğeceğini sanıyordum.»</p>

  <p>Bu söylediklerime Cork kahkahalarla gülmeye başladı. O kadar çok gülüyordu ki, az kalsın yandaki hendeğe yuvarlanacaktık. Neyse ki direksiyona zamanında hakim oldu ve Morris saatte yirmi beş mil hız yaparak yoluna devam etti.</p>

  <p>İlk birkaç mil olaysız geçmişti. Birkaç askeri araç yanımızdan geçti ama Plumbridge'nin varoşlarına ulaşıncaya dek herhangi bir barikatla karşılaşmamıştık. Orada her zamanki gibi bir dizi araba sırada bekleşiyordu. Cork sıranın sonuna geçti.</p>

  <p>«Ordu hikâyesini sürdüreceğiz değil mi? Öyleyse sıradan çık ve doğruca kuyruğun başına geç,» dedim.</p>

  <p>Karşı çıkmadan arabayı sıradan çıkardı ve söylediklerimi yerine getirdi. Genç bir çavuş yanımıza yaklaşırken başımı camdan dışarı uzattım. Omzumdaki binbaşı rütbelerine bir göz attıktan sonra hemen hazırola geçti.</p>

  <p>«Tanrı aşkına şu yolu açıver de geçelim, çavuş,» dedim. «Yarım saat içinde Stramore'da olmamız gerekiyor.»</p>

  <p>Her şey tereyağından kıl çeker gibi kolay olmuştu. Barikatı kenara çektiler.</p>

  <p>«Şimdi cüret sözcüğünün ne anlama geldiğini daha iyi biliyorum,» dedi Cork.</p>

  <p>Kırlık bölgeden geçiyorduk. Binnie keyifle gülmeye başladı.</p>

  <p>«İşe yaradı. Gerçekten de işe yaradı.»</p>

  <p>Sanıyorum tam o sırada arka lastik patladı. Yavaş gittiğimiz için herhangi bir tehlike sözkonusu değildi. Morris biraz sağa sola yalpaladı, ama Cork direksiyona hakim olarak arabayı çalıların arasına doğru sürdü.</p>

  <p>«Hapishanede buna benzer şeylere Kodes Şansı, derlerdi,» dedi Cork motoru kapatırken.</p>

  <p>«Aldırma,» diye karşılık verdim.</p>

  <p>«Hadi lastiği değiştirip bir an önce buradan gidelim. Fazla vakit harcamadan yola koyulursak sanki çok daha iyi olacakmış gibi bir duygu var içimde.»</p>

  <p>Ben bagajdan yedek lastiği çıkarırken Binnie de krikoyu alıyordu. Patlak lastiği çıkarırken Plumbridge yönüne doğru giden bir Land-Rover yanımızdan geçti. Sisin altında gözden kaybolduysa da hemen geri geri gelerek yanıbaşımızda durdu. Şoför arabadan inerek yanımıza yaklaştı. On sekiz yaşından fazla değildi. Kraliyet Ulaşım Birliğinden bir onbaşı. Bizleri selamladı.</p>

  <p>«Bir yardımım dokunabilir mi, efendim?»</p>

  <p>Bir binbaşının bu tür pis işlerle uğraşması karşısında aldığı tavır son derece doğaldı. Ondan kurtulmakla ilk hatayı yapmıştım.</p>

  <p>«Oh, hayır. Her şey yolunda, onbaşı. Gidebilirsin.»</p>

  <p>Bakışlarında bir an şaşkınlık belirtisi oluştu. Duraksadı sonra da aksi bir tavırla konuşan Binnie'ye baktı.</p>

  <p>«Ne söylediğini duydun, değil mi? Hadi çek arabanı buradan.»</p>

  <p>Stres içinde birinin böylesi bir tepki göstermesi doğal sayılabilirdi ama Binnie'nin İrlanda aksanı kesinlikle üstündekilerle uymuyordu.</p>

  <p>Onbaşı duraksadı, konuşmak ister gibi bir hali vardı. Ardından çekip gitmesinin iyi olacağını düşünerek bizleri yeniden selamladı ve aracına geri döndü. Arabaya bindiğini sanmıştık ama o elinde <span class="t14">Sterling</span>'iyle geri dönüp yanımıza geldi.</p>

  <p>«Eğer sizce bir sakıncası yoksa, efendim kimliklerinizi görmek istiyorum,» dedi kesin bir tavırla.</p>

  <p>«Dinle,» dedim.</p>

  <p>Binnie yerinde yavaşça doğrularak onbaşının yanına gelip, «Ellerini arabanın üstüne koy,» dedi.</p>

  <p>Cork şaşkın bir gülümsemeyle ona doğru yaklaştı.</p>

  <p>«Yapma, oğlum,» dedi. «Kendine hakim ol. Çok büyük bir hata yapıyorsun.»</p>

  <p>«Geri çekilin,» dedi onbaşı. «Sizleri uyarıyorum.»</p>

  <p>Ne var ki, bu kısa duraksama Cork'a aradığı fırsatı vermişti bile. Öne doğru atılarak <span class="t14">Sterling</span>'i yakaladı. Bu, belki de tanık olduğum en kısa dövüşmeydi. Onlara yaklaşırken bir el ateş edildi. Cork haykırarak sendeledi ve sırtüstü yere düştü.</p>

  <p>Land-Rover'ın yanında kendinden geçmiş bir halde yatan onbaşının yanına yaklaştım. Binnie onbaşının başına tabancasıyla vurdu.</p>

  <p>Sonra da hiç zaman yitirmeden ağzından kan akan ve çok acı içinde olduğu belli olan Cork'un yanına diz çöktü. Cork henüz kendinden geçmemişti. Üstündeki papaz cübbesinin önünü açtım baktım. Gördüklerim yeterliydi.</p>

  <p>«Kötü mü?» diye sordu Binnie.</p>

  <p>«İyi değil. Kurşunu ciğerlerinden yediğini söyleyebilirim. Hemen bir doktor bulmamız gerek. En yakın hastane nerede? Stramore'da mı?»</p>

  <p>«Paçayı kurtarırsa hayat boyu hapiste mi kalır?»</p>

  <p>«Daha iyi bir fikrin var mı?»</p>

  <p>«Onu İrlanda Cumhuriyeti'ne geri götürebiliriz.»</p>

  <p>«Bu saçmalık olur. Hem basarsak bile orası çok uzakta. Fazla zamanımız da yok. Onun bir an önce tedaviye gereksinimi var.»</p>

  <p>«On iki mil,» dedi parmaklarını ceketime geçirerek.</p>

  <p>«Hepsi bu kadar. Clay'in güneyinden İrlanda Cumhuriyeti'ne giden bir çiftlik olduğunu biliyorum. Diğer tarafta üç mil ötede rahibeler tarafından yönetilen bir hastane var. Onunla hemen ilgilenirler.»</p>

  <p>O an kesin olan bir şey vardı ki, o da her an için yoldan bir aracın geçebileceğiydi. Bu yüzden de ne yapacaksak bunu bir an önce gerçekleştirmemiz gerekiyordu.</p>

  <p>«Peki, onu Land-Rover'a bindirelim,» dedim.</p>

  <p>Onu kucaklayarak Land-Rover'ın arka koltuğuna yatırdık.</p>

  <p>Ben tekrar dışarı çıktım, onbaşının yanına yaklaşıp ellerini kuşağıyla arkasına bağladım.</p>

  <p>İşimi bitirdiğimde Binnie yanıma gelmişti.</p>

  <p>«Onu ne yapacağız?»</p>

  <p>«Yanımıza almak zorundayız. Burada bırakamayız. Her an birileri gelip bulabilir.»</p>

  <p>Binnie birden öfkelenerek baygın onbaşıyı tekmeledi.</p>

  <p>«Kaçarsa onu öldürürüm.»</p>

  <p>«Hadi Binnie, saçmalamayı bırak da ayaklarından tut şunun,» dedim. «Değerli Küçük Adam'ının yaşamasını istiyorsan onu bir an önce gideceğimiz yere götürmeliyiz.»</p>

  <p>Onbaşıyı önle arka koltuk arasındaki boşluğa yatırdık. Ben arka koltuğa Cork'un yanına geçtim, direksiyonu Binnie'ye bıraktım. Zamanın nasıl geçtiğini anlayamıyordum ama Binnie'nin arabayı bir şimşek hızıyla kullandığının farkındaydım. Ciğerlerdeki yara sözkonusu olduğu için Cork'u mümkün olabildiğince dik tutmaya çalışıyordum. Aracın içindeki ilk yardım çantasını buldum, kanı durdurmak için de yavaşça yarayı sardım. Daha önce de belirttiğim gibi zamanın nasıl geçtiğini anlamamıştım ama bununla birlikte o ana dek Cork'un ve onbaşının vurulma sahnesinden beri Binnie'yle konuşmadığımı farkettim. Cork'un ağzından kan geliyordu. Çaresizlikle konuştum.</p>

  <p>«Tanrı aşkına, Binnie, sınıra ne zaman ulaşacağız? Adam ölüyor.»</p>

  <p>Binnie başını çevirmeden haykırdı.</p>

  <p>«Sıkı tutun binbaşı. Az sonra Cumhuriyet'teyiz.»</p>

  <p class="p9"><span class="t15">t</span></p>

  <p>&nbsp;</p>
</body>
</html>
