<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>.on iki.</title>
</head>

<body>
  <h1>.on iki.</h1>

  <p class="p8"><span class="t13">R</span>ahibelerin bulunduğu manastır on yedinci yüzyıl sayfiye evlerine benziyordu. Çevresi yüksek duvarlarla çevrilmişti ve ana giriş kapısı kapalıydı.</p>

  <p class="p8">Binnie arabayı durdurup hızla indi ve çan ipini çekti. Kısa bir süre sonra kapının üstündeki küçük bölme aralandı ve bir rahibe dışarıya baktı. İngiliz devriye birliklerinin belli belirsiz işaretlenmiş sınırı kazara geçtikleri biliniyordu ve rahibe karşısında İngiliz üniformalı kişileri görünce ani bir şaşkınlığa uğradı;</p>

  <p>«Tanrı aşkına, delikanlı, nerede olduğunu biliyor musun sen? İrlanda Cumhuriyeti'ndesin. Hemen şimdi geldiğin yere geri dön.»</p>

  <p>«Ah, lütfen rahibe, beni dinler misin?» dedi Binnie. «Biz göründüğümüz gibi değiliz. Yani biz bu değiliz. Arabanın arka koltuğunda ölmek üzere olan bir adam var.»</p>

  <p>Rahibe hiç duraksamadan ön kapıya geldi ve Land-Rover'a yaklaştı. Başını içeri uzatınca kollarımın arasında yatan yaralı adamı gördü. Cork sanki öğretilmiş gibi tam o sırada öksürdü ve ağzından yine kan geldi.</p>

  <p>Rahibe uzun eteklerini tutarak koştu ve ana giriş kapısını açtı. Binnie arabayı hızla avludan içeri sürdü.</p>

  <p>Bekleme odası şaşırtıcı bir şekilde iyi döşenmişti. Odanın İçinde deri koltuklar ve masanın üstünde de dergiler duruyordu. İlerde cam bir bölme vardı, Cork'u hasta kabul odasına almışlardı ve sedyenin üstünde yatıyordu, üniformalı dört hemşireyse diğer işlerinin yanısıra ona kan veriyorlardı. Kapı açıldı, kırk yaşlarında uzun boylu ve sakin görünümlü bir rahibe içeri girdi. Yeni gelen rahibenin yaralıyı muayene etmesi için kenara çekildiler.</p>

  <p>Birkaç dakika için yeni gelen rahibe-doktor sağa sola emirler yağdırmaya başlamıştı, Cork odadan dışarı çıkarıldı, sedyenin hemen yanıbaşında bir hemşire kan şişesini tutuyordu. Cork'u muayene eden doktor başını çevirip cam bölmeden bize baktı, sonra da diğerlerinin arkasından dışarı çıktı. Ardından da bizim bulunduğumuz odaya girdi.</p>

  <p>«Benim adım Rahibe Teresa, buranın yöneticisiyim.»</p>

  <p>Ses tonu çok hoştu. İrlandalıdan çok bir İngiliz aksanına sahipti. Hayatın en iyi yanlarını bilen biri olduğu anlaşılıyordu. Onun neden rahibe olduğunu çok merak etmiştim doğrusu. Niçin tüm hayatını bu manastıra adamıştı? Yeniden konuştuğunda sesinde belli belirsiz bir tedirginlik vardı.</p>

  <p>«Kimsiniz?»</p>

  <p>Binnie bana bir göz attıktan sonra omuzlarını silkti. «<span class="t14">IRA</span>, karşı sınırdan.»</p>

  <p>«Peki oradaki adam? Rahip mi?»</p>

  <p>Binnie başını iki yana sallayınca, rahibe konuşmasını sürdürdü.</p>

  <p>«Peki kim o?»</p>

  <p>«Michael Cork,» dedi. «Ya da Küçük Adam. Belki bu isimden söz edildiğini duydunuz.»</p>

  <p>Doktor gözlerini iri iri açtı.</p>

  <p>«Bay Cork'un adını duymuştum. Durumu çok kritik. Kurşun sol ciğerini delmiş ve kürek kemiğine saplanmış. Kalbin de etkilendiğini sanıyorum ama ameliyat etmeden bundan emin olamam.»</p>

  <p>«Ameliyatı siz mi yapacaksınız?» dedi Binnie ona doğru yaklaşarak.</p>

  <p>«Evet ben yapacağım,» dedi sakin bir sesle doktor. «Buranın başoperatörü benim. Ve böylesi bir vaka da deneyim gerektiriyor.»</p>

  <p>«Çok yakından ateş edildi,» diye bilgi verdim.</p>

  <p>«Barut yanıklarından öyle olduğunu anlamıştım zaten. Kaç kalibrelik?»</p>

  <p>«Dokuz milimetre. <span class="t14">Sterling</span> hafif makineli tüfek.»</p>

  <p>Başını salladı.</p>

  <p>«Teşekkür ederim. Şimdi izninizle.»</p>

  <p>Binnie doktoru kolundan yakaladı.</p>

  <p>Doktor başını çevirirken, «Bu konuda yetkililere haber vermenize gerek olmadığını hatırlatmama gerek var mı, doktor?» dedi.</p>

  <p>«Tam tersine,» dedi. «Önemli konularla bizzat ben kendim ilgilendiğim için ilk işim Bay Cork'un burada olduğunu askeri yetkililere haber vermek olacaktır. Anlayışlı insanlar olduğunuzdan eminim baylar, onun için bir an önce geldiğiniz yere dönmenizi rica edeceğim.»</p>

  <p>«Burada bir süre daha kalmak isterdik, efendim,» dedim. «Eğer sizce bir sakıncası yoksa hiç olmazsa ameliyat bitene dek kalalım burada.»</p>

  <p>Kısa bir an duraksadıktan sonra kararını verdi.</p>

  <p>«Peki, ameliyat bittiğinde size haber veririm.» Kapıyı açarken duraksadı ve eli kapının kulpunda, sandalyede oturan Binnie'ye döndü. «Kongo'daki bir misyoner hastanesinde beş yıl çalıştım, delikanlı Bu yüzden de kurşun yaraları bana hiç de yabancı değildir. Ama bununla birlikte biraz duanın da yararı olacağına inanıyorum.»</p>

  <p>Doğrusu o tarakta benim fazla bezim yoktu. Belki de gerçekten insanlarla ilgilenen bir Tanrı vardı ama deneyimlerimden ötürü bundan pek emin değildim doğrusu. Ancak bir profesyonel gördüm mü onu anında tanırdım ve Rahibe Teresa, Cork'u kurtaramazsa hiç kimse kurtaramazdı. Binnie'yi orada bırakarak tutuklumuza bir bakmak için Land-Rover'ın yanına gittim. Kapıyı açıp baktığımda onun yalnızca kendine gelmekle kalmadığını yerinde doğrulabildiğini gördüm. Yüzü kurumuş kan izleriyle doluydu. Görünüşe bakılırsa burnu da kırılmış gibiydi.</p>

  <p>Başını kaldırıp bana baktı. Korkmuştu.</p>

  <p>«Neredeyim ben?»</p>

  <p>«<span class="t14">IRA</span>'nın ellerinde ve sınırın yanlış tarafındasın. Hiç sesini çıkarmadan yat burada. Belki böylelikle tek parça halinde kurtulabilirsin.»</p>

  <p>Omuzlarını büzerek kenara çekildi. Arabadan çıkarak bekleme odasına geri döndüm.</p>

  <p>Odada fazla beklemedim. Yirmi dakika sonra bir rahibe gelerek bizi ellerimizi yıkamamız için holün ucundaki yıkanma yerine götürdü. Sonra da bir dizi masanın bulunduğu yemek odasına götürüldük. Yemek salonunda bizden başka kimse yoktu, bizler yerken iki rahibe de büyük bir sabırla bize hizmet için ayakta bekliyordu.</p>

  <p>Yemekten sonra yeniden bekleme odasına götürüldük. Burada iki saat kadar bekledikten sonra içeri bir rahibe geldi ve eliyle gelmemizi işaret etti.</p>

  <p>Uzun holde arkasından gittik sonra da holün ucundaki küçük bir odaya alındık. Burada da cam bir bölme ve camın arkasında bu kez bir koğuş vardı. İçeride yarım düzine yatak olmasına karşın yalnızca biri doluydu. Yatakta Michael Cork yatıyordu ve yanıbaşında da bir oksijen tüpü vardı.</p>

  <p>Birkaç rahibe yatağın ayakucunda diz çökmüş dua ediyordu, iki rahibeyse hastanın üstüne eğilmişti. İçlerinden biri başını çevirip bizleri görünce yanımıza yaklaştı. Bu Rahibe Teresa'ydı ve üstünde hâlâ ameliyat önlüğü ve şapkası vardı. Yüz maskesiniyse boynuna, aşağıya indirmişti. Yorgun görünüyordu. Cam kapıyı açıp yanımıza gelmeden bizlere ne söyleyeceğini biliyordum.</p>

  <p>«İyileşecek mi?» dedi Binnie.</p>

  <p>«Hayır,» dedi sakin bir sesle. «Yakında hem de çok yakında ölecek. Korktuğum gibi ciğerlerinin yanısıra kalp de zarar görmüş, hem de tahminimden de fazla.»</p>

  <p>Binnie başını çevirdi.</p>

  <p>«O çok iyi bir insan, doktor hanım,» dedi. «Hayatımda tanıdığım en iyi insanlardan biri. Kilisenin <span class="t14">IRA</span>'nın eylemlerini onaylamadığını biliyorum ama lütfen onun yanına bir rahip gönderin.»</p>

  <p>«Haber yolladık bile,» dedi. «Ama öncelikle o sizinle konuşmak istiyor.»</p>

  <p>«Bundan emin misiniz?»</p>

  <p>«Çok zayıf düşmesine karşın belleği henüz yerinde. Bir an önce binbaşıyı yanına yollamamı söyledi az önce bana fazla zamanı kalmadı.»</p>

  <p>Cam bölmeyi açtı, onun arkasından içeri girdim. Oksijen çadırının yanında bekledim. Alçak sesle dua okuyan rahibelerin sesi yumuşak bir fısıltı gibi çıkıyordu. Cork gözlerini açarak bana baktı. Rahibe Teresa konuşabilmemiz için plastik çadırı hafifçe araladı.</p>

  <p>«Ölüyorum, Vaughan,» diye fısıldadı. «Her şeyin bir sonu vardır işte ve insanın kafasında da bir yığın kuşku birikiyor. Haklı olduğumdan artık emin değilim. Yaptıklarımın her şeye bedel olup olmadığından da emin değilim. Beni duyabiliyor musun?»</p>

  <p>«Evet.»</p>

  <p>«Connolly ve Pearse, Büyük Mick Collins. Bunlar sihirli isimlerdi, ama sonra ne oldu? Ödenen bedellere değdi mi?» Gözlerini kapattı. «Tüm yaşantım boyunca yanılmış olabilirim... Vicdanımı daha fazla tedirgin edemem.»</p>

  <p>«Ya Norah?»</p>

  <p>Gözlerini açtı.</p>

  <p>«Yürümek zorunda kalsan bile mutlaka Stramore'a git. Barry'e eğer o lanet olasıca altınları gerçekten istiyorsa yüzmesi gerektiğini söyle. Çünkü altınlar Magil Adasındaki Horseshoe Körfezinin ortasında altı kulaç dipte. Gemiyi orada batırmıştım. O zamandan beri de bir daha oraya gitmedim.»</p>

  <p>Bu oldukça ilginçti. Kısa bir an için sabah yağmurunun altında bu yer gözlerimin önüne geldi.</p>

  <p>Soru sorarcasına bana baktı.</p>

  <p>«Merak etme söyleyeceğim,» dedim. Sonra da nedense içimde bir ses İrlanda dilinde konuşmamı söylediğinden, «Senin adına Barry'le ilgileneceğim, Küçük Adam,» dedim.</p>

  <p>Yeniden gözlerini açtı. «Kimsin sen, Tanrı aşkına? Neyin nesisin?»</p>

  <p>Karşılık vermedim, kaşlarını hafifçe çatmış bir şekilde bana bakmayı sürdürdü, sonra da birden gözlerini iri iri açtı.</p>

  <p>«Aman Tanrım,» dedi. «Sen benimle dalga geçtin.»</p>

  <p>Hafifçe gülmeye başladı. Rahibe Teresa beni yavaşça oradan uzaklaştırmaya çalışıyordu.</p>

  <p>«Şimdi artık gidin lütfen,» dedi. «Söz vermiştiniz.»</p>

  <p>«Tabii.»</p>

  <p>Rahip içeri girerken Rahibe Teresa yatağa arkasını döndü. Ben de bekleme odasına gidip Binnie'nin yanına oturdum.</p>

  <p>«Hadi gidelim buradan. Bu acıyı uzatmanın bir yararı yok.»</p>

  <p>Binnie, Cork'un yatağının yanında duranlara bir bakış fırlattı sonra da arkasına dönerek dışarı çıktı. Holde arkasından gittim. Sonra da basamakların başında avluda duran Land-Rover'a yaklaştık.</p>

  <p>«Şimdi ne olacak?» dedi Binnie.</p>

  <p>«Stramore'a gidiyoruz,» diye karşılık verdim. «Başka ne yapabiliriz ki?»</p>

  <p>Gözlerini açtı.</p>

  <p>«Sana malların nerede olduğunu söyledi demek?»</p>

  <p>«İspanyol Kalesinden fazla uzakta değil. Dün sabah durduğumuz adayı, Magil Adasını hatırlıyor musun? Gemiyi oradaki körfezde batırmış.»</p>

  <p>Binnie saatine bir göz attıktan sonra elini yumruk yaptı.</p>

  <p>«İyi niyete ihtiyacımız var.»</p>

  <p>Üzüntüsü açıkça belli oluyordu ve bunu anlayışla karşılıyordum. Hayatında en çok saygı duyduğu birini az önce yitirmişti. Bu yetmiyormuş gibi Norah Murphy'nin de sonunun aynı olacağı düşüncesi onu yiyip bitiriyordu. Üstelik bu konuda yapacağı fazla bir şey de yoktu.</p>

  <p>«Saat altıdan önce Stramore'a varamayız, binbaşı. Daha önce mümkün değil.»</p>

  <p>«Ah, evet, elbette mümkün,» dedim. «Eğer arka yollardan değil de doğruca ana yoldan gidersek oraya daha erken varırız.»</p>

  <p>«Ama nasıl?» dedi. «Bu bela aramak olur.»</p>

  <p>«Olmaz, Binnie,» dedim. «Blöf yapacağız. İki paraşütçü askerinin, ordunun Land-Rover'ını kullanıp kraliçenin karayollarında dolaşması sence ne anlama gelir?»</p>

  <p>Birden güldü. Eski haline dönüvermişti sanki.</p>

  <p>«Aman Tanrım! Bazen senin gerçek bir şeytan olduğunu düşünüyorum, binbaşı.»</p>

  <p>Arka kapıyı açıp onbaşıyı dışarı çıkardım. Ayaklarının üstünde pek duramıyor gibiydi. Kırık burnu şişmiş, yüzü gözü mosmor olmuştu. Yavaşça onu manastırın basamaklarına oturttum.</p>

  <p>«Onu ne yapacağız?» dedi Binnie.</p>

  <p>«Burada bırakacağız. Rahibeler onu bulup karnını doyurana ve yetkililere haber yerene dek akşam olur. Artık bize bir zararı dokunamaz. Ama buradan gideceksek bir an önce yola koyulalım.»</p>

  <p>Ana giriş kapısındaki görevli rahibe bize kapıyı açtı. Dışarı çıkarken rahibeye seslendim.</p>

  <p>«Basamaklarda bir yaralı var. Rahibe Teresa'ya haber verin ve ayrıca tarafımızdan özür dileyin.»</p>

  <p>Rahibe bir şey söylemeye çalışırcasına ağzını açtı ama artık çok geç kalmıştı. Binnie arabayı yola çıkarmıştı bile. Beş dakika sonra bizi Ulster'e sonra da Strabane'ye çıkaracak olan yola gelmiştik.</p>

  <p class="p10"><span class="t17">Z</span></p>

  <p>Strabane'de trafik yoğundu ve sanki her yerde barikat vardı. Aslında bunu tahmin etmiştim. Bir zaman sonra yetkililer yamaçtan aşağı yuvarlanan Cortina'nın içinde olmadığımızı anlamış olmalıydılar.</p>

  <p>Barikatlardan geçmek akıl almayacak bir şekilde kolay olmuştu. Elimizi kolumuzu sallayarak geçtiğimizi söylemeliyim. Bu da son derece doğaldı, çünkü sokaklar asker kaynıyordu ve bizler de askerdik sonuçta. Birkaç kez kuyrukta beklememek için Binnie'ye arabayı kaldırımın üstünde sürmesini söylemiştim, barikatlardaki görevlilere kimliklerimizi ve yolculuk izin kâğıtlarımızı gösterip herhangi bir aksilikle karşılaşmadan oradan uzaklaşmıştık.</p>

  <p>Her kontrol noktasında görevliler duraksamadan bizleri selamlamışlardı. On dakika içerisinde kasabanın ana caddesine gelmiş ve Londonderry'e doğru yola koyulmuştuk bile.</p>

  <p>Binnie pek neşelenmişti, heyecanla kahkahalar atıyordu.</p>

  <p>«Bence bizleri yanlış yerde arıyorlar. Öyle değil mi, binbaşı?»</p>

  <p>«Evet öyle gibi.»</p>

  <p>«İşte lanet olasıca İngiliz Ordusu bu.»</p>

  <p>Kibar bir sesle konuştum.</p>

  <p>«O kadar da lanet olasıca değil, Binnie. Ben de o orduda görevliydim, unuttun mu?»</p>

  <p>Gerçekten unutmuşçasına büyük bir şaşkınlıkla bana baktı sonra da yüksek sesle güldü.</p>

  <p>«Ama artık değilsin, binbaşı. Şimdi bizlerden birisin. Bir de yemin etsen her şey tamam olacak. Bir o kaldı geriye.»</p>

  <p>Avazı çıktığı kadar Askerin Şarkısı adlı şarkıyı söylemeye başladı. Üstündeki İngiliz askeri üniforma ve kullandığı askeri araca bundan daha iyi hiçbir şarkı uymazdı doğrusu. Bir sigara yakıp arkama yaslandım. <span class="t14">Sterling</span> bacaklarımın arasındaydı. Eski melodramlarda söylendiği gibi, her şey açığa çıktığında Binnie'nin bana nasıl davranacağını doğrusu çok merak ediyordum. Büyük bir olasılıkla onu öldürmem için beni kışkırtacaktı. Ama meşru müdafaa için bile olsa böyle bir şeyi kesinlikle yapmak istemiyordum.</p>

  <p>Belfast'taki Cohan'ın Yeri adlı barda ilk karşılaştığımız geceden bu yana birlikte birçok şey yaşamıştık ve ben çok önemli bir şeyi öğrenmiştim. <span class="t14">IRA</span> anarşistlerden ve Frank Barry gibi kimselerden oluşmuyordu yalnızca. <span class="t14">IRA</span>'da Pearse ve Connolly geleneğini sürdüren olağanüstü idealistler de vardı. Ve her zaman da olacaktı. Toprağı bol olsun, Küçük Adam ve Binnie Gallagher gibi insanlar...</p>

  <p>Bunu kabul etseniz de etmeseniz de bu sözkonusu kişiler inançlarına kendilerini tamamiyle vermiş ve ülkelerinin özgürlüğüne tüm hayatlarını adamışlardı. Bu uğurda hayatlarını seve seve feda edebilirlerdi. Asla çocukları değil ama askerleri öldürürlerdi gerektiğinde. Ne olursa olsun olaya şeref ve namusla bakmak isterlerdi. Ancak, onların bu istekleri böylesi bir savaşta asla mümkün olamıyordu.</p>

  <p>Elbette Frank Barry çok farklı biriydi. Onu düşününce Norah Murphy'le albay aklıma geldi yeniden.</p>

  <p>Albay bana ne olursa olsun hiçbir koşulda orduyla asla bağlantı kurmamam gerektiğini söylemişti. İçinde bulunduğumuz koşullarda da onun emirlerine uymamam için herhangi bir neden göremiyordum. Paraşüt Firmasının Korumaları İspanyol Kalesine inecek olurlarsa ilk önce albay ve Norah öldürülürdü. Barry'nin sözünde durup Norah'ı ve albayı serbest bırakacağına doğrusu hiç inanmıyordum. Barry asla sözünde duran biri değildi.</p>

  <p>Artık yapılacak tek şey, oyunu kurallarına göre oynamaktı. Onun öğrenmek istediği bilgi bendeydi. Hiçbir sorunla karşılaşmadan Londonderry'i geçmiş sahil yolunda ilerliyorduk. Hiç beklemediğimiz bir anda başımız belaya girdi.</p>

  <p>Dönemeci döndük ve karşımıza çıkan yolda trafik çok yoğun olduğundan Binnie hızla frene basmak zorunda kaldı. Uzaklarda, ağaçların arasında bacaları tüten evlerin çatılarını görebiliyordum.</p>

  <p>Binnie yoğun trafikte ilerlerken iki ya da üç el ateş sesi duyuldu.</p>

  <p>Uzaklardan gelen bu sesler hiç de hoşuma gitmemişti.</p>

  <p>«Bu hoş değil,» dedim. «Başka bir yol yok mu?»</p>

  <p>«Hayır, az ilerde bir meydan var ve tüm trafik o meydandan geçmek zorunda.»</p>

  <p>Arabayı kullanmaya devam etmesini söyledim, kasabanın çevresine ulaştığımızda askeri polislerin Land-Rover'larıyla yolun yarısını kapatmaya başladıklarını gördük. Binnie frene basıp arabayı durduğunda bir onbaşı yanımıza yaklaşarak bizi selamladı.</p>

  <p>«Burada neler oluyor?» diye sordum.</p>

  <p>«Bir ayaklanma var, efendim. Yerel polis kilisenin duvarlarına sloganlar yazan bir genci tutuklamış. Olaydan yarım saat sonra da halk polis karakoluna gelerek gencin serbest bırakılmasını istemiş. Benzin bombaları atılmaya başladığında da bizi yolladılar buraya.»</p>

  <p>«Bundan kim sorumlu?»</p>

  <p>«Kuzey İrlandalılar. Ama takviye yolda.»</p>

  <p>Binnie'ye döndüm. «Tamam, gidebiliriz.»</p>

  <p>Gitmek üzereyken onbaşı koşarak yanımıza yaklaştı.</p>

  <p>«Lütfen dikkatli olun, efendim. Kalabalık gittikçe saldırganlaşıyor.»</p>

  <p>Binnie gaza bastı ve caddenin ortasına doğru gittik. İnsanlar gruplar halinde dışarı çıkmışlar, yan yana duruyorlardı. Biz yanlarından geçerken suçlayıcı bakışlarıyla bizleri süzdüler. Birden bir taş atıldı, bunu bir diğeri izledi. Öfkeli kalabalıkla dolu caddeye döndüğümüzde Kuzey İrlandalı askerlerin alanda şeffaf gösteri kalkanlarını yüzlerine tutup kalabalığın arasına daldıklarına tanık olduk.</p>

  <p>Havaya fırlatılan bir benzin bombası turuncu renkte alevler saçarak birliklerin üstüne düştü. Askerler geriye kaçışırken kalabalık ileriye atıldı.</p>

  <p>Binnie, «Bunlar hiç de hoş değil,» dedi. «Ne yapacağız?»</p>

  <p>«Arabayı hızlı sür ve ne olursa olsun sakın durayım deme. Bu kalabalık eğer bizi ele geçirecek olursa asla kurtulamayız.»</p>

  <p>Tam o anda kalabalığın arkasından biri hafifçe dönünce bizi gördü ve alarmı verdi. Kalabalığın çıkardığı o korkunç gürültü insanın kanını donduruyordu. Taş yağmurundan korunmak amacıyla içgüdüsel bir şekilde başımı eğdim. Aslında sağlam Land-Rover'ın kaportasına taşlar işlemiyordu. Bir benzin bombası havaya fırlatılırken, Binnie çılgın bir şekilde direksiyonu kırdı ve bomba yan tarafta patladı. Birden kendimizi yoğun bir kalabalığın içinde bulmuştuk. Binnie kadınlı, erkekli ve hatta çocuklu kalabalığı görünce içgüdüsel bir şekilde yavaşladı. Aralarından geçerken insanların bir kısmı Land-Rover'a saldırıyordu. İçlerinde biri zıplayarak arabanın motor kapağına fırladı ve lastik bir top gibi zıplamaya başladı. Binnie gaza hızla basarak onu yere düşürdü.</p>

  <p>İnsanlar üstümüze dalga dalga geliyorlardı. Yapılması gereken tek şeyi yaparak camdan dışarı uzanıp <span class="t14">Sterling</span>'le havaya ateş ettim. İstediğim etkiyi yaratmıştım, herkes çil yavrusu gibi sağa sola kaçıştı.</p>

  <p>Binnie'yi omzundan tutarak sarstım.</p>

  <p>«Hadi buradan uzaklaşalım.»</p>

  <p>O da olanca gücüyle gaza bastı, yerde yatan birini ezmemek için Kuzey İrlandalıların bulunduğu hatta doğru aracı sürdü. Bizi karşılamak için barikatı kaldırdılar. Binnie aracı bir ambulansla zırhlı bir aracın arasında durdurdu. Kamuflaj üniformalı, kurşun geçirmez ceketli ve Glengarry bereli genç bir teğmen yanımıza gelerek bizleri resmi bir şekilde selamladı.</p>

  <p>«İyi iş becerdiniz, efendim. Bir an için gelip sizi kurtarmayı düşünmüştük. Benim adım Ford.»</p>

  <p>«İkinci Paraşüt Birliğinden Yüzbaşı Parker,» diyerek elimi uzattım.</p>

  <p>«Bu şekilde geldiğimiz için özür dilerim ama başka seçeneğimiz yoktu. Albay Ferguson'un kaçırılmasıyla ilgili tutukladıkları birini Coleraine'deki polis merkezine rapor etmeliyim bir an önce. Albayı kaçıran kişinin kimliğini belirlemem gerekiyor. Geçebilir miyiz?»</p>

  <p>«Evet efendim,» dedi Ford. «Şu tarafta küçük bir kiliseyle birkaç ev vardır. Fazla trafik olmadığı gibi yolda insana da rastlamazsınız.»</p>

  <p>Birden bir haykırışla irkildik, başımızı çevirip baktığımızda en azından yarım düzine benzin bombasının Ford'un adamlarının önünde ve arkasında patladığını gördük. Her yer alev içinde kalmış, dumanlar tüm meydanı sarmıştı. Bir an için ortalığı büyük bir kargaşa kapladı ve Kuzey İrlandalılar çevreye dağıldılar.</p>

  <p>Genç bir asker bağırarak bize doğru koşuyordu. Bacakları alev içinde olmasına karşın bir eliyle şeffaf siperliğini diğeriyle copunu sıkı sıkı tutuyordu. Binnie benden önce davranarak onun yanına gitti, ellerimizle bacaklarından çıkan alevleri söndürmeye çalıştık. Sonra da biri Land-Rover'daki yangın söndürme cihazını alarak askerin bacaklarına sıktı. Genç asker acı dolu bir şekilde yerde kıvranıyor bir yandan da çaresizlikle ağlıyordu. Sedyeyle birlikte ambulanstan inen birkaç doktor koşarak yanına geldi. Doktorlardan biri ilk yardım çantasından bir ampul morfini askere enjekte etti.</p>

  <p>Yüzü kireç gibi bembeyaz kesilmiş olan Binnie askerin yanına diz çökmüş acıyla bakıyordu. Kalkmasına yardım ettim.</p>

  <p>«İyi misin?»</p>

  <p>«Yanan et kokusu,» dedi askeri sedyeyle ambulansa taşırlarken. «Bana Norah'ı hatırlattı.»</p>

  <p>«Böylelikle hayatın diğer yanını da görüyorsun,» dedim.</p>

  <p>Kuzey İrlandalılar saldırmaya başlamışlar, kalabalığa kurşun sıkıyorlardı. Kalabalık sağa sola dağılırken de polis ister istemez masum halkı da copluyor, dövüyordu. Ortalık tam bir cehenneme dönmüştü. Benzin bombalarının neden olduğu yangınlar tüm meydanı sarmak üzereydi. Dumandan göz gözü görmüyordu. İnsanlar avazları çıktığı kadar bağırıyor ve kendilerini korumaya çalışıyorlardı.</p>

  <p>Binnie'nin perişan halde olduğunu artık gayet iyi anlıyordum. Onu Land-Rover'a doğru sürükledim.</p>

  <p>«Hadi gidelim buradan.»</p>

  <p>Direksiyonun başına geçerek motoru çalıştırdı. Tam onun yanına geçip otururken Teğmen Ford yanımıza geldi.</p>

  <p>«Gidiyor musunuz, efendim?»</p>

  <p>«Evet.»</p>

  <p>«Sanıyorum burada denetimi ele geçirdik. Bize destek olmak için başka bir birlik de yola çıkmış zaten. Yola çıkmanıza yardım edeyim.»</p>

  <p>Kenara çekilerek bizleri selamladı. Meydan L şeklindeydi. Köşeyi dönünce, karşımıza kilise çıktı, hemen yanıbaşındaysa küçük ve dar yolun girişi vardı.</p>

  <p>«Bu yolu takip edin, efendim,» dedi Ford eliyle işaret ederek.</p>

  <p>Güçlü bir silahtan çıkan bir el ateş sesi duyuldu. O anda Ford sendeleyerek yere düştü. Dışarı fırlayarak onu kurşun geçirmez ceketinden yakaladım, diğer bir kurşun tam isabet etmek üzereyken kenara çektim. Binnie geri geri gelerek yanımıza yaklaşınca üçüncü bir kurşun arabanın ön camının sol tarafında delik açtı.</p>

  <p>Kurşun doğruca Ford'un sağ kalçasına saplanmıştı. Asker iki eliyle yarasını tutup yerde kıvranıyordu. Elleri kan içinde kalmıştı. Doktorlar koşarak yanına geldi. Aniden bir şimşek çaktı ve bunu korkunç bir gökgürültüsü izledi, ardından da yağmur olanca hızıyla yağmaya başladı. Bu ani yağmur benzin bombalarının çıkardığı yangınları birer ikişer söndürüyordu. Doktorlardan biri ilk yardım çantasından sargı bezleri çıkararak Ford'un yarasını sıkıca sarmaya başladı. Bu arada Binnie de arabadan inmiş yanıma gelmişti.</p>

  <p>«Şimdi ne olacak?» diye fısıldadı.</p>

  <p>Ford'un, «Johnson, git de onu yakalamaya çalış,» dediğini duydum.</p>

  <p>İri yapılı genç bir teğmen olan Johnson iki büklüm olarak köşeyi geçti ve çevresine dikkatle baktı. Hiçbir şey olmadı. Meydanın diğer yanındaki kalabalık bile dağılmıştı. Johnson ileri doğru koşarken bir el ateş sesi duyuldu ve Johnson geriye doğru düştü.</p>

  <p>Düşerken bana çarptı. Soluk soluğa kalmıştı. Adamlarından birkaçı onu oturma durumuna getirdiklerinde kurşunun kurşun geçirmez ceketine saplandığını gördük. Patlamayla birlikte düştüğü anlaşılıyordu.</p>

  <p>Doktorlar Ford'u sedyeye yatırıp ambulansa taşımak için ikna etmeye çalışıyorlardı. Ford da onlara ne yapmaları gerektiğini söylüyordu.</p>

  <p>«Her kimse, çok iyi iş yapıyor,» dedi Binnie fısıltıyla. «Hemen hemen hepsinin canına okuyacak.»</p>

  <p>«Bizim de,» dedim. «Yoksa unuttun mu? Bir saat içinde İspanyol Kalesinde olmamız gerekiyor, Binnie, bu da biz eğer on dakika içinde buradan ayrılamazsak Norah'ı tamamiyle unutmamız anlamına geliyor.»</p>

  <p>Acıyla bana baktı. Ortasında bir kurşun deliği olan siperliği yerden alarak ona uzattım.</p>

  <p>«Sana söylediğim zaman bunu meydana fırlatacaksın.»</p>

  <p>Beremi çıkardıktan sonra iki büklüm ilerledim ve köşeden baktım. En uygun olabilecek nokta karşıdaki kilisenin kulesiydi.</p>

  <p>Haklı olduğum Binnie siperliği fırlattığında ortaya çıktı. Bir el ateş sesi duyuldu ve bunu bir ikincisi izledi. Kurşun başımın üstünden geçince hızla geri çekildim.</p>

  <p>«Durum nasıl, efendim,» diye seslendi Ford.</p>

  <p>«Çan kulesinde,» dedim. «O çok iyi bir asker. Kilisenin kapısına yaklaşan olursa anında öldüreceğinden eminim.»</p>

  <p>Ford başını salladı. «Birliğinin gelmesini beklemeliyiz. Onu o zaman oradan alırız.»</p>

  <p>Ayağa kalkarken Binnie telaşla kulağıma fısıldadı.</p>

  <p>«Norah'ın hayatı tehlikedeyken burada hiçbir şey yapmadan duramayız.»</p>

  <p>«Haklısın,» dedim. «Buradan kurtulmanın tek yolu da kuledeki adamı yok etmek.»</p>

  <p>«Ama o bizlerden biri.»</p>

  <p>«Ya o ya da Norah Murphy. Kararını ver.»</p>

  <p>Yüzü iyice sararmıştı, alnı ter içindeydi. Kuledeki adama baktı sonra da başını salladı.</p>

  <p>«Tamam, lanet olasıca, ne yapmamız gerekiyor?»</p>

  <p>«Yapılacak şey çok basit. Land-Rover'ı meydandan çıkarırken ona ateş etmeni istiyorum. Gerisini ben hallederim.»</p>

  <p>Hemen yanımdan ayrılarak Land-Rover'a doğru gitti ve direksiyonun başına geçti. Motoru çalıştırırken yanıbaşımda diz çökmüş duran erin silahını aldım. Ford'a döndüm.</p>

  <p>«B. Ekibini bekleyeceğimizi sanmıyorum, teğmen.»</p>

  <p>Sonra da sırtımı duvara dayayarak Binnie'e başımla işaret verdim.</p>

  <p>Hızla meydana çıktı ve kulede pusuya yatarak ateş edeni halletti. İki el ateş etmesine izin verdim sonra da gizlendiğim yerden ortaya çıkarak silahımı omzuma dayadım ve arka arkaya altı ya da yedi kez ateş ettim. Bu yeterliydi. Çanlar çalmaya başladı. Bir silah yere düştü. Çanların arasına takılmış yağmurluklu bir adam bir an için sanki havada uçuyormuş gibi sallandı sonra da yere, başının üstüne çakıldı.</p>

  <p>Silahı sahibine geri verip meydanda ilerledim. Binnie meydanın tam ortasında aracı durdurmuştu. Araca yaklaşırken Kuzey İrlandalılar yanımdan geçerek ilerde az önce yere düşen cesedin yanına gidiyorlardı. Sanıyorum yağmurdan ötürü duman daha bir yoğunlaşmıştı ve alandaki görüş alanı hiç de net değildi.</p>

  <p>Arabaya bindim.</p>

  <p>«Artık buradan rahatlıkla çıkabiliriz, sanırım.»</p>

  <p>«Bakmadım,» dedi. «Bakamadım. Öldü mü?»</p>

  <p>«Arabayı sür,» dedim yavaşça. «İyi biriydi o.»</p>

  <p>«Aman Tanrım,» dedi. Gözleri dolmuştu.</p>

  <p>Bunun yalnızca dumandan kaynaklandığını sanmıyordum.</p>

  <p class="p9"><span class="t15">t</span></p>

  <p>&nbsp;</p>
</body>
</html>
