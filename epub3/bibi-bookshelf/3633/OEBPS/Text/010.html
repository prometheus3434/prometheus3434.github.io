<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>.üç.</title>
</head>

<body>
  <h1>.üç.</h1>

  <p class="p8"><span class="t13">K</span>öşeyi döndüğümde ateş yeniden başlamıştı. Sesler kentin merkezinden bir yerlerden geliyordu. Tüfek seslerine ağır makineliler karşılık veriyordu.</p>

  <p class="p8">Bu, Belfast'ın gece çığlıklarıydı. O günlerde böylesi sesleri duymak insanları hiç şaşırtmazdı. Ama benim bulunduğum yer, yani dokların hemen yanıbaşıysa alabildiğine sessizdi. Bir dizi depoyu geçip taşlı sokaklarda yürürken bana yalnızca denizin sesi eşlik ediyordu.</p>

  <p>Sokakta hiç kimseye rastlamadım. Aslında bu bölgenin oldukça kalabalık olması gerekirdi. Sokak lambalarının çoğu tahrip edilmiş, az ilerdeki bir deponun kapısı kırılmış ve eşyalar dışarı fırlatılmıştı.</p>

  <p>Cam kırıklarının arasından ilerledim. Köşedeki Viktorya stili bir meyhaneden ışık geliyordu. Bu bölgede gördüğüm tek ışıktı. Barın adı camlı giriş kapısına yazılmıştı.</p>

  <p>&nbsp;</p>

  <p class="p11"><span class="t19">9</span><span class="t20">COHAN'IN GÜZEL BARI</span><span class="t19">5</span></p>

  <p class="p12">&nbsp;</p>

  <p>Çevreye baktığımda bunun oldukça iddialı bir ad olduğunu görmüştüm ama yine de kapıyı açıp içeri girdim. Uzun ve dar olan bu salonun ucu gölgede kaldığı için pek net görünmüyordu. Sol tarafta küçük bir şömine vardı, iki ya da üç masayla sandalyelerin dışında bir de üstü mermer kaplı bir bar tezgâhı. Bar tezgâhının hemen arkasına da eski bir ayna asılmıştı.</p>

  <p>Barın arkasındaki adam olduğundan daha yaşlı görünüyordu ama bu içkiden de olabilirdi. Rengi belli olmayan gömleğinin yakası kir içindeydi. Ben içeri girerken traşsız sakalını tedirgin bir şekilde sıvazladı.</p>

  <p>İyice yaklaştığımda zorunlu olarak gülümsedi.</p>

  <p>«İyi akşamlar, bayım. Ne içersiniz?»</p>

  <p>«Jameson içsem iyi olacak galiba,» dedi. «Duble olsun. Böylesi bir akşamda başka bir şey içilmez ki.»</p>

  <p>Birden gözlerini benden ayırmayıp kıpırdamadan durdu. Artık gülümsemiyordu.</p>

  <p>«İngilizsiniz değil mi?» diye fısıldadı.</p>

  <p>«Evet. Denizin diğer yanından gelen o faşist canavarlardan bir başkası ama doğrusunu istersen bu aslında senin kimin tarafında olduğuna bağlı bir şey.»</p>

  <p>Dudaklarımın arasına bir sigara yerleştirdim, telaşla bir kutu kibriti önüme itti, sonra da içinden bir kibrit çıkarıp sigaramı yakmaya çalıştı. Elleri titriyordu. Ateş bir aşağı bir yukarı gitmesin diye bileğini tuttum.</p>

  <p>«Burada oldukça yalnız görünüyorsun, diğerleri nerede?» Arkamda çok yumuşak bir ayak sesi ya da gece yarısı ormanda yaprakların arasında esen hafif rüzgâr gibi bir hareket oldu. Biri oldukça kısık sesle, «Evde güven içinde oturmak varken bu kaynayan ülkeye gelmek için insanın aptal olması gerekir, binbaşı,» dedi.</p>

  <p>Orta boylu cılız biriydi. Ekose şapkasının altında koyu renkli gözlerini bana dikmiş bakıyordu. İşkence çeker gibi bir hali vardı.</p>

  <p>«Kerry'den oldukça uzaktasın,» dedim.</p>

  <p>«Kerry'li olduğumu nasıl anladın?»</p>

  <p>«Aksanın dikkatimi çekti. Annem, toprağı bol olsun, Stradballa'lıydı.»</p>

  <p>İşte o zaman bakışları biraz canlanır gibi oldu. Bu şaşırtıcıydı, çünkü daha sonraları onun çok ender olarak duygusal tepki veren biri olduğunu öğrenecektim. Karşılık vermeden az ilerde, loş ışıkların altından bir ses duyuldu.</p>

  <p>«Binbaşıyı buraya getir, Binnie.»</p>

  <p>Bir sıra tahtadan yapılmış özel bölmeler vardı barda. Ve her bölme buzlu camlı bir kapıyla ayrılıyordu, bu da Viktorya döneminin bir kalıntısıydı. .</p>

  <p>En uçtaki masaya genç bir kadın oturdu. Üstündeki eski yağmurluğu ve başına sardığı eşarbın dışında bir şey görmek oldukça güçtü.</p>

  <p>Binnie sanıyorum üstümde tabanca taşıyıp taşımadığımı anlamak amacıyla beni arkadan elleriyle denetledi.</p>

  <p>«Memnun oldun mu?» dedim. Binnie geri çekilince ben de kıza döndüm.</p>

  <p>«Ben, Simon Vaughan.»</p>

  <p>«Kim olduğunu gayet İyi biliyorum.»</p>

  <p>«Benden daha avantajlı durumdasın öyleyse.»</p>

  <p>«Norah Murphy.»</p>

  <p>Aksanı bir İrlandalıdan çok Amerikalıya benziyordu. Bu sürprizlerle dolu bir akşamdı.</p>

  <p>«Siz Oban teknesinden misiniz, Miss Murphy?»</p>

  <p>«Evet.»</p>

  <p>Formalitelerden kendimi arındırarak arkadaki masadan bir sandalye çekip oturdum.</p>

  <p>Genç kadına sigara ikram ettim ve sigarasını yakmaya uzandığımda da çakmağı tuttuğum elimi hafifçe yüzüne doğru kaldırdım. Boş bakışlı koyu renkli gözleri, iri elmacık kemikleri ve büyükçe bir ağzı vardı.</p>

  <p>Kibrit sönerken, «Şaşırmış gibi bir haliniz var,» dedi.</p>

  <p>«Doğrusunu isterseniz bir erkek bekliyordum.»</p>

  <p>«Sizin tipinizdeki insanlar her zaman böyle düşünür,» dedi acı dolu bir sesle.</p>

  <p>«Ah, evet, küstah İngiliz erkekleri demek istiyorsunuz, değil mi? Çizmesinin burnuyla köpeğine, kamçısıyla da kadınına vuran İngiliz erkekleri. Böyle demezler miydi? Ben sizin yerinizde olsaydım başka seçeneklerin de olabileceğini düşünürdüm.»</p>

  <p>Her şeye rağmen gülmüş olabileceğini düşünmeme karşılık kahkahaları beni çok şaşırtmıştı.</p>

  <p>«Şu adama viskisini versene, Binnie ama unutma mutlaka Jameson olsun. Binbaşı her zaman Jameson içer.»</p>

  <p>Binnie bara doğru gitti.</p>

  <p>«Arkadaşınız kim?»</p>

  <p>«Adı Gallagher, Binbaşı Vaughan. Binnie Gallagher.»</p>

  <p>«Oldukça genç gösteriyor.»</p>

  <p>«Görünüşe aldanmayın, binbaşı.»</p>

  <p>Binnie şişeyle kadehi masanın üstüne koyduktan sonra, aradaki bölmeye dayandı. Kollarını göğsünün altında kavuşturdu. Kadehimi doldurup konuştum.</p>

  <p>«Evet, Miss Murphy, hakkımda her şeyi biliyorsunuz galiba.»</p>

  <p>«Simon Vaughan 1931 yılında Delhi'de doğmuş. Babası, Hint Ordusunda albaymış, annesiyse İrlandalı.»</p>

  <p>«Ne kadar ayıp değil mi?»</p>

  <p>Sözlerimi duymazlıktan geldi ve konuşmasını sürdürdü.</p>

  <p>«Winchester, Sandhurst. 1953'de Kore'de Wellington Dükünün bölüğünde görev yaptınız. Akademide öğretmenleriniz sizinle gurur duymuştur; memur, centilmen ve bir katil olduğunuz için.»</p>

  <p>Genç kadın öfkeyle konuşurken sesindeki Amerikan aksanı da iyice belirginleşmişti. Her ikisi de benden tepki beklercesine bir süre sessiz kaldı. Viski şişesine uzanmak için hareket ettiğimde Binnie elini anında paltosunun cebine sokmuştu.</p>

  <p>«Dikkatli ol,» dedi Binnie.</p>

  <p>«Onunla başa çıkabilirim,» dedi genç kadın.</p>

  <p>Tüm bu olayların beni denemek için önceden tasarlanıp tasarlanmadığından emin değildim ama İrlanda dilinde yaptıkları konuşma oldukça ilginçti ve bu Murphy denen kadın söylediği gibi gerçekten benim hakkımda her şeyi biliyorsa annemin sayesinde de İrlanda dilini konuştuğumu mutlaka bilmeliydi. Kadehimi doldurdum ve Binnie'ye dönerek, «Kaç yaşındasın?» diye sordum İrlanda dilinde.</p>

  <p>Binnie buna hiç düşünmeden karşılık verdi. «On dokuz.»</p>

  <p>«Soruşturmayla karşı karşıya kaldığında her zaman tabancanı çekebilirsin ama asla omzuna astığın meşin tabancalığı değil...» dedim başımı iki yana sallayarak.</p>

  <p>«Bir an önce ondan kurtul yoksa yirmi yaşını göremeyebilirsin.»</p>

  <p>Gözlerinde bir kez daha bir parıltı oluştu. Ama onun yerine bu kez İngilizceyle genç kadın karşılık verdi.</p>

  <p>«Binbaşıyı dinlemelisin, Binnie. Bu tür konularda çok deneyimli biridir.»</p>

  <p>«Benim katil oluşuma ilişkin bir şeyler söylemişti az önce,» dedim.</p>

  <p>«Borneo, 1963. Selengar'da. Tek suçları ülkelerinin özgürlüğü için savaşmak olan on dört gerillayı öldürdün.»</p>

  <p>«Tümünün de Çinli komünistler olduğu gözönüne alındığında bu söylediklerin tartışılır.»</p>

  <p>Beni duymazlıktan geldi.</p>

  <p>«Ayrıca bir de Bay Hui Li sözkonusu. Ona saatlerce işkence yapıp dövdün. Kaçmaya çalışırken de onu vurdun. Gazeteler senden Selengar Canavarı diye söz etti. Ama Savaş Bölümü bunun ortaya çıkmasını istemediği için de konuyu örtbas ettiler.»</p>

  <p>Gülümsemeye çalıştım.</p>

  <p>«Zavallı Simon Vaughan. Kore'de Çin tutuklu kampında geçirdiği o on sekiz ayı bir türlü unutamadı.»</p>

  <p>«Bundan ötürü de işine son vermediler. Yalnızca bir süreliğine uzaklaştırdılar.»</p>

  <p>«Çamura saplanmıştım.»</p>

  <p>«Ve şimdi de silah satıyorsun.»</p>

  <p>«Senin gibi insanlara,» diyerek kadehimi kaldırdım ve konuşmamı neşeli bir şekilde sürdürdüm. «İrlanda Cumhuriyeti'ne.»</p>

  <p>«Evet,» dedi.</p>

  <p>«O zaman neden şikâyet edip duruyoruz?» Viskinin geri kalanını dikkatlice yudumladım.</p>

  <p>«Bay Meyer seni buradan çok uzakla olmayan bir yerde bekliyor. Önce benim seninle buluşmamı istedi. Bunu bir tür önlem niteliğinde yaptı.»</p>

  <p>«Bay Meyer'in nerede kaldığını hepimiz biliyoruz. Lurgan Caddesindeki otelde. Sense Grand Central'da elli üç numaralı odada kalıyorsun.»</p>

  <p>«Bundan iyisi can sağlığı,» dedim. «Tüm bunlar devlet okullarında alınan eğitimin sonucu. Zavallı Meyer, 1938'lerde yaşamaktan bir türlü kurtaramadı kendini. Almanya'dan nasıl kaçtığını hayatının sonuna dek unutamayacak, zaten bu yüzden parasını biriktirip duruyor ya.»</p>

  <p>Birden barın kapısı hızla açıldı ve içeri bir grup delikanlı girdi. Bu dört kişilik grup, birbirinin eşi deri çizme, kot pantolon ve ceket giymişti. Bu tür giysilerin bir anlamı olmalı, diye düşündüm. Belki kendilerinin dışındakilere hangi gruba ait olduklarını böylece belli edebiliyorlardı. Kendileri gibi giyinmeyenlerin tümü de onlara yabancı sayılıyordu herhalde. Davranışları ve yüzlerindeki ifade bu düşüncelerimi kanıtlıyordu. Belfast'tan Delhi'ye kadar uzanan bir dünyadaki tüm büyük kentlerde böylesi hayvansal içgüdüleriyle davranan gençlere rastlamak olasıydı.</p>

  <p>Sorun çıkaracakları açıkça ortadaydı ve barmen de bunun bilincindeydi. Çocuklar içeri girdiğinde yüzü kireç gibi bembeyaz olmuştu. Delikanlılar kısa bir art duraksadıktan sonra bara doğru yaklaştı, içlerinden kızıl saçlı olanı kötü bir gülümsemeyle barmene doğru baktı. En fazla on sekiz yaşında olmalıydı.</p>

  <p>«Oldukça sessiz bir akşam,» dedi gülümseyerek.</p>

  <p>Barmen tedirgin bir şekilde başını salladı.</p>

  <p>«Ne içersiniz?»</p>

  <p>Kızıl saçlı oğlan iki elini vargücüyle tezgâhın üstüne koydu, diğerleri de onun yanına gelmişti.</p>

  <p>«St. Michael'deki yeni kilise binası için para topluyoruz. Bu mahalledeki herkes bağışta bulundu. Senin de onlardan geri kalmak istemeyeceğinden eminiz.» Çevresine bakındı. «Elli isteyecektik ama işlerin iyi gitmediğini görüyorum. Onun için yirmi beş vereceksin.»</p>

  <p>Arkadaşlarından biri bar tezgâhının arkasına doğru uzanarak kendine bir bardak bira doldurdu.</p>

  <p>Barmen alçak sesle konuştu.</p>

  <p>«St. Michael'de yeni bir kilise yapılmıyor ki?»</p>

  <p>Kızıl saçlı delikanlı soru sorarcasına arkadaşlarına baktı, sonra da yavaşça başını salladı.</p>

  <p>«Doğru, haklısın,» dedi. «O zaman sana doğruyu söyleyeceğiz. Biz <span class="t14">IRA</span> örgütündeniz. Örgüt için para topluyoruz. Allanın cezası İngiliz ordusuyla savaşacak silahları alabilmek için para topluyoruz. Alabileceğimiz her kuruşa gereksinimimiz var.»</p>

  <p>«Tanrı bizi korusun,» dedi barmen. «Ama kasada üç sterlin bile yok. İşler hiç bu kadar kötü olmamıştı.»</p>

  <p>Kızıl saçlı delikanlı barmene sert bir tokat atınca barmen sendeleyerek barın duvarındaki bardak dolu rafa çarptı ve birkaç tane bardak yere düştü.</p>

  <p>«Yirmi beş sterlin,» dedi. «Yoksa burayı dağıtırız. Birinden birini seç.»</p>

  <p>Binnie Gallagher bir gölge gibi hızla yanımdan geçti. Hiçbir şey söylemeden onlara arkalarından yaklaştı. Omuzlarını germiş, ellerini koyu renkli paltosunun cebine sokmuş halde orada öylece durdu.</p>

  <p>Önce kızıl saçlı oğlan onu gördü ve yavaşça ona doğru döndü.</p>

  <p>«Peki, sen kimsin bakalım, küçük adam?»</p>

  <p>Binnie başını kaldırıp baktı. Aynadan o bembeyaz yüzündeki koyu renk gözlerinin ateş saçtığını gördüm. Delikanlılar ona saldırmak üzere çevresini sardılar. Ben de Jameson şişesine uzandım.</p>

  <p>Norah Murphy elini kolumun üstüne koydu. «Sana ihtiyacı yok,» dedi yavaşça.</p>

  <p>«Küçük hanım,» dedim sakin bir sesle. «Ben yalnızca biraz daha içmek istiyordum,» diyerek kadehimi doldurdum.</p>

  <p>«<span class="t14">IRA</span>, öyle mi?» dedi Binnie.</p>

  <p>Kızıl saçlı, arkadaşlarına bir göz attı. Bakışlarında ilk kez bir kararsızlık okunuyordu.</p>

  <p>«Bunun seninle ilgisi ne?»</p>

  <p>«Ben Kuzey Tyrone Tugayında teğmenim,» dedi Binnie. «Sizler kimsiniz, çocuklar?»</p>

  <p>İçlerinden biri bunu duyar duymaz hemen koşarak kapıya doğru gitti. Binnie'nin sol elindeki 9 mm. <span class="t14">Browning</span> otomatik tabanca bana İngiliz ordusunun tabancalarından biri gibi gelmişti. Binnie tabancasıyla birlikte yepyeni bir insan oluvermişti. Şeytanı bile korkutabilecek bir adam görünümündeydi artık. Doğuştan bir katil gibiydi.</p>

  <p>Dördü de korku içinde bara yaslandı. Binnie sakin bir şekilde konuştu.</p>

  <p>«Partizanlar bu akşam İrlanda sokaklarında yaralanırken sizler gibi piçkuruları iyilik adı altında barlarda sürtüyorsunuz.»</p>

  <p>«Tanrı aşkına,» dedi kızıl saçlısı. «Zarar vermek istememiştik.»</p>

  <p>Binnie ona bir tekme savurdu, delikanlı dizlerinin üstüne çöktü, dönerek düşmemek için bir eliyle vargücüyle bar tezgâhını tuttu. Binnie tabancasının namlusuyla tezgâhı sıkıca tutan kızıl saçlı delikanlının eline vurdu ve delikanlı hızla yere düştü. Kemiklerinin sesini duydum. Delikanlı acıyla inledi ve yarı baygın bir şekilde kıvrılıp kaldı.</p>

  <p>Binnie sağ ayağıyla yerde yatan kızıl saçlıya bir tekme savurdu. Norah Murphy kesin bir tavırla seslendi.</p>

  <p>«Bu kadar yeter.»</p>

  <p>Binnie çok iyi eğitilmiş bir köpek gibi hemen geri çekildi ve toparlanıp bekledi. Tabancasını sol cebine koymuştu. Norah Murphy hızla yanımdan geçip onların yanına gitti. Elinde yuvarlak ve yassı bir çanta vardı. Çantayı bar tezgâhının üstüne koydu.</p>

  <p>«Onu yerden kaldır,» dedi.</p>

  <p>Yaralı delikanlının arkadaşları söyleneni yerine getirirlerken Norah da delikanlının yaralı elini almış inceliyordu. Kendime bir kadeh daha viski koyduktan sonra onların yanına gittim. Norah bu arada çantasını açtı. İçindeki en ilginç aygıt stetoskoptu.</p>

  <p>Delikanlının elini çantasından çıkardığı üçgen bir sargıyla askıya aldı.</p>

  <p>«Onu hastaneye götürün,» dedi Norah. «Elinin alçıya alınması gerek.»</p>

  <p>«Ve sen de çeneni tut,» diye araya girdi Binnie.</p>

  <p>Telaşla yola koyuldular. Kapı kapandıktan sonra ortalığı derin bir sessizlik kapladı.</p>

  <p>Norah Murphy çantasına uzanırken, «Çantanın içindekiler göstermelik mi yoksa gerçek mi?» diye sordum.</p>

  <p>«Harvard Tıp Fakültesi sana bir şeyler diyor mu?»</p>

  <p>«Büyüleyici,» dedim. «Buradaki arkadaşımız adamın kemiklerini kırıyor sen de onları tedavi ediyorsun. Harika bir ekip çalışması doğrusu.»</p>

  <p>Genç kadın bundan hiç hoşlanmamıştı, yüzü sarardı sonra da öfkeli bir şekilde çantasını kapattı. Ne var ki, öfkelenmemeye kararlı olduğu hissediliyordu.</p>

  <p>«Pekâlâ, Binbaşı Vaughan,» dedi. «Ben de senden hoşlanmadım. Gidelim mi?»</p>

  <p>Kapıya doğru yöneldi. Ben geri dönüp tedirgin bir şekilde bar tezgâhının arkasında duran barmene boş kadehimi uzattım.</p>

  <p>«Hiçbir şey görmedin, hiçbir şey duymadın,» dedi Binnie. «Tamam mı?»</p>

  <p>Barmeni tehdit etmenin aslında hiç gereği yoktu, zavallı adamcağız dudakları titreyerek başını salladı. Sonra da birdenbire bar tezgâhının üstüne yığıldı ve ağlamaya başladı. Binnie barmenin sırtını sıvazlayarak yumuşak bir sesle konuştu.</p>

  <p>«İyi günler yakında gelecek, babacığım. Bekle ve gör.»</p>

  <p>Barmenin ona inanacağını düşünmüyordum. Dokların karşısında kıyıda yürürken yağmur başlamış ve sis hafifçe dağılmaya yüz tutmuştu. Norah Murphy ve Binnie'nin arasında yürüyordum.</p>

  <p>Yolun yarısına gelinceye dek kimse konuşmadı, daha sonra her iki tarafı evlerle dolu bir sokağa geldiğimizde Norah Murphy kısa bir an duraksadıktan sonra konuştu.</p>

  <p>«Burada görmem gereken bir hastam var. Bu akşam ona bir reçete bırakacağıma söz vermiştim. Fazla sürmez beş dakika sonra burada olurum.»</p>

  <p>Bana bakmadan yanımdan geçip karşı kaldırıma çıktı. Yolun başındaki üçüncü ya da dördüncü evin kapısını çaldı. Kapı hemen açılınca içeri girdi. Binnie ile ben iki evin arasındaki boşlukta durup onu beklemeye koyulduk. Ona sigara uzattım ama almadı. Sigaramı yaktım ve duvara yaslandım. Kısa bir süre sonra Binnie, «Annen,» dedi. «Annenin genç kızlık soyadı neydi?» dedi.</p>

  <p>«Fitzgerald,» diye karşılık verdim. «Nuala Fitzgerald.»</p>

  <p>Başını çevirdi, yüzü loş ışıkta solgun bir gölge gibiydi.</p>

  <p>«O bunalımlı günlerde Stradballa'da aynı isimde bir okul müdürü vardı.</p>

  <p>«Annemin ağabeyi.»</p>

  <p>Yüzümü görmeye çalışırcasına öne doğru eğildi.</p>

  <p>«Sen bir İngiliz olarak Stradballa Okul Müdürü Michael Fitzgerald'ın yeğeni misin?»</p>

  <p>«Galiba öyleyim. Buna inanmak neden bu denli zor?»</p>

  <p>«Ama o gerçek bir kahramandı,» dedi Binnie. «Stradballa seyyar kıtasını kumanda ediyordu. Tan'lar onu almaya geldiğinde sınıfta dersteydi. Çocuklar yüzünden dışarı çıktı ve onu orada öldürdüler. On beş kişiye karşı tek başınaydı.»</p>

  <p>«Biliyorum,» dedim. «Devrimin gerçek kahramanı. Onun tek sorunu bu işin hiçbir zaman bitmesini istememesiydi, Binnie. İç savaş sırasında Bağımsız ve Özgürlükçü hükümet tarafından yapılan infazları her zaman ironik bulmuşumdur. İrlandalılar, İngilizlerden kurtulduktan sonra İrlandalıların bu kez birbirlerini öldürdüklerini unuttun mu yoksa?»</p>

  <p>Yüzündeki ifadeyi göremiyordum ama aramızda bir gerginlik olduğu hissediliyordu.</p>

  <p>«Boşuna uğraşma, evlat,» dedim. «Amerikalıların dediği gibi sen kendi liginin dışındasın. Seni kendimle kıyasladığımda çok amatör olduğunu görüyorum.»</p>

  <p>«Bu söylediğiniz şimdi için de geçerli mi, binbaşı?» diye sordu alçak sesle.</p>

  <p>«O başka,» dedim. «Dr. Murphy'nin bundan hoşlanmayacağını unutmayalım.»</p>

  <p>Konunun kapanmasına yardımcı olmak istercesine Dr. Murphy yanımızda belirdi. Hemen bir şeylerin yolunda gitmediğini sezinlemişti. Kısa bir an duraksadıktan sonra, «Ne oldu?» dedi.</p>

  <p>«Basit bir görüş ayrılığı, hepsi bu,» dedim. «Binnie az önce benim İrlanda tarihinin bir parçası olduğumu keşfetti ve pek şaşırdı. Yoksa senin de mi bundan haberin yoktu.»</p>

  <p>«Biliyordum,» dedi genç kadın soğuk bir sesle.</p>

  <p>«Bildiğinden emindim,» dedim. «İşin ilginç yanı ona bundan hiç söz etmemen.»</p>

  <p>Karşılık vermesine fırsat tanımadan Lurgan Caddesine doğru giden yola döndüm.</p>

  <p class="p10"><span class="t17">Z</span></p>

  <p>Otel gösterişli değildi ve bulunduğu cadde de pek hoş sayılmazdı. Bir iki evin dışında caddede birkaç tane pub ve bir iki tane de dükkân vardı.</p>

  <p>Otel herhangi bir liman kentinde denizcilerle fahişelerin gidebileceği türden bir yere benziyordu, belki biraz daha kaliteliydi ama o kadar. Üç müstakil evin birleştirilmesinden oluşmuştu ve kapıların birine de levhasını asmışlardı.</p>

  <p>Biz içeri girerken bir denizci dışarı çıkmaktaydı. Düşmemek için trabzana tutunuyordu. On sekiz yaşlarında genç bir kız arkasından denizcinin yanına yaklaşıp şapkasını düzeltti ve koluna girerek basamaklardan inmesine yardım etti. Yüzünde hiçbir utanç duygusu olmadan bizlere baktı. Ona gülümsedim.</p>

  <p>«İyi akşamlar, küçük hanım. Tanrı iyi işleri korusun.»</p>

  <p>Genç kız kahkahalarla güldü.</p>

  <p>«Tanrı seni de korusun.»</p>

  <p>Caddeye çıktılar, denizci yüksek sesle anlaşılmaz bir şarkı söylemeye başlamıştı. Başımı iki yana salladım.</p>

  <p>«Katolik bir kızın bu hallere düşmesi ne acı,» dedim.</p>

  <p>Binnie beni öldürmek istercesine baktı ama Norah Murphy, «Yolumuza devam edebilir miyiz, Binbaşı Vaughan? Zamanım kısıtlı benim,» demenin ötesinde hiçbir tepki göstermedi.</p>

  <p>Basamakları çıkıp dar bir hole geldik. Basamakların ucunda bir masa vardı. Masanın başında da beyaz saçlı bir adam elini şakağına dayamış uyukluyordu.</p>

  <p>Onu uyandırmanın hiçbir anlamı yoktu. Birinci kata çıkan basamaklara doğru gittim. Meyer holün ucundaki yedi numaralı odada kalıyordu. Kapıyı vurup vurmama konusunda biraz bocaladığımızda içerden gelen müziğin sesini duyduk. Norah Murphy kaşlarını çattı.</p>

  <p>«Bu da neyin nesi oluyor?» «Al Bowlly,» dedim sıradan bir sesle.</p>

  <p>«Al kim?»</p>

  <p>«Al Bowlly'i duymadığını mı söylüyorsun, doktor? Müzikten hoşlanan herkes bu adı bilir. 1941'de Londra'da bir saldırı sırasında öldü. Meyer ondan başka müzik dinlemez. Gittiği her yere onun kasetlerini de mutlaka yanında götürür.»</p>

  <p>«Dalga geçiyor olmalısın.»</p>

  <p>Başımı hayır dercesine iki yana salladım.</p>

  <p>«Şu çalan <span class="t18">Moonlight On The Highway</span>. Bence yaptığı en iyi müzik bu. 21 Mart 1938'de <span class="t18">Joe Loss</span> orkestrasıyla yaptı bu kaseti. Görüyor musun, ben de bu konuda uzman olup çıktım işte.»</p>

  <p>Meyer kapıyı açtı. «Ah, Simon.»</p>

  <p>«Dr. Murphy,» dedim. «Bu da Bay Gallagher. Bu da Bay Meyer.»</p>

  <p>Kapıyı kapattım. İstediği zaman kusursuz İngilizce konuşan Meyer, şaşkın bir Orta Avrupalı gibi davranmaya başladı.</p>

  <p>«Ama anlayamıyorum. Ben Kuzey İrlanda'daki yasal <span class="t14">IRA</span> güçlerinin komutanı Bay Cork'la karşılaşacağımı sanıyordum.»</p>

  <p>Pencereye doğru gidip bir sigara yaktım. Binnie'nin sırtını duvara dayayıp ellerini ceplerine soktuğunu tahmin ediyordum. Yağmur olanca hızıyla yağmaya devam ediyordu.</p>

  <p>«Ben, Michael Cork adına davranmaya yetkiliyim,» dedi Norah Murphy.</p>

  <p>«Bize bir iyi niyet gösterisi olarak beş bin sterlin vermen gerekiyordu. Bu paralar nerede acaba?»</p>

  <p>Doktor çantasını açıp içinden bir zarf çıkararak yatağın üstüne fırlattı.</p>

  <p>«Lütfen say, Simon,» dedi Meyer.</p>

  <p>Ben zarfa uzanırken Al Bowlly yeni bir şarkıya başlamıştı.</p>

  <p>Norah Murphy telaşla konuştu.</p>

  <p>«Boşuna zaman harcamayın, binbaşı zarfın içinde yalnızca bin sterlin var.»</p>

  <p>Meyer uzanıp teybi kapatırken odanın içini derin bir sessizlik kaplamıştı.</p>

  <p>«Peki geri kalanı nerede?»</p>

  <p>«Biz yalnızca tam anlamıyla emin olmak istemiştik, hepsi bu. Para hazır ve buradan yalnızca on dakikalık bir mesafede sizleri bekliyor.»</p>

  <p>Meyer bunu kısa bir an kafasında tarttı sonra da başını evet anlamında salladı.</p>

  <p>«Tamam. Şimdi işimize dönelim. Lütfen oturun.»</p>

  <p>Odanın içindeki tek sandalyeyi doktora uzattı, kendisi de yatağa oturdu.</p>

  <p>«Bizim isteklerimizi yerine getirme konusunda herhangi bir güçlükle karşılaşabilecek misiniz?» dedi Norah Murphy.</p>

  <p>«Silahlarda herhangi bir sorun çıkmayacak. Günümüzde belki de dünyanın en iyi silahlarından Çin yapımı <span class="t14">AK 47</span>'leri sizlere sunmakla gurur duyuyorum. Beş yüz adet verebilirim. Bu silahlar Vietnam'da Viet Cong tarafından başarıyla kullanılmıştır.»</p>

  <p>«Bunları biliyorum,» dedi Norah Murphy sabırsızlıkla. «Peki ya diğerleri?»</p>

  <p>«Elbombalarında da bir sorun yok. Ayrıca sizlere çok iyi durumda hafif makinalı tüfekler de sağlayabiliriz. Eski <span class="t14">Thompson</span>'lar hâlâ çok gürültü yapıyor ama ben sizlere İsrael yapımı <span class="t14">Uzi</span>'leri denemenizi öğütlerim. Bunlar kesinlikle birinci sınıf mal, öyle değil mi, Simon?»</p>

  <p>«Evet, en iyileri,» dedim gülümseyerek. «Düştüğünde ateş almasını engelleyecek bir de emniyet mandalı var. İnanın bana çok memnun kalacaksınız.»</p>

  <p>Norah Murphy bana bakmadı bile.</p>

  <p>«Peki ya zırh delen silahlar?» diye sordu. «Özellikle onlardan istemiştik.»</p>

  <p>«Korkarım ki, onlar biraz zor,» dedi Meyer.</p>

  <p>«Ama mutlaka onları almalıyız,» dedi genç kadın sağ elini yumruk yapıp dizinin üstüne vurarak. «Eğer sokak savaşlarını kazanacaksak onlara kesinlikle gereksinimimiz var. Benzin bombaları renkli televizyonda çok hoş bir görüntü arzediyorlar, Bay Meyer, ama çok ender olarak zırhlı araçları tahrip edebiliyorlar.»</p>

  <p>Meyer derin bir şekilde içini çekti.</p>

  <p>«Seksenle yüz yirmi <span class="t14">Lahti 20 mm</span>. yarı otomatik tanksavar topu sağlayabilirim. Bunlar Fin malı. Bildiğim kadarıyla hiçbir Batılı güç tarafından da kullanılmadı bugüne dek.»</p>

  <p>«Etkili mi? Görevini yerine getirebilir mi?»</p>

  <p>«Binbaşıya sor. Uzman o.»</p>

  <p>Norah Murphy bana döndü. Ben de omuzlarımı silktim.</p>

  <p>«Her silah onu kullanan kişinin yeteneği doğrultusunda iyidir ama söz hazır <span class="t14">Lahti'</span>lerden açılmışken 1965 yılında New York'ta bir bankanın bu silahlarla soyulduğunu söylemeliyim. Doğru yere yapılan bir atışla kocaman bir delik açabilirsin.»</p>

  <p>Yumruğunu gevşetmeden başını salladı. Bakışlarında vahşi ce bir parıltı belirmişti.</p>

  <p>«Onları kullandın mı? Yani onları savaşta kullandın mı?»</p>

  <p>«Yemen ve Umman'da kullandım.»</p>

  <p>Genç kadın Meyer'e döndü.</p>

  <p>«Bu silahların kullanımlarında uzmanların talimatlarını da garanti etmelisiniz. Anlaştık mı?»</p>

  <p>Başını çevirip bana bakmadı. Aslında buna hiç de gerek yoktu. Meyer kabul edercesine kafasını salladı.</p>

  <p>«Binbaşı Vaughan bunları yerine getirmekten çok mutlu olacaktır ama yalnızca bir haftalığına ve bu iş için de ek olarak iki bin sterlin daha almak koşuluyla.»</p>

  <p>«Hepsine iki bin yedi yüz, tamam mı?»</p>

  <p>Meyer gözlüğünü çıkarıp camlarını mendiliyle temizledi. «Güzel, Londra'da sizin temsilcinizle şartlı olarak anlaşma yaparız. On beş metre boyunda bir tekne kiraladım, şu anda Oban'da. Binbaşı Vaughan önümüzdeki perşembe öğleden sonra denizin yükseldiği saatte yola çıkacak ve ilk sevkiyatla birlikte işe koyulacak.»</p>

  <p>«Nereye gidilecek?» dedi Norah Murphy.</p>

  <p>Bu beni ilgilendiren bir konu olduğu için konuşmaya karar verdim.</p>

  <p>«Rathlin Adasının hemen güneyinde Stramore adında küçük bir balıkçı limanı bulunuyor. Yaklaşık beş mil doğuda geniş kumsalı olan bir koy var. Habercimiz son beş yıldan beri hiç yakalanmadan İrlanda'dan kaçıp durduğu için güvencede olacağız. Sizlerse elemanlarınızın güvenilir olmalarından ve malzemeleri herhangi bir terslik çıkarmadan alıp ortadan yok olmalarından sorumlu olacaksınız.»</p>

  <p>«Peki, sen ne yapacaksın?»</p>

  <p>«Denizde giderken verilen talimatlara harfiyen uyacağım ve Stramore'a ineceğim. Seninle oradan bağlantı kuracağım.»</p>

  <p>Söylenenleri gözden geçirirmişcesine Norah Murphy hafifçe kaşlarını çattı. Meyer sakin bir sesle, «Bütün bunlar seni tatmin etti mi?» diye konuştu.</p>

  <p>«Ah, evet. Sanırım etti.» Hafifçe başını salladı. «Tek bir şeyin dışında. Binnie ve ben de onunla gideceğiz.»</p>

  <p>Meyer bana şaşkınlıkla baktı sonra da ellerini hayretle iki yana açtı. «Ama, sevgili küçük hanım, bu söylediklerin mümkün değil.»</p>

  <p>«Neden?»</p>

  <p>«Çünkü bu son derece tehlikeli bir iş de ondan. <span class="t18">İ</span><span class="t18">ngiliz Kraliyet Deniz Kuvvetleri</span> diye anılan kurum bugünlerde Ulster kıyılarını sürekli olarak denetliyor. Eğer herhangi bir terslik sözkonusu olursa Binbaşı Vaughan paçayı kurtarabilir. Denizaltı çalışmaları konusunda uzmandır o. Bir dalgıcın tüm gereksinimleri yanında olacak. Oksijen tüpü de dâhil olmak üzere. Şansını zorlayabilir. Ama sizler yanında olursanız her şey çok farklı olur.»</p>

  <p>«Binbaşı Vaughan'ın Kraliyet Kuvvetlerinin bizi yakalamasına izin vermeyeceğinden eminim.» Ayağa kalktı ve elini uzattı. «Önümüzdeki perşembe günü Oban'da görüşmek üzere, Bay Meyer.»</p>

  <p>Meyer içini çekerek elini çaresizlikle salladı, sonra da kendisine uzatılan eli tuttu.</p>

  <p>«Kararlı biri olduğunuz gözden kaçmıyor. Bununla birlikte bana olan dört bin sterlin borcunuzu lütfen unutmayın.»</p>

  <p>«Nasıl unutabilirim ki?» Bana döndü. «Hazır mısınız, binbaşı?»</p>

  <p>Binnie kapıyı açtı. Holde yürürken Al Bowlly'nin <span class="t18">Goodnight But Not Goodbye</span> diyen sesi duyuluyordu.</p>

  <p class="p9"><span class="t15">t</span></p>

  <p>&nbsp;</p>
</body>
</html>
