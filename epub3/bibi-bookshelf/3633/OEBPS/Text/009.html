<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>.iki.</title>
</head>

<body>
  <h1>.iki.</h1>

  <p class="p8"><span class="t13">J</span>ulius Meyer'le ilk kez 1966 yılının haziran ayında Umman' daki küçük eyaletlerin birinde karşılaşmıştım. Rubat adındaki bu eyaleti bir sultan yönetiyordu. Kırk bin mil karelik bu alan çölle çevrilmişti. Çölün bir bölümü askeri alan olarak kullanılıyordu. Petrolün dışında eyalette çekici bir şey yoktu. Sultanın üç Rolls-Royce'u, iki Mercedes'i ve bir de Cadillac'ı vardı.</p>

  <p>Amerikalı dostlarımız bu bölgede henüz o yıllarda gözde değillerdi. Bana polis başkanlığı görevi önerilmiş ve ben de kabul etmiştim. Bir gün öğleden sonra sultanın devlet bakanlarından ve aynı zamanda da yeğeni olan Hamal' ın beni sarayında derhal görmek istediği söylenmişti. Günün o inanılmaz sıcağında sarayda sanki kimse hareket edemiyor gibi görünüyordu.</p>

  <p>Bakanın çalışma odasına girdiğimde bakanı Meyer'in hemen karşısında, masasının başında oturur bulmuştum. Meyer her zaman altmış yaşında görünen insanlardan olduğu için onun yaşını hiçbir zaman öğrenemedim.</p>

  <p>«Binbaşı,» dedi Hamal. «Bu bay, Julius Meyer.»</p>

  <p>«Bay Meyer,» dedim kibarca.</p>

  <p>«Onu hemen tutuklayın ve benden bir haber alıncaya dek polis merkezinde gözaltında tutun.»</p>

  <p>Meyer ince tel çerçeveli gözlüklerinin üstünden bana baktı. Dağınık kır saçları, buruşuk keten giysisiyle başarısız bir müzisyene benziyordu. Tüm bunların yoksul görünmek için yapılan bir oyun olduğunuysa çok sonraları öğrenecektim. Aslında Meyer çok varlıklı biriydi.</p>

  <p>«Neyle suçlanıyor?» dedim.</p>

  <p>«İthal izni olmadan silah ithal etmekle. Ayrıntıları sana daha sonra anlatacağım. Hadi şimdi çıkar onu buradan. Yapacak bir sürü işim var.»</p>

  <p>Ciple kente geri dönerken Meyer durmadan yüzündeki terleri siliyordu.</p>

  <p>«Tüm bunlar korkunç. Suçlamaların tümü yalan, dostum,» dedi. «Artık insanın hiç kimseye güvenemeyeceği iyice ortaya çıkmış durumda.»</p>

  <p>«Acaba bu sözlerinizle saygıdeğer bakanımızı mı kastediyorsunuz?»</p>

  <p>Şaşkın bir kuş gibi ellerini kanat çırparcasına aşağı yukarı sallamaya başladı.</p>

  <p>«Bu sabah Djibouti'den yanımda beş bin adet kısa tüfekle geldim buraya. Sözünü ettiğim mallar çok iyi hatta harika durumdaydılar. Elli adet Bren silahı, yirmi bin adet de cephane.»</p>

  <p>«Peki, ne oldu?»</p>

  <p>«Ne olduğunu kolayca tahmin edebilirsin. Para ödemeyi reddetti ve beni tutuklattı.» Gizlice bana bir göz atıp gülümsemeye çalıştı ama beceremedi. «Peki, bunun cezası nedir?»</p>

  <p>«Burası uzun yıllardan beri İngiliz kolonisi olduğu için idamdan yanadırlar. Sultan bunu halka açık bir gösteriye dönüştürmekten çok hoşlanır. Böylelikle halkına bir tür ders vermek ister.»</p>

  <p>«Aman Tanrım,» dedi boğuk bir sesle. «Bundan böyle yerime bir vekil kullanacağım, yemin ediyorum kullanacağım.»</p>

  <p>Başka koşullar altında olsaydık onun bu sözlerine kahkahalarla gülerdim.</p>

  <p class="p10"><span class="t17">Z</span></p>

  <p>Talimatlar uyarınca Meyer'i hücreye attıktan sonra kendi büroma gittim ve tüm bu olayları yeniden gözden geçirdim. Hamal'ı iyi tanıdığım için olayları yeniden gözden geçirmem beş dakikadan fazla sürmedi.</p>

  <p>Rubat kentinde garip bir şeylerin döndüğü sonucuna vardıktan sonra büromdan çıktım. Arabayla yeni aldığımız polis motorunun durumuna ve deposunun benzinle dolu olup olmadığına bakmak için kumsala gittim.</p>

  <p>Ne yazık ki, banka kapalıydı, ben de hiç zaman yitirmeden doğruca kentin dışındaki sevimli küçük evime gittim. Bahçenin kenarındaki küçük sarnıcı açtım ve zor günler için sakladığım beş bin doları koyduğum çelik kutuyu çıkarıp parayı aldım. Kente arabayla geri dönerken sarayın bulunduğu yerden gelen silah seslerini duydum. Yargılama yeteneğim, aşırı sıcak ve bu dayanılmaz atmosferle hâlâ bozulmadığı için derin bir soluk aldım.</p>

  <p>Polis merkezinden içeri girdiğimde hücresinde camdan dışarı bakan ve silah seslerini dinleyen Meyer'in dışında kimsenin olmadığını gördüm. Doğrusu buna hiç de şaşırmamıştım. Kilidin açıldığını duyunca Meyer başını çevirdi. Beni görünce rahatlamış gibi derin bir soluk aldı.</p>

  <p>«Hamal'ı mı öldürdüler?» diye sordu.</p>

  <p>«O hiçbir zaman yaş tahtaya basmaz,» dedim. «Hiç de iyi görünmüyorsun. Uzun bir deniz yolculuğuna ne dersin?»</p>

  <p>Sabırsızlık ve heyecanla bana çarparak kapıdan dışarı çıktı. Motorla limandan ayrılırken saray tarafından gelen siyah bir duman bulutsuz gökyüzünü kaplamıştı. Dümenin yanında ayakta duran Meyer başını iki yana salladı ve içini çekti.</p>

  <p>«Belirsiz, kuşku dolu bir dünyada yaşıyoruz, dostum.»</p>

  <p>Rubat'tan çıkar çıkmaz konuşmasını yeniden sürdürdü.</p>

  <p>«Bu motor gerçekten iyi mi? Bizi Djibouti'ye kadar götürebilecek mi?»</p>

  <p>«Elbette, hiç kuşkun olmasın.»</p>

  <p>«Harika. Orada çok iyi ilişkilerim var. Motoru bile satabiliriz. Böylelikle az da olsa benim zararım karşılanır. Somali Cumhuriyeti'nde bir işim var, belki bana bu konuda yardımcı olabilirsin.»</p>

  <p>«Ne tür bir iş bu?»</p>

  <p>«Ayda iki bin sterlin kazandıracak türden,» diye karşılık verdi sakin bir sesle.</p>

  <p>Böylesi bir karşılık hemen hemen herkesi sustururdu. Ceplerinin birinden küçük bir teyp çıkardı, harita masasının üstüne koydu ve düğmesine bastı.</p>

  <p>Otuzların müziğini seslendiren orkestranın sesi motora yayılıverdi. Birkaç dakika sonra da orkestraya eşlik eden şarkıcının <span class="t18">Every Day's A Lucky Day</span> (Her gün şanslı bir gündür) diyen sesi duyuldu.</p>

  <p>«Kim söylüyor?» dedim.</p>

  <p>«Al Bowlly. Olağanüstü biri »</p>

  <p class="p10"><span class="t17">Z</span></p>

  <p>Bu, pek çok açıdan yeni bir dostluğun başlangıcı olmuştu. Yunanistan'dan İngiltere'ye döndüğüm günün sabahı Meyer'in Wapping deposuna doğru giderken onunla ilk karşılaşmamı düşünüyordum. Ana girişten içeri girdiğimde loş depoda Al Bowlly'nin <span class="t18">Everything I have Is Yours</span> (Sahip olduğum her şey senindir) adlı şarkısı yankılanıyordu.</p>

  <p>Düzenleme gözönünde bulundurulduğunda, silah konusunda insanın aklına gelebilecek her şeyi Meyer'in olası kılabilmesi ve üstelik bunu bir depoda gerçekleştirmesi aslında oldukça ilginçti. Londra'nın büyük bir bölümünü kolaylıkla havaya uçurabilecek kadar çok patlayıcıyı depo edişini itfaiye memurlarına nasıl açıkladığını hiçbir zaman anlamamışımdır.</p>

  <p>«Meyer, orada mısın?» diye seslendim.</p>

  <p>Deponun dolu olmayışı beni şaşırtmıştı. .303 cephanelik ve el bombasıyla dolu rafların arasında ilerledim. Raflar ve kutularla dolu çekme kata giden basamaklar önümde uzanıyordu.</p>

  <p>Al Bowlly'nin şarkısı bitti ve basamakların başında Meyer göründü.</p>

  <p>«Kimsiniz?»</p>

  <p>Sanki içeriye her an Gestapo girecekmiş gibi tedirgin bir ifadeyle bakıyordu Meyer. Gençliğinde böylesi tedirgin edici olaylar yaşadığını biliyordum. Gözlerinde ilk karşılaştığımızda da taktığı tel çerçeveli gözlükler, üstündeyse her zamanki rüküşlüğüyle uyum sağlayacak buruşuk mavi birtakım elbise vardı.</p>

  <p>Aşağı baktı. «Simon?» dedi. «Sen misin?»</p>

  <p>«Diğerleri nerede?» diye sordum.</p>

  <p>«Onlara bugün izin verdim. Ferguson telefon ettiğinde böylesinin daha iyi olacağını düşünmüştüm. O nerede?»</p>

  <p>«Az sonra burada olur.»</p>

  <p>Gözlüğünü çıkarıp camlarını sildi, sonra da yeniden taktı ve dikkatle bana baktı.</p>

  <p>«Orada seni çok zorlamadılar değil ml?»</p>

  <p>«Skiathos'ta mı?» Başımı hayır anlamında salladım. «Orada bulunmak insana zaten yetiyor. İşler nasıl?»</p>

  <p>Ellerini ne anlama geldiği belli olmayan bir şekilde iki yana açtı sonra da deponun diğer ucunda olan bürosuna doğru gitti.</p>

  <p>«Nasıl şikâyet edebilirim ki? Şiddet ve vahşet her geçen gün daha da artıyor.»</p>

  <p>Küçük bürodan içeri girdik. Meyer mümkün olabilecek en ucuz İngiliz şarabını raftan aldı ve kadehlerimizi doldurdu. Şarabın tadı verniğe çok benziyorsa da yine de içtim.</p>

  <p>«Şu Ferguson denen adam,» dedi Meyer şarabını bitirdikten sonra. «Gerçek bir şeytan. İçten pazarlıklı, soğukkanlı bir şeytan.»</p>

  <p>«Ne istediğini biliyor ama.»</p>

  <p>«Bana şantaj yaptı, Simon. Bana, düşünsene benim gibi bir insana şantaj yaptı. Vergilerimi ödüyorum, tamam mı? Davranışlarımda herhangi bir bozukluk ya da göze çarpan tuhaf bir şey yok. İrlandalı piçkuruları benimle iş yapmak İçin kapıma geldiklerinde hemen polise giden biriyim ben.»</p>

  <p>«Ne kadar da hoş,» dedikten sonra boşalan kadehimi o korkunç şarapla yeniden doldurdum.</p>

  <p>«Ama karşılığında ne alıyorum dersin? Şu Ferguson denen herif buraya geliyor ve bana iş veriyor. Ya oyunu onun istediği gibi oynayacağım ya da ticaret lisansımı yitireceğim. Bu haksızlık değil de ne? İngiliz adaleti bu mu yoksa?»</p>

  <p>«Doğrusu bana biraz abartıyorsun gibi geldi.»</p>

  <p>Öfkelenmeye başlamıştı.</p>

  <p>«Niçin her şey sana şaka gibi geliyor, Simon? İçinde bulunduğumuz şu durum komik mi? Ölüm komik mi?»</p>

  <p>«Bu çılgın dünyada ben de kendi yöntemlerimle aklımı yitirmemeye çalışıyorum,» diye karşılık verdim.</p>

  <p>Söylediklerimi kısa bir an düşündü sonra da o komik gülümsemelerinden biriyle bana baktı.</p>

  <p>«Kimbilir, belki de bildiğin bir şey vardır. Senin gibi düşünmeye çalışacağım, inan bana bunu mutlaka deneyeceğim. Peki, Ferguson'a ne olacak?»</p>

  <p>«Birazdan gelir. Kısa zamanda en kötünün ne olduğunu öğreneceksin,» diyerek çalışma masasının kenarına oturdum ve özel müşterileri için tahta bir kutunun içerisindeki Türk sigaralarından birine uzandım.</p>

  <p>«Elinde susturucuyla çalışacak ne var? Ama iyi çalışacak bir şey gerekli.»</p>

  <p>Meyer artık işe dönmüştü. «Tabanca mı yoksa başka bir şey mi istiyorsun?»</p>

  <p>«Ayrıca hafif makineli tüfek de.»</p>

  <p>«Öyleyse aşağı inelim,» dedi. «Bir şeyler bulabileceğimizden eminim.»</p>

  <p class="p10"><span class="t17">Z</span></p>

  <p><span class="t14">MK IIS Sten</span> hafif makinalı tüfek savaşta komando birlikleri ve direnişçi gruplara karşı kullanılmak için geliştirilmişti. Bu tüfek ayrıca Kore Savaşı sırasında gece nöbetinde İngiliz birlikleri tarafından da başarıyla kullanılmıştı. Bu sözkonusu silah hâlâ çok önemli bir araç niteliğindeydi. Susturucusu sayesinde kurşun sesi kesinlikle izole edilmişti. Ateş ederken çıkan tek ses öne ve arkaya giderken tetiği çeken bölümden geliyordu ama bu da öyle uzaklardan duyulabilecek türde bir ses değildi.</p>

  <p>Bu tüfeğin dışında daha birçokları imal edilmişti ve onlar da kendi alanlarında gerçekten benzersizdi ama neden her zaman ihtiyaçtan çok daha az miktarlarda tüfek imal edildiğiniyse bir türlü çözemiyordum. Bu, bana oldukça ilginç geliyordu. Meyer'in bodrumunda elime aldığım tüfeğin atış menzili oldukça genişti. Bodrumun ucunda kimlikleri belli olmayan kukla askerler hedef tahtası gibi duruyordu. Kukla askerlerin üstünde kamuflaj üniformaları vardı. Soldan sağa doğru çalışarak otuz ikilik yuvarlak fişek hazinesini ilk beş kuklaya boşalttım.</p>

  <p>Kurşunların hedefi parçaladığını görüp yalnızca tetiği çeken bölümden gelen belli belirsiz bir sesi duymak gerçekten insana tedirgin edici bir duygu veriyordu.</p>

  <p>Meyer, «Tam otomatiği yalnızca gerçek tehlike anlarında kullanacağını aklından çıkarma,» dedi. «Aksi halde aşırı ısınma eğilimi gösterir.»</p>

  <p>Söylediği oldukça gereksiz bir bilgiydi. Ben zaten bu tür silahları Kore'de kullanmıştım ama tatmin olmuş bir şekilde <span class="t14">Sten</span>'i yere bıraktım.</p>

  <p>«Peki ya tüfekler?»</p>

  <p>Meyer'in yüzüne hoşnut bir ifade yayılmıştı. Bunun nedeniniyse bir dakika sonra küçük bir kutuyu açıp içinden tuhaf görünümlü namlusunun dışında sıradan otomatik bir tabancayı çıkardığında anladım.</p>

  <p>«Bu küçük aygıt için her kolleksiyoncu bir servet ödemeye hazırdır,» dedi. «Çin komünistlerinin susturuculu tabancası, 7.65 mm.»</p>

  <p>Böylesi bir şeyi ilk kez görüyordum.</p>

  <p>«Nasıl çalışıyor?»</p>

  <p>Gerçek bir deha ürünüydü. Yarı otomatik olarak kullanıldığında yalnızca hareket eden pistonlu kısmın çıkardığı ses duyuluyor ve kartuş kutusu hareket ediyordu ama öte yandan tam bir sessizlik içerisinde tek bir ateş de atılabiliyordu bu tabancayla. Birkaç kez ateş ettim.</p>

  <p>«Beğendin mi?» dedi Meyer. Başka bir şey söylemesine fırsat kalmadan basamaklardan gelen ayak sesini duyduk ve karanlıkta hareket eden Ferguson'un gölgesini gördük. Koyu gri takım elbise giymiş, başına şapka takmıştı. Elinde de bir evrak çantası vardı.</p>

  <p>«Sen daha önce geldin demek?» dedi. «Ne yapıyorsunuz burada?»</p>

  <p>Bize doğru yaklaştıktan sonra evrak çantasını masanın üstüne bıraktı. Tabancayı benden alıp hafifçe içini çektikten sonra ateş etti. Sonuç tahmin ettiğim gibiydi. Omza ya da ele değil yalnızca doğrudan karına ateş etmişti.</p>

  <p>Tabancayı masaya bırakarak saatine bir göz attı.</p>

  <p>«Yalnızca on dakikam var, ondan sonra da Savaş Bölümüne gitmem gerekiyordu. Onun için bir an önce işimize baksak iyi olacak. Meyer, ona bilgi verdin mi?»</p>

  <p>«Bana seni beklememi söylemiştin.»</p>

  <p>«Ama artık buradayım.»</p>

  <p>«Peki,» dedi Meyer omuzlarını silkerek sonra da bana döndü.</p>

  <p>«Bu adamlar için dün Londra ajanıyla son bir toplantı yaptım. Ona, Oban'dan işi yürütmenin mümkün olabileceğini söyledim.»</p>

  <p>«Mümkün olabileceğini mi?» dedim. «Bu hem bu yıl, hem de başka bir yıl için olayı küçümsemekten öte bir şey değil.»</p>

  <p>Meyer sanki sözünü kesmemişim gibi konuşmasını sürdürdü.</p>

  <p>«Bu konuda benim ajanımmışsın gibi davranman konusunda her şeyi ayarladım. Pazartesi akşamı Belfast'ta bir ön toplantı yapılacak. Bu toplantıya ikimizi de bekliyorlar.»</p>

  <p>«Kimler bekliyor?»</p>

  <p>«Emin değilim. Büyük bir olasılıkla şu yasal <span class="t14">IRA</span> liderinin kendisi, yani Michael Cork.»</p>

  <p>Albaya bir göz attı.</p>

  <p>«Şu senin Küçük Adam mı?»</p>

  <p>«Belki,» dedi. «Ama tam olarak bilmiyoruz. Ne olursa olsun onunla doğrudan bir bağlantı kurman gerektiğinden hepimiz eminiz.»</p>

  <p>«Peki, pazartesiye kadar ne yapacağım?»</p>

  <p>«Oban'a git ve işe yarar bir tekne bul.»</p>

  <p>Evrak çantasını açtı ve içinden bir zarf çıkararak masanın üstünden bana doğru itti.</p>

  <p>«Bu zarfın içinde bin sterlin var. İstersen buna çalışan sermaye diyelim.» Meyer'e döndü. «Sizin gibi yetenekleri olan biri için böylesi bir miktarın çok az olduğunun farkındayım, Bay Meyer ama adil olmak istedik.»</p>

  <p>Meyer ellerini zarfın üstüne koydu.</p>

  <p>«Para çok önemlidir, albay. Kimsenin seni aptal yerine koymasına izin vermez. Tüm hayatım boyunca bana verilen tek bir kuruşu bile geri çevirmedim.»</p>

  <p>Ferguson bana döndü. «Kaçma zamanın geldiğinde gidebilecek bir yerin olması gerektiğini düşündüm ve Kuzey Antrim kıyısının bu iş için biçilmiş kaftan olduğuna karar verdim. Meyer o bölgede bir ev kiralayacak. İkimiz arasında bir aracı gibi çalışacak. Sen oraya vardığında da çalışmasını yine sürdürecek.»</p>

  <p>«Sen de orada olmayı düşünüyor musun?»</p>

  <p>«Bana gerek olabilir düşüncesiyle evet. Öncelikle vurgulamak istediğim bir şey var. Bölgede ne olursa olsun asla ne polise, ne de orduya gitmeyeceksin.»</p>

  <p>«Ne olursa olsun mu?»</p>

  <p>«Tek başınasın, Simon,» dedi. «Bu kavrama alışsan iyi olur. Gerektiğinde elimden geleni ardıma koymayacağım ama o gerekli an gelinceye dek... »</p>

  <p>«Anladığımı sanıyorum,» dedim. «Bu, başarılı olunduğunda herkesin neşeyle el çırpacağı bir operasyon.»</p>

  <p>«Başarısız olduğundaysa herkesin seni yuhalayacağı bir operasyon,» dedi ve omzumu okşadı. «Ama sana yürekten güveniyorum, Simon. Göreceksin başarılı olacaksın.»</p>

  <p>«Şu anda neden başaracağımı doğrusu tam olarak kestiremiyorum ama bana güvendiğin için sağol.»</p>

  <p>Evrak çantasını kapatıp eline aldı. «Şunu asla aklından çıkarma. Michael Cork bazı insanların dediği gibi modası geçmiş bir devrimci olabilir ve doğrusunu istersen ben de bu görüşe katılıyorum. Bir başka deyişle, o ve onun gibiler politik nedenlerden ötürü masum insanların öldürülmesini asla onaylamazlar.»</p>

  <p>«Ama zorunlu kalırsa beni öldürür, bunu mu demek istiyorsun?»</p>

  <p>«Hem de hiç duraksamadan.» Elini omuzuma koydu. «Acele etmem gerek ama önce bana bir söz vermeni istiyorum.»</p>

  <p>«Ne sözü?»</p>

  <p>«Kendine iyi bir tabanca alacaksın.» Susturuculu tabancayı aldı, eliyle tarttı ve masaya fırlattı. «Hong Kong uydurmalarından biri.»</p>

  <p>«Doğrusunu istersen Pekin,» dedim.</p>

  <p>«Hepsi aynı bokun soyu,» dedi neşeli bir sesle ve karanlığın içinde gözden kayboldu.</p>

  <p>Kısa bir an basamakları çıkan ayak seslerini duyduk, sonra onlar da yok oldu. Meyer tedirginlikle yerinden kalkarak volta atmaya başladı. Kollarını yine o garip şekilde açıp kapatıyordu.</p>

  <p>«Bu adam beni çok tedirgin ediyor. Niçin böyle hissediyorum acaba?»</p>

  <p>«Bazı insanların doğru okul dediği yere gittiği için olmalı. Sen gitmedin unutma.»</p>

  <p>«Saçma,» dedi. «Sen de iyi okullara gittin ama kendimi senin yanında hiç de tedirgin hissetmiyorum.»</p>

  <p>«Annem İrlandalıydı,» dedim. «Bunu unutuyorsun. Bu benim kurtarıcı yanım.»</p>

  <p>Çin tabancasıyla birkaç kez daha ateş ettikten sonra başımı iki yana salladım.</p>

  <p>«Ferguson haklı. Bunu aldığın yere koy da bana adam gibi bir tabanca ver.»</p>

  <p>«Nasıl bir şey istiyorsun?»</p>

  <p>«Soğan şeklinde susturucusu olan 1932 model <span class="t14">Mauser 7.63 mm</span>.'ye ne dersin? Ya da İkinci Dünya Savaşında Alman karşı casusları için imal edilen türde bir tabancaya? Mutlaka bir yerlerde bunlardan bir-iki tane vardır.»</p>

  <p>«Elin değmişken neden altın dişimi de istemiyorsun? Bu mümkün değil. Bugünlerde öylesi bir şeyi ben nereden bulabilirim ki?»</p>

  <p>«Aah, sen her şeyi bulabilirsin,» dedim. «Her zaman her şeyi bulabilirsin.»</p>

  <p>Elimi uzattım. «Kazancımın yarısını verirsem bana hayır demezsin, değil mi? Bildiğin gibi Oban, Brighton'daki sıradan bir üs değil. Oban, İskoçya'nın kuzeybatı kıyısında.»</p>

  <p>«Coğrafya dersine İhtiyacım olduğunu sanmıyorum.»</p>

  <p>Bin sterlinin içinden beş yüzünü teker teker saydı. Tabii her para sayışında olduğu gibi yüzü kanter içerisinde kalmıştı. Paranın geri kalanını iç cebime yerleştirdim.</p>

  <p>«Ne zaman döneceksin?» dedi.</p>

  <p>«Öbür gün dönmeye çalışacağım.»</p>

  <p>Merdivenlere kadar benimle geldi. Bürosunun kapısında kısa bir an ikimiz de durduk. Acemi bir şekilde, «Kendine iyi bak,» dedi.</p>

  <p>«Her zaman bakmaz mıyım?»</p>

  <p>Ben oradan uzaklaşırken o da bürosuna geri döndü ve kısa bir an sonra beni uğurlayan Al Bowlly'nin sesini duydum.</p>

  <p class="p9"><span class="t15">t</span></p>

  <p>&nbsp;</p>
</body>
</html>
