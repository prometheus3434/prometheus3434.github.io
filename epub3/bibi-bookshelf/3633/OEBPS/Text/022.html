<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>.on bes.</title>
</head>

<body>
  <h1>.on bes.</h1>

  <p class="p8"><span class="t13">I</span><a id="a0"></a>spanyol Kalesinin hemen altındaki koyda ilerlerken Dooley dümen köşkünde gereken yerde duruyordu. Elleri de dümendeydi. Yağmurluğuyla bağlamıştık onu. Çok yakından bakılmadıkça kimsenin onun ölü olduğunu anlaması olası değildi.</p>

  <p>Ağrılarım eskisi gibi değildi ama her yanımın garip bir şekilde uyuştuğunu duyumsuyordum. Sanki tüm bu yaşadıklarımız gerçek değil gibi geliyordu bana. Morfinle viskinin karışımından ötürü böyle duyumsuyor olabilirdim. Tabii bir de yediğim kurşunu unutmamalıydım. Tehlikeli bir üçlüydü bunlar. Sis dağılmış ve görüş alanı açılmıştı. Ama yağmur hâlâ yağıyordu.</p>

  <p>Ford kamyonet yolun bitimindeki dalgakıranın başında park etmiş duruyordu ama Land-Rover ortada yoktu. Barry'nin iki adamı dalgakıranın kenarında beklemekteydi. İçlerinden biri sigara içiyordu. Her ikisinin de elinde <span class="t14">Sterling</span>'ler vardı. Kamara iskelesinin gölgesinde bekleyen Binnie'ye yavaşça seslendim.</p>

  <p>«Barry görünürde yok. Yalnızca iki adamı gelmiş. Bir dakika daha gidelim ondan sonra vur, ama olanca hızınla. Artık bu aşamada herhangi bir hatayı gözardı edemeyiz.»</p>

  <p>Adamlardan biri seslendi.</p>

  <p>«Hey Mac, neredesin?»</p>

  <p>Sonra da diğeri öne doğru uzandı ve Dooley'i görünce yüzünde korku dolu bir ifade belirdi.</p>

  <p>«Aman Tanrım,» dediğini duydum. «Buna ne olmuş?»</p>

  <p>Birden acı gerçeği kavradılar.</p>

  <p>«Hadi, Binnie,» diye bağırdım. Kamara iskelesinden şimşek gibi çıktı ye dalgakıranı yaylım ateşine tuttu. Daha önce de belirttiğim gibi <span class="t14">Sten MK HS'</span>ler bugüne dek yapılan en iyi makinalı tüfeklerdi. Tetiğin öne arkaya giderken çıkardığından başka ses duyulmuyordu. Bu ses de yirmi metrelik bir mesafeden duyulamayacağından İspanyol Kalesindekilerin aşağıda, koyda bir soykırım yaşandığından haberleri olması sözkonusu bile olamazdı. Binnie ilk birkaç saniye içinde onların işini görmüştü. Kıyıya yanaştıktan sonra da koşar adımlarla Kathleen'i rıhtıma bağladı ve hızla basamakları çıktı.</p>

  <p>«Kamyoneti çalıştır,» dedim. «Ne olur olmaz diye motoru durduracağım.»</p>

  <p>Dümen köşkünde ihtiyacım olan şeyleri aldım, teknenin kıçına gittim, güvertedeki kapağı kaldırdıktan sonra motoru durdurdum. Bütün bunlar iki ya da üç dakika sürmüştü ama elbette motoru çalıştırıp kamyonetin içinde bekleyen Binnie'ye bu süre çok uzun gelmişti.</p>

  <p>«Tanrı aşkına binbaşı, elini çabuk tut biraz.»</p>

  <p>Öldürdüğü ikinci adam kamyonetin yanında sırtüstü yatıyordu. Yanıbaşında da <span class="t14">Browning</span> tabancası vardı. Tabancayı alıp cebime attım ve acıyla kıvranarak araca bindim.</p>

  <p>«Şimdi ne yapacağız?» diye sordu Binnie yola çıkarken.</p>

  <p>Başım dönüyor ve kendimi sersem gibi hissediyordum. Sol kolum ise çok ağrıyordu. Nedense Binnie'nin sorusu beni sinirlendirmişti.</p>

  <p>«Ne yazık ki, yanımda Tarot kartlarım yok Binnie, onun için ne yapacağımızı kestiremiyorum, başımıza bir bela gelmeden eve gidelim gerisini orada düşünürüz.»</p>

  <p>Kaşlarını çatarak bana öfkeyle bir göz attı. Ağzını açıp bir şey söylemeye hazırlanıyordu ki, nedense birden vazgeçti. Ben de arkama yaslanarak kolumdaki acıyla başa çıkmaya çalıştım.</p>

  <p>Avlunun içinde evin arka tarafına doğru hızla gittik ve arka kapının önünde aracı durdurduk. Binnie hemen arabadan inerek içeri girdi. Ben de güçlükle artık iyice tükenmekte olan enerjimi toplamaya çalışarak arkasından gittim. Mutfağın kapısını tekmeleyerek açtı ve çömelerek içeri girdi. Mutfakta gazetesini okuyan bir adam vardı. Masanın başına oturmuş bir yandan da çayını yudumluyordu.</p>

  <p>Binnie onu duvara yaslayarak üstünü aradı. Arka cebindeki <span class="t14">Browning</span>'i alıp beline taktı. Adamı kendine doğru çevirerek yüzüne sert bir tokat attı.</p>

  <p>«Hadi Keenan, hadi orospu çocuğu. Bilmek istediğimiz şeyi bize söyle yoksa seni fena yaparım.»</p>

  <p>Keenan, Binnie'nin yüzündeki korkunç ifadeye bakarken titremeye başlamıştı.</p>

  <p>«Tanrı aşkına, Binnie, biraz daha sakin olamaz mısın?»</p>

  <p>«Tamam,» dedim. «Konuşursan canını acıtmayacağız. Şu anda evin içinde kimler var?»</p>

  <p>«Yalnızca Barry.»</p>

  <p>«Kızın yanında kim nöbet tutuyor?» diye sordu Binnie, <span class="t14">Browning</span>'in namlusunu Keenan'ın çenesine dayayarak.</p>

  <p>«Hiç kimse, Binnie, hiç kimse.»</p>

  <p>Keenan korkuyla titriyordu. Binnie öfkeyle Keenan'ın gömleğinden yakaladı.</p>

  <p>«Hadi öyleyse, bizi onlara götür. Eğer bir hata yapacak olursan seni öldürürüm.»</p>

  <p>«Dur bir dakika, Binnie,» diyerek Keenan'a döndüm. «Peki ya albay? Hâlâ eski hücresinde mi?»</p>

  <p>«Evet.»</p>

  <p>«Anahtarı nerede?»</p>

  <p>«Şuradaki çiviye asılı.»</p>

  <p>Gidip aldım. «Daha fazla ileri gitmeden onu hemen oradan çıkaralım.»</p>

  <p>«Tanrı aşkına neden?» diye öfkeyle sordu Binnie.</p>

  <p>«İşimize yarayabilir. Şimdi olmasa bile sonra yarayabilir.»</p>

  <p>Bu pek inandırıcı değildi ama o anda aklıma bundan başka bir şey gelmemişti. Binnie tartışmayı daha fazla sürdürmeden gidip kapıyı açtım ve hücrelere inen basamakları inmeye başladım. Hücrenin kapısını açtığımda albay elinde İncil'e benzeyen bir kitap olduğu halde yatağına uzanmıştı. Kitabın üstünden uzun bir süre sakin bir tavırla bana baktı sonra da yerinde doğruldu.</p>

  <p>«Bir hayli oyalandığını söylemeliyim. Neler oldu?»</p>

  <p>«Ah, önemli değil, sol kolumdan kurşun yemek ve bir iki kaburgamın kırılması gibi önemsiz şeyler.»</p>

  <p>«Şu anda işin hangi aşamasındayız?»</p>

  <p>«Michael Cork öldü. Senin altınları buldum ve Binnie Gallagher ile ben Barry'e neler yapabileceğimizi düşünüyorduk.» Cebimdeki yedek <span class="t14">Browning</span>'i çıkarıp ona uzattım. «Eğer sen de bu eğlenceye katılmak istiyorsan beni izle. Yalnızca kahramanlık yapmaya kalkışma. Binnie benim Pearse, Connolly ve Michael Collins karışımı olduğunu düşünüyor ne yazık ki.»</p>

  <p>Bana dikkatle bakıyordu. Sesim sanki benim sesim değildi. Arkamı döndüm şarap mahzeninin yanından geçtim sonra da Binnie'yle Keenan'ın sabırsızlıkla beklediği yere geldim.</p>

  <p>«Aşağıda bu kadar saat ne yaptın, Tanrı aşkına?» dedi Binnie ve sonra vereceğim karşılığı beklemeden albaya döndü. «Bizim arkamızdan ayrılma ve ağzını sakın açayım deme. Anladın mı?»</p>

  <p>«Evet,» dedi albay.</p>

  <p>Keenan önde bizler arkada holde ilerledik. Her yer oldukça sessizdi. Keenan kısa bir an duraksayarak sessizliğe kulak verdi. Ardından da evin ana merdivenlerinden çıkmaya başladı. Holde ilerliyorduk. Bu bina kışlayken kullanılan kadınlar ve erkekler tuvaletinin önünden geçtik. Bir piyano sesi duyuyorduk.</p>

  <p>Biri Bach'ın prelüdlerinden birini seslendiriyordu. Müzik Frank Barry'nin odasından gelmekteydi. Kapının önünde durduğumuzda müziğin sesi beni büyülemişti.</p>

  <p>«İçerdeler,» diye fısıldadı Keenan.</p>

  <p>Binnie, hemen Keenan'ın böğrüne bir tekme atınca adam acıyla yere düştü, o da elinde tabancasıyla içeri odaya daldı. Piyano çalan Barry birden durdu. Norah Murphy şöminenin yanındaki koltukların birinde oturmaktaydı. Hemen yerinden fırladı, bize döndü. Sağ yanağındaki yara izi çok çirkinleşmişti.</p>

  <p>«Norah?» diye haykırdı Binnie. «İyi misin?»</p>

  <p>Bir süre orada öylece durarak bizlere baktıktan sonra koşarak kendini Binnie'nin kollarına attı.</p>

  <p>«Ah, Binnie, Binnie, seni gördüğüme çok sevindim.»</p>

  <p>Aynı anda da Binnie'nin belindeki <span class="t14">Browning</span>'i kaptı ve hepimizi hedef alacak bir şekilde geriledi.</p>

  <p>«Eğer yaşamak istiyorsanız beyler, kıpırdamamanızı öğütlerim,» dedi o her zamanki kesin ve kararlı sesiyle.</p>

  <p>Frank Barry olduğu yerde kalmış ama omzundaki mahfazadan tabancasını çıkarmıştı. Albayla ben akıllı insanlar olduğumuz için ellerimizi havaya kaldırmakla yetinmiştik. Ne var ki, ben sol elimi fazla kaldıramıyordum.</p>

  <p>«Daha işin başından beri senin ne olduğunu merak edip durmuştum, hayatım,» dedim. «Meyer öldürüldüğünde Barry ve adamlarının bizi beklemesi herhalde basit bir rastlantı değildi. İnsan böyle bir şeye kolay kolay inanamazdı.»</p>

  <p>«Ama inandın.»</p>

  <p>«Pek inandım denemez. Sonunda o damgalama işi haklı olduğumu kanıtladı. Ama iyi bir gösteriydi doğrusu. Ne yaptın Barry, ona bir kutu ağrı kesici mi içirdin işe başlamadan önce?»</p>

  <p>«Dişçiye gitmek gibi bir şeydi,» dedi Barry. «Ama Norah'ın ciddi bir tehlikeyle karşı karşıya olduğuna Binnie'yi inandırmak için böyle davranmamız gerekiyordu. Aksi halde hemen koşup Küçük Adam'ı bulmaya gitmezdi.»</p>

  <p>«Ama o hiç acı çekmedi değil mi?»</p>

  <p>«Altın ve gümüş külçelerinin nerede olduğunu öğrenmek istiyorduk. Cork bunu Norah'a bile söylemeyecekti. O, altınları yedekte tutmak istiyordu. Herhangi bir maddi sıkışıklıkta silah almak sözkonusu olduğunda o altınları kullanacaktı. Planı buydu.»</p>

  <p>«Konuş,» dedi Norah. «Onun yapmak istediği buydu işte. Bunun iyi yanı ne? Zaten zamanı dolmuştu artık. Şimdi bizler kendi yöntemlerimizi kullanacağız.»</p>

  <p>«Güç ve her an artan güç,» dedi albay. «Teröre terörle karşılık vermek. Bir süre sonra elinizde ne kalacak sanıyorsunuz?»</p>

  <p>«Başka çıkış yolu yok,» dedi Norah Murphy. «Bizi ciddiye almaları için başka yapacak bir şeyimiz yok. Frank bunu anlıyor.»</p>

  <p>«Bu yüzden mi birlikte çalışıyorsunuz?» diye sordum.</p>

  <p>Tüm bu konuşmalar olup biterken Binnie taş gibi durmuş olanları izliyordu. Benim söylediğim cümle onu kendine getirir gibi oldu.</p>

  <p>«Sen şimdi bana onlardan biri olduğunu mu söylüyorsun?» dedi fısıltıyla. «Daha başından beri Frank Barry'le mi çalışıyordun? Öldürebilen, gerçek bir katille mi? Yoluna çıkan kadınları çocukları gözünü bile kırpmadan öldüren biriyle mi çalışıyorsun?»</p>

  <p>«Bazen bundan başka çıkar yol yoktur, Binnie.»</p>

  <p>Norah Murphy'nin sesinde yalvaran bir ifade vardı. Binnie'ye anlaması için yalvarıyordu sanki.</p>

  <p>«Zayıflığa tahammülümüz yok. Güçlü olmak zorundayız.»</p>

  <p>«Seni katil orospu seni,» diye haykırarak genç kadına doğru bir adım attı.</p>

  <p>Norah da tabancasına davrandı.</p>

  <p>İki el ateş edilmişti. Binnie sendeleyerek geriledi ve sonra yüzüstü yere düştü.</p>

  <p>Norah Murphy eli tabancasının tetiğinde odanın ortasında duruyordu. Yüzü çok solgun olmakla birlikte kararlı bir hali vardı. Kim kıpırdayacak olursa ateş edeceği kesindi. İşi sürdürme sırası Frank Barry'e gelmişti.</p>

  <p>«Cevapları ver, Vaughan. Bunu hiç zaman yitirmeden yerine getirmeni öneririm, yoksa sen de onun akıbetine uğrarsın. Dooley, McGuire ve tekneyi karşılamaları için dalgakırana gönderdiğim iki adamıma ne oldu?»</p>

  <p>«Hepsi öldü,» dedim. «Çok üzücü.»</p>

  <p>«Ya altınlar?»</p>

  <p>«Teknede.»</p>

  <p>«Hepsi mi?»</p>

  <p>«Bulabildiklerim.»</p>

  <p>Kısa bir an düşündükten sonra dönüp Norah'la konuştu.</p>

  <p>«Peki, şimdi biz tekneye gidiyoruz. Sen de Land-Rover'ı garajdan çıkar ve koyda beni bekle.»</p>

  <p>Holde acı içinde kıvranan Keenan'ın üstünden atlayarak garaja doğru gitti Norah.</p>

  <p>«Peki ya bizler ne olacağız?» dedim.</p>

  <p>«Uslu durun. Biz buradan ayrılmadan önce sizlerin gitmesine izin vereceğim. Şimdi ellerinizi ensenize koyun ve yürümeye başlayın.»</p>

  <p>Ona elbette bir an için bile inanmamıştım ama yapacak başka bir şeyimiz de yoktu. Holde yürüyüp geniş merdivenden aşağı inerek dışarı çıktık.</p>

  <p class="p10"><span class="t17">Z</span></p>

  <p>Norah görünürde yoktu. Barry bizleri aşağıda koyu görebileceğimiz bir yere getirdi. Sonra da durmamızı söyledi. Durduk.</p>

  <p>«Burada mı cezalandırılacağız?» diye sordu albay.</p>

  <p>«Ne yazık ki öyle,» dedi Barry. «Bu işin dışarda olmasını isteyebileceğinizi düşündüm. Ayrıca buranın manzarası da bir harika. Bunu kabul etmelisiniz.»</p>

  <p>Köşeden dönen Land-Rover yanımıza gelip durdu. Norah Murphy direksiyonun başında oturmuş Barry'nin işini bitirmesini bekliyordu.</p>

  <p>«Ne ekersen onu biçersin,» dedim. «İncil böyle diyor işte. Sen de bu işteki payını alacaksın, Norah, sakın korkma.»</p>

  <p>Frank Barry gülümseyerek bir şey söylemek için ağzını açtı ama konuşamadı. Garip, metalik bir ses duyuldu, kurşunlar ceketine saplanmıştı. Frank Barry'nin her yanından kan akmaya başladı.</p>

  <p>Binnie Gallagher sendeleyerek basamakların başında duruyordu. Elindeki tabancayı sıkı sıkıya tutarak Land-Rover'a doğru yaklaştı. Norah donmuş bir şekilde oturuyordu. Binnie arabaya iyice yaklaştıktan sonra sendeleyerek durdu. Sonra da genç kadını hakir gören bir tavırla konuştu.</p>

  <p>«Hadi, defol git buradan. Ateş edilmeye bile değmezsin sen.»</p>

  <p>Norah'ın bu söylenenleri sindirebilmesi biraz uzun sürmüştü. Sonra da hızla motoru çalıştırdı ve koya inen yola saptı. Binnie tabancasını indirip yanımdan geçti. Güçlükle yürüyebiliyordu.</p>

  <p>«Ne manzara ama,» dedi. «Hiç olmazsa piçkurusuna gününü gösterebildim.»</p>

  <p>Düşerken koşup onu yakalamaya çalıştım ama beceremedim. İkimiz birden yere düştük. Kazağı kan içindeydi. Yüzüyse kireç gibi bembeyazdı.</p>

  <p>«Devam ettiği sürece eğlenceliydi, binbaşı. İkimiz İngiliz Ordusunu altı ay içinde muma çeviririz, değil mi?»</p>

  <p>Başımı salladım. «Elbette çeviririz.»</p>

  <p>Son bir kez gülümsedi.</p>

  <p>«İrlanda Cumhuriyeti'ne, Simon Vaughan,» diye bağırdı ve sonra da öldü.</p>

  <p>«Çok üzüldüm,» dedi albay.</p>

  <p>«Ondan hoşlanmıştın değil mi?»</p>

  <p>«Evet öyle denebilir.»</p>

  <p>Garip bir şekilde öksürdü.</p>

  <p>«Peki ya kız?»</p>

  <p>«Onun bir yere gittiği yok. Önlem olsun diye motoru kilitledim. Teknede yalnızca birkaç tane külçe altın var. Geri kalanını çıkarmak için donanmadan bir dalgıç isteyeceğim. Altınların nerede olduğunu onlara gösteririm.»</p>

  <p>Boğazını temizlemek istercesine bir kez daha öksürdü.</p>

  <p>«Sana çok şey borçluyuz. Eğer yapabileceğim bir şey...»</p>

  <p>«Yapmanı istediğim şeyi sana söyleyeceğim,» dedim.</p>

  <p>«İrlanda Cumhuriyeti'nde ipler senin elinde olacağı için sen ve ben bu delikanlıyı annemin doğum yeri olan Stradballa'ya götüreceğiz.»</p>

  <p>«Anlıyorum,» dedi. «Bunu ayarlayabilirim.»</p>

  <p>«Bunu başaracağından eminim. Sonra da dayım Michael Fitzgerald'ın mezarının yanına gömeceğiz onu. En iyi mermerden bir mezartaşı dikeceğiz.»</p>

  <p>«Mezar taşında ne yazacak?»</p>

  <p>«İrlanda Cumhuriyet Ordusu Askeri, Binnie Gallagher. İrlanda için öldü.»</p>

  <p>Binnie'ye baktım. «Bundan hoşlanacağından eminim.»</p>

  <p>Oradan uzaklaşarak bir sigara yaktım. Hava kararmıştı. Gökyüzünde kara kara bulutlar dolaşıyordu. Yağmur yağacaktı.</p>

  <p>«Gerçekten de bir şeyler başardığımızı sanıyor musun?» dedim.</p>

  <p>«Yalnızca biraz zaman kazandık. Hepsi bu kadar. Aslında askerler de bu işler için zaten. İşin gerisi politikacılara kalmış.»</p>

  <p>«O zaman Tanrı yardımcımız olsun.»</p>

  <p>Albay kısa bir sessizlikten sonra konuştu.</p>

  <p>«Vaughan, sana bir itirafta bulunmak istiyorum. O silahlar yüzünden Yunanistan'da tutuklandığın geceyi ben ayarlamıştım.»</p>

  <p>«Bunun artık önemi yok,» dedim. «Seninle karşılaştıktan on dakika sonra tutuklanmamın senin yüzünden olabileceğini düşünmeye başlamıştım. Ama paçamı kurtardım değil mi?»</p>

  <p>Gerçekten de kurtarmış mıydım? Orada öylece durmuş ağarmakta olan güne bakıyordum. Birden aşağıdaki dalgakıranın oradan gelen bir motor sesi duydum. Kathleen denize açılıyordu.</p>

  <p>Ferguson koşarak yanıma geldi.</p>

  <p>«Tanrım kız gidiyor. Motoru kilitlediğini söylemiştin?»</p>

  <p>Kathleen koydan çıkmıştı. Norah Murphy hızı arttırırken koyda beyaz köpükler oluşuyordu. Tam bir dakika sonra teknede büyük bir patlama oldu. Benzin deposu alev almıştı.</p>

  <p>«Cennetten gelen ateş,» dedim. «Onu uyarmıştım ama beni dinlemedi.»</p>

  <p>«Aman Tanrım,» diye fısıldadı albay.</p>

  <p>Norah Murphy'i görmek umuduyla karanlık sulara baktım. Ama genç kadından geride hiçbir iz kalmamıştı. Geri dönerek yağmurun altında yürüdüm.</p>

  <p class="p9"><span class="t26">. bitti .</span></p>
</body>
</html>
