<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>.alti.</title>
</head>

<body>
  <h1>.alti.</h1>

  <p class="p8"><span class="t13">B</span>arry'nin Tim Pat dediği, <span class="t14">Thompson</span> tabancalı adam bizleri rahatlatmak için güverteye geldi. Tek gözü vardı ve ünlü Victor McLagen'e çok benziyordu. Barry onun yanına gitti.</p>

  <p class="p8">«İyi iş becerdin, Norah.» Şapkasını çıkarıp genç kadına döndü.</p>

  <p>«Bana bir öpücük verecek misin?»</p>

  <p>Binnie ona doğru bir yumruk savurmaya çalıştı ama Barry yumruğu havada tuttu ve Tim Pat iki eliyle Binnie'nin boğazını sıktı.</p>

  <p>«Sana daha önce de söylemiştim, Norah,» dedi Barry başını iki yana sallayarak. «Erkek gerektiği zaman küçük çocukları kullanmamalısın.»</p>

  <p>Norah Murphy'nin onu öldürebileceğini düşünüyordum. Elbette bunu gerçekleştirebilecek durumdaydı ama denetimini elden bırakmaya niyeti yok gibiydi. Onun bu kararlığını neyin bozabileceğini ancak Tanrı bilirdi ama Barry'nin bunu değiştirebileceğinden kuşkuluydum doğrusu. Omuzlarını silkti. Ardından bir sigara yaktıktan sonra bana döndü.</p>

  <p>«Ve sen, binbaşı,» dedi. «Bana mantıklı biri gibi geldin.»</p>

  <p>«Peki, bu bizi nereye götürür?»</p>

  <p>«Bana malların nerede olduğunu söyleyeceksin. İşte bizleri buraya götürecek senin mantıklı oluşun. Nasıl olsa bulacağız ama bizler uğraşmadan söylesen iyi olur, çünkü Tim Pat bekletilmekten hiç hoşlanmaz. Dünyanın en sabırsız insanıdır o.»</p>

  <p>Söylediğinden daha da kararlı göründüğü için gerekli bilgiyi vermekte kararlıydım.</p>

  <p>«İngilizlerin işte bu yanından çok hoşlanıyorum,» dedi. «Her zaman kararlı bir kişilik sergilerler.»</p>

  <p>Tim Pat'e dönerek başını salladı.</p>

  <p>«Şimdilik bunları kıçtaki kabineye koyalım ve bir an önce buradan uzaklaşalım. Malların bizim gemiye taşınmasını ve on beş dakika içinde de buradan uzaklaşmayı istiyorum.»</p>

  <p>Parmaklarını şıklattı. Üzerlerinde İngiliz donanması üniformaları olan yarım düzine adam güvertede belirivermişti. Bu arada Tim Pat de bizleri dümen köşküne doğru sürüklüyordu. Bizleri aşağı indirip, kıçtaki kabineye itti ve kapıyı arkamızdan kilitledi.</p>

  <p>Salondan gelen konuşmaları dinlemek için kulağımı kapıya dayadım sonra da arkadaşlarıma döndüm.</p>

  <p>«Bu adamlar kimler?»</p>

  <p>«Yürüyen şempanze Tim Pat Keogh,» dedi Binnie öfkeyle. «Ve bugünlerde de... »</p>

  <p>«Sakin ol, Binnie,» diyerek sözünü kesti Norah Murphy. «Bu tür konuşmanın bizlere bir yararı yok.»</p>

  <p>Sonra da bana döndü. «Patron gibi davranan Frank Barry. Altı yedi ay öncesine kadar amcamın sağ koluydu, sonra da kendi yoluna gitmeye karar verdi.»</p>

  <p>«Kışkırtıcılardan mı?»,</p>

  <p>Norah Murphy başını iki yana salladı.</p>

  <p>«Hayır, hiçbir örgüte bağlı değil. Kendi işini kendi hallediyor. Erin'in Oğulları diyorlar kendilerine. Eskiden Fenian Örgütü dönemlerinde bu adda bir devrimci örgüt olduğunu duymuştum.»</p>

  <p>«Her konuda bilgi sahibi olduğu anlaşılıyor,» dedim. «Bu tür işlerin yanısıra o ve adamları başka ne yapıyorlar?»</p>

  <p>«Gerekli olduğuna inanırlarsa Papa'yı bile öldürebilirler,» dedi Binnie.</p>

  <p>Şaşkınlıkla Norah Murphy'e bir göz attım, genç kadın omuzlarını silkti. «Barry'nin dışında hepsi de dini bütün Katoliktir. Filistin'deki <span class="t14">Sten</span> çetesini hatırlıyor musun? Erin'in Oğulları işte o çetenin bir eşidir. Gerektiğinde şiddetin iffetine inanırlar.»</p>

  <p>«Şiddet demekle neyi kastediyorsun? Lokantalara bomba atmak mı? Yoksa kadınları çocukları öldürmek mi?»</p>

  <p>«Evet işlerinin özü bu.»</p>

  <p>«Sanırım bu da bir görüş açısı.»</p>

  <p>«Ama benim değil,» dedi Binnie yavaşça. «Mutlaka bir başka yolu olmalı, yoksa hiçbir şeyin anlamı kalmaz.»</p>

  <p>Binnie'nin bu sözleri üzerine sanki tokat yemişim gibi birden irkildim. Albay beni en son romantiklerden biri olarak suçlamıştı ama Binnie söz konusuyken benim adımın anılması son derece gereksiz olurdu.</p>

  <p>Kapı açıldı ve Frank Barry içeri girdi. Bir elinde benim Jameson viski şişem diğerinde de kulplarını parmaklarının arasına geçirmiş dört bardak vardı. Arkasında holdeyse, <span class="t14">Lahti</span>'leri kamaradan çıkarmışlar ve dümen köşküne doğru yukarıya taşıyorlardı.</p>

  <p>«Binbaşı Vaughan, malların çok iyi. Viskiden söz etmiyorum,» dedi. «Şu <span class="t14">Lahti</span>'ler uzun zamandan beri gördüğüm en iyi mallar. Onları zırhlı bir arabada denemek için nasıl sabırsızlandığımı bilemezsin.»</p>

  <p>«Amacımız insanları hoşnut etmektir,» dedim. «Firmanın sloganı bu.»</p>

  <p>Viskiyi bardaklara doldurdu. Norah ve Binnie yerinden kıpırdamadı, ben gideceğimiz yerde havanın iyice soğuk olabileceğini düşünerek viskimi bir yudumda içtim ve bardağımı yeniden doldurdum.</p>

  <p>«Küçük Adam, bu akşamki işten hiç de hoşnut kalmayacak,» dedi Barry, Norah'a. Kadehini Norah'ınkiyle tokuşturmak isterken yüzüne sahte bir gülümseme yayılmıştı. Tim Pat eşikte belirdi.</p>

  <p>«Gitmeye hazırız, Frank.»</p>

  <p>Barry viskisini bitirdikten sonra da sıradan bir tavırla kapıya doğru yöneldi.</p>

  <p>«Onları da getir,» dedi kapıdan çıkarken. Norah arkasından gitti. Binnie'nin önümden gitmesi için bekledim. Dümen köşkünün basamaklarını tırmanırken ayağım kaymış gibi ona doğru yaslandım ve hızlı bir şekilde mırıldandım.</p>

  <p>«Bunlar yanlarına kalmayacak, hazırlıklı olsan iyi olur.»</p>

  <p>Güverteye çıkarken başını çevirip arkasına bile bakmadı. Tim Pat beni itti. Barry güverteye yaslanmış sağnak yağmurun altında sigarasını yakmaya çalışıyordu. Tim Pat'e bakarak başını salladı.</p>

  <p>«Norah'ı gemiye bindir. Fazla zamanımız kalmadı.»</p>

  <p>Norah sanki tartışacakmış gibi öne doğru atıldı. Tim Pat, <span class="t14">Thompson</span> tabancasını adamlarından birine uzattı, Norah'ı bileğinden yakaladığı gibi kucaklayarak kendi gemilerine attı. Hemen arkasından da kendisi gemiye bindi. Sağnak yağmurun altında Binnie ve ben cezamızı bekliyorduk. Bizim tekneden yalnızca Barry ve iki adamı kalmıştı. Adamlarından biriyse <span class="t14">Thompson</span>'luydu.</p>

  <p>«Şimdi ne olacak?» dedim.</p>

  <p>Barry omuzlarını silkti. «Belli olmaz.» Binnie'ye döndü. «Seni kullanabilirim, delikanlı. İyi bir hedef olabilirsin.»</p>

  <p>Binnie'nin saçı yağmurdan alnına yapışmıştı ve çok genç bir görünümü vardı. Sakin bir sesle ama diğer teknedeki herkesin duyabileceği bir şekilde konuştu.</p>

  <p>«Ölüm döşeğinde yanında olmak istemem.»</p>

  <p>Barry gülümsemesini bir an için daha sürdürdü. Sonra da omuzlarını silkti.</p>

  <p>«Pekâlâ, binbaşı, dümenin başına geç, motoru çalıştır ve tekneni yeniden yola çıkar. Seni izleyeceğiz ve ben işaret verdiğimde motoru kapatacak ve valfları açacaksın.»</p>

  <p>Kendi teknesine tırmandı. Adamlarından biri beni tabancasıyla dürtünce vermek istediği mesajı alarak dümenin başına geçtim. Askeri teknenin motorlarının sesi duyuldu. Bir kez daha sırtımda tabancanın namlusunu hissettim ve motoru çalıştırma düğmesine bastım. Camdan dışarı baktığımda Barry küçük merdivenden yukarı çıkmış güvertede yürüyordu. Norah arkasından koşarak yanına geldi ve adamın kolunu yakaladı. Onun bağırmasını duyabiliyordum.</p>

  <p>«Hayır, yapamazsın. Buna izin vermeyeceğim.»</p>

  <p>Barry genç kadını kollarından yakaladı ve o kurtulmak için çırpınırken de yavaşça güldü.</p>

  <p>«Tanrım, Norah, ne kadar da yüreklisin. Peki, seni hoşnut etmek için,» dedi Tim Pat'e dönerek. «Binnie konusunda fikrimi değiştirdim. Onu gemiye bağlayın.»</p>

  <p>Başımı camdan uzatarak seslendim.</p>

  <p>«Peki ya ben, beni ne yapacaksınız?»</p>

  <p>Birden durdu ve sonra da gülümseyerek bana baktı.</p>

  <p>«Hay Allah, tabii, binbaşı. Her gerçek kaptanın son isteğinin gemisiyle birlikte batmak olduğunu düşünmüştüm oysa.»</p>

  <p>«Aynı frekansta olduğumuz kesinlikle ortada. Böyle söyleyeceğinden adım gibi emindim,» diye seslendim sonra da gülümseyerek ekledim. «Büyük ve önemli an geliyor, Binnie.»</p>

  <p>Sol elimle dümeni tuttum, sağ elimiyse harita masasının altına uzattım ve gizli düğmeme bastım. Kapak açıldı ve <span class="t14">Mauser</span> tabancam ortaya çıktı.</p>

  <p>Tabancamın susturucusu gerçekten de çok etkiliydi. Barry'nin adamlarından biri Binnie'yi güverteye çıkarırken bir yandan da tabancasının namlusuyla delikanlıyı itekliyordu. Alçak sesle, «Binnie.» diye seslendim. Sonra da arkasındaki adamı ensesinden vurdum. Adam yere bir taş gibi ses çıkararak düştü.</p>

  <p>Aynı anda Binnie adamın tabancasını almış, Norah Murphy'nin yanıbaşında duran adama ateş etmeye başlamıştı.</p>

  <p>Sonra da Barry'e ateş etmeye başladı. Norah Murphy koşarak güverteye yaklaştı ve bizim tekneye atladı. Norah sağ salim tekneye atlar atlamaz Binnie ateşine devam etti. Bu arada Barry en üst basamağa ulaşmış ve dümen köşküne sığınabilmişti. Bunun hemen ardından da askeri teknenin motorları hızla çalışmaya başladı ve tekne karanlığın içinde gözden kayboldu.</p>

  <p>Karşı taraftan yaylım ateşi başlamıştı, dümen köşkünün camlarından biri tuzla buz oldu. Tabancası boşalıncaya dek Binnie ateş etmeyi sürdürdü. Küfrederek tabancasını güverteye fırlattı ve derin sessizliğin içerisinde askeri teknenin gittikçe uzaklaşan sesine kulak kabarttı.</p>

  <p><span class="t14">Mauser</span>'i yerine yerleştirip kapağı kapattım ve güverteye çıktım. Norah Murphy yerde yatıyordu, yüzünü koluyla örtmüştü. Yavaşça omzuna dokundum, başını kaldırıp bana baktı, yorgun olduğu anlaşılıyordu.</p>

  <p>«Demek tabancan vardı?» Başımı salladım. «Ama anlayamıyorum. Aramadılar mı?»</p>

  <p>«Aradılar.»</p>

  <p>Ayağa kalkmasına yardım ettim.</p>

  <p>Binnie, «Binbaşı ben hiçbir ses duyamamıştım ama,» dedi.</p>

  <p>«Duyamazsın.»</p>

  <p>«Tabancam tutukluk yapmasaydı ben onların işini bitirecektim.»</p>

  <p>Tabancasını ayağıyla bana doğru itti, eğilip yerden aldım ve denize fırlattım.</p>

  <p>«Hadi şimdi tüm delilleri yok edelim,» diyerek Norah Murphy'e döndüm.</p>

  <p>«Biraz su bul ve güverteyi temizle. Tüm kan izlerinin iyice silinmesini istiyorum.»</p>

  <p>«Aman Tanrım,» dedi Norah Murphy korku dolu bir yüzle. «Dünyadaki en soğukkanlı katil sen olmalısın.»</p>

  <p>«Evet, benim,» dedim. «Dümen köşkündeki kırık camı da unutma sakın. Süpürge mutfakta.»</p>

  <p>Genç kadının duygularının ne olduğunu bilmiyordum ama söylediklerimi yerine getirmek için yanımızdan hemen ayrıldı. Binnie ile ben de iki adamın cesedini sürükleyerek denize attık. Ben daha sonra dümen köşküne gittim ve haritaya bir göz attım.</p>

  <p>Norah son cam parçasını süpürürken, «Şimdi ne olacak?» dedi.</p>

  <p>«Birkaç saatliğine saklanabileceğimiz bir yer bulmamız gerekiyor,» dedim. «Stramore'a gitmeden önce biraz soluklanabileceğimiz ve bundan sonraki adımımızı planlayabileceğimiz bir yere gereksinimimiz var.»</p>

  <p>Kısa bir süre sonra aradığımı bulmuştum haritada.</p>

  <p>«Burası tam aradığımız gibi bir yer. On mil ötede Magil adında bir ada var. Kimse yaşamıyor. Oradaki Horseshoe Körfezine demir atabiliriz bir süre için.»</p>

  <p>Binnie iki cesedi denize attığımız yerde duruyordu hâlâ. Bulunduğum yerden onun dua eder gibi durduğunu gördüm. Aslında bu mümkün değil gibi geliyordu bana ama olabilirdi de, öyle değil mi?</p>

  <p>Başımı camdan uzatarak seslendim.</p>

  <p>«Buradan gidiyoruz artık.»</p>

  <p>Döndü ve başını salladı. Güvertenin ışıklarını söndürdüm ve Kathleen'i çevirerek yeniden açık denize çıktık. Düşündüğüm her şey vardı Magil'de. Horseshoe Körfezi de karayla kuşatılmış güvenilir bir yerdi. Oraya ulaştığımızda hava hâlâ karanlıktı ama gün doğumuna fazla bir zaman kalmamıştı. Güverteye çıktığımda yağmura karşılık hava soğuk değildi. Aşağıya inince Norah Murphy'le Binnie'yi baş başa vermiş salondaki masanın başında oturur buldum.</p>

  <p>«Benden gizli neler konuşuyorsunuz bakalım,» dedim neşeli bir sesle.</p>

  <p>Jameson şişesiyle bir bardak aldım. Norah boğuk bir sesle konuştu.</p>

  <p>«Bundan başka bir şey içmez misin? İçkiye erken başlamak diye bir kavram duymuştum ama bu kadar erkeni de biraz saçma olmuyor mu? Hiç olmazsa bırak da sana yiyecek bir şeyler hazırlayayım.»</p>

  <p>«Daha sonra,» dedim. «Dört saatlik bir uyku çektikten sonra beni yine o muhteşem beykınlı sandviçlerinin kokusuyla uyandırırsın.»</p>

  <p>Kıçtaki kamaraya doğru gittim. Norah öfkeyle arkamdan seslendi.</p>

  <p>«Tanrı aşkına Vaughan, bırak bu saçmalıkları. Ne yapacağımıza ilişkin bir karar vermek zorundayız.»</p>

  <p>«Ne hakkında karar vereceğiz? Neyi ne yapacağız?» diyerek bardağımı viskiyle doldurdum.</p>

  <p>Belki de Norah'ın da dediği gibi o saatte içki içmek çok saçma olduğundan viskinin tadını hiç beğenmedim.</p>

  <p>«Tabancaları,» dedi Murphy. «Başka ne olabilir ki? Gördüğüm en çılgın insanlardan birisin.»</p>

  <p>«Peki,» dedim. «Konuşmak istiyorsan konuşalım ama ben bunun sorun olduğunu hiç sanmıyorum. Diğer sevkiyat için Küçük Adam'la bağlantı kurmak istiyorsun ama az önceki kıyametten sonra fiyatların arttığından emin olmalısın. Kraliyet Donanması ve hapiste on yıl bir şey, dostun Barry ve onun lanet olasıca Erin'in Oğulları başka bir şey.»</p>

  <p>Bembeyaz bir yüzle bana baktı.</p>

  <p>«Ne kadar?»</p>

  <p>«Tartışılabilir,» diyerek bardağımı yeniden doldurdum. «Ama belki de yeterince paranız yoktur,» dedim.</p>

  <p>«Var,» dedi buz gibi sesle.</p>

  <p>Bir önceki kadehimde de yaptığım gibi yine aynı şekilde viskimin büyük bir bölümünü bir dikişte bitirdim ve sesimin alaycı çıkmamasına çalışarak güldüm.</p>

  <p>«Olduğundan eminim.» Bardağımı biraz daha doldurdum. Viskimi bu kez yudumlamaya başladım. «Belki de bu kez altın istesek daha iyi olur. Bizlerin bu değişken dünyasında somut ve elle tutulur bir madenin insanın elinin altında bulunmasında yarar var.»</p>

  <p>Binnie'nin eli tabancasının bulunduğu paltosunun cebine doğru gitti. Norah Murphy öfkeyle konuştu.</p>

  <p>«Söylemeye çalıştığın ne?»</p>

  <p>«Ah, heyecanlanma, meleğim,» dedim. «Glasgow posta gemisindeki altın ve gümüş olayının arkasında Küçük Adam'ın olduğunu biliyorum. Söylentiler ortalıkta dolaşıyor. Malın ne kadarını alabildi? Yarım milyonunu mu, yoksa insanlar olayı biraz abarttılar mı?»</p>

  <p>Her ikisi de oturmuş bana bakıyordu, ayağa kalktım.</p>

  <p>«Her neyse, karaya çıktığımızda git ve amcanı gör. Benim Meyer'le konuşmam gerekecek. Merak etme bir şekilde anlaşırız nasılsa. Şimdi gidip yatabilir miyim acaba?»</p>

  <p>Norah Murphy orada oturmuş bana bakıyordu. Kendi kendime gülerek kıçtaki kamaraya doğru gittim. Kamaranın kapısına ulaştığımdaysa, «Konuya neresinden bakarsanız bakın çok komik,» dedim. «Frank Barry'nin yüzünü görmek istiyorum, makinalı tüfeklerle <span class="t14">Lahti</span>'lerin ateş alma mekanizmasının olmadığını görünce yüzü ne hal alacak merak ediyorum doğrusu.»</p>

  <p>Norah Murphy elleriyle masaya tutundu ve şaşkınlıkla baktı.</p>

  <p>«Ne demek istiyorsun?» diye mırıldandı.</p>

  <p>«Ah, sana söylememiş miydim?» dedim.</p>

  <p>«Onlar Meyer'de. İnsan hayatının bu gibi olaylarda nasıl pamuk ipliğine bağlı olduğunu bildiğimizden bu oyunu oynamak zorunda kaldık.»</p>

  <p>Binnie'nin yüzünde neşe dolu bir anlam belirdi ve masaya eliyle bir yumruk attı.</p>

  <p>«Aman Tanrım, Binbaşı Vaughan. Sen tam bana göre birisin. Tanrı aşkına yemin et ve bize katıl, altı ay içinde tüm sorunları çözümleyelim.»</p>

  <p>«Üzgünüm, delikanlı,» dedim. «Ama ben taraf tutmam. Artık bir daha asla taraf tutmam. Doktora sor, o sana anlatsın.»</p>

  <p>Tam o sırada Norah Murphy inanılmayacak bir şey yaparak kahkahalarla gülmeye başladı. Doğrusu bunu hiç beklemiyordum. Kamaranın kapısını kapadım, bardağımı bir kez daha doldurdum ve içkimi zevkle yudumlamaya başladım. Yataklardan birine uzanınca hemen derin bir uykuya daldım.</p>

  <p class="p9"><span class="t15">t</span></p>

  <p>&nbsp;</p>
</body>
</html>
