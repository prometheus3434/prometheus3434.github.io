<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>fetih</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h2baslik1" id="calibre_toc_14">"ACZİN İÇİNDE YARALI BİR İMPARATOR"</h1>

  <p class="normal">Acının, sızıya dönüştüğü noktada imparatorun genzine kaçan yakıcı bir ıstırap göğsüne saplandı... Tehlikeli bir zamanın içinde, bu kadar aciz kalmayı sorgulayan bakışlarla daldı acılarına... Hangi yola girse boş kalmıştı elleri, hangi çareye sığınsa büyümüştü çaresizliği. Aczin kırıntılarıyla baktı yaşadığı şehre... Şehir hâlâ görkemliydi. Güç kaybeden kendisi ve ordusuydu...</p>

  <p class="normal">Güçsüzlüğün içerisine nasıl düşmüştü varlığı? Aldığı nefesi savururken havaya döküldü cümle dudaklarından... "Nasıl bu kadar az ve bu kadar fazlasın bana?" Aldığı nefesi aynı anda ona hem az hem de fazla gösteren, Konstantinopolis'e gözünü dikmiş, korkularına meydan okuyan, Osmanlı'nın yedinci padişahıydı. Aralarında kan ve ateş akıyordu... Ve onu hiçbir güç durduramıyordu.</p>

  <p class="normal">Kar yağsın içimdeki yangının yakıcı sızısının üzerine. İçinde bulunduğum girdaba tercüman olacak muktedir bir dil dokunsun, elimde kendini bana meydan okuyan Sultana karşı güçlü bir ferman olsun... İçime batırdığı iğnelerin kanında okusun, bu şehre olan düşkünlüğüm. Bana bir tek ağlayan kalbim nefes alsın derince... Önümüzde bekleyen tehlikeli sular için kurtuluş temennileri yağsın üzerime... Yağmur saçlarımı ıslatsın, mevsim Bizans'ın güldüğü, XI. Konstantinus diye anılan adımın, imparatorluğumun yükselişinin son bulmadığı mevsim olsun.</p>

  <p class="normal">Yağmur pencereleri titretirken, imparatorun yüreğini, gün geçtikçe kapısına doğru yaklaşan Hünkâr'ın varlığını titretiyordu... En görkemli şehrinin uğruna göklere savrulan harbin sisi yayılmıştı. Denizden yükselen iyot kokuları imparatorun yüreğine doğru değiyor, acısını tazeliyordu.</p>

  <p class="normal">Ayasofya her zamanki gibi ışıl ışıldı... İmparator flavius Petrus Sabbatius Iustinianus tarafından yaptırılmış, dönemin en büyük mimari harikası kabul edilen muhteşem mabedin içerisinde kederlice düşlere dalıyordu XI. Kontsan-tinus. Altı yılda yapılan bu mabedi süzerken, bir daha buranın içerisinde özgürce dolaşamayacak olmanın efkârıyla tutsak bir kalbe dönüştü. Yunanca da "Kutsal bilgelik" manasına gelen mabedin her bir taşının kutsallığında sızlandı. 16.200 metrekarelik bir alanın içerisinde, 55.60 metre yüksekliğinde olan kubbesinin, 30.31 metrelik çapıyla rakiplerine karşı güç kazanan mimarinin Bizans'ın kıskanılacak yapılarından biri olduğunu düşündükçe başı dönüyor, "yitirmemeliyim", diye söyleniyordu.</p>

  <p class="normal">Papalık elçisi İtalyan coğrafyacı Andrea Rosetti, yanında hüzünle yürüyen, düşünceli imparatoru saygıyla süzdü. İtalyan şehir devletlerinin son dönem politikaları üzerine konuşuyorlardı. Ancak XI. Konstantinus diye anılan imparatorun korkularını hafifletecek, yüzünü güldürecek olası bir yardım ile acizliğinden sıyrılmasını sağlayabileceği bir haberi ona getirememenin elemiyle üzüntü duyuyordu.</p>

  <p class="normal">İmparator bir süre sonra, iç âlemindeki yolculuğundan sıyrılıp kederli konuşmaya başladı:</p>

  <p class="normal">"Sultan ikinci Mehmet, hiçbir yöntem ile durdurulamıyor. Daha önceki Osmanlı Padişahlarının hepsinin dışında bir siyasi yöntem ile ilerliyor. Babasının uzlaşmacı yapısından uzak Avrupa'ya öyle sıcak ve ticari kolaylıklar sunarak barış eliyle uzandı ki zihninde tasarladığı planları anlaşılmayacağını sanıyor." dedi.</p>

  <p class="normal">Rozetti imparatorun huzurunda saygıyla durmaya özen göstererek yanıtladı imparatoru:</p>

  <p class="normal">"Kuşkusuz onun daha önceki hükümdarla benzemediği konusunda haklısınız, imparator hazretleri. Fakat niyetinin anlaşılmamasını değil, bilakis anlaşılmasını istiyor. Ancak yaklaşım şekliyle düşmanlarının kolunu öyle bir bağlıyor ki ilk aksi doğrultuda hareket edeni, yok etmek üzere listesinin en başına ekleyecek."</p>

  <p class="normal">Papa elçisi ve imparatorun bakışlarında bir çıkmazın rüzgârı esti. İkisi de sustu. Suskunluğun kollarında çırpınan kalplerinin çarpıntıları duyulacak kadar acı çığlıklar içerisindeydi... İmparator sessizliği bölen bir fısıltıyla konuştu:</p>

  <p class="normal">"Çılgın o... Tanrı onun çılgınlığından bizleri korusun."</p>

  <p class="normal">Ayasofya'nın görkemli kubbeleri altında gün batımının muhteşem senfonisinden yansıyan ışıklarla loş bir resme dönüşen duvarlarına bakarak iç geçirdi, konuşmasını sürdürdü:</p>

  <p class="normal">"Korkarım ki bundan sonraki rotası Roma'nın ta kendisi olacak."</p>

  <p class="normal">Rozetti şaşkın bakışlarla imparatora baktı:</p>

  <p class="normal">"Bu kadarına cesaret edeceğini sanmıyorum efendimiz." dedi.</p>

  <p class="normal">Ancak yine de sultanın yaptıklarını düşününce kuşku düştü içine ve bu kuşkuyla devam etti sözlerine:</p>

  <p class="normal">"Bütün Hıristiyan âlemine meydan okuyacak kadar çılgın olamaz. Bu kadarı çok fazla olur."</p>

  <p class="normal">İmparatorun yüzündeki çizgilerde keskin bir otorite oluştu. Sert bir mizaçla konuştu:</p>

  <p class="normal">"Durumumuzun ciddiyetinin farkına varmalıyız Sayın Rozetti. Yaşadığımız bu kutsal şehir uğruna birçok kuşatmadan zaferle dönen taraf biz olduk. Oysa bugün bir tehlikeli savaş daha kapımızda. Üstelik o savaşa karşı güçlü bir ordumuz yok. Dahası iç karışıklıklar yaşıyoruz. Eğer Konstantinopolis'i ele geçirecek olursa artık dünyanın neresine isterse uzanabilir. Bütün gücümüzü sınırlar ve kendisine bağlı hale getirir.</p>

  <p class="normal">Dönüşünüzde Papa V. Nicholas hazretlerine göndereceğim mektupla birlikte bu durumu bizzat iletmenizi rica ediyorum. Bu çok önemli, Papa'nın özel temsilcisi olarak burada bulunuyorsunuz ve papa hazretleri iki mezhep arasındaki hizipçiliğin bitmesine önem verdiğimi ve bunun için ne kadar çalıştığımı da gayet iyi biliyorlar. 12 Aralık 1452 günü, kiliseler arası birleşmeyi gerçekleştirdik. Ancak beklediğim yardımlar hâlâ ulaşmadı.</p>

  <p class="normal">II. Mehmet henüz fiili saldırıyı gerçekleştirmedi ancak savaş hali karşılıklı olarak ilân edilmiş durumda. Özellikle önemli olan, kutsal Roma Kilisesi ile kâğıt üzerinde biten bu ayrılığın, artık ruhlarda da bitirilmesi. Hıristiyanlığın ayrılıklar yaşamadan tek vücut olarak birleşmesi.</p>

  <p class="normal">Şehrimize ulaştırılacak büyük bir Katolik yardımını Papa hazretleri üzerine almıştı. Macar kralının naibi saygıdeğer Jan Hunday, bu konuda papa hazretleri ile yakın temas içinde bulunacaktı... Görüyor musunuz sayın elçi, şehrimin geleceği ve güvencesi için halkımın gözünde bir mürted olarak görünmeyi dahi kabul ettim."</p>

  <p class="normal">Rozetti karşısındaki imparatora acıyla baktı ve onun kırılan gururuna karşı merhametle seslendi:</p>

  <p class="normal">"Efendimiz, lütfen böyle düşünmeyiniz."</p>

  <p class="normal">İmparator devam etti:</p>

  <p class="normal">"Ah Rozetti, bu bir imparator için ne demek bilemezsin. Yaklaşan tehlikeyi hissettikçe kıvranışlar arasında çare arıyorum. Oysa bugüne kadarki tek yardım girişimi, fedakâr ve kahraman kaptan Rizzo idaresindeki bir Venedik ticaret gemisinin, Boğaza kuzeyden yaptığı gözü kara dalıştı. Ve ne yazık ki tüm mürettebat için felâketle sonuçlandı. Anadolu Hisarı'nda yeni döktükleri o korkunç toplardan biriyle ateş açtılar ve gemiyi mürettebatıyla birlikte suya gömdüler. Kurtulan kaptan ve birkaç kişiyi de idam ettiler."</p>

  <p class="normal">İdam kelimesinin mânâsında sustular. Aradaki sessizlik ölümün soğuk yüzünü hissettirdi bedenlerine. Canın tatlılığı, tehlikenin cana uzanan azabı... Yok olmak, yok edilmek... İmparator birkaç adım yürüdükten sonra yeniden konuşmasını sürdürdü:</p>

  <p class="normal">"Papa hazretleri Polonya Kardinali ve eski Rusya Başpiskoposu, Floransa Konsülünde de önemli mevkii bulunan Aziz Peder Isidore'yi, geçtiğimiz kasım ayında Konstantinopolis'e tüm iyi niyetiyle bir uzlaşı ve birleşme için gönderdi. Her şey ilk başta iyi gitti. Fakat bu defa kendi içimizdeki bölünmeyi engelleyemedik.</p>

  <p class="normal">Şimdi birliği destekleyenler, gördüğünüz üzere ayinlerini Ayasofya'da yapıyorlar, ancak birlik karşıtı olanlar da, hiziplilerin başını çeken, Georgius Scholairus Genanadius'un Pantokrator Kilisesindeki ayinlere katılıyor ve birliği lanetliyorlar. Biz kendi içimizde bu şekilde kutuplaşma yaşarken düşman için çareler artıyor: İşte tam da bu yüzden birlik olma zamanındayız, kavga zamanı değil, kenetlenme zamanıdır.</p>

  <p class="normal">Sayın elçi en acısı da şu ki: yakın dostlarımla bile fikir ayrılıkları yaşıyorum. İçimde taşan acının tarifi yok. Bulunduğum koşulların çetinliğini idrak edebiliyor musunuz? Hıristiyanlık için son derece önemli bir şehrin ve bölünmüş Roma'nın Doğusunun imparatoruyum. Ancak içimizde bile bölünmüşlük yaşadığımızı görmenin acısıyla kıvranan, feryadımı duymayan ve şehri ele geçirmek isteyen sultanla anlaşma taraftarı bir batı dünyası ile daha da çaresiz kalan bir imparatorum aynı zamanda.</p>

  <p class="normal">İkinci elzem durum ise kuşatma günden güne daha da çetin bir hâl alıyor. Aldığım haberlere göre Mehmet muhteşem bir donanmanın hazırlığını gerçekleştirmiş. Casuslarım büyük bir şaşkınlık ile ulaştırıyor duyumları. Bu durumu fırsat bilen saygıdeğer papa, kuşkusuz iyi niyetli olduğundan eminim, tamda ben böyle bir kıskacın içindeyken, kutsal Roma Kilisesi ile birleşmemizi ve bu sayede istediğim kadar yardıma kavuşacağımı vaat etti bana.</p>

  <p class="normal">Ben de başıma gelebilecek bütün olumsuzluklara rağmen kabul ettim. Keşke her şey dışardan bakıldığı kadar kolay olsaydı ama değil, halkın büyük çoğunluğu Gennodis'in tarafında. Kendisi, önceki imparator VIII. Lonnes'in kâtibi, başyargıcı ve yakın dostuydu. Halkın ve asillerin üzerindeki etkisi ne yazık ki benimkinden daha fazla ve bunu önlemek için elimden hiçbir şey gelmiyor.</p>

  <p class="normal">Beni, dinimize ve vatanımıza ihanet eden bir korkak olarak ilân ettiler. Peşlerindeki kalabalıklar bana değil ona inanmayı tercih ediyorlar. Genç sultan da hiç durmadan zafer çılgınlığına ulaşmak için bizim bu halimizi izleyerek keyiflenip güç kazanıyor... Dahası farkında değil misiniz akıllıca stratejiler uygulayarak olanları körüklüyor."</p>

  <p class="normal">Koro, yeni bir ilahi ile sesini yükselti, İpekli beyaz elbiseleri ile soğuk nedeniyle titreyen genç nedimeler, imparator ve konuğunun girmesi için kapıyı aralayarak saygıyla eğildiler. Kapının dış çelik kuşaklarının altın kaplamasından yansıyan işlemeler, geçmişin en görkemli günlerinin hatırasını canlandırdı Konstantin'in gözlerinde.</p>

  <p class="normal">Rozetti bu konuşmaların içerisinde yardım diye çırpınan imparatora acıdı. Acıma hissinin yoğunluğuyla konuştu:</p>

  <p class="normal">"İmparator hazretleri, içinde bulunduğunuz zor durumları anlıyor ve acınızı paylaşıyorum. Yalnız elimden bunları papaya iletmekten fazlası maalesef gelmez. Papa V. Nichola hazretleri iyi niyetli ve dürüst biridir, zor durumunuzdan göz göre göre faydalanacak bir kalbe sahip değildir.</p>

  <p class="normal">Ancak papayı, Hıristiyanlar üzerindeki tek otorite olarak kabul etmek, sizi, iç politikada kısa bir süre için de olsa zor duruma düşürdü haklısınız, ama halk bunu anlayacaktır. Halk ekmeğine bakar majesteleri, öncelikle ailelerinin ve kendilerinin can güvenliğini düşünür."</p>

  <p class="normal">"Sayın Rozetti, anlamıyorsunuz. Mesele yalnızca otoritem olsa oysa mesele bundan çok daha derin. Papanın tek otorite olduğunu kabul etmek Katolik kilisesinin de dogmalarını kabul etmek anlamına geliyordu. Ve ben, buna boyun eğmek durumunda kaldım.</p>

  <p class="normal">İsa Mesih'in, Tanrı'nın elçisi olduğunu ve ilahî bir yönü olduğunu biz de kabul ediyoruz. Ancak Kutsal Ruh'un babadan ve oğuldan kaynaklandığına inanıp, Mesih'e yaratıcı vasfı tanımayı da reddediyoruz. İşte asıl sorun da buradan çıkıyor. Bu birleşme, benim aforoz edilmeme ve dinsiz bir şekilde ölmeme sebep olabilir. Papalık heyetini, kasım ayında kabul ettiğimden bugüne kadar, halkımın bir kısmı bana heretik olarak bakmaya başladı.</p>

  <p class="normal">Birleşmeyi kâfirlik olarak görenler, Meryem Anamızın ve görevli bir meleğin son ana kadar yanımızda çarpışacağına inanıyorlar. Aksini savunmaya çalışan papazlarımı taşladıklarına inanabiliyor musunuz Sayın Rozetti?"</p>

  <p class="normal">"Bölünmüşlük her zaman yıkım getirir imparator hazretleri. Üstelik panik olmakta işlerin daha da güçleşmesine sebebiyet verir." Dedi. Rozetti.</p>

  <p class="normal">"İşte ben de bunun için canımı ve itibarımı ortaya koydum sayın elçi. Ancak bu nefretin 1204 Latin istilası sırasında filizlendiğini siz de çok iyi biliyorsunuz."</p>

  <p class="normal">Rozetti'nin içi sızladı. Bundan iki yüz kırk dokuz yıl önce olmuş o meşum olayda bir payı varmış gibi eğdi bakışlarını.</p>

  <p class="normal">"Papa III. Innocent'in kendisinin dahi kınadığı ve eşi görülmedik bir barbarlık olarak nitelediği hedefinden sapmış o dördüncü Haçlı Seferi sırasında olanlar, halkımın kanına battı ve Latin düşmanlığını yerleştirdi. Baş nazırım Megodik Lukas Notaras'ın meşhur, "Konstantinopolis'te Latin serpuşu göreceğime, Türklerin sarığını görmeyi tercih ederim" sözü sizin de kulağınıza gelmiştir. Fakat gelin görün ki bu defa ki düşman daha öncekilere benzemiyor. Daha önceki yirmi iki kuşatmadan daha çetin bir kuşatma olacak bu kez."</p>

  <p class="normal">Geniş kapılar imparatorun girişiyle kapandı. Ve ayini yönetmekte olan Romalı Kardinal Isıdoras eşliğinde tüm cemaat ayağa kalktı. Sürgündeki Patrik Gregorius'un naiblerinden Alexius Kreitovolus, imparatorunu ipek perdelerle kaplı imparatorluk kapısının yüksek ve geniş galerisinde karşıladı. İmparator burada pelerinini, robunu ve çizmelerini çıkardı. Üzerine beyaz renkli keten bir tunik, ayaklarına da sıradan sandaletler giydi. Somaki mermer üzerinde saygıyla ilerleyerek papazların taşıdığı her bir ikonanın önünde huşu ile diz çöktü, değerli taşlarla bezeli altın ve gümüş çerçevelerinden öptü. Tütsü dumanı ve hoş kokusu etrafında lahûtî bir hava yaratırken gözlerine hücum eden yaşları hissederek daha da duygulandı.</p>

  <p class="normal">Diğerleri gibi katıksız şaraptan içip iyiden iyiye kendinden geçince de, üstünü başını paralayarak, ağlayıp hıçkırarak, bakire ve diğer ikonalara dualar etti. İçtikçe Ayasofya'nın görkemli kubbesi daha da yükseldi. Sanki altın bezekli mozaikleri canlandı da, her biri işlendiği duvarlardan ayrılan melek figürleri, Bakire Meryem ve Çocuk İsa'nın etrafında dönmeye başladı. Harpler çalıyor, ziller vuruyor, mandolinlerin ritmik melodisi, derinden gelen hafif davul sesinin uğultusuna karışıyordu. Dev bir altın haçın yer aldığı görkemli apsisin bulunduğu batı duvarının altındaki mukarnas işlemeli ambo usulca titriyordu. Ambonun etrafına kurulmuş eksedranın üzerinde kızlardan ve erkeklerden oluşan koro, hep bir ağızdan vecd ile ilahiler söylüyorlardı.</p>

  <p class="normal">Esrik başlar, rengârenk motifli vitraylı camlardan yağan mucizevî ışıklar görüyordu şimdi. İmparatorun sarhoş kalbi, acının içinde mucizeye niyetlendi. "Evet, kurtuluş yakın." dedi. Yüksek nefleri oluşturan loş katı taşıyan yeşil Selanik mermerinden sütunlar dahi ağlarcasına nemlenmişti sanki. Bu nemlilikte bir mucize aradı kederli imparator. Düş atmosferi yaşanıyordu kilisenin içinde. Andira Rozetti, bir Katolik olduğu halde, ayine elinde tutup sımsıkı göğsüne bastırdığı bir haçla eşlik ediyordu. Nedenini bilmediği bir sevinç ve huzurla gözyaşı döküyor, ağladıkça da daha çok içiyordu.</p>

  <p class="normal">Unutmak için mi içiyorlardı, içtikleri için mi unutuyorlardı, bunu kimse anlamıyor ve anlatamıyordu. Bir yokluğun dönemecinden, tehlikeyi sollayıp varlığa ulaşmanın duası süslüyordu, kaybetme korkusu taşıyan kalplerini. Dışarıda olan depremi, içlerindeki depremin şiddetinden hissetmediler...</p>

  <p class="normal">Ne oluyordu, nasıl oluyordu da bunca güç içindeyken şimdi yoklukla iç içeydiler, bir türlü anlam veremiyorlardı...</p>

  <p class="normal">İmparator, gözyaşları ve sarhoşluğun verdiği sersemlikle esleniyordu Tanrıya:</p>

  <p class="normal">"Cümle yer ve gökler sarsılırken içimde, cümle yokluklar çalarken kapımı, ben halkımın karşısında kudretimi yitirirken biliyorum sen, bizi bekleyen sonu biliyorsun.</p>

  <p class="normal">İşte ben ve acizliğim... Masum değil miyim?</p>

  <p class="normal">Şimdi al bu canımı ne istersen onu yap! Bunca tehlike üzerimden geçerken, bu kutsal şehrin elimden alınması ihtimali varken, beni nelerin beklediğini böylesine bilirken,</p>

  <p class="normal">Al canımı ne istiyorsan öyle yap.</p>

  <p class="normal">Ben ki kendimi ne halkına, ne dostlarına anlatabilmiş, ne de 21 yaşındaki bir hükümdarın kalbine korku salmayı başarabilmiş bir imparatorum.</p>

  <p class="normal">Nefes almak neyime?</p>

  <p class="normal">Bana bir çıkış sun tanrım, İsa aşkına!</p>

  <div class="calibre1" id="calibre_pb_30"></div>
</body>
</html>
