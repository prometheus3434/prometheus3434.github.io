<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>fetih</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h2baslik1" id="calibre_toc_27">"İKİNCİ DELİ İKAZ"</h1>

  <p class="ortayazi">...</p>

  <p class="normal">"Sen Zağanos Paşa devam et. Al, her şeyi. Olur, nasıl vicdanın rahat ediyorsa öyle yap. Sen, Türk devlerinin kanını kirletmekte ısrarlıysan devam et. Nasıl olsa bir gün bu yaptıkların bin beteriyle sana ödetilecektir."</p>

  <p class="normal">Durum değerlendirmesi için kurulan meclis, kutuplaşan kararlar noktasında iyice hadsizleşerek sürdü, bu tatsız konuşmaları yerinden sükûnetle izleyen Sultan, gecenin sabaha dönen bu vaktinde sinirleri gerilerek, dışa vurulan niyetlerin değerlendirmesini yaparken Çandarlı'ya döndü. Bu fevri ve yerinde olmayan cümlelerine bir anlam vermeye çalışırken, manidar bakışlarla süzdü, Halil Paşa'yı.</p>

  <p class="normal">Halil Paşa ise çığırından çıkmış bir şekilde sürdürdü, konuşmasını:</p>

  <p class="normal">"Senin tek derdin Sultanımızın çevresinde bir güç, otorite sağlayacak yeni bir nüfuz yaratıp, kendi gücünü arttırmak."</p>

  <p class="normal">Kara gözleri kısılmış, derin karanlık bir kuyuya dönüşmüş bir şekilde devam etti:</p>

  <p class="normal">"Allah sizin gibilerin şerrinden bu milleti korusun. Müslüman topraklarında her köşe başını sizin gibi dönmelerle doldurup her yeri, her şeyi ele geçiriyorsunuz. Sultanımı dahi bize karşı kışkırtıyorsunuz! Sevinin, gün sizin gününüz..."</p>

  <p class="normal">Sultan öksürüğe boğulmuş Halil Paşa'ya şaşkınlıkla baktı. İlk kez bu kadar öfkeli görüyordu onu. Dışarıda yağan yağmurun sesi odadaki sessizliğe dokundu.</p>

  <p class="normal">Sultan:</p>

  <p class="normal">"Hâlâ baş vezirimsin Koca Halil, kimsenin sana ve yoldaşlarına bir kötülük edeceği yok."</p>

  <p class="normal">"Affınıza sığınırım Sultanım. Fakat artık dayanacak gücüm kalmadı. Size saygısızlık etmek istemezdim ama birinin çıkıp artık ses çıkarması gerekiyordu."</p>

  <p class="normal">"Ve bu sesi yükseltecek kişi de sen olmalıydın öyle mi Paşa?"</p>

  <p class="normal">"Ey cihanın hâkimi, adaletinize sığınıyorum."</p>

  <p class="normal">"Canın sağ olsun vezirim. Yalnız herkesten iyi bilmesi gereken kişi sensin ki ben asla adam kayırmam, kimseye kimsenin hakkını yedirmem. Ben babası adil olan bir hükümdarın, Murat Han'ın oğluyum."</p>

  <p class="normal">Sonra mecliste bulunan herkese tek tek baktı. Ve devam etti:</p>

  <p class="normal">"Başta sen olmak üzere Halil Paşa, hepiniz biliniz ki ben başınızda olduğum sürece kimse kimseyi ezemez, üzerine basamaz, hakkını ve onurunu çiğneyemez. Şuan fetih zamanı..."</p>

  <p class="normal">O vakte kadar hiç sesini çıkartmadan oturan Zağanos Paşa yüzünde öfkesini bastıran bir tutumla Padişaha bakıyordu. Padişah yeniden efkârlı bir ses ile konuştu:</p>

  <p class="normal">"Asıl önemli olan şuan konuştuğumuz karar. Yani sen koca Halil Paşa, Bizans'ın ateşkes teklifini kabul etmemizi ve önerilen tazminatı alıp çekilmemizi arzu edersin öyle mi?"</p>

  <p class="normal">"Doğrusu bunun doğru olduğunun kanaatindeyim Sultanım."</p>

  <p class="normal">O an Zağanos Paşa kıpkırmızı kesilerek atıldı:</p>

  <p class="normal">"Olamaz Sultanım. Bu noktaya kadar geldik. Evet, zor bir süreçteyiz. Bunca savunma boşa mı gitsin. Bu korkakça bir fikir! Tartışmaya bile değmez. Böyle bir çekilme Bizans'ın zaferi olur. İleride çocuklarımızın yüzüne nasıl bakarız?</p>

  <p class="normal">Atalarınızda bu uğurda savaşmadılar mı? Bize yakışan devam etmektir. Bizanslılara ve hamisi İtalyanlara ders verelim."</p>

  <p class="normal">Çandarlı Halil Paşa, ayağa fırladı:</p>

  <p class="normal">"Sen bana mı korkak dersin bre dönme"</p>

  <p class="normal">Paşanın yanındaki adamlarda Sultanın varlığına rağmen ayağa fırladılar. Daha sonra Zağanos Paşa, Sultana baktı ve sustu.</p>

  <p class="normal">Sultanın bir tek işareti ile otağa Hassa Dayının seçkin askerleri girdi. Öyle haşmetli duruyorlardı ki oda bir anda iç hesaba döndü.</p>

  <p class="normal">Sultan:</p>

  <p class="normal">"Koca Halil" diyerek kükredi.</p>

  <p class="normal">Halil Paşa direk Sultan'ın eteğini öptü.</p>

  <p class="normal">Sultan haykırdı:</p>

  <p class="normal">"Ata yadigârı Halil Paşa! Huzurumda olduğunu unutma. Sana burada kimsenin kimseden üstün olmadığını söyledim. Ya sözüme itibar edersin ya da çekip gidersin."</p>

  <p class="normal">Zağanos Paşa ve meclistekilerin önünde ikaz edilmiş olmaktan utanç duyan Halil Paşa yığılıp kaldı. Askerlerin yardımı ile kaldırılarak yerine oturtuldu.</p>

  <p class="normal">Çandarlı Halil Paşa daha fazla dayanamayarak Avrupa'nın erzak ve asker getiren gemileriyle baş edemedik, herkes üzüntü içinde diyerek Sultana baktı. Sonra ne yaptığının belki de farkında olduğunun bilinciyle öfkesine yenilerek:</p>

  <p class="normal">"Bir sofunun (Akşemseddin) sözüyle bu kadar asker kırdırdın ve bütün hazineyi düşmana tükettirdin. İşte Frengista düşmana yardım geldi. Fethetmek ümidi kalmadı."</p>

  <p class="normal">Zağanos Paşa, kendi içinden "sonunu getiriyorsun Paşa" diye geçirdi. Halil Paşa'nın yandaşı olan kişilerde:</p>

  <p class="normal">"Fethetmek mümkün değil, vazgeçelim" diyerek destek çıkarken, Sultan derin derin düşünüp toplantıyı bitirdi. Halil Paşa'ya öyle bir bakış attı ki:</p>

  <p class="normal">"Bekle sana da sıra gelecek der gibiydi."</p>

  <p class="normal">...</p>

  <p class="normal">Herkes huzurdan ayrıldıktan sonra veziri Ahmet Paşa'yı çağırdı. Vezir, otağına girip, Sultanın eteğini öptükten sonra Sultan'ın işareti ile geri çekilip bekledi.</p>

  <p class="normal">Sultan:</p>

  <p class="normal">"Tez Akşemseddin Hoca'ya var ve ona sor, kal'a feth olmak ve düşmana zafer bulmak ümidi var mıdır?"</p>

  <p class="normal">Vezir tez gidip Sultanın huzuruna cevap ile döndü:</p>

  <p class="normal">"Ümmeti Muhammed'den bu kadar Müslüman ve gaziler kâfir kalesine doğru hücum ederse, inşallahu Teâlâ feth olur."</p>

  <p class="normal">Sultan cevap ile ferahlar iken yeni bir emir verdi.</p>

  <p class="normal">"Söyle hücum vaktini tayin etsin."</p>

  <p class="normal">Hoca Sultan'ın isteği üzerine murakabeye daldı. Sonra ellerini açıp öylece durdu. Yüzü ter içindeydi. Nihayet başını kaldırıp kendisini bekleyen Veliyüddin Ahmed Paşa'ya baktı ve dedi ki:</p>

  <p class="normal">"Şu anda içinde bulunduğumuz senenin Cemaziyevvel ayının yirmi birinci günü, seher vaktinde inanç ve gayret ile Konstantinopolis'e hareket etsinler feth ola. İnşallah Kons-tantiniyye'nin içi ezan dola"</p>

  <p class="normal">Sonra doğruldu okkayı eline alarak bir ferman yazdı... Vezir Ahmet Paşa Sultan'ın huzuruna gelip Şeyhin söylediklerini bir bir ilettikten sonra fermanı uzattı. Sultan sevinç ile fermanı açıp okumaya başladı:</p>

  <p class="normal">"Kul tedbir alır, Allahu Teâlâ takdir eder kaziyesi, delili sabittir. Hüküm Allahu Teâlâ'nındır. Velâkin kul, elinden geldiği kadar gayret göstermekte kusur etmemelidir. Resulullah'ın ve ashabının takdiri budur."</p>

  <p class="normal">Sultan, ümitsiz kalbine gözyaşları ile dokundu. Fersah fersah büyüyen bir sevinç ile fermanı sardı, öptü ve masanın üzerine bıraktı.</p>

  <div class="calibre1" id="calibre_pb_56"></div>
</body>
</html>
