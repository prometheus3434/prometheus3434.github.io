<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>fetih</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h2baslik1" id="calibre_toc_38">" AŞK İLE KELAM ARASINDA "</h1>

  <p class="normal">Ey hünkâr bir fetih hikâyesi yazacaktım... Kaftanına kapandım. Aşkın ile sınandım... Ağır sınandım... Şimdi duy beni ötelerden, ben de cesaretine kapıldım... Ben de senden kalan metinler arasında sana dokunurken seni yazdım... Ama aşk ile yazdım...</p>

  <p class="normal">Ey şehla bakışlı, yüreğinde şiirler tüten Sultan...</p>

  <p class="normal">Sultan'ım! Ben de rüzgârına kapıldım... Yazarken seninle aynı acılar için ağladım, aynı sancılarla kıvrandım, aynı hüzünlerle dağlandım ve yine senin coşkularınla heyecana kapıldım...</p>

  <p class="normal">Şimdi sultanım aşkından geveze kalbimden akan mürekkebin ışığında dökülürken hitabım sana, ben de meftunuyum İstanbul'un! Ben de duacınım, tıpkı İstanbul gibi...</p>

  <p class="normal">Aşkın içinde bir çile yumağına dönüşürken kalbin, dayanağın inancındı... Çilelerinin merkezine yerleştirdin Hakkı... Bu yüzden devrilmedin. Yaz başlangıcıydı sen aşk şehrinin kapısından süzülürken... Çağlar sonrasında rüyama gelişinde bir güz başlangıcıydı...</p>

  <p class="normal">Kışın ayazında yangın kokan aşkına tutunarak ısındım... Şimdi bu öykünün tüm sayfaları sen ve aşkın kokuyor... Aşk ile kelam arasındayım... Adını anmaktayım. Şimdi ben ey Fatih! Seni yazan bir hattat mıyım?</p>

  <p class="normal">Ey şehla bakışlı sultan, okkamın ucundan damlıyor aşkın, hattatlığıma değen yangının adı sensin satırlarımda...</p>
</body>
</html>
