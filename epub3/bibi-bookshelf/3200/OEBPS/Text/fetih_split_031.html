<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>fetih</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h2baslik1" id="calibre_toc_15">KARA YALNIZLIK</h1>

  <p class="sagnormal">"Bizanslıların şaşıracağı kadar<br class="chapter" />
  Tacıyla imparator, kulluğu ile sıradan<br class="chapter" />
  Çokça mutsuz, çokça kırgın<br class="chapter" />
  Bir o kadar da yaşlı bir ruhun<br class="chapter" />
  Sınırlarında alıyorum nefes...<br class="chapter" />
  Bir sıkıntının içinde kararan göğsüm<br class="chapter" />
  Bir sultanın adı kuvvet kazanırken,<br class="chapter" />
  Güç kaybeden isim benim İMPARATORLUĞUM...<br class="chapter" />
  Bu yüzden mağlup ve isyankâr ruhum.<br class="chapter" />
  Ne yapsam, hangi yolu denesem mağlupken<br class="chapter" />
  Bir rakibim var ki korkusuz bir sultan!<br class="chapter" />
  Mutlu ve umutlu değilim...<br class="chapter" />
  Aklım ve duygum da<br class="chapter" />
  Yollarda bırakmışken defalarca beni,<br class="chapter" />
  Hangi dağa yaslansam devrildi üzerime<br class="chapter" />
  Hangi yola girsem kapandı önümde<br class="chapter" />
  Bilsin tüm imparatorluğum altında olanlar..."</p>

  <p class="normal">İmparator, günün son ışıkları, Blakhernai Sarayı'nın Haliç'e bakan salonunun kemerlerinde ışıldarken elindeki Gennadius imzalı manifesto örneğine kederli ve memnuniyetsiz bir ifadeyle baktı. Bakınız sayın elçi, işte bunu pantrokrator'un kapısına asmış:</p>

  <p class="normal">"Yollarından saptırılmış zavallılar, Frenklerin gücüne güvenerek Tanrı'dan umudunuzu kestiniz. Yakında yok olacak bu kentle birlikte dininizi de yitirdiniz. Merhametli Tanrım, ben bu sapıklıktan uzak ve masumum. Tanığım da sensin. Yapmakta olduğunuz şeyin farkına varın ey uyuyanlar!</p>

  <p class="normal">Köleliğe boyun eğerek, gerçek imana yüz çevirmeyin. Yaptıklarınız, Tanrıya olan isyanınızın açık bir itirafıdır. Vay o yargı günü başınıza geleceklere!"</p>

  <p class="normal">Rosetti'nin kaşları çatıldı. Yine de sakin olmayı tercih etti. Çünkü karşısındaki imparator, en küçük sarsıntıda yıkılmaya hazırdı. İmparator Haliç'e doğru bakarken "ben" dedi ve yutkundu. "Yaşanan her şeyi unutmak isteyen merhametli biriyim. Hayatıma dönüp bakanlar, peş peşe gelen olumsuzluklar içinde beni çökmüş gibi görebilirler. Ancak her zaman net ve kararlı oldum, sayın elçi. En azından bu uğurda mücadele ettim ve ediyorum. Sizce tüm bu suçlamaları hak ediyor muyum ve tüm bu suçlara sebebiyet veren kararlarım şehrimi kurtarmaya yetmeyecek mi? Ne dersiniz Rosetti?"</p>

  <p class="normal">İmparator, hafifçe kısılan gözlerinin içindeki bulutlarla bakıyordu; elçiye. Sağlam yapılı bedeni, hafif kırlaşmış saçları ve 49 yaşının getirdiği gözaltında oluşan torbalara rağmen oldukça dinç bir görünümü vardı. Rosetti, karşısında duran ve gözleri üzerine odaklanmış imparatora, ne diyeceğini kestiremeden bakarken imparator:</p>

  <p class="normal">"Kendinizi zorlamayınız, ben söyleyeyim. Bütün bu çırpınışlarım boşuna... Azgın bir denizde su almaya başlayan bir geminin kaptanı gibi bir ümit diyerek sallıyorum kürekleri. Ben, asillerim ve tebaam boşa bekliyoruz; Batıdan gelecek olan yardımları.</p>

  <p class="normal">Çünkü bizimle bütünleşmeyecekler Rosetti."</p>

  <p class="normal">Altın kaplama kadeh bardağından bir yudum içti. Eliyle saçlarını düzenler gibi yaptı ve gözlerini birkaç kez ovuşturduktan sonra tacını işaret etti:</p>

  <p class="normal">"İşte şu taç, benim gücüm, yetkim, kimliğim demekti. Oysa o tacı taşıyan varlığım güçsüz, kimliksiz. Bu durum canımı fena halde yakıyor. Fakat sesimi duyan yok. Hıristiyanlar, sevgili din kardeşlerini ölüme terk ettiler. Bizler bu tarihe kadar küllerimizden doğmayı hep başardık. Oysa şimdi? Büyük bir yıkımın eşiğindeyiz, bu düşüş, üzgünüm ki son düşüşümüz olur.</p>

  <p class="normal">Tüm işaretler, Tanrının bizden yüz çevirdiğini gösteriyor. Azizler, kilisenin arkasındaki boş arazide vakitsiz buzağılayan bir inek görmüşler. Buzağının iki başı varmış Rosetti, Tanrı aşkına iki başı... Anlayabiliyor musun? Sarayımın bahçesinde sabaha kadar çobanaldatanlar ötüyor. Bunun ne demek olduğu herkes tarafından bilinir. O uğursuz kuşlar, bir yerlerde toplandıklarında, yakınlarından bir cenaze çıkması muhtemeldir. Tüm bu duyumlar içinde kıvrandığım çaresizliklerimi arttırıyor.</p>

  <p class="normal">Bitmiyor bunlarla da tabi ki, bir de Forum Tavri'deki, bronz boğa heykelinin yakınlarında kendi kendini yutmaya çalışarak ölen yılan bulunmuş... Blakhernai Sarayı'nın hemen karşı kıyısındaki bir köyde, hamile bir kadının felâket kehânetlerinde bulunduğu konuşuluyor. Bugüne kadar gereksiz konuşmayan bu kadının, söylediklerinin doğruluğuna şahit olan onlarca insan varmış..."</p>

  <p class="normal">Rosetti daha fazla suskun kalmadı:</p>

  <p class="normal">"Sayın imparator, bunlar ilâhi bir durum değil. Tanrı aşkına içinde bulunduğunuz durumu bu tarz inançlarla daha da güç hale getiriyorsunuz. Rice ederim, Bizans halkının batıl inançlarından şikâyet eden sizdiniz, unuttunuz mu?"</p>

  <p class="normal">İmparatorun yüzünde acı ile karışık yakıcı bir tebessüm belirdi:</p>

  <p class="normal">"Haklı olabilirsiniz ama ben de onlardan biriyim, ben de bir Bizanslıyım."</p>

  <p class="normal">"Güçlü olmalısınız, metanetinizi kaybederseniz..."</p>

  <p class="normal">"Beni iyi dinle sayın elçi. Mehmet'in gönderip durduğu şu elçilere verdiğim yanıtı size söyleyeyim mi? O çok zeki bir adam.</p>

  <p class="normal">Bana, şehrin ve içindeki harikaların harap olmayacağını, barış içinde şehri teslim etmemi, bana, aileme ve asillerime dokunmayacağının sözünü veriyor. Ortodoksluğun koruyucusu ve savunucusu olacağını, bizi Roma kilisesinin baskılarından koruyacağını söylüyor. Böylece halkın kalbini kazanmak, muhaliflerimizin elini güçlendirmek istiyor. Aynı oyunun bir benzerini de Roma'ya oynadığı geldi kulağıma biliyor musunuz?</p>

  <p class="normal">Katoliklerin bir müdahalesi olmadığı takdirde, Ortodoksları ezip, Roma'yı yüzyıllardır süren bu kilise belasından kurtaracağını vaat ediyor. Bizi İznik'te, dedelerimizin Latin istilâsı sırasında altmış seneye yakın ikamet etmek zorunda oldukları yerde misafir edecekmiş sözüm ona. Doğru da söylüyor olabilir. Ancak cevabım ne oldu biliyor musunuz?</p>

  <p class="normal">"Bu şehir benim değil ki onu sana teslim edeyim. Bu şehir çocuklarımızın, bizler sadece emanetçisiyiz, dedim. Nice canlara mal olarak alınmış, kurulmuş dünya şehirlerinin kraliçesi olmuş bu şehir. Kanımın son damlasına kadar savaşırım ama ne dinimin hamiliğini, ne de poli'yi (Konstantinopolis) senin barbar ellerine teslim etmem." dedim.</p>

  <p class="normal">Bu cevabı ihtimalleri arasında bulundurduğunu ama yine de hayal kırıklığına uğradığını tahmin edebiliyorum."</p>

  <p class="normal">İmparator, anlattıklarını can kulağı ile dinlerken, ifadesini bozmadan bakışlarını üzerinden çekmeden büyük bir dikkatle kendisini dinlediğini fark ettiği Rozettin'nin yanına, kadife örtülü divana çöktü.</p>

  <p class="normal">Sonra bir şey hatırlamış gibi sürdürdü konuşmasını:</p>

  <p class="normal">"Mehmet'in sanata duyarlılığı, hassas kişiliği "Avnî" mahlasıyla kasideler ve gazeller yazdığını, hatta bir de divanı bulunan büyük bir şair olduğunu söylüyorlar. Böyle biri haliyle, şehrin yağmalanıp harap edilmesini istemez. Ancak biz bu şehri yitirirsek, tükeniriz ve kimsenin umurunda olmaz Rosetti, en başta da benim."</p>

  <p class="normal">Şaşkınlıkla başını iki yana salladı Rosetti.</p>

  <p class="normal">"Majesteleri bunu yürekten söylemiş olduğunuza inanamam."</p>

  <p class="normal">Kısa bir süre de olsa yeni bir sessizlik hâkim oldu. İmparator, bir süre sonra bezgin ve acı içinde böldü sessizliği:</p>

  <p class="normal">"Sayın elçi sanmayın ki durumun elzemliğinin farkında değilim. Ben kısa bir süre sonra öleceğimin farkındayım. Ama ölüme rağmen namluya doğru koşuyorum. Beni hain, dinsiz olarak görenlere rağmen toprağım için savaşacağım.</p>

  <p class="normal">Öleceğim ama vazgeçmiş, korkmuş biri olarak değil. Direnerek, yanımda Tanrım, elimde kılıcım olarak. Tertemiz bir vicdanla öleceğim."</p>

  <p class="normal">Andrea Rosetti, usulca başını eğdi ve ne zamandır merak ettiği soruyu sorma fırsatını yakaladığını sezdi.</p>

  <p class="normal">"Şehzade Orhan'ın, iyi bir koz olduğunu düşünmüyor musunuz?"</p>

  <p class="normal">Konstantinus:</p>

  <p class="normal">"O mesele iki sene önce kapandı, Orhan'ın durumu bizden çok daha zor. Yıllardır Mehmet'in önüne her fırsatta Şehzade Orhan'ı getirerek başını az ağrıtmadık. Poli düşerse, ilk olarak o tehdit altında kalır ve onun başı düşer. O da bunun farkında bu yüzden yüz elli kişilik küçük birliğiyle bizlere destek oluyor ve savunma hazırlıklarına canı gönülden katılıyor."</p>

  <p class="normal">"Peki, Şehzade Orhan'ın masraflarını hâlâ Mehmet mi karşılıyor?"</p>

  <p class="normal">"Evet, yalnız son zamanlarda tahsilâtını arttırmasını talep ederek, arttırılmadığı takdirde Şehzadeyi serbest bırakmakla tehdit etmek gibi bir hata yaptık. Baş vezir Koca Halil Paşa, bizi uyarmıştı, dinlemedik. Bu uyarılara kulak asmalıydık.</p>

  <p class="normal">Osmanlıdan gelecek az bir paraya tamah edip stratejik bir hatayla Sultan'ın muhalifleri üzerindeki kozunu da güçlendirmiş olduk. Kendisine güven duymakta zorluk çeken birçok muhalifin, bu olay neticesinde güvenini kazandı...</p>

  <p class="normal">Oysa Çandarlı Halil sayesinde olumsuzluklara rağmen nazik bir diplomasi sürdürebiliyorduk. Bunun üzerine genç Sultan iyice küplere bindi ve bugüne kadar savunduğu savaş yanlısı tezinin de haklılığını ortaya koymuş oldu."</p>

  <p class="normal">"Peki, bu şartlar da güven duyduğunuz bir isim yok mu?"</p>

  <p class="normal">"Macar Hunyadiye'ye güvenmeyi ben de çok istiyorum. Çok istiyorum ancak, güçlünün yanında yer almak istiyor ve Mehmet'in onun bu zaafını kullanacak olmasından endişe duyuyorum. Ama Galata'daki Ceneviz kolonisini gizli yardımlara ikna etmem, bize şimdilik soluk alırdı. Elimizdeki Hıristiyanlık kartını en azından onların üzerinde kullanabilecek olmaktan mutluyum. Galeta Podestası Sayın Angelo Lomebillo iyi bir Hıristiyan ve sadık bir dosttur. Kendi geleceği için Osmanlı'yla arasını iyi tutmak zorunda, bunu anlayabilirim. Her lider kendi geleceğini düşünmek zorunda..."</p>

  <p class="normal">Rozetti düşünceli bir tavırla konuştu:</p>

  <p class="normal">"Lomenillo'yu tanırım. Podesta olduğu günden bu yana iki tarafı da memnun etmek için uğraştı. İyi niyetli biri, ama tarafını belli etmek zorunda artık, hayatının, kâbusa döndüğünden eminim."</p>

  <p class="normal">"Bir süre sonra lojistik yardımların çoğunluğunu Galata üzerinden almak zorunda kalacağız Rosetti. Kuşatma fiili olarak başladığı anda, boğazımızdaki ilmek de sıkışmaya başlayacak. Şarap, kurutulmuş et, buğday, zeytinyağı, yapı malzemeleri ve çeşitli bakliyatın dışarıdan nakliyesi ve gizlice Poli'nin içine ulaştırılmasında Sayın Lomenillo'nun olağanüstü gayretleri oluyor. Çünkü Osmanlı devriye kolları bu kervanları yakaladılar mı el koyuyorlar. Oysa resmi olarak Galata'ya inen yüklerin gece gizlice Hrisakeras(Haliç) üzerinden aktarılmasında henüz bir sorun yaşamadık. Hem saygıdeğer Lomenillo olası bir saldırı da Haliç'i tutan zincirleri indirmemeye söz verdi.</p>

  <p class="normal">1204 Latin istilasını, Haliç'i tutan zinciri indirerek kazanan Haçlı ordusuna karşılık, Mehmet'in bu defa öyle bir şansı olmayacak. Gençliği ve gözü karalığıyla en fazla birkaç girişimde bulunacaktır. Onlardan da sonuç alamayacaktır."</p>

  <p class="normal">"Lomenillo'ya bu kadar güveniyor musunuz gerçekten?" diye sordu Rosetti.</p>

  <p class="normal">İmparator, mütebessim çehresini aydınlatan bir ifade ile baktı muhatabına:</p>

  <p class="normal">"Güvenmek zorundayım!"</p>

  <div class="calibre1" id="calibre_pb_32"></div>
</body>
</html>
