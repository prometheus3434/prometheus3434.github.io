<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>fetih</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h2baslik1" id="calibre_toc_28">"ÇARENİN TAM MERKEZİNDE" SULTAN</h1>

  <p class="sagnormal">21 22 NİSAN 1453</p>

  <p class="normal">Savaşın tam karar noktasıydı... Bizans geri çekilme teklifi ile ateşkes imzalamasını istemişti, Sultan... Gerilimli bir meclis toplantısının sonrasında hocasına sığındı... Hoca da Mevla'sına mukarabe halinde iken haberi dualarla bekledi, aşkın Sultanı. Diyordu ki: "Rabbim çare, bana çare, bu kuluna çare... Ne olur Rabbim yardımını esirgeme!"</p>

  <p class="normal">Ve çaresizliğin içinde iken geldi, haber. Kanlıydı savaş... Gözyaşı doluydu, kayıplarda vardı... Ama aşk uğruna savaş kutsaldı... Kutsal olanın uğruna akan kanda kutsaldı... Bizans'ın fethi, Osmanlı donanmasının Haliç'e indirilmesine bağlıydı. Sultan II. Mehmet, geceler boyunca düşündü:</p>

  <p class="normal">"Böyle eli kolu bağlı bekleyemem bu yöntemi bulmalıyım" dedi. Üstelik Şeyh'i vakit olarak 21 Nisan'ı göstermişti... Ümit vardı... Ümit var ise gayrette olmalıydı. Donanmayı bir yolunu bulup Haliç'e sokmalıydı.</p>

  <p class="normal">Klasik savaş yöntemleri bir aşk engelini aşmaya yetmiyordu. Bizans'ı karadan ve denizden kıskaca almalıydı. Nasıl mümkün olacak bunu nasıl başarabilirim diye sorup durdu. Gemileri uçurma imkânı yoktu ki. Mümkün olmayanın sınırlarında gezindi durdu.</p>

  <p class="normal">Tekrar topladı herkesi. Kime sorduysa "nâmümkün" yanıtını aldı.</p>

  <p class="normal">Yaşlı serdarlardan biri sıkıntı ile söyledi:</p>

  <p class="normal">"Gemileri uçuramayacağımıza göre Haliç'e giremeyeceğiz demektir."</p>

  <p class="normal">Genç Sultan dik dik yüzüne baktı. Yaşlı serdar hemen sustu. Kendi kendine homurdandı: "Çeneme sahip çıkamadım." Fakat Sultan gülümsüyordu. Herkes tuhaf tuhaf Sultana kilitlendi. Sultan oturduğu yerden ayağa fırladı.</p>

  <p class="normal">"Evet, gemileri uçuracağız." dedi. Herkes şaşkınlık içerisinde Sultanı anlamaya çalıştı.</p>

  <p class="normal">İmkânsızın sınırında dokundu kalbine sırlı bilgi... "Elbette gemileri uçuramayız ama pek âlâ karadan yürütülebilir. Tepelerden geçirip Haliç'e indirebilirim."</p>

  <p class="normal">Fikri ortaya attı. Yine iki kutuptu gördüğü... Bir tarafı heyecan ile "mümkün", derken diğer tarafı</p>

  <p class="normal">"İmkânsız" diyerek homurdandı.</p>

  <p class="normal">Sultan ayağa fırladı:</p>

  <p class="normal">"Mümkünün sınırını görebilmek için imkânsızı denemek lazım. Tez hazırlanınız, gemileri karadan yürüteceğiz."</p>

  <p class="normal">Sabahtı... Sabahtan çok sabaha yakındı... Nisan çiçeklerinin yapraklarında Nisan yağmurlarının dokunuşları vardı. Bizans ile Osmanlı bir aşk için çarpışmaktaydı. Sultan fethe odaklı... Kurmayları ve mühendisleri ile birlikte bölgeyi gezdiler. Ölçüp biçtiler ve gemileri karadan yürütüp Haliç'e indirmeyi denemeye karar verdiler.</p>

  <p class="normal">Bu karar ile hiç vakit kaybedilmeden çalışmalara başlanıldı... Tophane önündeki kıyıdan başlayıp Kasımpaşa'ya kadar ulaşan bir güzergâh üzerine kızaklar yerleştirildi. Gemilerin kızakların üzerinden rahatça kayması için yağlanması gerekiyordu. Bu amaçla Galata Cenevizlilerinden zeytinyağı ve tereyağı dâhil, bulunabilen her türlü yağı satın aldılar.</p>

  <p class="normal">Gün içerisinde hızlı çalışmalar devam ederken hiç kimse durmuyor, herkes çalışmalara katılıyordu. Hocalar, veliler dillerinde dualarla ilerliyorlardı. Sultan Mehmet 9 yaşından itibaren hafızlık unvanının ışığını, şimdi ezberinden okuyarak sığındığı fetih suresinin gücünde hissediyordu. Nihayet gün kaybolup gece çökmeye başladığı vakitlerde 2122 Nisan arasındaki gece 72 parça gemi Galata sırtlarından geçirilip Haliç'e indirildi.</p>

  <p class="normal">Aşktı zafer için imkânsızı imkâna dönüştüren... Aşkı kalpten bileğe işleyen... Ah aşk, nelere kadirsin!</p>
</body>
</html>
