<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>fetih</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h2baslik1" id="calibre_toc_25">"KİMSESİZLİK KİMSEM OLDU"</h1>

  <p class="sagnormal">1819 Nisan 1453</p>

  <p class="normal">Nisan ayının eteklerinde yağmur yağıyordu... İnce ince dökülürken yağmur uykunun kollarından Sultan'ın kulaklarına ulaşıp uyandırıyordu, sultanın uykudaki varlığını. Zaten ona uyku haramdı, hafif uykular dışında unutmuştu yatağın kucağını... Bir aşk ki hissettiği uyanıklığın sularında sınıyordu onu... Hücrelerinde dinmeyen bir sızı vardı. Boynu tutulmuş gibiydi...</p>

  <p class="normal">Savaşı, ölümü, toprağını düşündü. Vebalin paylaşımı yok diye hayıflandı. Ölümün soğuk nefesinden kalan koku yağmur ile ulaşırken sultana: "Ölüm beni mahşer günü vebalimde, sorumluluğumda yalnız bırakacak." dedi. Babası Murad Han'ı gördü... Uysal ve huzur içinde onu selâmlıyordu. Gözlerinin önündeki hayalin arasından seslendi:</p>

  <p class="normal">"Haydi, oğul o taht senin, seni çocuk görenlere göster kudretini. Aşkının rüyasına yürü... Bizden sana miras kalan hayal, senin gerçeğin olsun."</p>

  <p class="normal">Bir anda irkildi sultan... Aşk babasının sûreti ile onu kuvvetlendiriyordu, anladı. Önündeki masada duran okka ve kâğıda baktı. Kâğıda dalmadan önce yüreğinden akan mısralarda duraksadı. Gözyaşları okkadan akan mürekkebe değmişti. Aşka gözyaşı dokunmuş, kalp yaralanmış, aşk coşmuştu... Tamamladığı şiiri okudu coşan kalbine:</p>

  <p class="indentmetin">"Ağlasa derdi derunum çeşmi giryanım sana</p>

  <p class="indentmetin">Aşikâr olurdu galibi razı pinhânım sana</p>

  <p class="indentmetin">&nbsp;</p>

  <p class="indentmetin">Mesnedi hüsn üzre sen ben haki rehde paymal</p>

  <p class="indentmetin">Nur halin nice arz ede Süleyman'ım sana</p>

  <p class="indentmetin">&nbsp;</p>

  <p class="indentmetin">Şem' gâr kim meclisinde ağlayıp başdan çıkar</p>

  <p class="indentmetin">Hoş yanar yıkılır ey şemı şebistanım sana</p>

  <p class="indentmetin">&nbsp;</p>

  <p class="indentmetin">Subh gibi sadık olduğum gamı aşkında ben</p>

  <p class="indentmetin">Gün gibi ruşen durur ey mahı tabanım sana</p>

  <p class="indentmetin">&nbsp;</p>

  <p class="indentmetin">Dün rakibin cevrini men' eyledin ben hastadan</p>

  <p class="indentmetin">Eyledi tesir güya ahu efganım sana</p>

  <p class="indentmetin">&nbsp;</p>

  <p class="indentmetin">Zahmı hicran şerhi çün mümkün değildir dostum</p>

  <p class="indentmetin">Sinei çakinden haber versin giribanım sana</p>

  <p class="indentmetin">&nbsp;</p>

  <p class="indentmetin">Eyleme gönlün gözün cevr ile Avni'nin harab</p>

  <p class="indentmetin">Dürrü gevherler verir bu bahr ile kanım sana"</p>

  <p class="normal">Şiir yangından, yangın aşktan doğuyordu... Rüyadan açılan aşk kapısından girince içeri mahiyeti ateş çemberinde vuruşmak olan âna karıştı benliği...</p>

  <p class="normal">İçindeki aşk ile uzaklardan Haliç'e inen tepelerin üzerinden meşalelerle aydınlatılan, iç muhalefetin merkezi konumundaki Pantokrator'un kubbelerini görebiliyordu. Genadius akıllı bir adamdı. Atının hazır olduğunu haber veren hassa komutanı yeniçeri ağasının tekmil verdiğini duyduğunda ise bir müddet cevap vermeden düşünmeye devam etti, Sultan Mehmet sonra ani bir adımla çadırından çıktı. Atlı habercilerden birine kaptan Paşaya gidecek emri hümayunu bizzat kendisi teslim etti.</p>

  <p class="normal">Yağmur tam da birliklerini denetlediği sırada durdu. Ferahlatıcı bir ışıkta tam o an kalbine değdi... Macaristan'ın yeni kralı, kendisi gibi gençti. Onu düşünerek, o dış etkilerde kalmadan, ondan önce davranmalıyım diye düşündü. Kimsenin planlarını bozmasını istemiyordu. Evet, kimsenin beklemediği tam da şu sırada düşmanı şaşırtacak bir hamle yapmaya karar verdi.</p>

  <p class="normal">"Kara surlarına toplu bir hücum yapıla"... Emir önce Sultanın kalbinde doğmuştu. Daha sonra okkasının ucundan damlamıştı. Şimdi ise adresindeydi.</p>

  <p class="normal">Ordu, merkez, sağ ve sol olarak üç kısma ayrıldı. Sultan'ın başının bir işaretiyle mehter bölüğü korkunç bir gürültü çıkarmaya girişti. Sağır develerin üzerindeki kösçüler tüm güçleriyle ellerindeki tokmaklara asıldılar. Borucular gelişmiş göğüsleriyle üflemeye, zilcilerde hep birlikte geceyi anlatmaya başladılar Mehmet ilk defa bu hücuma yeniçeri de sürmeye karar verdi.</p>

  <p class="normal">Yeniçeriler o görkemli zırhları yaylı ve mızraklı ölümcül silahlarıyla yenilmez görünüyorlardı. Başıbozuklar ve azaplar topçu desteği ile yine önce yürüyecek, yeniçerilerin artçılığında çok şiddetli bir hücum gerçekleştireceklerdi. Saldırı Lykos vadisinden savunmanın gevşemeye başladığı ilk anda yeniçeriler tartışmasız savaş güçleri ve tecrübeleriyle ileri sürülecekti.</p>

  <p class="normal">Kimse asla geri çekilmeyecekti. Ne pahasına olursa olsun savunmaya devam edilecekti. Ya ölecek ya zafere erişecek olan askerlerin arasında veliler dolaşıp cihadın önemini, cennetin nimetlerini anlatarak askeri yüreklendiriyorlardı.</p>

  <p class="normal">Saldırı nihayet başladı. Kıyasıya bir mücadelenin etrafından havaya toz, duman, ateş yükseldi. Top patlarken büyük bir kıyamet kopardı.</p>

  <p class="normal">Aynı karmaşa Haliç girişinde de başladı. Baltaoğlu Süleyman Paşa, Sultan'ın emriyle donanmayı zincire doğru hücuma kaldırmış, karşı ateş altında ilerleyen gemilerin üzerine yağan alevli oklar ve top mermilerine karşılık vermek üzere, filoyu güvenli bir mesafede demirlemişti. Karşı ateşten bir süre yerinden kıpırdamadan bekledi. Ancak bu duraksama Marmara'daki İtalyan gemisinin kanatlara gizlice sokulmalarına imkân tanıdı.</p>

  <p class="normal">Zaten küçük ve hafif olan Türk kadırgaları tekrar saldırıya geçip, zincir önündeki ve ardındaki gemilerle borda bordaya geldikleri zaman sert bir direnişle karşılaştılar. Gemilere, uçlara çifte pençeli ağır kancalar atıldı. Yüksek bordalarına erişebilmek için meşale ışıklarının kör aydınlığında merdivenler dayadılar. Bu merdivenler tabanlarının genişliği ve ayaklarının üç pençeli olması yönüyle de özel merdivenlerdi. Üst tarafına doğru incelir, kancalı uçları kolay kolay tutunduğu yerden ayrılmazdı. Üzerine yüklenen ağırlığı dağıttığı için dalgalı denizde bile devrilmeleri zordu. İkinci merdivenler ise iptendi. Küpeşteye tutturması daha kolay olsa da tırmanması zaman alıyordu.</p>

  <p class="normal">Her iki taraf içinde zor ve ölümler doğuran bir savunma noktasındaydılar. Birbirlerinin işlerinin kolay olmadığını fark ederek devam ettiler. Guisti'nin dolgu sıva yönteminden dolayı, Türkler ağır kayıplar veriyordu. İlk sıra surları yıkmayı başardıkları için iki sur arasına kolaylıkla sızıyor ancak ağır kayıplar, vererek sayıları azalıyor ve daracık alana sıkışıp kalıyorlardı. Doğal olarak durum iyiye gitmiyordu. Savunmayı daha da çetinleştiren husus hendeğin giderek dolu hale gelmesiydi.</p>

  <p class="normal">Ancak Türkler ricata yeltendikleri o kısa kararsızlık anlarında, bahsi geçen bölgede ayaklarını molozların keskin boşluklarına sokarak bileklerini kırıyorlar, sürpriz bir şekilde savaşamaz hale geliyorlardı. Sultan ile Guistiniani'nin arasında kıyasıya bir mücadele vardı. Guistiniani'nin Bizans'ın başında duruşu askerlerinin motivasyonunu arttırdı.</p>

  <p class="normal">Savaş, üçüncü saatin sonuna doğru gelmiş olmasının etkisiyle, savunmacılar kıyımdan, hücumdakilerde kıyılmaktan yorgun düşmüşlerdi. Buna rağmen Sultan, top atışlarının yükseltilerek şehri dövmeye ve askeri cesaretlendirmeye devam ediyordu. Böyle çetin bir nokta da Türk askerleri, kendi şehitlerinin düşman askerlerinin kayıplarının arasına karıştığını ve almakta zorluk çekeceklerini fark ettiler. Kimse cenazelerin düşmanın eline kalmasını istemiyordu. Bu bir anda bir yılgınlığa yol açtı.</p>

  <p class="normal">Yeniçeriler savunmacıları dehşete düşüren bir güçle saldırıya katılmışlardı. Çok ustaca dövüşüyorlar, düşmanlarının uygun konumlarına rağmen her an üstünlüğü ele geçirecekmiş gibi savaşıyorlardı. Yine de komutan Giustiniani ve imparator XI. Konstantinus bir an olsun gevşeklik göstermiyorlardı.</p>

  <p class="normal">General Giustiniani, gecenin haşyetine uygun, ilk başta önemsenmeyen bir uygulama başlattı. Savaşın en dehşet verici anlarının içinde kendince kurnaz bir atılımdı bu. Şehirdeki balıkçılardan toplayıp neft yağına buladığı büyük ağları ateşe verdi ve uçlarını bağladığı arbaletler sayesinde, merdivenleri ve hendeği aşmış Türk askerlerinin üzerine fırlatmayı başarmıştı. Bunun yıkıcı durumdan çok psikolojik etkisi olmuştu.</p>

  <p class="normal">Türk askerleri üzerlerine atılan bu ateşten perdeleri, Rum ateşinin daha korkunç bir türü sanarak, bir anda saldırının avantajlı noktalarını yitirdiler. Dördüncü saatin sonuydu ki saldırı hızı yavaşladı. İşte o anda sol cenahtan hücuma kalkan küçük Bizans birliği saldırıyı tamamen bitirdi ve bozguna uğrayan Türk askerlerini hendeğe kadar kovaladı.</p>

  <p class="normal">Karadaki bu mücadeleye aynı şekilde denizde de Baltaoğlu katkı sağlıyordu. Kıyasıya bir mücadele olmasının ağır yükü ile orada da kayıplar verildi.</p>

  <p class="normal">Sultan II. Mehmet, bu hamle de Bizans'ı yorsa da şehri ele geçirememiş olmanın acısındaydı. "Guistiniani gibi bir adam ordum da olsaydı şimdi şehri çoktan ele geçirirdim" diye düşündü. İçinde büyük bir fırtına çıkan Sultan, içindeki muhaliflerle de sarsıldı. Bizans'ta içindeki bu muhalifleri farkında olduğunu bilerek pes etmeyi bekliyorlar diyerek öfke ile gezindi...</p>

  <p class="normal">Sonra ağzından fışkırarak döküldü, cümle:</p>

  <p class="normal">"Kimse aradığım yollarda kimsesizlik kimsem oldu."</p>

  <p class="normal">Ne güzel bir şairsin ey Sultan! Sultanlığının içinde büyüyen aşkın mı güzel kılıyor şairliğini? Ne olur, dayan! Sen başında olursan askerlerinin bükülmez ordun... Dayan, ey Sultanlar Sultanı...</p>

  <p class="normal">Ey gençliğinin içerisinde olgun duran ruhun taşıyıcısı! İnan az kaldı aşka dokunmana... Konstantinopolis seslendi acı içindeki Sultanın kalbine!</p>

  <p class="normal">"Ne olur, dayan! Vazgeçme... Ben seninim ey övülmüş komutan."</p>

  <div class="calibre1" id="calibre_pb_52"></div>
</body>
</html>
