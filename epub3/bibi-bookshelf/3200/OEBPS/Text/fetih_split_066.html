<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>fetih</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h2baslik1" id="calibre_toc_33">SAVAŞIN İÇİNDEN GÜLÜMSÜYOR SULTAN ACISINA</h1>

  <p class="sagnormal">28 Mayıs 1453</p>

  <p class="normal">Deli bir aşk bu... Tutkulu bir istek... Gökyüzünün baharı içine çeken havasında sınırları delecek bir özlem içimdeki... Ey şehir aramızdaki engel: surlardı, kalelerdi...</p>

  <p class="normal">Ey şehir aramızdaki engel: Türk'e göz kırpan ama fethedilemeyen yazgındı...</p>

  <p class="normal">Oysa ey şehir aramızdaki bağ: çocukluk rüyamdı.</p>

  <p class="normal">Gençlik sevdamdı... Ecdadımın fethetme hayalinin bana miras kalmasıydı... Şimdi ey şehir senin özlemin göğsümde ulaşamamanın yangınıyla acı, kalbimde aşkınla tutku, alnımda yazgımla mühür iken karşındayım...</p>

  <p class="normal">Ne dersin ey beni efsunlu bakışlarla çağıran şehir, sana kavuşmak için son kapıda mıyım? Ne dersin yazgımızın vuslat kapısında mıyız?</p>

  <p class="ortayazi">* * *</p>

  <p class="normal">Mehmet Han, hazırladığı yeni planlarını kurmaylarıyla gözden geçirdi ve kararını son kez bildirdi.</p>

  <p class="normal">"Daha önce kuşatma altında tuttuğumuz fakat saldırıya geçmediğimiz tüm noktalardan aynı anda saldırıya geçeceğiz. Bu şekilde her noktada başarı sağlayamasak da düşmanı bölerek güç dengelerini dağıtmış olacağız.</p>

  <p class="normal">Artık toplarımızın iki duvarda da ardı ardına açtığı gediklerini tıkayamadıkları için büyük miktarda askere ihtiyaçları olacak, ancak Allah'ın izni ile bulamayacaklar."</p>

  <p class="normal">"İnşallah" sesleri yankılanarak göğün katlarını aştı.</p>

  <p class="normal">"Ey benim Paşalarım, beylerim, ağalarım, şu kutsal şehrin savaşında benimle göğüs göğse vererek canlarını bu uğurda harcamaya aday olan silah arkadaşlarım!</p>

  <p class="normal">Sizinle burada toplanmayı istedim, çünkü her zamankinden daha fazla gücünüze ve cesaretinize ihtiyacım var. Bu gün her zamankinden daha kuvvetle birleşme vaktidir!</p>

  <p class="normal">Bu son hamle ile şehri ele geçirirsek, topraklarımıza yeni bir sınır katmayacağız yalnızca, bizlere miras kalan bir hayali gerçekleştirmişte olacağız. Ama daha da önemlisi şu ki:</p>

  <p class="normal">Şan ve şerefle anılacaksınız! Çocuklarımıza bu kutsal zaferi miras bırakacaksınız. Ve Peygamberimizin övgüsü ve duası ile anılan ordu siz olacaksınız. Düşmanlarımıza karşılık güç elde edeceğimiz bir sınırımız olacak...</p>

  <p class="normal">Başaramayacağımızı zannetmeyin, şuan müthiş bir noktaya birlik olarak, Allah'a sığınarak ulaştık... Elbet kazanabiliriz. Kale duvarlarını toplarla öyle hırpaladık ki, size, hücum hedefi olarak bir kale değil, bir ova gösteriyorum.</p>

  <p class="normal">Fakat yine de şehrin alınmasının o kadar da kolay olduğunu sanmayın. Yıkık kale duvarlarına saldıracak yiğitleri daha tehlikeli vuruşmalar bekliyor. Maharetimiz, cesaretimiz, aşkımız her şeye üstün gelecektir.</p>

  <p class="normal">İnanıyorum ki zafer rüzgârı bizden yana esecektir. Bütün yiğitliğinizi takınınız, askerlerinizi şevk ile savaşmak için coştururunuz. Onlara anlatınız askerlik üç şeye bağlıdır: Yılmamak, namus ve itaat. Bu şekilde davranırsanız hiç şüphe yok ki: Konstantiniyye bizim olacaktır.</p>

  <p class="normal">Hücumda ben sizlerin yanında olacağım, tüm dikkatimle herkesin ne yaptığını göreceğim. Şimdi emrediyorum! Dağılınız çadırlarınızda yemek yiyiniz, dinleniniz. Emirlerimi askerlerinize bildiriniz. Hücum boruları çaldıktan sonrası sizindir. Komutanlar, sizleri Allahın kudreti üzerinize olsun diyerek selamlıyorum!"</p>

  <p class="normal">Aşk ve sadakatle sultanın huzurundan ayrılan komutanlar, vezirler ve paşalar sultandaki kararlılığın ışığını gördüler. Her biri başlarında olduğu birliklerin yanına giderek, askerlerine sultanın emrettiği şekilde hazır olmalarını söylediler ve yüreklendirdiler.</p>

  <div class="calibre1" id="calibre_pb_67"></div>
</body>
</html>
