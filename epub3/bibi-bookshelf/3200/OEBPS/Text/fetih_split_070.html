<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>fetih</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h2baslik1" id="calibre_toc_35">"AŞK ŞEHRİNİN FETİH VAKTİ"</h1>

  <p class="sagnormal">29 MAYIS 1453</p>

  <p class="normal">İmparatorun gözünde sönmeye başlayan ışık, sultanın gözünde gittikçe yükselen parıltılara dönüştü. Her iki cephe de kıyasıya mücadele devam etse de artık yorgunluk yüz tutmaya başladı.</p>

  <p class="normal">Savaşın en kanlı noktasında Molla Gürani elinde kılıcıyla müritlerinin önünde tekbir sesleri ile yürekleri coştururken, Akşemseddin hazretleri boynuna doladığı beyaz kefeni, bir bayrak gibi dalgalandırarak, askerlerin arasında dolanıyor ve haykırıyordu:</p>

  <p class="normal">"Bu bir din borcu, aşk borcu, vicdan borcu. Az kaldı davranın yiğitlerim."</p>

  <p class="normal">Hâlâ direnen ve ilk safları ağır kayıplar vererek geri çekilmeye başlayan yeniçeri birliklerini görünce korkunç bir öfkeye kapıldı, yanındaki süvarilerden birine haykırdı Mehmet:</p>

  <p class="normal">"Varın, Hocama haber verin, şehir hâlâ direnir, bana fethin saatini bildirsin!"</p>

  <p class="normal">Haberci geri döndüğünde, geri çekilen tüm azap birlikleri, yeni atanan komutanlarının eşliğinde surlara doğru tekrar harekete geçmişti. Şevkleri kırılmıştı, ancak sultanlarını başlarında görünce yeniden heyecanlandılar.</p>

  <p class="normal">"Bakın yiğitlerim... Bakın, surlarda askerlerimiz var." Diyordu, sultan.</p>

  <p class="normal">Sultan ve yanındakiler Blakhernai Sarayı civarını işaret ettiler. Gerçekten de gelen haberler Bocchiardi Biraderlerin savunmasının çökmeye başladığı yönündeydi. San Marko bayrağını koruyabilmek için İtalyanların büyük bir mücadele verdikleri, ancak bunun fazla sürmeyeceği söyleniyordu.</p>

  <p class="normal">Haberi getiren atlılar, zafer naraları atarak atlarını ordunun dört bir yanına sürüyor ve savaşan arkadaşlarına güç veriyordu. Bazısı da ağlayarak gözyaşları içinde:</p>

  <p class="normal">"Şükürler olsun Allah'ım" diyerek, kendilerine zafer bahşeden Allah'a şükürlerini sunuyordu.</p>

  <p class="normal">Mehmet sevinçle haykırdı:</p>

  <p class="normal">"Kaybediyorlar aslanlarım! Düşman dökülmeye başladı, biraz daha gayret... Blakhernai Sarayı istikametinde çöküş başladı. Az sabrederseniz bu tarafa da sirayet eder. Ha gayret aslanlarım ha gayret yiğitlerim!"</p>

  <p class="ortayazi">* * *</p>

  <p class="normal">Generel Guistiniani, eli göğsünde kanlar içerisinde imparatora seslendi:</p>

  <p class="normal">"Bu şekilde devam etmem mümkün değil. Göğsümdeki şarapnel soluğumu kesiyor, direncime engel oluyor. Bir cerrah bulup, çıkartarak hemen geri döneceğim." diyordu.</p>

  <p class="normal">Konuşmak daha da fazla yordu onu ve kuru bir öksürük boğazını hapsetti. Bir süre öksürdükten sonra, bir avuç kan tükürmek için yan tarafına döndü. İmparator yalvaran ve ümidini ona yüklemiş olmanın buğusuyla seslendi:</p>

  <p class="normal">"Ne olur General çok zor bir durumdayız, sabredemez misiniz? Şu gördüğünüz askerler hâlâ direniyorsa bu gücü sizin varlığınızdan alıyorlar. Eğer ayrılırsanız dağılırlar. Ben onları toparlayamam."</p>

  <p class="normal">"Ekselansları endişe etmeyin, mutlaka sahip çıkarsınız, yalnızca bir saatliğine yaramı iyileştirmek maksadıyla ayrılıp, döneceğim. Üstelik Lukas Notaras mutlaka askeri toparlayacaktır. Aylardır beni kıskanan bu kişi, bu yokluğumu kullanacaktır."</p>

  <p class="normal">"Onu iki saattir ortalıkta göremiyorum ki."</p>

  <p class="normal">"Efendi hazretleri, daha fazla direnemem. Gücümü tükettim. Bu yaraya hemen müdahale edilmesi lazım. Kendi cerrahım en iyi şekilde çözecektir bu sorunu."</p>

  <p class="normal">İmparator acı ile yalvardı:</p>

  <p class="normal">"O halde yalnızca yeniçeriler, saldırı hızını kesene kadar kalınız."</p>

  <p class="normal">"Yeniçerileri dert etmeyin, onların hızı kesildi zaten. Artık asıl sorun geride dağınık olarak bulunan Osmanlı birlikleri. Adamlarım ben dönene kadar onları oyalamayı başaracaklardır.</p>

  <p class="normal">Yardımcım Galimberti sizin yanınızda olacak, tecrübeli ve iyi bir askerdir."</p>

  <p class="normal">"Ya başaramazlarsa?"</p>

  <p class="normal">Ağrıları ile kıvranışları artan General, kırgınlık ile sordu: "Yoksa geri dönmeyeceğime dair şüphemi taşıyorsunuz ekselansları? Bu an'a kadar canımla direnip sizinle beraber savaşmadım mı?" İmparator ümidinin son kırıntılarını da yitirme noktasında, elleri ile kanlı ve terli yüzünü silerek:</p>

  <p class="normal">"Şimdi kırgınlık ve birbirimizi yanlış anlamanın zamanı değil, General. Madem gitmeniz gerekiyor, o halde gidin."</p>

  <p class="normal">Adamları tarafından hazırlanmış bir sedyeye uzandırılırken, elini kaldırarak "Döneceğim." dedi. İmparator, Generalin ardından çaresizlik ve acı ile bakarken, General o bakışların kalbine saplandığını hissetti. O bakışlar onu son nefesine kadar terk etmeyecekti.</p>

  <p class="normal">Savaş devam ederken imparatorun ordusunda büyük çöküşler başladı. Generalin hemen ardından yardımcısı boğazına aldığı bir merminin isabetiyle oracıkta son nefesini verdi. Ceneviz askerlerinin büyük çoğunluğu, "bu savaş bizi neden ilgilendiriyor ki" dediler. Yarı baygın olan Guistiniani'nin peşine takıldılar, gizli geçitlerden süzülerek gemilerine döndüler.</p>

  <p class="normal">Bir arada kendine gelen General karşısında hiç ummadığı anda Antonia ve Trolio kardeşleri görünce hayretler içinde kaldı ve savunmanın liman bölgesinde de çöktüğünün haberini duyarak yüzünü buruşturdu.</p>

  <p class="normal">Ağır yaralı olan Paolo, kardeşlerinin kaçabilmesi için kendini feda etmişti. Antonio'nun iddiasına göre, Blakhernai Sarayının yakınındaki Kerko Porte ( cambazhane) kapısında İtalyan askerleri gizlice Osmanlı birliklerine baskınlar düzenlemiş fakat çapraz ateş sonucu ağır kayıplar vermişlerdi.</p>

  <p class="normal">Oysa gerçek anlatıldığı gibi değildi. Savaşın kanlı ve giderek ağırlaşan yüzüne tahammül edemeyerek, burada olmanın anlamsızlığına inanan Antonio ve Troilo kardeşler kaçmaya karar vermişlerdi. Paolo ise savaşırken ölmüştü. Ve kardeşleri de süratle orayı terk edince burçlar düşmüştü.</p>

  <p class="normal">Guistiniani, adamlarına dönüp:</p>

  <p class="normal">"Ricat borularını çalın, herkes gemilere" dedi.</p>

  <p class="normal">Kalbi karardı. Yapacak hiçbir şey kalmamıştı. Dahası kutsal vazife bitmiş, başarısızlıkla sonuçlanmıştı. Kan, ölüm, sisler arasında yitirilmişti şehir. İmparator konstantinus'un yüzünü getirdi gözlerinin önüne, son bakışları saplandı göğsüne... Ağlamaya başladı.</p>

  <p class="ortayazi">* * *</p>

  <p class="normal">Işık vardı. Artık aşkının içinde ışık vardı. Sultan Mehmet yorgunluğunun içerisinde karşısında sevinç çığlıkları ile haber getiren atlı haberciye döndü, heyecanla sordu: " Ne dedin, ne dedin?"</p>

  <p class="normal">Atlı ulak:</p>

  <p class="normal">"Sultanım Hocanız Akşemsettin Hazretleri, size müjde gönderdi, şehrin düştüğünü ve bizim olduğunu bildirir." dedi.</p>

  <p class="normal">Ödünç hayallerle bağlıydılar hayata... Fethedilemeyen toprakları belki fethedebiliriz umuduyla... Oysa şimdi zirvedeydiler... Tüm ordu kilitlendi Hagios Romanos ve Kharisios arasındaki burçların üzerinde Osmanlı sancağının belirmesine.</p>

  <p class="normal">Güzel bir masalın, rüya dolu sayfalarındaydılar sanki sultan'ın etrafına süzülürken. İç çekenler, ağlayanlar, elleri göğüslerinde yükselen sancaklarına kapılanlar arasında sevinç naraları yükseliyordu...</p>

  <p class="normal">Sultan, ellerini yumruk şeklinde havaya kaldırarak haykırdı:"Truva, intikamını aldım."O esnada bir atlı daha ulaşarak sevinci katlayacak bir haber ulaştırdı:</p>

  <p class="normal">"Blakhernai surları da düştü Hünkârım!"</p>

  <p class="normal">Ulubatlı Hasan surların zirvesine kadar direnerek sol elindeki sancağı, burçların arasındaki çatlağa yerleştirdi. Kulağına ulaşan zafer çığlıkları ve burçlarda dalgalanan Osmanlı sancağının görkemiyle yüreği kanatlandı.</p>

  <p class="normal">Arkasından onu takip eden bazı silah arkadaşlarının gerisin geriye kayarak, kimi vurularak yükselemedi. Onun arkasında hemen kalkan görevi yapan arkadaşı da sol dizinin takatsiz kalması sonucunda düşünce Hasan savunmasız kaldı. Var gücüyle sancağı müdafaa etmeye çalıştı.</p>

  <p class="normal">Oysa müdafiler tarafından delik deşik edilecek oklar saplanıyordu vücudunun birçok köşesine. Aldığı darbeler sonucu iki dizinin üzerine çöktü ama sancağı yine de terk etmedi. Bacağına ve kollarına mızrak, ok darbeleri indi. Yeniçeriler yetişti ve sancağı devraldılar. Hasan'ın başına nöbetçi asker bırakarak şehrin içine doğru akmaya başladılar.</p>

  <p class="normal">Ulubatlı Hasan, sancağın gölgesinde can çekişirken gözlerinin önünden martılar uçuşuyor, melekler kanat çırpıyor, sultanın gülen yüzü geçiyordu... Yanı başındaki askerler Hasan'ın gülen yüzünü görünce, ölümün içerisinde zafere yakın duran arkadaşları için tekbir getirdiler...</p>

  <p class="normal">Bir grup yeniçeri, komutanlarının emri ile Hasan'ın naşını taşıyacak bir sedye getirdi ve dikkatle surlardan indirerek sedyeye yerleştirip, delik deşik olmuş ama canı pahasına sancağı bırakmamış Hasan'ın naşını Mehmet Han'a götürdüler. Sultan Mehmet, naşın başında sevinç ve acı arasında yanan kalbi ile ellerini açtı. Ulubatlı Hasan için tekbirler getirerek dua etti...</p>

  <p class="normal">Sonra tüm orduya haykırdı:</p>

  <p class="normal">"Eğer sultan olmasaydım, Ulubatlı Hasan olmak isterdim." Diye.</p>

  <div class="calibre1" id="calibre_pb_71"></div>
</body>
</html>
