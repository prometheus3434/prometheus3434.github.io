<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>fetih</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h2baslik1" id="calibre_toc_37">"AYASOFYA'DA SECDE SELİ"</h1>

  <p class="sagnormal">2 Haziran 1453 Cuma</p>

  <p class="normal">Mevsimin rengi de sultan'ın kalbindeki iklimin havası da birden bire değişti... Fetih gününün hemen ertesi günü meydanda Bizanslıları toplayarak bir bildiri yayınlattı ve hepsinin haklarını güvence altına aldı. Koca Halil paşa tutuklanarak, hapse atıldı ve Padişahın kararına kadar orda da bir vezire yakışır şekilde ağırlandı. 31 Mayıs günü ısrarla Sultan ile görüşmek istese de, Fatih bu isteği kabul etmedi.</p>

  <p class="normal">Fetih gününden itibaren üç gün üç gece şenlikler yapıldı. O şenlikler esnasında Fatih'in ricası üzerine Ak hoca askere kısa bir konuşma yapmak üzere ayağa kalktı: " Ey gaziler, bilin, agâh olun ki cümleniz hakkında Ahir zaman Peygamberi ol Serveri Kâinat efendimiz Hazretleri, onlar ne güzel askerdir" diye buyurmuştu. İnşallah cümlemiz mağfuruz.</p>

  <p class="normal">Fakat gaza malını israf etmeyip Konstantiniyye içinde hayır ve güzelliğe sarf ediniz ve padişahınıza itaat ve muhabbet ediniz."</p>

  <p class="normal">Konuşmasının ardından şanlı talebesinin başına iki çatal ablak sorgusu takarak, sözlerini " fisebilillah mücahit olmasını niyaz ediyorum." Dedi. Sonra yeniden herkese dönerek: "Bütün Ali Osman'ın Abı ruyu (şerefi, namusu, haysiyeti) oldun. Heman mücahidi fi sebilillah ol." dedi.</p>

  <p class="normal">Fetih gününden itibaren mimarlar ve işçiler tarafından canla başla hazırlanan mabet artık ilk cuma namazına hazırdı. Cumanın heyecanını yaşamak için dört koldan kafile kafile insan toplulukları Ayasofya'ya geldi.</p>

  <p class="normal">Herkeste büyük bir coşku ve heyecan hâkimdi. Ayasofya bir insan gölüne dönüştü. Öğleye yakın saatlerde genç Padişah göründü. Sağında ve solunda hocaları, arkasında vüzerası, umerası ve nihayet bütün fetih kafilesi ve gaziler ordusu göründü.</p>

  <p class="normal">Tekbir sesleri Ayasofya'yı Müslümanlaştırırken şanlı ordu, genç, cevval, yürekli, zeki padişahının ardında Ayasofya'ya girdi. Padişah eşikten adımını atar atmaz, mahşeri kalabalık tekbirlerle, ilahilerle kubbeleri çatırdattı. Müezzinler sala verdi, hafızlar arka arkaya fetih ayetlerini okudu.</p>

  <p class="normal">Fatihin gönlü gülizardı. Fatihin bakışları faslı bahardı. Fatih aşkın muhafızıdıydı. O an Fatih bir yeniçeri gibi diz büküp, gözlerinden dökülen aşk yağmurları ile ıslanan bir lalezardı... İçine kapanık, yüreğinde duaları yücelten, rabbine sadık bir lale gibi niyazdaydı.</p>

  <p class="normal">Nihayet ezan sesi kalplere değdi... Aşk yangınlarıyla... Cuma'nın ilk sünneti ve müezzinin okuduğu,</p>

  <p class="normal">"İnnallahe ve melaiketehü yusallune alennebiyyi", ayetinin işaretinde Ak hoca yerinden ağır ağır doğrulurken, padişahın kollarından tutarak kalktı. Sultanı yerinden kaldıran Ak hoca da aşkın doruğunda.</p>

  <p class="normal">Mürit ve mürşit kol kola... Birkaç gün öncesine kadar kilise çanlarının duyulduğu bu mabette yılların özlemi ile gözyaşları içerisinde minbere yürüdüler. Bir anda hıçkırıklar yükseldi, zikirler arasında kendini kaybeden bir ordu, bir millet... Övülesi bir millet, imanın doruğunda, Allah'a teslim olmuş bir millet. En büyük aşk, onun rızasını kazanmaktı. Zaten sultanın kalbini vuran aşkın rengi de bu rızadandı.</p>

  <p class="normal">Sultan ikinci Mehmet...</p>

  <p class="normal">Fatih Sultan Mehmet Han... Şimdi minberdeydi. Elinde aşkın peygamberinin, tüm âlemin sultanının kılıcı ışıl ışıl parıldıyorken gözyaşları birbirine karıştı. Heybetli ve aşk dolu sesi ile haykırdı sultan:</p>

  <p class="normal">"Elhamdülillah, Elhamdülillah" diyerek hutbeye başladı.</p>

  <p class="normal">Hutbenin bitimi ardından minberden indi ve Ak hocanın arkasında "Uydum imama" diyerek huşu içinde sevgiliye teslim oldu.</p>

  <p class="normal">Bundan sonrası secdenin pırıltısında sevgili ile kulları arasında muhabbete dönüşen anın gizeminde saklı... Bir ordu cesaretini aşktan ve inancından alan muhteşem bir sultanın gölgesinde zafere kavuştu... Rüyaları gerçek kılacak duygu aşktı. Aşkına sıkı sıkıya tutundu sultan. Ve bildi bu daha başlangıçtı...</p>
</body>
</html>
