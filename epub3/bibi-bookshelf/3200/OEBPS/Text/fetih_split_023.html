<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>fetih</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h2baslik1" id="calibre_toc_11">SIR İLE UYANIŞ</h1>

  <p class="normal">Toprak yaratılış kokusunu tekrar ederken, Kontsanti-niyye'ye karşı başladı tutulma... Tuzlu bir rüzgâr genç hükümdarın yüzüne dokundu. Birden tepelerden gelen bir hışırtı ile sese yoğunlaştı. Hükümdar içinde bulunduğu zamanın derinliklerinde düşünceliydi. Ruhu, aşk berzahındaydı. Yalınayaktı. Konstantiniyye'ye karşı. Kalbine nakşettiği şehri, süzüyordu şimdi. Arkasında 50 bin kişilik ordusu. Güzelcehisar'ın tam karşısındaki mevkide durdu. Kontsan-tiniyye'yi fethetmek amacıyla dedesi Yıldırım Beyazıt'ın inşa ettirdiği bu hisarı bu kez o, Kostantiniyye'yi fethetmek duygusuyla inceliyordu.</p>

  <p class="normal">Bir tepeciğin üzerine çöküp uzun uzun hisarı seyretti. Büyük bir hatırayla yüz yüze geldi. Doğrudan anlatılmayanları ve sonsuz görünmez gerçeği anlatan sırrın kokusunu çekti içine. Yüzü dünyaya değil de ezele bakıyordu sanki. İlâhî muhayyilede kalbinin esrarını yudumladı sultan. "Bana aşkı fısılda ey dedemin hatırası hisar!" diye sesleniyordu hünkâr. Zaferle aşk arasındaki ince çizgide bir nefesle aldı...</p>

  <p class="normal">Hisarın sırrı, yaratıcının izniyle dokundu kalbine. Gözlerini kapattı. Kısacık bir andı. Oysa yüz yıllara bedel bir tattaydı. Sanki ruhunun yaratıldığı anda ezel gerçekleri ile yüz yüze gelen ruhunun hatırlayışıydı, şu an... Kaderinin levh üzerine yazılmış kaydından bir parçaydı sanki kendisine bahşedilen. Şimşek parlaması kadar kısa bir anın parıltısında, aracısız önüne serildi kaderinin kokusu. Şehlâ bakışlarının içinde şefkatli bir sızıyla ne olur diyordu, ne olur, bana bir kapı aç, ya Fettah!</p>

  <p class="normal">Tek başına bu hisarın boğazı kontrol altında tutması imkânsızdı. "Buldum" dedi. Yüzünde bir sevinç peydahlandı. "Karşısında bir hisar daha inşa etmeliyiz, Bizans'ın böylece şah damarı kesilmiş olur." Böylece Bizans'ın dünya ile irtibatı kopacak, son ikmal yolu da tıkanacaktı. Hisar, tam bir boğaz kesen olacak ve layık olduğu ismi alıp, efsaneleşecek diye geçirdi aklından.</p>

  <p class="normal">Sonra döndü beraberindeki ordusuna ve:</p>

  <p class="normal">"Muradımız şudur ki bu mevkide bir hisar yapıla, muhkem ola, boğazı kese ve iznimiz olmadan kuş uçurtmaya."</p>

  <p class="normal">Herkes şaşkınlık ve hayranlık ile hünkâra odaklandı. Bir münadiye Mimar Müslihüddin Ağa'yı çağırması emrini verdi. Mimar, hünkârın huzuruna geldi. Aşk ve şevk ile hemen hisarın esaslarını kâğıt üzerinde tespit ettiler. Hünkâr, hisarı, bizzat mimara kendisi çizdirirken, bazı noktaları kendi elleriyle çizdi. Büyük bir koşuşturma başladı.</p>

  <p class="normal">Padişah yine de tedirgindi. Zira hayatı fethe odaklı bir kapıdan başlıyordu. Sokakları, yolları, kalbi, tehlikeli sulardan geçiyordu... Başarmak, adının yazgısında fethedilmeyen toprakları fetheden hünkâr mahlasının olmasını düşlüyordu. Ayasofya'nın kubbesinden ezanı Muhammedî'nin yankısını hayal ederken kalbi tarifsiz sevinçlerle kabarıyordu... Ayaklarının altından uçurumlar,</p>

  <p class="normal">Çalılıklar, ateşler doğarken, o hepsinin sancısıyla devam ediyordu düşlemeye fethi. Ruhunda yalnızca zafere ulaşamamanın endişesini yaşıyordu.</p>

  <p class="normal">Gecenin yarısına kadar sürdü, projenin hazırlığı. Hisara karşı gülümseyerek baktı. Tarihe doğru aktı varlığı... Dedesi Yıldırım Beyazıt'a gülümsedi. Onun bıraktığı hayalleri şimdi yeni bir hisarla tamamlayacaktı. Bir hayal devralmıştı atalarından. En büyük mirası buydu... Konstantiniyye sancısı... Kâh zafer çığlıkları, kâh bugüne kadar fethedilememiş olmasının endişesi ile yürüdü gecenin üzerine... Kulaklarında yankılanan "Mehmet, rabbine dayan, onun hikmetine sığın" sesleriyle, canını dişine takarak ilerlemeye çalışıyordu.</p>

  <p class="normal">Fethin sancısının etkisiyle, kalbinin zikri, dil zikrini de coşturmuştu. Doğduğu andan itibaren kulağına fısıldanan fetih, kılıcı eline her kavradığı anda kendisine işaret edilen Kontsantiniyye, eğitimi, şehzadeliği, hükümdarlığı süresince dilinden kalbine indirerek büyüttüğü zikir, bu gece kalbinden taşarak dilinden dışarı da dökülüyordu:</p>

  <p class="normal">"Ya Rab, ya Allah, Ya Fettah Ya Allah, Ya Mukaddim Ya Allah, Ya Nafi Ya Allah..."</p>

  <p class="normal">"Fettahsın, halimi arz eder ve zorluklardan beni çıkaracak olan anahtarı senden umarım Allah'ım."</p>

  <p class="normal">"Mukaddimsin, dilediğini makam ve mevki, yer ve zaman gibi çeşitli yönlerden öne geçirensin, beni ve ordumu, Bizans'a karşı öne geçir. İçimde fetih sancısı arttı. Bu sancının içinde öyle yalnızım ki, kalbimi ve bedenimi acılardan uzaklaştır. Sana muhtacım Rabbim."</p>

  <p class="normal">"Sen Nâfisin, her faydalı ve hayırlı şeyi bizzat kendi irade ve kudretinle yaratır ve onu dilediğine nasip edersin. Kudretinle var ettiğin şehrin kaderini bana yaz."</p>

  <p class="normal">Sehere doğru hisarın güzelliğine haykırdı duasını... Kalbin sahibine havale edince yüreğin sancısını, yürek emin olurdu sevgilinin cevap vereceğinden... Hazır olan projenin inşasına başlamak için çekti besmeleyi. Beraberindeki 50 bin kişilik ordunun gücüyle yeni hisarın coşkusuyla sıvazladı, kollarını...</p>

  <p class="normal">Bir hükümdar iken şimdi bir işçi gibi ter akıtarak çalışıyordu. Başta genç padişah olmak üzere herkes çalışıyor, yaşlı vezirler, piri fâni din âlimleri taş ve kireç taşıyorlar, ayrıca on bin civarındaki işçi de durmaksızın iş görüyorlardı.</p>

  <p class="normal">Hisar da lisânı hâl ile Mehmet'in alnının terine, bileğinin gücüne, adımlarının şevkine, kalbinin atışına, teninin ateşine hiç durmadan şahitlik eder; iki gözü iki çeşme hükümdarın çıktığı yolda muvaffak olması için ağlar, dua ederdi... Dile gelip konuşabilseydi neler fısıldardı hünkâra... Neler anlatırdı... Yıllar önce deden Yıldırım Beyazıt da beni kalbi ile inşa ederken seninle aynı rüyanın yolcusuydu diye feryat ederdi. Derdi ki:</p>

  <p class="normal">"Ah, Sultan Mehmet,</p>

  <p class="normal">Rabbi tarafından aşka meftun seçilmiş yürek.</p>

  <p class="normal">Sancılar içindeki hünkâr,</p>

  <p class="normal">Uykusuz sultan.</p>

  <p class="normal">Kalbinin aşkı, tüm sırları ile Rabbine açık,</p>

  <p class="normal">Dünyaya örtük olan âşık...</p>

  <p class="normal">Alnına fethin sırdan nişanı indirilmiş Mehmet.</p>

  <p class="normal">Uzun yıllardır senin gözlerini, bakışlarını ve de karşıma yeni bir hisar düşleyecek olan aklını bekleyip durdum.</p>

  <p class="normal">Seni beklerken çekildi suyum...</p>

  <p class="normal">Şayet senin bana gelip de dokunacağının müjdesi verilmemiş olsaydı, sabrım çoktan tükenir, çoktan yıkılırdım...</p>

  <p class="normal">Şimdi ben, ben ki dedenin inşası hisar, mimariler dünyasının Konstantiniyye'ye bakan umudun yüzü...</p>

  <p class="normal">Bundan sonra senin aşkınla, fethe giden yolda şanlı bir yazgıyla geçeceğim defterlere...</p>

  <p class="normal">Beni sana, karanlık gecenin, aşka yürüdüğün bu tehlikeli zamanın içinde sırrı fısıldayan yâr ve arkadaş olarak yazan Allah'a hamd ederim. Senin bana aşkla bakan bakışların beni mimarilerin arasından seçilmiş kılıyor. Bakma, varlığımın çimentodan, taştan olduğuna...</p>

  <p class="normal">Ben de tıpkı senin gibi fethin aşkı ile sızlıyorum. Uykusuz bekleyişler yaşıyorum. Zafer çığlıklarının duvarlarıma çarpıp gökyüzünden Konstantiniyye'nin denizlerine bir şebnem gibi döküleceğinin hayalini yaşıyorum.</p>

  <p class="normal">Bana gelmeden, karşıma çömelip bir sırrın keşfinde aydınlık bir fikre uyanmadan önce, uzun bir ıssızlık ve yarım bir projeydi rüyan...</p>

  <p class="normal">Şimdi bu yorucu koşuşturmanda, ordunla beraber çalışırken bana karşı bir hisarın buluşunda, yalnızlığıma bir umut gibi çıkageldin. Yıllardır beklediğim sen, Konstantiniyye için bir umut olarak inşa edilen varlığıma çıkageldin bir yıldız gibi... Benim eteklerimde "Mim dal mim dal" ile yazılan şifre senin sırrındanmış şimdi uyandım. Muhammed'in (s.a.v) müjdesi Mehmet... Müjdeyi veren de, müjde edilen de "Mim dal, mim dal" harflerinin büyüsünde filizlenmiş sırların ta kendisi...</p>

  <p class="normal">Ah, Mehmet! Benim aşk muhafızı hünkârım... Bir nehir gibi... Bir delil... Bir ayet gibi... Beni sana, seni bana aşk fethi için yoldaş kılana, defterlere adımı adında uyanış olarak yazdırana hamd olsun...</p>

  <p class="normal">Hoş geldin hünkârım, hoş geldin...</p>

  <p class="normal">Şimdi aşk dolu bakabilirsin bana.</p>

  <p class="normal">Korkma, ellerinden kaymayacak keşfin.</p>

  <p class="normal">Benim duvarlarımdan uyandın, yeni bir hisarın varlığına.</p>

  <p class="normal">Benimle fısıldadı sana, sırrı yaradan.</p>

  <p class="normal">Terk etmem, yıkılmam; yanıltmam ve kaçmam.</p>

  <p class="normal">Vallahi.</p>

  <p class="normal">Billahi.</p>

  <p class="normal">Tallahi.</p>

  <p class="normal">Vazgeçmem ben sırrına yoldaş olmaktan, seninle aynı zaferi düşlemek sözünden dönmem.</p>

  <p class="normal">Yıllardır beklediğim zaferin komutanı, aşkın muhafızı, aşk taşıyıcısı, aşkına şahit olmak için var edildim ben... Hoş geldin, zafer için yamacıma.</p>

  <p class="normal">Şimdi sağlam durma vaktidir Mehmet.</p>

  <p class="normal">Nice kış, nice kar, nice güz, nice çöl sıcağı geçti başından, yine de yılmadın, sabırla, sebatla, dirençle yürüdün rüyana doğru... Sadece Konstantiniyye'nin fethi içindi bu meşakkatler, çileler, yorgunluklar...</p>

  <p class="normal">Şimdi Mehmet,</p>

  <p class="normal">Sevgili II. Mehmet Çelebi,</p>

  <p class="normal">Sevgili aşk muhafızı,</p>

  <p class="normal">Sevgili fetih yolcusu...</p>

  <p class="normal">Güzel hitapların manasına dokunan varlığın sahibi...</p>

  <p class="normal">Şimdi hünkârım, burada bir işçi gibi çalıştığın şu noktada, zafer senin alın terinin hakkıdır. İçinde bulunduğun an sabretmenin ve dayanmanın tacını giyme vaktidir. Bugün burada giyeceğin sabır tacına bakarak kuvvet kazanacak, direnecek, sebat edecek, senden sonraki kuşaklara rüyaları için güç vereceksin...</p>

  <p class="normal">Sen şimdi öyle güzel bir şekilde tahammül et ki, senden sonraki tüm kalplerde sıkı sıkıya tutunsunlar rüyalarına ve asla vazgeçmesinler aşklarından... Yılmasınlar çile ve engeller karşısında. Tüm dert ve ıstıraplarına aşkın coşkusu ile kucak açsınlar...</p>

  <p class="normal">Sen sabrın kaftanı,</p>

  <p class="normal">Sebatın hünkârı,</p>

  <p class="normal">Direnişin önderi,</p>

  <p class="normal">Tahammülün en güzel örneğisin...</p>

  <p class="normal">Ve senden sonra Allah rızası için mihnet ve çileye göğüs geren herkesin, ıssızlığın içerisinde çıktıkları yollarda bir iz, bir kurtuluş arayan nice kalplere sırlar fısıldayan nice destekçi varlıklar da bu garip sur olan varlığımı hatırlatsın sonrakilere... İsmimi "Hisar" diye kalplerindeki deftere nakşedenlere selâm olsun... Aşk yolunda inşa edilen tüm eserler, âşıkların kulağına sırlar fısıldarken yükselsin sonsuzluğa..."</p>

  <p class="normal">Genç hünkâr hayaline doğru hisarın karşısında durup, Bizans'ı bölen yeni bir hisarın varlığına uyanınca başladı zafer için yeni bir hisarın telaşı... Şimdi hünkâr ve ordusu kan ve ter içinde hiç durmadan çalışırken, dedesinin inşası olan hisar, kulağına övgüler, sırlar, kuvvetli direnişler fısıldıyordu... Denizin tuzlu serinliğini hünkârın yüzüne ulaştıran rüzgâr, hayranlıkla şahit oluyordu bu ana... Kalbinin zarına umut değiyordu. Umut, ona her değdiğinde o da ellerini toz, toprak, kireç karışımlarında aşk umut olsun diye çoğaltıyordu.</p>

  <p class="normal">Kalplerinde ateş, alınlarında ter; her biri aynı aşkın peşinde... Her biri cihana bedel zafer muhafızları... Sultan II. Mehmet, koca bir kayayı kucaklamış taşıyor, Molla Hüsrev, padişahın aşkına aşkla temel kazıyor. Vezirler harç karıyor. Mevki, makam, şöhret değil omuzlarında taşıdıkları, hepsi büyük rüya için gurur kırıntısı taşımadan her işin ucundan tutuyorlar...</p>

  <p class="normal">İşçilerle, yamaklarla, kalfalarla, yeniçerilerle bütünleşen bir manzarada amaç; İlahi Kelimetullah, araç; Boğaz Kesen Hisarı. Hedef; Konstantiniyye...</p>

  <p class="normal">Hükümdar günlerdir yorgunluğun ve uykusuzluğun içinde, kaldırıyor ellerini Sema'ya: "Ya Rab, şükürler olsun sana"...</p>

  <div class="calibre1" id="calibre_pb_24"></div>
</body>
</html>
