<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>fetih</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h2baslik1" id="calibre_toc_13">SAVAŞ, KAÇINILMAZ YAZGI</h1>

  <p class="ortayazi">...</p>

  <p class="sagitalik">"Hava buz,<br class="chapter" />
  Hava ateş,<br class="chapter" />
  Hava demir,<br class="chapter" />
  Şehrime kim gözünü dikmiş?<br class="chapter" />
  Ah, öleydim ben, öleydim...<br class="chapter" />
  Defterlere düşmesin, kalemler yazmasın ismimi<br class="chapter" />
  Bana ne gelirse gelsin ama<br class="chapter" />
  Şehir Bizans'a kalsın..."</p>

  <p class="normal">İmparator, acıyla sarsılırken başına gelenlerin ne olduğunu tam olarak bilmeden yürüyordu yazgısına. Ezelden bu yana uğruna yapılan tüm savaşların kazanan yüzü Bizans olmuştu. Ve şimdi bir tehlike daha kapısındaydı şehrin... Ve o, şehrin elinden çıkmaması için yeterince güce sahip değildi. Hangi çareye dokunsa içindeki çaresizlik daha da çoğaldı. Bütün zamanların içinde en zor imtihandı içine düştüğü tehlike...</p>

  <p class="normal">İmparatorun karşısında Sultan Mehmet'in bakışlarından kurşun yemiş elçiler, kalplerine saplanan okların ucundan haykırdılar Hünkâr'ın cevabını... XI. Konstantinus elçilerin bakışlarındaki korkuyu gördü. O korkunun ışığında ürperdi, korkusu büyüdü, sırtında bir ürperti hissetti. Sultanı, engelleyemeyeceğini anladı. Kapısındaki savaşın esintisini yüzünde hissetti. Göklerden üzerine yağan tehlike yağmurlarında yitirdi, korunaklığını... Sağdan, soldan içinden ve dışından artan korunaksızlığının yangınında yandı. Sıkıntı ve çaresizlikle verdi emri:</p>

  <p class="normal">"İnşaat alanında çalışanlara erzak ve hediyeler ulaştırılsın." Amaç padişahın gözünü iyilikle, incelikle boyamaktı. Ama padişah, çetindi...</p>

  <p class="normal">Korkunun koynundaydı imparator, imparator; koynundaydı gecenin... Konstantiniyye'nin gök kubbesinden süzülen yıldızlar, imparatorun kalbinden kaydı. Sıcak, sımsıcak, ölecek kadar sıcak sular birikti varlığında... İmparatorun gözlerinde bir damla uyku yok...</p>

  <p class="normal">İmparatorun kalbi, bir tutsak ceylanın kalbi...</p>

  <p class="normal">İmparator, inşaat alanına doğru yola çıkan kervanın arkasından ümitsizce baktı. Şehrin ışıkları kırıldı, kalbinin korkusunda... Çaresizliğinde çare ümit olmadı arayışına... Gösterişli imparatorluk tacındaki mücevherler çatırdadı... Yok, yok, dedi umutsuzca... Kervanın yollarına doğru savurdu gözyaşlarını... Yok, dedi ama çok şey vardı gözyaşlarında...</p>

  <p class="normal">Yolu uzun çok uzun olan Hünkâr yolunu kalbinde yarıladı... Savaş yolunda halden hale girerken Mehmet'in kalbi, Mehmet en çok da sabrın kimden geldiğini bilmenin ve sabretmenin iç manasına erişmenin keyfiyle sabretti. Tahammül etmenin ne demek olduğunu anlamanın olgunluğuna erişebilmenin isteği ile tahammül etti. Öyle ki zor olan ateş çemberinin içinde sabrına sımsıkı tutundu ve tahammülünden hoşnut kaldı.</p>

  <p class="normal">Tahammül, rüyasına doğru çıktığı yolda kuşandığı zırhlardan biriydi... Bu zırh, ona çileyi daha tatlı gösteriyordu. Aylardır burada hiç durmadan hisarın yapımı için uğraşıyordu. "Tahammül, benim dayanılırlığımı kuvvetlendiriyor" dedi. Günlerce, aylarca bu duygu ile kıvama geldi. Mart'ın soğuğunda başladıkları çalışmalar, bahara doğru uzanan takvim yapraklarında hâlâ sürüyordu. "Benim olan rüyanın kaderi, yaratıcının katında tüm ayrıntıları ile açıkken, ben, benim olan rüyanın bilinen ve bilinmeyen denklemlerinde büyütüyorum aşkımı...", diye mırıldandı Sultan.</p>

  <p class="normal">"Koşsam, Konstantiniyye, koşup aşsam tüm sınırlarını. Toprağıma katsam, bu büyülü şehri... Doğu Roma'nın Sultanı diye anılsam, yazılsa duyulsa adım..."dedi. Sultanın kalbinden başarmaya dair şiirler döküldü surlara... Şiddetle uğurladığı elçilerin ardından şimdi karşısında duran kervanın, görünmeyen niyetinde taştı öfkesi... İmparatorun kervanının aracısına haykırdı öfkesini:</p>

  <p class="normal">"Ben, fakirlerin ve yetimlerin kursağından kesilen nimeti ne askerime, ne ameleme yediririm. Biz has müminleriz, kursağımıza netameli nevale giremez."</p>

  <p class="normal">Giden kervanın ardından dökülüyordu hisara karşı ruhundan mısralar:</p>

  <p class="indentmetin">"Kime yâr olam cihan içinde yârum var iken?</p>

  <p class="indentmetin">Kime kul olan o şahı tacdarum var iken?</p>

  <p class="indentmetin">&nbsp;</p>

  <p class="indentmetin">Harü has neşv ü nema bulur bahar irince ah...</p>

  <p class="indentmetin">Ben hazanı hecre düştüm nev baharum var iken...</p>

  <p class="indentmetin">&nbsp;</p>

  <p class="indentmetin">Bülbülü gül işi naz ile niyaz illa benûm,</p>

  <p class="indentmetin">Hasılum dağı cefadur lalezarum var iken...</p>

  <p class="indentmetin">&nbsp;</p>

  <p class="indentmetin">İntisabum hizmetüm birağbet aldı akıbet,</p>

  <p class="indentmetin">Harüzar oldum aziz – kamkorum var iken...</p>

  <p class="indentmetin">&nbsp;</p>

  <p class="indentmetin">Leşkeri gam şahı ışka nice bulsun destres,</p>

  <p class="indentmetin">Avniya meyhane gibi bir hisarum var iken"</p>

  <p class="normal">Şiir kanatlanıp hisarın tuğlalarının arasına bıraktı sıcaklığını. Hünkârın yüzünde zafer ışıltıları saçıldı... Aşkını hisarın eteklerine kodlayacaktı...</p>

  <div class="calibre1" id="calibre_pb_28"></div>
</body>
</html>
