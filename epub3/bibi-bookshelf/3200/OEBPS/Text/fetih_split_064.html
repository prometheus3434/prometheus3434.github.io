<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>fetih</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h2baslik1" id="calibre_toc_32">"AŞK ÖLÜM KOKULARI ARASINDA İLERLİYOR"</h1>

  <p class="sagnormal">25 Mayıs 1453</p>

  <p class="normal">Molla Gürani seslendi şevkle:</p>

  <p class="normal">"Göster kılıcının gücünü ey aşk sultanı, rüyanın fedaya değer olduğunu göster tüm cihana!"</p>

  <p class="normal">Sultan titrekçe baktı, hocasının gözlerine:</p>

  <p class="normal">"Nasıl?"diye soruyor... "YAŞA!" dedi, Molla Gürani!</p>

  <p class="normal">Yaşa, inanılmaz bir kararlılıkla, inanılmaz bir acımasızlıkla... Sesi ilk kez dokundu, kalbine sultanın... Harbin en yorgun ve en ateşli yüzünde fırtına gibi bir dokunuşla yüreklendirdi, genç hünkârı.</p>

  <p class="normal">Sen, ateşten gömleğin içinde yaşamayı öğrenirsen, ölüme meydan okurcasına, o vakit yükselecek devlet... Acıyan da sendin, kanayan da sen! Durdurulmaya çalışan da sendin, ilerle diye yüreklendirilen de... Şimdi zafere az kaldı, biraz daha diren Mehmet Han! Sen dayanırsan, ordun da direnir acının yüzüne...</p>

  <p class="normal">Gün ilerliyor zamanın sırtında. İki yüzü olan bir savaşın içinde yürüyor geceye... Bir yüzü sevinç ise öte yüzü hüzün... Her savaşın bir yenileni bir de kazananı olurdu ya, şimdi yüreklere satırlardan düşen yazgısının bir bölümüydü savaşın...</p>

  <p class="normal">Sultan, zaferi şah damarında hissettikçe yaklaşmanın coşkusuyla durmuyor, imparator yıkımın yüzünde yenilgiyi gördükçe direnmekten vazgeçmiyordu. Osmanlı ordusunun kanında ümit akarken, Bizanslıların kanlarında donuyordu ümit...</p>

  <p class="normal">Neydi iki cephede sızlayan duygunun adı? Ölüm!</p>

  <p class="normal">Ölüm, sinsi sinsi her iki cepheden de can alıyordu... Kimi direniş için kimi hücum için ölüme yürürken onlardan geriye mücadele etmişliğin yazgısı kalıyordu.</p>

  <p class="normal">Şehla bakışlarını ılık bahar göklerine çevirirken ateşin kızıllığına takılıp iç geçirdi padişah, sırtında fetih için yola çıkmış ordunun nişanı olan yük... Sesi, sesi zafere giden yolda acı bir yankı, çünkü genç kalbinde yorgun bir savaş taşıyor olmanın acısında.</p>

  <p class="normal">İçindeki ölüm kokusunda açacak güllerin özleminde şimdi... Kulaklarına Bizanslı casuslardan ulaşan korkunç alametlerle düşünüyor yapacağı hamleyi... Öyle bir hamle ki bitirecek bu kanlı savaşı ve doğacak fethin güneşi! Hadi düşün ey şehla bakışlı sultan!</p>

  <p class="ortayazi">* * *</p>

  <p class="normal">Bizanslılar kayıplara rağmen direnirken, şehri Meryem Ananın koruyacağına dair fikir hâkimdi.</p>

  <p class="normal">İmparator çöken moralleri yükseltmek için papazlara kutsal haç'ın çıkarılması emrini vermişti. "Forum Tarına" (Sultan Ahmet Meydanı) kadın, çocuk, yaşlı, genç toplanmıştı. Rahipler önde, rahibeler arkada Çemberlitaş'a doğru ilerliyorlardı. Arada yürüyüşe ara vererek rahipler moral yükseltmek amacıyla konuşmalar yapıyorlardı:</p>

  <p class="normal">"Bizanslılar, korkmayınız! Müslümanlar daha önce de kutsal şehrimizi kuşatmaya çalışmışlardı, fakat her defasında Meryem Ana, onların başına kutsal felaketler getirerek şehrimizi ele geçirmelerini engellemişti.</p>

  <p class="normal">Azizler şehrimizi korumuştu, bu şehir bizim, yine bizim kalacaktır. Ümitsiz olmayın! Buna bütün kalbinizle inanmalıyız!"</p>

  <p class="normal">Mukaddes yürüyüş büyük bir hüsrana uğradı, o an. Nasıl olduğu anlaşılmadı ama Büyük Haç, devrildi. Halk feryat etmeye, çığlıklar ve hıçkırıklar içerisinde yakınmaya başladılar. Rahiplerin seslerini bastırdılar..</p>

  <p class="normal">Hep bir ağızdan dehşet içinde:</p>

  <p class="normal">"Artık mahvolduk! Meryem Ana, bizden yüz çevirdi. Kutsal haç yere düştü, şehir elimizden çıkacak, Bizans yok olacak, çoluk çocuk esir olacağız." diyerek feryat etmeye başladılar...</p>

  <p class="normal">Bizansın "Mahvolduk!" nidaları yankılanırken, surların dışında da büyük bir coşku, heyecan içinde Türk ordusu:</p>

  <p class="normal">"Allahü Ekber, Allahü Ekber!" nidaları ile sevinç çığlıkları atıyordu...</p>

  <p class="normal">Sultan Mehmet aşkın doruğunda gökleri yararcasına haykırdı:</p>

  <p class="normal">"Allhü Ekber, Ya ben bu şehri alırım, ya bu şehir beni!"</p>

  <p class="ortayazi">...</p>

  <div class="calibre1" id="calibre_pb_65"></div>
</body>
</html>
