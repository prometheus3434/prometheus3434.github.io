<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>fetih</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h2baslik1" id="calibre_toc_26">"CENEVİZDEN ESEN KARA" RÜZGÂR</h1>

  <p class="normal">20 Nisan sabahına giren iki saftın yorgunluğuna dokunan yeni bir haberin rüzgârıydı. Bizans kendilerine yardım geldiğini düşünerek, yeni bir sevinç yaşarken Sultan Mehmet çılgına döndü.</p>

  <p class="normal">Beyaz zemin üzerinde kırmızı haç taşıyan dört adet Ceneviz gemisi Konstantinopolis'e doğru ilerliyordu. Bunlardan üçü, Papa V. Nicholas'ın Mart ayının ikinci yarısında gönderdiği gemilerdi. Ters rüzgârlardan etkilenerek on beş gün Ceneviz adası Sakız'da mahsur kalmışlar, on beş Nisan'da rüzgârın olumlu yönde esmesiyle yola çıkıp yirmisinde de şehrin açıklarına ulaşmışlardı.</p>

  <p class="normal">Bizans'ın sınırlarında eğlenceler düzenlemeye başlamıştı. Şarap fıçıları açılıyor, şarkıcılar seslendirdikleri şarkılarla sevinçlerini yükseltiyor, şehirdeki tüm münadiler zengin harmanilerine bürünmüş, zafer şiirleri okuyor, halkı coşturacak kahramanlık konuşmaları yapıyorlardı.</p>

  <p class="normal">Aralıksız çalan çanlar, verilen olağanüstü ziyafetler tüm halkı, asilleri, orduyu sevince boğdu...</p>

  <p class="normal">Sabah sularında Mehmet Han'ın Maltepe'deki karargâhına iletilen haber üzerine II. Mehmet, atını hazırlattı. Ve maiyetiyle birlikte süratle Diplokionion'a (aiftedirek) indi. Son derece müsamahasız ve düşünceli bir hali vardı. Beyaz teni solmuş, yorgun ve sağlıksız görünüyordu.</p>

  <p class="normal">Kimse ile tek kelime konuşmadı. Yalnızca gelen gemilerin, büyük bir filonun öncüleri olup olamayacağını düşündü. Deniz devriyelerinden gelecek haber hayati önem taşıyordu. Elini çabuk tutup gemileri ele geçirirse yeniden üstünlük sağlayabilirdi. Baltoğlu'nu derhal huzuruna çağırttı.</p>

  <p class="normal">Öfke ve moral bozukluğu içerisinde, gözlerini dikerek haykırdı:</p>

  <p class="normal">"Düşman gemilerine el koyacak mürettebatlarını da tutuklayarak bana getireceksin Baltaoğlu! Eğer aksi olursa ne sen ne de adamların karşıma sağ çıkın."</p>

  <p class="normal">Emir alınmıştı, Baltaoğlu telaş ile çıkıp hazırlıklara başladı.</p>

  <p class="normal">Yüz kadırga, talimli askerlerin becerikli çabalarıyla, derhal silahlanarak hazırlandı ve vurulan köslerin, zillerin ve zurnaların eşliğinde yola çıkarak, gelenleri karşılamak üzere boğazdan aşağıya inmeye başladı. Baltaoğlu Süleyman Paşa, filosunu boğazın ters akıntısına ve rüzgâra karşı harekete geçirmek zorunda kaldı. Düşman gemilerini olabildiğince açıkta karşılamak ve en başta ümitlerini boğmak istiyordu. Üç yüz parça kadırgayı çift sıra halinde dizdirerek aşılması imkânsız görünen bir set oluşturdu. Cenevizler yaklaşırken alevli ok yağmurları ile atak yaptı Türkler.</p>

  <p class="normal">Dört saat boyunca dalgalı ve ters yönde esen rüzgârın eşliğinde olabildiğince mücadele edildi. Mehmet Han kıyıya çok yakın bir noktadan savaşın tüm detaylarını izliyordu. Bazı anlarda umutlanır gibi olsa da bazı anlarda eli kalbinde sızlıyordu. Tam tehlikeli bir noktaya gelmişlerdi ki yeniden Cenevizler için güney rüzgârları tekrar başladı. Bu onların şansıydı.</p>

  <p class="normal">Baltaoğlu, tüm tedbirlerini dehşetle yitirdi. İtalyanların komuta gemisine tırmanmaya çalışırken başına aldığı bir kılıç darbesiyle kendini güverteye devrilmiş buldu. Süleyman Paşa aldığı darbelere rağmen deli gibi öfke ile bağırıyor, askerlerini mücadeleye yöneltmeye çalışsa da nafile güç yitiriyorlardı. Askerleri dahi tanımayacak derecede yüzü kanlarla boyanmıştı. Neredeyse kendini Marmara'nın soğuk sularında bulacaktı.</p>

  <p class="normal">İşte tam o anda Sultan Mehmet Han, atını öfke ile denize doğru sürerek Baltaoğlu'na emirler yağdırmaya başladı. O karmaşa da ne denildiği anlaşılmıyordu. Düştüğü yerden tekrar doğrulmaya çalıştığında, sağlam gözünü çevirdiği noktada genç Sultanı gördü.</p>

  <p class="normal">O an öyle çok utandı ki Baltaoğlu, atını denize süren Sultanın karşısında düşmana doğru yeniden atıldı. Ama yapacak bir şey yoktu. Sultan büyük bir kederle filoya geri çekilme emri verdi. Kimse ile tek kelime konuşmadan Maltepe'ye otağına döndü...</p>

  <p class="normal">İçinde yağmur kuşları... İçinde ağlamaklı bir Avni... İçinde Sultanlığının kanayan yarası... Ah, dedi... Kimse işitmedi...</p>

  <div class="calibre1" id="calibre_pb_54"></div>
</body>
</html>
