<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>fetih</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h2baslik1" id="calibre_toc_17">UKDE</h1>

  <p class="ortayazi">...</p>

  <p class="normal">Koyu bir karanlık, bir korkulu rüya: Karanlığı zorluğundan, güzelliği cezp edici oluşundan... Bir kez olsun karanlığı göze almayanın güzelliğe sahip olmasından nasıl söz edilsin? Dışarıda iki çarpışma içte bin atışma... Hepsi güzelliğin uğruna... İki yükseliş peşinde devlet... İki kültür... İki dil... İki din... Oysa tek aşk... Onunda adı: Konstantiniyye!</p>

  <p class="normal">Babasından devraldığı rüyanın kapısında gördüğü resim, ulaşılmaz bir şehir değil, dayanılmaz bir sancı, tahammülü zor bir ayrılıktı. Devleti ileriye taşıyacak kutsal bir sırat... Hal böyle olunca ne yapsın padişah... Gördüğü rüyanın peşinden koştu delice. Kayan yıldızlara bakıp, ufalanan ışıltıların arasında yalvardı: "Rabbim içimde taşan rüyanın aşkını kaydırma, engellerin arasında ufalama rüyamı."</p>

  <p class="normal">Önünde kapılar açan yazgının sınırında Rabbine gülümsüyordu. Acıları, engelleri yoklukları ne denli çetin olursa olsun, tahammülü rüyası için on bin kat fazlaydı. Rüyasına ulaşmak için sırtlandığı tahammül, aşkının yüceliğindendi. İşte bu aşktı ona: "Konstantiniyye'ye meftunuz" dedirten ve yine aynı aşktı bütün geçen kışı Mehmet'in ellerinde kuvvetli bir hisara dönüştüren ve o hisarın eteklerine "Muhammed" yazdıracak kadar deli bir yangınla süsleyen...</p>

  <p class="normal">Tüm planını yavaş yavaş hayata geçiriyordu. Önce iç karışıklıklarda barışçı yol izlemiş, sonra devlet adamlarını, yeniçerileri, bu hayale odaklanmış, harbin zaferi için krokiler çizmiş, hisar inşasını tamamlamıştı... Şimdi daralan çemberin eşiğinde "şah" adını verdiği olağanüstü donanımlı toplar hazırlatmanın koşuşturmasındaydı.</p>

  <p class="normal">Bizans'ın işini zorlaştıracak fırsatları kullanmakta gecikmeyecek kadar uyanık ve atak bir hükümdar olduğunu her geçen gün daha da kuvvetle ispat ediyordu. Artık onun adı düşmanın kalbinde korkular yaratacak kuvvetteydi.</p>

  <p class="normal">İkinci Mehmet'in üstündeki kaftan ateş kadar kırmızı, alev kadar ısrarlı... Köz kadar yakıcıydı.</p>

  <p class="normal">Rüya, tehlikeli suların üzerinden akıyor. Susuz kalmış kalpleri çağlayan şırıltısı ile cezp ederken, bana ulaşmak için aşmalısın tehlikeleri diyerek sınavdan geçiriyor. Rüya bu, rengi aşktan olunca, sınavı çetin oluyor...</p>

  <p class="normal">Mehmet ki hükümdar... Kara sevdalı bir hükümdar. Sevdası için sınava razı olan bir hükümdar. Biliyor çılgınlığını, aşktan çılgın... Aynadaki suretine bakarak, aşkla, şevkle, tutkuyla haykırıyor:</p>

  <p class="normal">"Konstantiniyye elbet fetih olunacaktır: Onu, fetheden kumandan ne güzel kumandandır, onu fetheden asker ne güzel askerdir."</p>

  <p class="normal">Sonra tutamıyor gözyaşlarını... "Rabbim yazgıma sevgilinin övdüğü komutan olmayı bahşet." diye feryat ediyor... Hayatının tam bu noktasında aşkının taşkınlığıyla coşarken kalbi, içindeki aşk fersah fersah büyüyor, umut çiçekleri büyüyen aşkının sınırlarından renk renk açıyor. Kavrıyor kılıcını "Ya Allah" lafzının kuvvetiyle. Kılıcı imanın doruğunda keskin... Kimse bilmiyor içindeki ukdeyi... O ukde ki bir tek onun değil, kendisinden önceki tüm sultanların kalbinden ona ulaşan "ukde" ... Adı: Konstantiniyye.</p>

  <p class="normal">Bir derin zindan; kara tutsaklık, korkulu bir kâbus... Tutsaklığı kaderinden, korkusu elinden kaymaya hazır şehrin kâbusundan... Bir kez olsun paniklemeyi yaşayan kalp, artık tökezlemenin yamacından sıyrılamayınca zindandı, hayat...</p>

  <p class="normal">Nasıl zindan olmasın imparatora hayat? O şimdi dışarıda düşmanının sınırlarından duyulan top seslerinin endişesiyle mütemadiyen eriyen kalbin kırıntılarında geziniyordu. Katolik olan Hıristiyanlardan yardım kabul ettiği için Ortodoks olan halkının gözünde küçülen bir imparatordu. Kapısındaki tehlike ayak kaydırıcı, alçaltıcı, hezimete uğratıcı bir tehlikeydi.</p>

  <p class="normal">Bir devletin sınırlarında lider olmak gözleri boyasa da, taht ve taç sadece güç demek değildi. Bazen karşıdan gelen daha kuvvetli bir liderin karşısında çaresizlik demekti. Şimdi XI. Konstantinus, güçsüzlüğün salıncağında mağluplaşan bir imparator olmanın sancısındaydı...</p>

  <p class="normal">1204 yılının Latin istilasında harap olan bu büyülü şehrin sokaklarında, eksilmeyen acının adı şimdi imparatorun yazgısında ukdeydi. Latin istilasında harap edilen şehir, kirletilen mabet, tecavüze uğrayan rahibeler, katledilen insanların azabını duyan halk, geçmişin izlerini kalplerinden silemiyorlardı. Ve bugün o olaylara sebebiyet veren kişiler yerine, Türk sarıklarını tercih ediyorlardı.</p>

  <p class="normal">İmparatorun sureti kar kadar beyaz, gözleri ateş kadar kırmızı... Gözlerinin kırmızısı, kan kırmızısı... Nedeni uykusuzluk, harbin acısı, yenilginin korkusu... Tenindeki beyazlık, Mehmet'in dehşetinden... Girdiği zindan, yazgısının yitme noktası... İmparator, sokaklarındaki kargaşa ile daha da daraldı... Tükenişin yangını bir başka yakıcıydı... Tanımı tarifsizdi... Acısı, kalpte derin bir yaraydı...</p>

  <p class="normal">Acı ki bir ah, kıvrım kıvrım göklere savrulan. Yokluk, acıya sebebiyet veren vadinin adı... İmparator, şimdi o vadinin tepesinde bir tutam değil, bin tutam ahh! O kadar ki kalbi, o ah'ın renginden simsiyah... Öyle bir ağlıyor ki gözleri... "Tanrım, Poli ellerimden kayıp gidecek mi? Ne olur, bana güç ver", diye sızlıyordu. Kalbinde sızlayan "ukde", adı: yalnızlık!</p>

  <p class="normal">...</p>

  <p class="normal">Halkoprateia'nın (Bakırcılar Çarşısı) iç kısmında yer alan Panayia Halkoprateia Kilisesi'nin dışında bir hareketlilik vardı. Köhnemiş ara sokaklardan, mermer sütunlarla geçmişin görkemini hatırlatan ana caddeye doğru koşuşturan halk, sebebini bilmediği bir öfkeye kapılmıştı. Bu öfkenin sebebi, Sultan Mehmet'in Konstantiniyye'ye olan atılımlarından değil de, Katoliklerden kaynaklanıyordu.</p>

  <p class="normal">Sağa sola koşuşturan insanların arasında çığ gibi büyüyen öfke dumanı iç mahallelerin tozlu yollarındaki ahşap binaların en kuytu köşelerine kadar dağılıyordu. Öfkeden çıldırmış insanların yüzlerinde şaşkın ifadeler geziniyordu. Herkes arabulucu Kardinal Isidore'nin ekibinden bir piskoposun, başına gelenleri konuşuyor, bu haberin içlerinde yarattığı karmaşık duyguların arasında kayboluyor, taşkın bir nehre dönüşüyorlardı.</p>

  <p class="normal">Piskopos, katıldığı bir toplantıda bir grup Ortodoks din adamı tarafından tartaklanmıştı. Bu olay harp duygusu ile gerilen ortamı daha da germiş, iki mezhep arasında sert bir duvar daha örmüştü. Yaşanılan olayın tatsızlığı, Latinlerle Ortodokslar arasında pamuk ipliğine bağlı suni barış atmosferini de dağıtmıştı.</p>

  <p class="normal">Kilisenin arkasındaki boş bir arazide toplanan din adamlarının etrafını öfkeli halk sarmıştı. Piskopos Sergio Romanelli, sükûneti sağlamaya çalışıyordu. Ayasofya istikametinden gelecek yardımı bekliyordu. Yardım istemek için gönderdiği asistanı dönmemişti. Bir yandan tedirginliğini kontrol etmeye çalışırken, öte yandan sükûneti korumaya çalışıyordu...</p>

  <p class="normal">"Lütfen anlayışlı olun, bizler düşman değiliz hepimiz Hıristiyan'ız. Sadece mezheplerimiz farklı."</p>

  <p class="normal">O anda piskopos, Sultan Mehmet'i düşündü. Ondan aldığı altınlar bunca tehlikeye karşılık yeterli miydi? Kendisini ateşe atmış gibi hissetti. "Daha fazlasını hak ediyorum." diye geçirdi içinden... Yediği darbelerin acısını hissetti azalarında. Yüzü darbelerin izi olan kırmızılığı taşıyordu. Piskoposun sakalını, papazlardan biri koparırcasına çekiştirdi. Piskopos, papaza gözlerini dikti, canının acısıyla kızgınca baktı. Ortalığı kızıştırmanın yolunu bulmuş gibi atak yaptı:</p>

  <p class="normal">"Bana öfke taşları fırlatacağınıza,, kapınızda bekleyen tehlikenin öncüsü olan Türkleri bekleyin. Zira asıl tepkiyi onlara vermelisiniz."</p>

  <p class="normal">Kalabalığın içerisinden biri atıldı:</p>

  <p class="normal">"Sizin barbarlığınızın yanında Türkler bile zararsız kalır. En büyük yıkıcılığı sizler yaşattınız bizlere."</p>

  <p class="normal">Papazlardan biri haykırdı:</p>

  <p class="normal">"İmparatorumuzun baş nazırı Lucas Notaras'ın söylediklerini, geldiğin yerlerde duymayan kaldı mı?"</p>

  <p class="normal">Biraz yutkunduktan sonra kelimelerin üzerine basa basa yeniden konuşmasına devam etti:</p>

  <p class="normal">"Geçmişte yaşanılanları unuttuğumuzu sanmayın. Lucas Notaras, Konstantinopolis'te Latin serpuşu göreceğimize, Türklerin sarığını görmeyi tercih ederiz, diyerek niyetini açıkça ortaya koydu. Sizler unutmuş olabilirsiniz ama bizler unutmadık. Bu güzelim şehri nasıl yağmaladığınızı, tertemiz kiliselerimizi ve bakirelerimizi nasıl kirlettiğinizi biz unutmadık. Bugün bu şehir tehlike altında ve sefalet içerisindeyse bunun sorumlusu sizsiniz.</p>

  <p class="normal">Şimdi geçmiş karşımıza iyi niyetli olduğunuza inanmamızı bekliyorsunuz. Sapkın kilisenizin tüm çirkefiyle birlikte aramıza karışıyor hiç utanmadan kendi inançlarınızı dayatıyorsunuz. Sizler bizi aptal yerine koyamazsınız. Kaderlerimize, siz ya da kaypak imparator değil, bizzat Tanrı'nın kendisi karar verir. Bizler, sizden yardım istemiyoruz."</p>

  <p class="normal">Kalabalık arasında bir kıyamet gibi koptu cümle... Tek bir ağızdan yükseldi:</p>

  <p class="normal">"YARDIMINI İSTEMİYORUZ!"... Havada hem Katoliklere hem de imparatora küfürler yükselmeye başladı.</p>

  <p class="normal">Piskopos sakinliğini koruyarak:</p>

  <p class="normal">"Sizler ne söylerseniz söyleyin, bizler yardım için buradayız. Üstelik bizleri sizler çağırdınız kardeşlerim. Bugün kavganın değil, Hıristiyanların birlik olma zamanı değil mi? Bu tartışmaları geride bırakmalısınız. Konstantinopolis'in düşmesi demek, tüm Avrupa'nın, dolayısıyla da Hıristiyanlığın düşmesi demek olur." Dedi.</p>

  <p class="normal">"Bizim felaketimiz, sizin de felaketiniz anlamına geliyorsa; niçin o zeki papanız elini çabuk tutup donanımlı bir ordu sevk etmedi?"</p>

  <p class="normal">Bunları söyleyen adam, kaşlarının birini kaldırıp, tok bir ses ile savurmuştu cümlelerini. Piskopos, bu adama bakar bakmaz sert bir kayaya çarptığını anladı. İşte aradığı kişi tam da böyle biriydi. Şehirli biri gibi durmuyordu. O, adama odaklanmışken, sesler yeniden yükselmeye başladı. Halk hep bir ağızdan, "Katoliklerden yardım istemiyoruz" diye haykırıyor yılların birikmiş nefreti ile sesleniyorlardı.</p>

  <p class="normal">Kalabalığın dikkatini çekip susturmak için ellerini kaldırarak konuşmaya başladı:</p>

  <p class="normal">"Papa olup bitenin farkında kardeşlerim. Geçmişin küllerini karıştırarak alevlendirmenin bir faydası yok. Ortodoksların inançlarına saygılıyız. Aramızdaki ayrılıklar ne olur bitsin."</p>

  <p class="normal">Yine aynı adam, alaycı bir gülümseme ile gürledi: "İnanca saygılısınız öyle mi? Bir Katolik'in saygısı inanın gözlerimizi yaşartıyor. Sizler içinde bulunduğumuz bu zor durumdan faydalanmıyorsunuz yani öyle mi? Şunu iyi bilin imparator, sizinle birleşmiş olabilir. Bu halk kesinlikle bunu istemedi.</p>

  <p class="normal">Hepimiz tüm kalbimizle inanıyoruz ki Osmanlılar bu surları aşmayı başarabilirse, kutsal anamız Bakire Meryem, yanında yüce melek topluluğuyla şehrimize inecek ve bize zulmeden barbarların kökünü kazımamıza yardım edecek..."</p>

  <p class="normal">Halkın sesi yükseldi. "Tanrı bizimle olacak... Kutsal Meryem ve İsa şehrimizi koruyacak." Halkın desteğini alan adam devam etti konuşmasına:</p>

  <p class="normal">"Ama bu kadarla da kalmayacak, Roma'nın üzerine de yürüyecek ve Papa V. Nicholas'ın kellesini bir mızrağa geçirip, Mehmet'in kellesiyle birlikte tüm Hıristiyan âleminde gezdirecek."</p>

  <p class="normal">Piskopos, etkileyici bir ses tonu ile kalabalığa haykırdı:</p>

  <p class="normal">"Haksızlık etmeyin. İmparatorunuzun niyeti yalnızca şehri kurtarmaktır. Papanın, Ortodoksların hamisi olarak görüleceği bir pozisyon almasını istemiyor. Bu yüzden içinizdeki Katolik nefretini canlı tutmayı çıkarlarına uygun buluyor."</p>

  <p class="normal">Arada bitip tükenmek bilmeyen atışmalar devam ediyordu. Piskopos her fırsatta Papanın şehrin kurtuluşu için bir destekçi olduğuna halkı inandırmaya çalışsa da, halk ısrarlı bir şekilde Katoliklerle birleşmeye karşı duruyordu. Adam dayanamayarak var gücüyle haykırdı:</p>

  <p class="normal">"Biz, her şeyin farkındayız. Ne tahtını korumaya çalışan bir imparator, ne de günahkâr papanıza ihtiyacımız yok. Hiç birine güven duymuyoruz. Konstantinopolis bizimdir, bizim kalacak, savunmasını da bizler yapacağız. Dinimizden dönmeden başaracağız üstelik."</p>

  <p class="normal">Adam bu son sözleri söylerken, üzerine doğru yürüyerek kolunu büküp itince piskopos yere düşüp, üstü başı kir pas içinde kalmıştı. Artık o da sinirlenmeye başlamıştı. Yine de sakin olmaya çalışarak bağırdı:</p>

  <p class="normal">"Önce dinleyin lütfen, biraz sakin olun ve anlatacaklarıma kulak verin."</p>

  <p class="normal">Düştüğü yerden ayağa kalkmaya çalıştı. Tehlikenin ortasındaydı. İçinden "niçin bu işe kalkıştım" diye kendini sorgularken, bir yandan da "Sultan Mehmet'in vaat ettikleri hiç de karşı konulacak gibi değil" diye geçirdi. Bu para, değil kendini torunlarını bile rahata kavuşturabilirdi. İtilip kakılmak ve bu hakaretler gücüne gitse de sultanın vaatleri onu yeniden cezp etmeye yetti. Ayağa kalktı, ikna edici ses tonunu ayarlamaya çalışarak, öfkeli halka hitap etmeye başladı:</p>

  <p class="normal">"Geçmişte size zulmeden Latinlerin her biri belâlarını buldu. Buradan kaldırdıkları ganimetlerin hiç biri ellerinde kalmadı. Ellerindeki her şey kısa zamanda türlü felâketler ile kaybolup gitti. Bir tek kutsal emanetler duruyor. Tüm Hıristiyan âlemi bu felâketleri duydu.</p>

  <p class="normal">Sonradan, yaptıkları onca hata için pişmanlık duydular. Ama olanlar olmuştu. Devasını bulamadıkları hastalıkların içinde yavaş yavaş yok oldular, aile faciaları yaşadılar, inançlarını ve akıllarını yitirdiler, aralarında intihar edip cehennem azabına doğru sürüklenenler bile oldu.</p>

  <p class="normal">Tüm bu yaşanılanlar düşünmelerini sağladı. Ne yaptık biz diyerek yakınmalarını sağladı. Suç, vicdanlarına oturdu. Birbirlerini suçlamaya başladılar ve bu kez kendi içlerinde de kavga ve huzursuzluk yaşadılar. Öyle nadim oldular ki, acınacak hale düştüler. Kimileri bu kirli günahın azabı ile Vatikan'a hırslanarak, öfkelerini dışa vurmak için ellerindeki ganimetlerin bir kısmını papanın konutu önünde ateşe verdi. İşte o zaman Papa III. Innacent, yapılan zulümlerden dolayı özür dilemek zorunda kaldı. Aslında suçu yoktu ama yine de özür diledi.</p>

  <p class="normal">Çünkü Dondolo'nun seferin yönünü değiştirecek olan, Bizans Sarayı'nın muhalifleri ile anlaşmak gibi bir hainlik yapacağını bilemezdi."</p>

  <p class="normal">Genç Ortodoks papaz, daha fazla dayanamayarak atıldı:</p>

  <p class="normal">"Kes, sesini!" bu cümlenin ardından piskoposun yüzüne şiddetli bir yumruk oturdu.</p>

  <p class="normal">Romenelli, linç edilme korkusuyla panikledi. Fakat öyle bir şey söylemeliydi ki hem hayatını kurtarmalıydı hem de Sultana verdiği sözü gerçekleştirmiş olmalıydı.</p>

  <p class="normal">"Sizler nasıl olur da duymazsınız? İmparatorunuzun Şehzade Orhan'ı, iktidarını kuvvetlendirmek için kullanacağı haberleri tüm Avrupa'da duyuldu. Eğer yenilgi kesinleşirse, şehri teslim etme karşılığında şehzade Orhan'ı üzerinize vali bırakacak. Sultana tek şartı bu olacak, kendisi Peleponez'e çekilecek ve Orhan, Sultan ile aynı kandan geldiği için vali olarak atanmakta güçlük çekmeyecek.</p>

  <p class="normal">Böylece Konstantinopolis'le olan bağı da devam etmiş olacak. Artık daha iyi anlıyorsunuz değil mi kardeşlerim, imparatorunuzun, kendisinin ve ailesinin iktidarını uzun ömürlü yapmaktan başka bir emeli yok."</p>

  <p class="normal">Piskopos'un yüzünde bir sevinç işareti oluştu. Şehzade Orhan'ın adını ortaya attığı anda insanların kafasının karıştığının hissiyle huzura kavuştu. Halkın kafasının karıştığını fark edince bir hamle daha yapmak istedi: "Gelin kardeşlerim, gelin. İçinizden püsküren ateşin yakıcılığını kutsal kilisenin ve papanın kucağında söndürün. Gennadius'un, Pantokrator Kilisesinin de yaydığı batıl inançlara inanmayın. Doğru yola adım atmanız imparatorunuzun kirli oyunları için değil, kendinizin ve güzel şehrinizin selameti adınadır. Katolik mezhebinin evrensel doğrularını kabul edin ve sonsuz kurtuluşa erin."</p>

  <p class="normal">Halk hep bir ağızdan bağırdı:</p>

  <p class="normal">"Ölürüz ama dinimizi satmayız."</p>

  <p class="normal">Piskopos, gözlerini, içlerinde gözüne lider olarak çarpan, konuşmalarda atılganlık gösteren adama dikti. Biliyordu ki bu adam kendine, hâkim olamayacaktı. İstediği de zaten ortalığın karışmasıydı. Tahmini tuttu; adam, öfkeyle onu yere serecek bir darbe indirdi. Sergio Romenelli, kendisini yerde buldu... Halk, yerde olan Piskoposun üzerine tekmeler indiriyor, kimi saçını sakalını yoluyordu.</p>

  <p class="normal">Notaras'ın askerleri onu bayılmak üzereyken kurtardılar. O an içinde sultana verdiği sözü yerine getirmenin huzuru vardı. Askerler, papazları ve halkı olay yerinden dağıttı.</p>

  <p class="normal">Kendisine verilen mendil ile yüzündeki kanları temizlerken, görevini yerine getirmiş ve aldığı parayı hak etmiş olmanın parıltısı, gözlerinde parladı. Piskopos, kutsal Roma Kilisesini reddeden bu sapkınları hak ettikleri cezaya bir adım daha yaklaştırmış olmanın umudu ile duygulandı. Bu davranışı ile sultandan aldığı altınlar kadar, papalık nişanı bile alabilirim diye hayaller kuruyordu. Ne de olsa kendisine yapılan bu saldırıyı papa kendine yapılmış olarak kabul edebilir ve sabrı taşabilirdi.</p>

  <p class="normal">Romenelli, Mega Dük Notaras'ın özürlerini kabul ederken karşılarında mağdur olmuş bir adam profili çiziyordu. Ayrıca, Sultan II. Mehmet'in zekâsına hayran olmaktan kendini alamıyordu.</p>

  <p class="normal">"Kesinlikle o, zeki bir delikanlı" diye geçirdi içinden. "Elindeki güç ve otorite, zekâsıyla birleşince daha da kuvvet kazanıyor, bu gidişle birçok şeyi başarabilir, Avrupalıları alt üst edebilir ."diye mırıldandı.</p>

  <p class="normal">"Roma'ya da yönelir mi acaba?" diye söylendi. Aklına gelen bu feci düşünceyi, "Hayır, bu kadarını da yapamaz." diyerek kovmaya çalıştı.</p>

  <p class="normal">...</p>

  <p class="normal">Ukde... Kalbin tıkanıklığı, ellerin kelepçeli yazgısı, kalbin tutsaklığı... Ukde ah, ah ki simsiyah...</p>

  <div class="calibre1" id="calibre_pb_36"></div>
</body>
</html>
