<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>fetih</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h2baslik1" id="calibre_toc_31">"KIZIL KIYAMETİN KAN RENGİ"</h1>

  <p class="ortayazi">...</p>

  <p class="sagnormal">19 24 Mayıs 1453</p>

  <p class="normal">Aysız ve çok karanlık bir geceydi... Sultan Mehmet, bir projeyi daha aşk ile çizip, aynı aşkın gücü ile " derhal yapıla" diye emir verdi. Bütün mimarlar, işçiler sultanın çizdiği haritayı hayata geçirmek için kolları sıvamış bütün gün çalışarak kaleyi inşa etmişlerdi. Şimdi aysız ve karanlık gecenin içinde Konstantinopolis'in sınırlarında Hagios Romanos kapısının karşısında beliren bu kule Türk ordusu için yeni bir hamle, Bizans için yeni bir psikolojik yıkımdı.</p>

  <p class="normal">Kararlı bir şekilde savunmayı sürdürmeye çalışsalar da gittikçe zayıflıyordu direnişleri. Hendeğin neredeyse tüm gedikleri doldurulmuş, kuşatma kuleleri ve koçbaşları sorunsuzca yürütülmüş, direnişleri sürüyordu. Boyu yirmi metreye yakın kulenin dış yüzü hayvan derileri ve madeni levhalar ile kaplanmıştı. Bu levhalarında dış yüzeyine yağlı toprak ve gübre ile sıvanmış yeşil sazlarla örtülmüş ikinci bir katman uygulanmıştı. Orta kısmında, diğer iki kata malzeme ve cephane göndermek için delikler ve merdivenler vardı.</p>

  <p class="normal">Ön yüzde açılmış kapaklı pencerelerden, hendeğin hâlâ engel teşkil edecek kısımlarını doldurmak üzere toz ve moloz yığılmıştı. Osmanlı ordusunun manevi gücü artıyor ve üstünlük kazanmak için psikolojik güç elde ediyordu. Orta çağ savaşlarında yaygın olarak kullanılan kale elbette bir ilk değildi, ama Sultan Mehmet'in zekâsıyla görülmemiş özelliklerle çizilmiş ve inşa ettirilmiş olması yönüyle bir ilkti.</p>

  <p class="normal">Dört bir yanından ateşli oklar ve tüfekçilerin arkebüz ateşleri yağıyor, iki yanından ilerleyen merdivencileri ve koçbaşı taşıyan askerleri başarıyla muhafaza ediyordu. İçeriden büyük bir kuvvet ile ittirilen kule adım adım sur hizasına yaklaşırken, Bizans'ın yüzü soluyor, moralleri yerle bir oluyordu.</p>

  <p class="normal">İmparator şimdiye kadar hiç üşümediği kadar üşüdüğünü hissetti, üstelik mevsim mayıs, gül mevsimiydi... İmparatorun gözleri karardı, sendeledi... Yığılacak gibi olduysa da uçurumun ucunda tutundu güçsüzlüğüne... Ne de olsa en korkusuz kalp, kaybedecek hiçbir şeyi olmayanlara aitti... O da imparatorluğunun son nefesleri içerisinde olduğunun bilinciyle direniyordu. "Daha fazla ne kaybedebilirim ki" diye mırıldandı...</p>

  <p class="normal">Efkârlı bir sesle devam etti: " Bu çocuğu durdurmak mümkün değil." Rüzgâr üzerine doğru eserken "Durmayacak!" diyerek kendi içindeki yangını körükledi... Bu gece daha önce hiç görülmediği kadar yaşlı görünüyordu ve hiç kıpırdamadan ısrarla içiyor, hıçkırarak ağlıyordu. Kandilin yanan ışığının titreyen kıvrımlarında kaybediyordu kendini...</p>

  <p class="normal">Sultana var olmak için yok olma arzusuna rıza gösterten duygunun adı aşktı, oysa onun aşkı onu rızaya götürmeyecek kadar ümitsizlik kokuyordu... Bu yüzden tahammülü onu ümide taşımıyordu... Ümitsizliğin koynunda kıvrandırıyordu... Artık büyük bir imparatorluğun içinde kudret sahibi değil de, bakiyesinin emanetçisiydi... Bunu bilmek onu kahrediyordu.</p>

  <p class="normal">Sürekli ailesini ve halkını düşünmeye başladı... Yakında sivillerin tamamının tahliyesini teklif edecekti sultana ve sultanın bu teklifi geri çevirmeyeceğini biliyordu. Yok, oluyordu, yok olacaktı imparatorluğu... Abluka altındaki şehrin içinde beklerken tehlikeli kalelerin ateş oklu ürkütücü yüzü, çaresizliğin içerisinde General Guistiniani'den geldi çare olacak teklif... Teklifi yapan Guistiniani olunca derhal kabul görüldü.</p>

  <p class="normal">Hava kararana kadar dayanıp kuleyi mümkün olduğunca uzakta tutacaklar, karanlık iyice bastırınca da hazırladıkları barut fıçılarını tutuşturarak kulenin ayaklarına doğru yuvarlayacaklardı. Ardından sürpriz bir karşı hücumla Türk mevzilerine yükleneceklerdi.</p>

  <p class="normal">Tüm kuşatma kulelerini ve koçbaşlarını imha edecekler, ön saflara kadar ilerleyip, hâlâ diri ve güçlü olduklarını göstererek düşmanlarına gözdağı vereceklerdi. Bu çılgınca fikir ile imparatorun gözleri ümitsizliğin içerisinde ışıldadı.</p>

  <p class="normal">Sırp lağımcıları canla başla kazılara devam ediyordu. Şehrin içine girmek için değil de surların altına patlayıcılar yerleştirerek yıkım yaratmaktı hedefleri... Konstantinopolis'in önünde kızıl kıyametler kopuyordu. Halk panik içinde Türk lağımcıları ve askerlerinin şehrin içerisinde dolanmaya başladıklarının haberleri ile korku içerisinde sarsılıyordu. Devriyeciler, bu haber sonrasında tüm sokakları araştırdıkları halde kimseye rastlamamışlardı.</p>

  <p class="normal">Artık Bizanslı halk, olmadık efsaneler ile korkularını besliyordu. Asıl tuhaf söylenti ise, dev bir solucanın gece vakti hipodromun orta yerinden çıktığının ve bunun kötü bir işaret olup olmadığıydı. Ayasofya'da hiç durmadan ayinler yapılıyor, Haliç'in kıyısında, sokaklarda elinde haç, Meryem, İsa ikonalarıyla dolaşan papazlar, halka güç vermeye çalışıyordu. Bizans'ın dar sokaklarına kadar yayılmış müthiş bir inanç çılgınlığı yaşanıyordu. Hiç görülmemiş tarikatlar yayılmaya başladı.</p>

  <p class="normal">Haliç kıyısında ortaya çıkan bir grubun başını çektiği ve halk arasında inanılmaz bir hızla yayılarak taraftar toplayan, "kardeşlik" cemaatiydi. Çağlardır ismi kulaktan kulağa yayılan ve sınırlı sayıda kopyası bulunan kadim kitap "Necronomicon'u" temel alan bir tarikattı. Kimileri görülen bu solucanın bu kitap ile bağlantılı olduğuna inanarak, ilahi güç olarak görüyorlardı... Bir ümit...</p>

  <p class="normal">Planlanan şekilde barut fıçıları, fitilleri ateşlenerek gecenin karanlığında, hendeğin gerisinde çekilmiş kuşatma kulesine doğru gönderildi. Demir halkalar ile sıkıştırılmış, yarı yolda çözülüp patlamalarının önüne geçilmiş her fıçı için bir refakatçi asker görevlendirildi. Güvenli bir mesafeye kadar sürdükleri fıçıları serbest bırakan askerler, bir süre arkalarından baktıktan sonra koşarak geriye dönüyorlardı.</p>

  <p class="normal">Gecenin acı sessizliğini yaran kızıl patlamalar görülüyordu ufukta. Kanın ve acımasız ölümün, gündelik hayatın sıradanlıkları arasında yer aldığı bu şehrin kızıl kıyamet manzarasına yeni ve koyu bir kızıllıktan başka bir şey değildi bu yaşanan. Dehşet dolu görüntüler arasında kuşatma kuleleri bir an vardı, bir an sonra ise yok oluyordu. Korkunç patlamaların arasında nöbetçilerin metrelerce havaya uçuşu kalpleri yakıyordu.</p>

  <p class="normal">Aynı anda da surlardaki gediklerden ve gizli kapılardan çıkarak saldırıya geçen Bizans birlikleri, umulmayacak kadar büyük bir başarıyla kuşatma kulelerinin ve koçbaşlarının neredeyse tamamına yakınını yaktılar ya da kullanılmaz hale gelene kadar tahrip ettiler.</p>

  <p class="normal">Mehmet Han, otağının önünde öfkeyle tur atıyordu. Aynı öfkenin yüzünden savruluyordu şiddetle cümleleri... Kesintisiz olarak top atışlarının sürdürülmesini, gerekirse surların hepsinin yerle bir edilene kadar ateşin kesilmemesini ve aynı anda da yeni surların dökümüne devam edilerek, lağımcıların da surlara sabotaj yapmayı bırakmamasını emrediyordu.</p>

  <p class="normal">Sultan kararlı ve tok sesle emir yağdırırken, tüm emirlerin ışığında yirmi beş mayısa kadar imparatorun yüzünde direniş, sultanın yüzünde hücum devam ediyordu. Sultan, Koca Halil Paşa'nın ısrarı üzerine, İsmail Beyi imparatora göndererek çekilme teklifinde bulunmuş olmasının neticesinde yine aynı cevabı almıştı:</p>

  <p class="normal">"Bu kent bize ait değil çocuklarımıza ait, bizler yalnızca emanetçiyiz."</p>

  <p class="normal">Gökyüzündeki müthiş ay tutulmasına bakarken sultan, aynı anda kalbindeki aşkta da bir tutulma olduğunu hissederek heyecana kapıldı. Kutsal zaferi hissediyor, meftunu olduğu şehrin aşk dolu çağrısını her zamankinden daha tutkulu işitiyordu... Sonra içten ve kararlı bir sesle ay tutulmasının ışığında mehtaba fısıldadı:</p>

  <p class="normal">"Ben de İmparator Konstantinus'un yerinde olsaydım aynı heyecanla direnir ve kanımın son damlasına kadar bu şehri savunurdum."</p>

  <p class="normal">Ay Tutulması, 1453 yılının Mayıs aynın gecesini süslerken, bir aşk tutulması aynı yılın aynı ayının aynı saatinde Sultanın kalbine direnci nakşediyorken, yine aynı senenin aynı ayının aynı saatinde imparatorun kalbine bir ölüm tutulmasının yıkım nefesi sokuluyordu...</p>

  <p class="normal">Ne garip, bir zaman diliminin içerisinde aynı anda farklı kudret tutulmaları yaşanıyordu...</p>

  <p class="normal">Aşka tutulmak ve o aşkta yanmak belki de tercihleri değildi ama aşk uğruna direnmek ve gerekirse o uğurda ölmek tercihleriydi... Çünkü kalp biliyordu ancak ölümü göze alanlar, ölümüne seçimin eşiğinde her ne pahasına olursa olsun ille de "AŞK" diyebilenler âşık olarak anılacaktı...</p>

  <p class="normal">İlle de AŞK...</p>

  <p class="normal">Aşk... Aşk... Aşk... İlle de.</p>

  <div class="calibre1" id="calibre_pb_63"></div>
</body>
</html>
