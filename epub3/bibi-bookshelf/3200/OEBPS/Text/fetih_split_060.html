<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>fetih</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h2baslik1" id="calibre_toc_30">ÖLÜM İSE ÖLÜM"</h1>

  <p class="sagnormal">12 18 MAYIS 1453</p>

  <p class="normal">Aşkın ağırlığından bir türlü kurtulamayan Sultan, aşkın yapısının çözülemeyeceğini, aşkın külfeti altında ezilirken anladı. Aşk bir rüya sonrası damlamışken çocukluğuna, onu deli kanlığının içinde can evinden tutuşurken, canında atan Konstantiniyye için "ölüm ise ölüm" diyordu... Aşk derken içi öyle yanıyor, öyle sızlıyordu ki o sızı ile aşkına sıkı sıkıya tutunuyordu.</p>

  <p class="normal">Aşkımın rengi ile sızlarken kalbim, sızıma dokunabilirsem şayet diye düşlüyor, aşkın içinde vuslatı düşlerken geçiyordu kendinden... Varlığını aşkta kaybetmenin aslında kazanmak olduğunun bilinciyle tutunuyordu aşkına... Aşkın bir yanıyla yok etmek, öte yanıyla var etmek olduğunu fark etmenin sınırlarında gülümsüyordu aşkına...</p>

  <p class="normal">İçindeki ulaşma hissi ile ulaşmaya yakın olduğu noktanın sınırına gelince bir nefes çekip, kalbine güç üflüyordu... Huzurundakilere o gücün içinden sesleniyordu:</p>

  <p class="normal">" Az daha, az daha başarıyorduk vezirlerim. Şimdi kanımda şiddetli bir gücün kanının dolaştığını hissediyorum. Şehri ele geçiremedik henüz belki ama biliyorum çok az kaldı sevdamıza... Rakiplerimiz bizim kudretimizi gördüler ve anladılar artık ne yaparlarsa yapsınlar surların arkasında artık güvende değiller."</p>

  <p class="normal">Zağanos Paşa heyecan ile atıldı:</p>

  <p class="normal">" Artık kaçışları yok sultanım, şehir bizim olacak."</p>

  <p class="normal">"Şehrin içine heyecanla gireceğiz, bizim ezanlarımız yankılanacak surları döverek, sokakları vuracak... Üstelik bir hayal değil, gerçeğe yakınız hünkârım" diyerek coşkuyu paylaştı, Dayı Karaca Paşa!</p>

  <p class="normal">Sonra savaşın dalgalı yüzünde, elinden son anda kaçırdığı büyük bir fırsatın pişmanlığıyla kıvranan birinin ifadesiyle sordu:</p>

  <p class="normal">" 6 Mayısta Haigos Romanos surlarına ulaşılarak ilk coşkumuzu yaşadık, şimdi de şehre girişimiz umudumuzu kamçıladı Sultanım! İmparatora son bir teklif mi götürsek?"</p>

  <p class="normal">Sultan yüzünde ışıldayan güç dalgalarıyla yanıtladı:</p>

  <p class="normal">" Unut gitsin dayı bey, bırakalım da Konstantinus efendinin kendisi bize o teklif ile gelsin. Biz defalarca kendisine barış yolu ile şehri teslim etmesi teklifinde bulunduk... Bu noktalara onun kendisi getirdi bizleri."</p>

  <p class="normal">Koca Halil:</p>

  <p class="normal">" İmparator Konstantinus, yenilgi sularında çırpınıyor, fakat yine de asla geri adım atmayacaktır. Belli ki bu adam kanının son damlasına kadar savaşmaya niyetli."</p>

  <p class="normal">Sultan gözlerini kısarak süzerken Çandarlı Paşa'yı, Çandarlı devam etti:</p>

  <p class="normal">"Onca tehlikeye rağmen bu güne kadar teslim etmeye yanaşmadı, dahası birçok kaçan Bizanslıya rağmen terk etmedi şehri, onurlu bir İmparator olarak ölmeyi korkaklığa tercih ettiğinin haberleri ulaşıyor kulaklarıma. Bu gidişle de isteğine ulaşacağını sanıyorum."</p>

  <p class="normal">Sultan:</p>

  <p class="normal">"Ey Koca Halil Paşa, onurlu öyle mi? Bizler savaşta diretince, sonumuz olacak diyerek çocukluk ısrarlarında direndiğimizi söylüyordunuz. Oysa şimdi Konstantinus'un halkı daha fazla ölüme sürüklüyor oluşunu onurlu bir imparator olarak tanımlıyorsunuz. Onun yüzünden şehir harabeye dönüyor. Bu girişimde biz bulunmasaydık bile bu şehir onlara kalmayacaktı. Üstelik şehrin güzellikleri Latin istilası döneminden daha da büyük facialara gebe kalacağı gibi, halk zulüm görecek ve ibadet etme özgürlükleri dahi olmayacaktı.</p>

  <p class="normal">Ortodoksların ve Katoliklerin uzlaşma yaşayamayacakları zamanın içindeydik, Avrupalılar bu şehri zaten onların ellerinden alacaktı. Sevinmeleri bile gerekiyor, biz bu şehri yağmalamaya, halka zulmetmeye gelmiyoruz. Boşa kürek sallıyor İmparator, bu yaptığı akılsızlık. Her neyse, şimdi beni iyice dinleyin!</p>

  <p class="normal">Ayos Romans kapısı etrafında yoğunlaşacağız. Küçücük bir hata dahi istemiyorum. Ara vermeden devam edeceksiniz saldırıya... Göz açtırmayacaksınız... Düşmanı önce psikolojik olarak çökerteceğiz. Sonra kırılan ümitleri ile bedenlerinin direnci de kırılacaktır.</p>

  <p class="normal">Belki bu kez olmadı ama az kaldı şehir bizim olacak. Doğru yoldayız, yürüdüğümüz yola güvenim tam. Yarından itibaren yeni ve eski daha büyük olan kuşatma kulelerini de kullanacaksınız. Ve şimdi daha da güçlü olduğumuzu unutmayın, tüm orduya da bunu hissettirin. Sırbistan'dan, Nova Brdodan bir lağımcı birliği getirttim. Çok önceden getirmeliydik ama savaşın bu kadar zor olacağını düşünmemiştim."</p>

  <p class="normal">Otağın içinde toplanan vezirler de bir fısıldama başladı. Sırbistan'dan getirilen bu birliğin namı büyüktü. Avrupa'nın en önemli gümüş madenlerinde çalışırlardı. Toprağı kazarken kullandıkları yeni teknikler, akıl almaz bir süratle hedefe ilerlemelerini sağlıyordu.</p>

  <p class="normal">Sultan:</p>

  <p class="normal">"Bu geceden itibaren çalışmaya başlayacaklar, kendilerine kolaylık gösterin. Moral verin, şevklerini arttıracak vaatlerde bulunun. Aynı zaman da sıkı tutmaları için tehdit edin. Ne yaparsanız yapın ama bu savaş zaferle sonuçlanmalı ve şuan da asla ipleri gevşetmeyin."</p>

  <p class="normal">Vezirler huzurdan ayrılırken, emrin büyüklüğü ile yürüdüler geceye doğru... Sultan otağında haykırıyordu:</p>

  <p class="indentmetin">"Az daha, az daha...</p>

  <p class="indentmetin">Ah efsunlu bakışlarla çağıran,</p>

  <p class="indentmetin">Beni cezbeden şehir,</p>

  <p class="indentmetin">Rüyam olan şehir,</p>

  <p class="indentmetin">Saçları deniz kokan şehir...</p>

  <p class="indentmetin">Kalbimde aşkla atan şehir,</p>

  <p class="indentmetin">Az daha kavuşuyorduk birbirimize, dayan!"</p>

  <p class="ortayazi">...</p>

  <p class="normal">Kan, kaos, kasvet... Kent yıkılıyor, kent kararıyor, kent sisler içinde kalıyor... Dışarıda surları delen Osmanlı topları, Haliç'i aşan Osmanlı donanması, ordusu... İmparator kendini , ölümü şah damarında sayıklıyorken buluyordu. Sultan ümit buldukça, İmparator ümitsizliğin içerisine çakılıyordu.</p>

  <p class="normal">Kesik kesik mırıldandı Konstantinus:</p>

  <p class="normal">"O daha bir çocuk... 21 yaşında bir çocuk. Nasıl da zeki ve hırslı... Asla vazgeçmeyecek... Bir çocuğa yeniliyorum... Küçük bir çocuğa..."</p>

  <p class="normal">Konseyin üzerinde gezdirdi bakışlarını... Sonra biraz daha ateşin kollarına düştü... Yangınlar içerisinde seslendi:</p>

  <p class="normal">"Görüyor musunuz, dostlarım halimi? On ikiler savaş konseyimiz, şimdi benim dışımda dört kişiden oluşuyor... Dağılıyoruz, tükeniyoruz ve bitiyoruz gün geçtikçe."</p>

  <p class="normal">Kimseden çıt çıkmadı. Bizanslılar korku ve dehşet içinde kıvranıyordu. Kimileri şehri terk ediyordu. Konseyde Şansolye Georgios Sphrantzes, Başnazır Lucas Notaras, Genel kumandan General Guistiniani... Yabancı ve paralı bir asker olmasına rağmen konseye dâhil edilmiş olmasından dolayı diğer konseyde kalanları kızdırmıştı.</p>

  <p class="normal">Konstantinus, aristokratların mezhep ve ırk takıntılarıyla ilgilenecek durumda olmadığını düşünerek bıkkınlık duydu. Acı ile sordu:</p>

  <p class="normal">"Daha ne kadar, ne kadar direneceğiz dostlarım?" Sonra elindeki altın kadehten bir şarap yudumladı. Derin bir nefes alarak, kadehi masanın üzerine bırakırken hepsine döndü:</p>

  <p class="normal">"Sonuna kadar... Damarımızda tek damla kan kalmayana dek direnişe devam edeceğiz. Belki adım çağları aşıp akılsız diye anılacak ama korkak bir imparatordu diye anılmasına tercih ederim... Çılgın olarak görülsem de hayır, asla vazgeçmeyeceğim.</p>

  <p class="normal">Dahası soruyorum size benden akılsız diye bahsedenler de, şuan yerimde olsaydılar şehri altın tepsi ile düşmana sunar mıydılar? İstemek ve sevmek, hepimizin iddiası ama ancak âşıklar direnebilir... Ölecekte olsam, direnerek ölmüş olmak istiyorum."</p>

  <p class="normal">Bir anda konsey üyeleri şarabında etkisiyle gülümseyerek, kadeh kaldırarak hep bir ağızdan haykırdı:</p>

  <p class="normal">"Sonuna kadar direneceğiz"</p>

  <p class="normal">Mermer tahtına bezginlikle çöktü İmparator.</p>

  <p class="normal">"Bana bakın dostlar, direniyorum belki ama çok acı çekiyorum. Hiç bu kadar çaresiz kalmamıştım."</p>

  <p class="normal">Sonra elindeki kadehi, dibine vuruncaya kadar bir solukta içti. Yeniden doldururken ağlıyordu... Bir imparator ufalanıyordu gözyaşlarının içerisinde...</p>

  <p class="normal">"Keşke, keşke ölseydim de bu günleri görmeseydim." dedi... Dedi ve hıçkırıklara boğularak haykırdı:</p>

  <p class="normal">"Ölümümün bile faydası yok, bu şehir elimizden kayıyor..."</p>

  <div class="calibre1" id="calibre_pb_61"></div>
</body>
</html>
