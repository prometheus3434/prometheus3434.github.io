<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>fetih</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h2baslik1" id="calibre_toc_34">ŞİMDİ SEN EY HOCALARIN ŞAHI DOKUN YARAMA!</h1>

  <p class="sagnormal">28 Mayısın gecesi</p>

  <p class="normal">Selam, ey aşk!</p>

  <p class="normal">Kudretli bir yüreklendirmenin sonrasında kendi cesaret güneşinin ışığına değebilmek için hocasının huzuruna geldi, Sultan Mehmet!</p>

  <p class="normal">Akşemsettin Hazretleri, yetiştirdiği talebesinin edepli yüzünde ışıldayan sultanlık nişanesinin ışığına gülümsedi. Sonra sevgi ile konuştu:</p>

  <p class="normal">"Sultanım ben de yanınıza gelmek için izin almak üzere haberci çıkarmıştım size. Siz ondan evvel davrandınız!</p>

  <p class="normal">Hisli ve sezgisel yönünüz ile beni hayrete düşürerek sanki vereceğim müjdeden haberdarmışsınız gibi çıkageldiniz."</p>

  <p class="normal">Mehmet Han, hocasının mübarek ellerine uzandıysa da lalası her defasında olduğu gibi yine elini öptürmedi.</p>

  <p class="normal">"Duanızı almak, feyzinizden nasiplenmek için geldim, hocam. Ama önce müjdenizin ışığına değmek isterim."</p>

  <p class="normal">Üzerinde zırhı olduğu halde hocasının karşısında diz çöktü. Hafifçe titreyen bir sesle konuştu Akşemsettin:</p>

  <p class="normal">"Az önce içim geçti, vakitsiz bir uykuya dalıverdim.</p>

  <p class="normal">Gece yarısını az geçe rüyamda Mihmandarı Resul'ü gördüm. Artık İslam beldesinde yatacağından mutluydu.</p>

  <p class="normal">Size ve askerinize hayır duasında bulunduktan sonra, bana Konstantiniyye'nin Mayıs'ın yirmi dokuzunda, yani bu gün düşeceğini söyledi.</p>

  <p class="normal">Sultan bir anda heyecanla titredi ve:</p>

  <p class="normal">"Hocam, bu rüya inşallah müjdemiz olsun, haberci bir rüya mıdır?"</p>

  <p class="normal">Hoca da talebesini anlayan duygunun sınırından yanıtladı:</p>

  <p class="normal">"Gayb Allah'a mahsustur, ancak Allah'ın izni ile haberci rüyadır. Gazanız mübarek olsun. Tüm mollalar ve dervişler dua orduları ile de sizlerin arkasında olacağız. Allah utandırmasın!"</p>

  <p class="normal">"Allah'ım sizden razı olsun hocam! Beni nasıl mutlu etti müjdeniz tarif edemem. Şimdi bu müjdeyi tüm orduya duyuracağım ki cesaretleri ve umutları da artsın."</p>

  <p class="normal">"Sultanım, asker içinde fitne ocakları hareket halinde, bu haberimiz inşallah onlarında akıllarını başlarına toplamaları için yardımcı olur."</p>

  <p class="normal">"Ben de size bir teklifte bulunacağım hocam!"</p>

  <p class="normal">"Emredin sultanım!</p>

  <p class="normal">"Ricadır hocam. Bir süre askerlerin arasında bulunmanızdır dileğim, onlarla konuşmanız, cesaret ve öğüt vermenizdir. Sizi aralarında görürlerse bu onların maneviyatını daha da yükseltecektir."</p>

  <p class="normal">"Bende bunu düşünürdüm. Yanıma Molla Gürani'yi ve Akbıyık'ı da alacağım. Askerle konuşup bu son adımda onlara güç, inanç ve aşk aşılayacağız."</p>

  <p class="normal">"Allah sizden razı olsun hocam!"</p>

  <p class="normal">"Allah senden de razı olsun ve kılıcını keskin eylesin, iki cihanda yüzünü ak eylesin evladım."</p>

  <p class="normal">Büyük bir mutluluk ve ferahlık içerisinde hocasından izin istedi, Hocası'nın çadırından çıktı. Ve son kez askerleri teftiş etmek üzere atını sürdü.</p>

  <div class="calibre1" id="calibre_pb_69"></div>
</body>
</html>
