<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>fetih</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h2baslik1" id="calibre_toc_22">SECDENİN RUHUNA DEĞEN SIR</h1>

  <p class="normal">Bir kader ki yazılışı sultanın sorumluluğunda değildi. Oysa yaşanılacak her adımda sultanın da iradesi etkindi. Bir kader ki yaratıcının katından kuluna bir sınav olmak üzere üflenen yazgının hatırası... İlkbahar çiçekleri, güneş ışığı, hüzün dolu bir yağmurun kalbinden dökülürken 15. Yüzyılın bahtına, sultan kederliydi. Şiddetli bir muhasaranın içinde karşılıklı büyük kayıplar verilmişti.</p>

  <p class="normal">"Öfkeliyken durmayın namaza." "Rabbin en sevmediği an yangını öfkeden doğan anlardı." Sultan kederliydi. Bir rüya, bir aşk, bir özlemin ardından uzanmıştı kaderi; harbe. Işığı sönmüştü ama aklı doğum anında Konstantinopolis'in üzerinden geçen kuyruklu yıldızın heyecanıyla kıpırdıyordu. Kara, kapkara bir gündü... Ben böyle derin bir acı, bırakmak istememiştim ki yollara... Ben ölüm olsun, kan dökülsün istemedim ki...</p>

  <p class="normal">Hendeğin, kritik noktalarında doldurulma çabaları sürüyordu. Ancak beklenen hızda ilerleme sağlanamıyordu. İçte fersah fersah büyürken hüzün, üzerlerinden fırtınalar geçiyordu. Gün, bu şekilde gün batımına doğru geçiş yaşarken meclis kurulmuştu. Âlimler, din adamları ve ileri gelen devlet büyükleri mecliste toplantı halindeydi.</p>

  <p class="normal">Toplantıdan sonra sultan konuşulanları sürekli düşünüp durdu. Ne yapacaktı, devam mı etmeliydi yoksa durmalı mıydı? Sultan, Akşemseddin Hoca'nın da telkinlerine güvenerek "Ya ben İstanbul'u alırım ya İstanbul beni." diyerek yola devam kararı aldı.</p>

  <p class="normal">O gece tüm hazırlıklar yapılmaya başlanarak, ertesi sabah, ılık bir güneş, Konstantinopolis'e uzanan vadileri perde perde incecik bir sisle kaplarken, önce gece vakti geldikleri Haliç kıyısına kadar uzanan sık ağaçlarla örülü tepeye ulaştılar. Akşemseddin, Molla Gürani ve Akbıyık, Sultan ile bir müddet görüştükten sonra elinde seccadesi, geniş ve sık ağaçlı bölgede dolaşmaya başladı. Bütün veliler murakabe hâlindeydiler.</p>

  <p class="normal">Şeyh uzun süre ileri geri dolaştıktan sonra surlara yüz metre kala, savunma amacıyla ormanların kesilmesi sonucu oluşan rutubetli açık alanda durarak seccadesini açtı ve iki rekât namaz kıldı. Selâm verip namazı bitirdikten sonra yerinden kalkmadı. Gözlerini yumup seccadenin üzerinde hafifçe kıvrılarak murakabeye daldı. Yarım saat geçti. Zamanın üzerinden rüzgâr hışımla geçerek küçük yağmur damlaları serpti, zaman geçmesine rağmen Akşemseddin hoca kıpırtısız bir şekilde secdede durmaya devam etti.</p>

  <p class="normal">Büyük bir merakla bekleyiş sürerken Bizans'ın surlarından muhalifler, sultanı hülyalara dalmakla suçlayıp bıyık altından gülüyorlardı. Masallar gören, hülyalarla yaşayan bir çocuk olmakla suçluyorlardı... Sevenleri ise elleri göğüslerinde heyecanla Şeyh için endişeleniyorlardı...</p>

  <p class="normal">"Böylesine hayat memat taşıyan bir kuşatmanın kucağında işi bu tarz hurafelere mi bırakıyor?" diye düşünenler oluyordu.</p>

  <p class="normal">Oysa Akşemseddin bir kuldu, padişah da bir kuldu. Ama kalpleri tutuşan, gönülleri aşk ile her daim secdede olan seçilmiş kullardı... Bir yarım saat daha geçtikten sonra Sultan ve yakınlarının haricinde huzursuzca kıpırdamalar ve fısıldamalar başladı.. Koskoca sultan hiç bekletilir miydi? Eğer bir işaret verilecek olsaydı bu kadar vakittir niçin verilmemişti? "Mehmet Hân askerlerin başında olması gerekirken, burada eğlene" diyerek söyleniyorlardı Sonra "uyudu." diye fısıldadı Mehmet'in çok yakınında bulunanlardan biri.</p>

  <p class="normal">Ancak sultan kim olduğunu bildiği için dönüp de cevaplamak zahmetinde bulunmadı. Başka biri mırıldandı:</p>

  <p class="normal">"İhtiyar uyuyup kaldı. Hem de cihanın hâkimi karşısında. Sultan da böyle çetin bir noktada müdahale etmeden öylece bakıyor."</p>

  <p class="normal">Toplu bir fısıltı yükseldi:</p>

  <p class="normal">"Aymazlıktır... İhmalkârlıktır."</p>

  <p class="normal">"Allah'tan hiç korkmaz mısın?"</p>

  <p class="normal">"Korkmaz mısın?"</p>

  <p class="normal">Sultan, cevap vermeden yumruğunu sıkıp havaya kaldırmasıyla herkes bir anda sustu. Artık soluk almaktan bile korkuyorlardı. Çünkü herkes biliyordu ki sultanın öfkesi keskindi. Kuşatmanın seyrini etkileyecek noktada artık sultan hiçbir şeye tahammül edecek halde değildi.</p>

  <p class="normal">İkinci yarım saatin sonunda şeyh hafifçe kımıldandı. Ve doğruldu. Güzel yüzünün çizgilerinde ince yağmur damlaları süzülerek, sevinçle konuştu:</p>

  <p class="normal">"Rabbimize şükürler olsun. Bana tam da mihmandarı Resûl'ün kabri üzerinde namaz kılmayı nasib etti."</p>

  <p class="normal">Sultan hemen hocasının önüne atıldı:</p>

  <p class="normal">"Demek burada şeyhim. Demek âlemlerin Efendisinin mihmandarı burada yatar... Onun yerinin keşfi demek, inşallah Konstantiniyye'nin de fethi demektir."</p>

  <p class="normal">Büyük bir sevinç ile tekbir sesleri yükselmeye başladı...</p>

  <p class="normal">"Allahu Ekber! Allahu Ekber! Allahu Ekber!"</p>

  <p class="normal">Ses yükseldikçe Bizans'ın surlarını yararak Bizanslıların kalbine korku oklarını saplandı...</p>

  <p class="normal">Şeyh ani bir hareketle yeni sürgün vermiş iki çınar fidanını incitmeden sökerek getirdi ve kabrin iki ucuna besmele ile avuçlarıyla yararak yerleştirdi. Ardından tüm topluluğa dönerek heyecanla bağırdı:</p>

  <p class="normal">"Baş burası, ayak da burasıdır."</p>

  <p class="normal">Sultan Mehmet, heyecanla yanında durmakta olan Zağanos Paşa'ya döndü:</p>

  <p class="normal">"Yarın derhal buraya bir türbe inşasına başlansın. Fetihle beraber cami de yapılır inşallah. Bu yer bundan sonra namazgâhtır, ben dahi Cuma namazlarımı burada eda ederim."</p>

  <p class="normal">Sonra sürekli savaşın olmamasını imâ eden Çandarlı Paşa'ya dönerek, ata yadigârı Baş vezirinin yüzündeki o mesafeli, ürkek ve şüphe yüklü çizgilere baktı.</p>

  <p class="normal">"Sizler dahi burada kılasınız Koca Hali Paşa."</p>

  <p class="normal">Herkes aşk ile iki rekât namaza durdu. Dua edildikten sonra sultanın izniyle dağıldılar. Sürur dolu gönlünde filizlenen umutlarla kuşatmayı denetlemeye geçti, Mehmet Hân.</p>

  <p class="normal">Kutlu günün akşamı Sultan Mehmet otağında ciddiyetle Latince bir eseri okumak ile meşgul iken kendisinin huzuruna bir grup zevat geldi. Sultanın karşısında hafif tedirginlik duyarak huzursuzluklarını beyan ettiler. Bu kadarcık delil ile yetinilmemesi gerektiğini söylediler. Gelecek nesillere böyle hurafe tutumlarla belgeler bırakılamayacağını söylediler.</p>

  <p class="normal">Sultanın şehlâ bakışları eserden doğrularak, muhataplarının bakışlarıyla buluştu:</p>

  <p class="normal">"Şeyhim, Allah dostudur ve benim büyüğümdür." Dedi.</p>

  <p class="normal">Bir müddet sustuktan sonra, tekrar dokunaklı bir sesle konuşmaya başladı:</p>

  <p class="normal">"Benim güvenim sonsuzdur lalama... Şu ana kadar boş sözler söylediğine asla şahit olmadım. Tecrübeli ve kalp gözü açıktır. Sizin şüpheniz mi var, bana güveniniz yok mu?"</p>

  <p class="normal">Bir anda sesler yükseldi:</p>

  <p class="normal">"Hâşâ, Sultanımız."</p>

  <p class="normal">İçlerinden uzun boylu, beyaz tenli genç adam, molla Mustafa:</p>

  <p class="normal">"Rüyalar ile amel edilmez sultanım. Tabi ki ilimde rüyada ilham verebilir ama başlı başına delil olarak kabul edilemez. Bizden sonrakilere ne diyeceğiz? Şeyhin birinin manevi murakabesiyle mi bulundu bu kabir diyeceğiz?"</p>

  <p class="normal">"Sultan Mehmet'in lalası, gönül gözü açık Akşemseddin'in manevi murakabesi ile bulundu denilecek." Diyerek ellerini masanın üzerinde birleştirdi, sultan.</p>

  <p class="normal">Sultan içten içe kızsa da onların tavırlarına karşılık kendi düşüncelerini savunuyordu. Adamlar, sultanın karşısında olduklarını unutmuşçasına davranışlar sergiliyorlardı. İçlerinden ihtiyar olanı tok bir sesle atıldı:</p>

  <p class="normal">"Akşemseddin bir kuldur sultanım."</p>

  <p class="normal">Sultan, ayağa kalktı. Bu adamı bir türlü çıkaramadı. Bir şeyhti ama... Durdu ve ona dikti gözlerini, içinden dile geldi yürek teli "Şeyhlik ismi tek başına bir mana taşımıyor, aşkla dolu olunca manası yüceliğe erişiyor." Dedi. Sonra kendinden emin, bu konunun uzamasını istemediğini belirten bir tutumla seslendi:</p>

  <p class="normal">"Daha fazla düşünecek bir şey yok. Vakit kaybetmeyeceğiz. Biz denemenin bir kez daha yapılmasından yanayız. Böylece rüyadır ehemmiyet vermeyelim demek yerine, her yolu denedik demiş oluruz."</p>

  <p class="normal">Adamlar birbirine baktı. Alınlarında ter birikmişti. Ama sultanı vazgeçiremeyeceklerini anladılar. İhtiyar şeyh, son sözü söyledi:</p>

  <p class="normal">"Öyle olsun sultanım. Mademki siz "bir kez daha"ların ardına sığınmak istersiniz, bir kez daha deneyelim."</p>

  <p class="normal">Sultan Mehmet kapıya doğru ilerleyerek "Silahtar Ağa" diye gürledi.</p>

  <p class="normal">Kapıda beliren iç ağası, Silahtar Ağanın derhal geleceğini bildirerek çekildi.</p>

  <p class="normal">Silahtar Ağa, sultanın emri üzerine bütün heybetiyle huzura geldi. Sultanın önünde hafifçe eğilerek eteğinden öptü.</p>

  <p class="normal">Mehmet:</p>

  <p class="normal">"Derhal hiç kimseye haber vermeden gizlice Haliç'e git." emrini verdi. Daha sonra sesini alçaltarak:</p>

  <p class="normal">"Sakın kimseye görünme. Mihmandârı Resûl'ün kabrini belirleyen çınar fidanlarını sök ve kıble tarafında yirmi adım öteye götür, tekrar dik."</p>

  <p class="normal">"Emredersiniz Sultanım."</p>

  <p class="normal">Derhal ayağa fırladı Silahtar Ağa.</p>

  <p class="normal">"Bekle!"</p>

  <p class="normal">Silahtâr Ağa, sultanın sesi ile irkildi ve sultanın parmaklarından çıkartıp uzattığı yüzüğü almak üzere yanına seğirtti.</p>

  <p class="normal">"Bunu al, fidanları söktükten sonra kabrin tam ortasına göm."</p>

  <p class="normal">Silahtâr Ağa denileni yapmak üzere hızlıca çıktı. Sultan Mehmet gözlerini odadakilere çevirdi:</p>

  <p class="normal">"Tamam mı, efendiler?" diye sordu.</p>

  <p class="normal">"Tamamdır sultanım!" diye cevap verdiler.</p>

  <p class="normal">Vardı, sabahın seherinde secdeye... Dört duvarın arasındayken, hilal büyümüş, gökte dolunay heyecanla kaybolmuş, sultan aşk ile avuçlarını sema'ya kaldırıp Rabbine teslim olmuştu... Bugün büyük gündü...</p>

  <p class="normal">Anlatılası değil yaşanılası bir zamanın sınırlarına doğru akıyordu varlıkları... Bazı yaşanılacak anların yazılası yoktu... Yazıdan daha derinde yaşanılan anın varlığı... Sultan Mehmet otağına hocası Akşemseddin'i davet etti. Sabahın soğuğunun bedenleri üşüten havasını eriten muhabbetle teşrif eden hocasını karşıladı. Kendisinden Mihmandârı Resûl'ün kabri hakkında hiçbir şüphe kalmaması adına, mezarı tekrar göstermesini rica etti.</p>

  <p class="normal">Akşemseddin talebesinin gözlerine manalı bakışlar bırakarak ricasını kabul etti. Sabah namaz vaktinin bitiminin ilk saatlerinde Mehmet Hân ve kalabalık bir ekiple Haliç'e doğru iniyorlardı. Yanına ulaşan kumandanlardan savaşın gidişatıyla ilgili an be an bilgi alıyor, kısa süre içinde karargâhına döneceğini söylüyor, en ufak bir gevşeme ve disiplinsizliğe hiç tahammül göstermeyeceğini sert bir dille ifade ediyordu.</p>

  <p class="normal">Sultan, kalabalık ekibin, kendisinden geride kalanların fısıltılarını duyuyor ama tek kelime etmeden her zamanki vakarlı duruşunu muhafaza ediyordu.</p>

  <p class="normal">Kutlu bölgeye gelir gelinmez Akşemseddin hazretleri, hiç tereddüt etmeden yürüdü ve eski işaret ettiği yeri gösterdi:</p>

  <p class="normal">"Burasıdır sultanım, dün diktiğim fidanlar buradan alınmış."</p>

  <p class="normal">Sultan Mehmet, hocasına karşı mahcup olarak tam özür dilemek maksadıyla atılmıştı ki, hoca konuşmaya başladı:</p>

  <p class="normal">"Böylesi daha hayırlı oldu sultanım. Size bu fikri verenler haklıdırlar. O yüzden şimdi size bir burhan daha sunuyorum. Kabre bir yüzük gömülü, tuğranızdan anlaşıldığı üzere sizin yüzüğünüzdür."</p>

  <p class="normal">Yüzük gömülen yerden derhal çıkarılarak sultana sunuldu. Mehmet Han büyük bir onurla diğerlerine dönerek sordu:</p>

  <p class="normal">"Daha başka delile gerek var mıdır ağalar?"</p>

  <p class="normal">Soluğunu tutmuş bu muhteşem anı izleyen kalabalık, kısa bir sessizliğin ardından:</p>

  <p class="normal">"Yoktur sultanım" diyebildi.</p>

  <p class="normal">Bu an tüm manasıyla anlatılası değildi, her zerresiyle yaşanılasıydı... Sultan, sonuna kadar inandığı hocasını sınamak niyetinde değildi, hocasının ilmini denemeye tabi tutmak da değildi niyeti.</p>

  <p class="normal">Kuşatmanın en çetin günlerinde, top sesleri, insan çığlıkları yükselirken evrende, yer küre cesetlerle donanıp, kan rengi sızılar değerken toprağa içindeki savaşın akışını belirleyecek hamle de aşka tutunurken varlığı, teslimiyeti ilahî çağrıyaydı...</p>

  <p class="normal">O inancın tam doruğundaydı... Ve hocası, aşkın yolundaki sultana aşk için en büyük destekçiydi...</p>

  <div class="calibre1" id="calibre_pb_46"></div>
</body>
</html>
