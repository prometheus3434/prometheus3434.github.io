<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>HAYATA DÖN</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-14" xml:lang="tr-TR">
		<div>
			<p id="_idParaDest-11"><st c="0">11</st></p>
			<p><st c="3">Bugün Ala ile Arjantin Caddesi’ndeki restoranlardan birinde yemek yiyeceğiz. </st><st c="81">Hastalarımla klinik dışında pek görüşmem ama bu çok ayrıcalıklı bir durum. </st><st c="156">Onunla olabildiğince yakın olmaya çalışıyorum çünkü hem böyle bir yakınlığa çok ihtiyacı var, hem de bir an önce bazı şeyleri konuşup hayatına bir çeki düzen vermesi gerekiyor. </st><st c="333">Öğlen on ikiyi geçerken şoförüm Aydın beni evden alıyor ve gideceğim restorana bırakıyor çünkü oralarda park yeri bulmak çok zor. </st><st c="463">Araba restoranın kapısına yanaşırken Ala’yı görüyorum. </st><st c="518">Bir ağaca yaslanmış beni bekliyor. </st><st c="553">Gülerek selamlaştıktan sonra birlikte içeri giriyoruz. </st><st c="608">Genel halinden, tavrından böyle yerlere gelmeye hiç alışık olmadığı belli oluyor. </st><st c="690">Utana sıkıla masada karşıma oturuyor. </st></p>
			<p><st c="728">Her zamanki gibi yüzünde hiç makyaj yok ama artık bana eskisi kadar çirkin ve itici gelmiyor. </st><st c="822">Sanırım aldığı kiloların ve temizliğine gösterdiği özenin de bunda payı var. </st><st c="899">Bugün daha düzgün ve özenli giyinmiş. </st><st c="937">Artık daha dik yürüyor. </st><st c="961">Saçından ve omuzlarından hiç eksik olmayan toz ve kepekler kayboldu. </st><st c="1030">Her biri bir yandan yüzüne gözüne dökülen saçları da toparlandı. </st></p>
			<p><st c="1095">Sanki yıllarca hapiste yatmış da yeni çıkmış gibi bir hali var bu kızın. </st><st c="1168">Konuşmayı, oturmayı, kalkmayı, yerine göre gülümsemeyi hiç bilmiyor. </st><st c="1237">Masada karşılıklı oturuyoruz. </st><st c="1267">Ismarladığımız yemekleri büyük bir gayretle yedi ama konuşmanın bir türlü akamadığının o da farkında. </st><st c="1369">Bir şeyler yapmak, o da bir şeyler söylemek istiyor ama nafile! </st><st c="1433">Konuşamadıkça gerildiğini hissediyorum. </st></p>
			<p><st c="1473">– Bu dünyada konuşmayı beceremeyen tek kişi sen değilsin Ala. </st><st c="1535">İnsanlar yüzyıllardır bunun sıkıntısını çekmişler. </st><st c="1586">Sessizliği dostluğun doğasına aykırı kabul eden Amerikan toplumunda bile insanların yüzde kırkı çekingenlikten ve istedikleri gibi konuşamamaktan yakınıyor. </st></p>
			<p><st c="1743">Bu sözlerim, sanırım onu biraz rahatlattı. </st><st c="1786">Gözlerinin altından, utangaç bir ifadeyle bakıyor yüzüme. </st><st c="1844">Birkaç saniye bekliyorum, acaba anlatacak mı diye ama onda bir hareket göremeyince, yine konuşmaya devam ediyorum: </st></p>
			<p><st c="1959">– Konuşma, en az iki kişi arasında yapılan bir bilgi ve duygu alışverişidir.</st></p>
			<p><st c="2035">– Diyalogdan bahsediyorsunuz... </st><st c="2068">Bu işin üstadı Sokrates’tir. </st></p>
			<p><st c="2097">– Nasıl da biliyorsun her şeyi! </st><st c="2129">Evet, tarihte diyaloğun önemini ve anlamını ilk ortaya koyan kişi Sokrates’tir. </st><st c="2209">Tek başına zeki olunamayacağını, bunun için bir başkasının teşvik edici etkisinin şart olduğunu ilk söyleyen odur. </st><st c="2324">Sokrates Atina’nın pazar yerlerinde dolaşır, her meslekten insana sorular sorarmış. </st><st c="2408">Aslında çok çirkin bir adammış.</st></p>
			<p><st c="2439">– Çok mu çirkinmiş? </st></p>
			<p><st c="2460">Sokrates’in ne kadar çirkin bir adam olduğunu özellikle vurguladım. </st><st c="2528">Ala’nın ilgisini çekeceğini biliyordum. </st><st c="2568">Bakalım, bu konuda neler söyleyecek! </st></p>
			<p><st c="2605">– Evet, çok çirkinmiş, ancak iki insanın karşılıklı konuşma yoluyla birbirlerinin gözünde güzelleşebileceğini göstermeye çalışırmış. </st><st c="2738">Annesi ebeymiş, Sokrates de kendini öyle görüyormuş çünkü fikirlerin dünyaya gelebilmesi için bir ebeye ihtiyaç olduğunu savunuyormuş. </st><st c="2873">Bu, belki de gelmiş geçmiş en büyük keşiflerden biridir. </st><st c="2930">Gelgelelim, tarihte her büyük adamın başına gelenler, onun başına da gelmiş ve insanlar onu bozguncu olarak görmeye başlamışlar çünkü herkes tarafından kabul gören bir düşünceyi bile sorgulamaktan vazgeçmiyormuş. </st><st c="3143">İnsanı afallatan bir ironi kullanıyor, söylediği şeyler aynı anda iki zıt anlama birden çekilebiliyormuş. </st><st c="3249">Demokrasiyle bile dalga geçiyormuş, hatta demokrasilerin her zaman adil olamayabileceğini kanıtlamak üzere sonunda ölümü bile göze almış. </st><st c="3387">Mahkemede onu yargılayanlara, “Sorgulamadan yaşanan bir hayat, yaşanmaya değmez” diyerek eline verilen zehri bir dikişte içivermiş.</st></p>
			<p><st c="3518">– İnsanın kendine bu kadar inanması... </st><st c="3558">ne muhteşem değil mi?</st></p>
			<p><st c="3579">– İki insanın, şu anda bizim yaptığımız gibi karşılıklı konuşması, aynı duyguları hissetmesi de muhteşem değil mi sence? </st></p>
			<p><st c="3701">Hemen başını önüne eğiyor ve yüzünün sanki bir suç işlemiş gibi giderek kırmızıya doğru döndüğünü görüyorum. </st><st c="3810">Konuşmaktan, paylaşmaktan, belki de ona iyi bir şey yaptığının söylenmesinden utanıyor bu kız. </st><st c="3905">Ben bunu hiç fark etmemiş gibi konuşmaya devam ediyorum:</st></p>
			<p><st c="3961"> – On sekizinci yüzyıl İspanyası, bir kadının kocası dışındaki bir erkekle baş başa konuşması anlamına gelen “fısıltı sanatını” icat etmiş. </st><st c="4101">Kur yaptıkları kadınlar uğruna pek çok kahramanlık sergileyen Ortaçağ şövalyelerine karşılık, bu kez erkeklere, söz söyleme işindeki becerilerini göstermek düşmüş. </st><st c="4265">Bu tür ilişkilerin platonik olması öngörüldüğünden, kocalar bu duruma pek itiraz etmezlermiş. </st><st c="4359">Kur yapan erkek asla sahip olamayacağı kadına duyduğu bağlılığı göstermek için adeta bir esaret komedisi oynar, bir hizmetçi gibi kadının peşinde dolanır dururmuş. </st><st c="4523">Sabahın köründe yatağının dibinde biter, ona çikolatalar getirir, o gün giyeceği kıyafetlerle ilgili önerilerde bulunur, yürüyüşlerde ona refakat eder, evine sürekli çiçekler ve hediyeler yollarmış.</st></p>
			<p><st c="4721">– Bu anlattıklarınız gerçek mi?</st></p>
			<p><st c="4753">– Tamamen gerçek. </st><st c="4772">İnsan bunlara inanamıyor değil mi? </st><st c="4807">Bugünlere nasıl ve nerelerden geldiğimizi bilmek gerekiyor. </st><st c="4867">İnsan ancak o zaman bazı şeyleri daha iyi anlıyor. </st><st c="4918">Bu ilişkilerde taraflar için en önemli şey, her gün aralarında konuşacak bir şeyler bulabilmekmiş. </st><st c="5017">Oysa genellikle bu ilişkide taraflar konuşma konusunda sıkıntı çekiyor; konuşmalar hizmetçiler, atlar, koşum takımları gibi saçma sapan şeylerin pek ötesine geçemiyormuş. </st><st c="5188">Bu tür basit, tuhaf ilişki denemeleri sadece İspanya’da değil, başka yerlerde de yaşanmış. </st><st c="5279">Hatta 1753’te Cenovalı bir koca şöyle demiş: “Biz kocalar çok meşgulüz, işimiz gücümüz var. </st><st c="5371">Karılarımızın hayatında ise onlara eşlik eden birisi olmadan tüketemeyecekleri kadar boş zaman var. </st><st c="5471">Usta bir âşığa, bir köpeğe ya da bir maymuna ihtiyaç duyuyorlar.”</st></p>
			<p><st c="5536">– Ne kadar aşağılamış hemcinslerini...</st></p>
			<p><st c="5575">– Haklısın. </st><st c="5588">Kilise zaten kadınların erkeklerle konuşması fikrine ateş püskürüyormuş. </st><st c="5661">Böylece giderek bu tür ilişkiler tarihe karışmış, ancak yine de insanlar birbirleriyle konuşabilmeyi her zaman öğrenmek istemiş ve bunun için çok mücadele etmiş, birbirinden çok farklı yollar denemişler.</st></p>
			<p><st c="5864">– Yani bu evrensel bir sorun... </st><st c="5897">öyle mi?</st></p>
			<p><st c="5905">– Şimdi pek çoğumuz, insanların var olduğu günden beri birbirleriyle konuşup dertleştiğini, acılarını, sevinçlerini, korkularını paylaştığını sanıyoruz ama tarihe baktığımızda, bunun hiç de öyle olmadığını görüyoruz. </st><st c="6123">Bir başkasının ne hissettiğini, bazı şeyleri neden yaptığını anlayabilmek, insanlar için her zaman büyük bir erdemdir ve kendilerini anlayabilmenin de ilk basamağıdır. </st><st c="6291">Bunu sakın küçümseme. </st><st c="6313">Aslında tüm dünyada insanlar arasında ortak bir dil gelişmesini engellemek için olağanüstü çabalar sarf edilmiştir. </st><st c="6429">Üst sınıflar her zaman kendi jargonlarını geliştirmiş, ince telaffuz farklılıklarına dikkat kesilerek üstünlüklerini kanıtlamaya çalışmışlardır. </st><st c="6574">Bizim ülkemizde de bu aynen böyle olmuştur. </st><st c="6618">İstanbul Türkçesi ile Anadolu Türkçesi hiçbir zaman birbirini tutmamış, şive farklılıkları her zaman küçümsenmiş, dışlanmıştır. </st><st c="6746">Ancak bizim tarihimizde bunun başka nedenleri de vardır. </st><st c="6803">Sınırları çok geniş, birbirinden farklı etnik grupların ve yine farklı dillerin konuşulduğu büyük bir ülkeymişiz biz. </st><st c="6921">Dil ve din gibi önemli farklılıklara rağmen yüzyıllarca bir arada yaşamayı, hatta Avrupalılara oranla birbirimizi daha iyi anlamayı becermişiz.</st></p>
			<p><st c="7064">– Siz bu topraklarda doğmuş olmaktan memnun görünüyorsunuz. </st></p>
			<p><st c="7125">Demek ki o memnun değil. </st><st c="7150">Şimdi sorsam söylemeyecek, zaten mutsuz insanlar neden memnun olabilir ki?.. </st><st c="7227">Daha uygar bir ülkede yaşamaya can atan, Avrupa’da ya da Amerika’da yaşıyor olsaydı her şeyin çok farklı gelişeceğini düşünen, mutluluğun ve iç huzurunun başka ülkelerde bulunabileceğine inanan çok insan tanıyorum. </st><st c="7442">“Kendinizi oraya götürdükten sonra, değişen pek fazla bir şey olmaz” diyemiyorum hiçbirine. </st></p>
			<p><st c="7534">En iyisi soru sormamaya devam etmek! </st><st c="7571">Kendini köşeye sıkışmış hissetmesini istemiyorum. </st><st c="7621">Zaten insanlık tarihinden örnekler dinlemek, yıllar önce yine bu dünyada yaşayan insanların ruh hallerini, düşünce biçimlerini, alışkanlıklarını ve nerelerden nerelere geldiğini bilmek, dinlemek hoşuna gidiyor. </st><st c="7832">Çok okuyan, bilime meraklı bir kız ama düğmesine basılmamış bir radyo gibi şimdilik susuyor. </st></p>
			<p><st c="7925">– Ben bu topraklarda doğmuş olmaktan her zaman gurur duydum. </st><st c="7986">Bizim insanımızı seviyorum çünkü en iyi onları tanıyorum. </st><st c="8044">Ben onlara benziyorum, onlar da bana. </st><st c="8082">Bir gün eğer dünyadaki bütün insanlar, az veya çok birbirlerini tanımayı, arkadaş olmayı, bir şeyleri paylaşmayı becerebilirse, eminim o zaman hepimiz seveceğiz birbirimizi.</st></p>
			<p><st c="8255">– Sevmek için tanımak lazım...</st></p>
			<p><st c="8286">– Tanımak için de karşılıklı konuşmak gerekiyor. </st><st c="8336">Tanımadığımız birilerini sevmek de mümkün değil, nefret etmek de. </st><st c="8402">Ama bugün bütün dünya tanımadığı birtakım insanlardan nefret etme, onları yargılama peşinde. </st><st c="8495">Sence de bu yanlış değil mi?</st></p>
			<p><st c="8523">– Yanlış galiba... </st><st c="8543">Zaten ne ben kimseyi tanıyorum, ne de bir başkası beni... </st><st c="8601">Onun için de şimdilik benim için sevmek veya sevilmek çok uzak görünüyor. </st></p>
			<p><st c="8675">Ne kadar anlamlı cevaplar veriyor bu kız. </st><st c="8717">Duyan da onun bülbül gibi şakıyan, rahat rahat kendini anlatan biri olduğunu sanabilir. </st><st c="8805">Her konuda çelişki içinde! </st></p>
			<p><st c="8832">– Yine çok konuştum galiba. </st><st c="8860">Birer tatlıya ne dersin? </st><st c="8885">Ben tatlıyı çok severim.</st></p>
			<p><st c="8909">– Olur!</st></p>
			<p><st c="8917">– Ne yemek istersin? </st><st c="8939">Buranın tatlı büfesi oldukça zengin galiba!</st></p>
			<p><st c="8982">– Bilmem! </st><st c="8993">Siz ne isterseniz onu yiyelim.</st></p>
			<p><st c="9023">– Dondurmalı kup mu yesek acaba?</st></p>
			<p><st c="9056">– Olur. </st></p>
			<p><st c="9065">Garsonu çağırıp siparişimizi veriyorum. </st><st c="9105">Biraz sonra kocaman kadehlerde rengârenk ve özenle yapılmış kuplarımız geliyor. </st><st c="9185">Hüzünlü bir suskunlukla, ağır ağır, elindeki kaşığın ucuyla yiyor dondurmasını. </st><st c="9265">Bugün öğleden sonraki randevularımın hepsi iptal edildi. </st><st c="9322">Onun yaşadığı yeri görmek ve onu artık daha iyi tanımak istiyorum. </st></p>
			<p><st c="9389">– Buradan çıkınca ne yapacaksın Ala?</st></p>
			<p><st c="9425">– Hiiç... </st></p>
			<p><st c="9436">– Hadi öyleyse, kalk size gidelim. </st><st c="9471">Senin yaşadığın evi görmek istiyorum.</st></p>
			<p><st c="9508">– Bizim eve mi?</st></p>
			<p><st c="9524">– Evet, bugün de sen beni ağırla.</st></p>
			<p><st c="9558">– Ama!</st></p>
			<p><st c="9565">– Ne?</st></p>
			<p><st c="9571">– Tamam. </st><st c="9581">Hadi gidelim... </st></p>
			<p><st c="9597">Garsonu çağırıp aceleyle hesabı ödedikten sonra birlikte çıkıyoruz restorandan. </st><st c="9677">Ala’nın eli ayağı titriyor. </st><st c="9705">Aslında ben de heyecanlıyım. </st><st c="9734">O eve gitmek beni de geriyor. </st><st c="9764">Restorandan çıktığımızda şoförüm arabanın başında bizi bekliyor. </st><st c="9829">Kapıları açıp ikimizi de arabaya bindirdikten sonra, “Nereye gidiyoruz efendim?” diye soruyor. </st><st c="9924">“Yolu Ala tarif edecek” diyorum. </st></p>
			<p><st c="9957">Ankara’nın lüks semtlerinden birine doğru gidiyoruz. </st><st c="10010">Birçok villanın önünden geçtikten sonra, uzakta tek başına duran, diğer evlerden farklı, sıvaları dökülmüş, büyük bir bahçesi olan, kendi de bahçesi de viraneye dönmüş bir evin önünde duruyor araba. </st><st c="10209">Kız biraz mahcup iniyor arabadan.</st></p>
			<p><st c="10242">Aceleyle çantasından anahtarı çıkarıp eli ayağı titreyerek açıyor kapıyı. </st><st c="10317">Evin içine girince hayretten dilim tutuluyor. </st><st c="10363">Küf, eski eşya, is ve toz kokuyor ev. </st><st c="10401">Önce karanlık bir hole giriyoruz. </st><st c="10435">Işığı yakıyor. </st><st c="10450">Kapının yanında eski bir portmanto var. </st><st c="10490">Üzerinde iki tane eski palto asılı. </st><st c="10526">Biri erkek, biri kadın paltosu! </st><st c="10558">Bunlar belli ki annesiyle babasına ait ama sanki onlar hâlâ bu evde yaşıyor gibi paltolarının portmantoda asılı durması içimi ürpertiyor. </st></p>
			<p><st c="10696">Sonra büyük bir salona giriyoruz. </st><st c="10730">Goblen kaplamalı antika koltuklar, kenarda oymalı sehpalar var. </st><st c="10794">Büyük, dikdörtgen yemek masasının etrafında yine oymalı sandalyeler sıralanmış. </st><st c="10874">Masanın üzerinde elde örülmüş büyük bir örtü var. </st><st c="10924">Örtünün yıllardır bu masanın üzerinde durduğu o kadar belli ki, sanki masayla bütünleşmiş. </st><st c="11015">Örtüye dikkatle bakıyorum, sanırım Süreyya’nın ördüğü örtü bu. </st><st c="11078">Böyle bir şey elde nasıl örülür? </st><st c="11111">Yerde kalın değerli yün halılar, pencerelerde sıkı sıkı kapalı duran kahverengi ağır, kadife perdeler var. </st><st c="11218">Zaman içinde sanki salonda bulunan bütün eşyalar çürümüş, kararmış, renk değiştirmiş. </st><st c="11304">Ben bu duyguyu bir de Kahire’yi gördüğümde hissetmiştim. </st><st c="11361">Nil Nehri’nin etrafını hariç tutarsak, şehir bej bir tülle örtülmüş gibiydi. </st><st c="11438">Bütün renkler solmuş, o tülün rengini almışlardı sanki. </st><st c="11494">Bu odaya örtülen tülün rengi çok koyu... </st><st c="11535">Etrafa baktıkça insan ürperiyor. </st></p>
			<p><st c="11568">Duvara dayalı duran büyük ahşap büfenin üzerinde gümüş bir çerçeve duruyor. </st><st c="11644">Çerçevenin içinden çok güzel bir kadın bize bakıyor. </st><st c="11697">Hafifçe yaklaşıp biraz daha yakından bakıyorum resme. </st><st c="11751">Bu Süreyya galiba, Ala’nın annesi! </st><st c="11786">Ne kadar güzel bir kadın! </st><st c="11812">Ayrıntılarda Türkan Şoray’a benzemiyor ama onun gibi siyah, uzun saçları, iri gözleri, kalın ve çekici dudakları var. </st><st c="11930">Nasıl da hüzünlü bakıyor insana! </st><st c="11963">Sanırım bu resim çekildiğinde yirmili yaşlarındaymış. </st><st c="12017">Belki o zaman henüz Ala’nın babasıyla evlenmemişti bile... </st><st c="12076">Zaten evlendikten sonra böyle bir resim çektirme şansı olmamış. </st><st c="12140">Resimdeki kadının yüzünde ciddi bir makyaj var, oysa Ala annesinin hiç makyaj yapmadığını söylemişti. </st><st c="12242">Yanılıyor olabilir miyim? </st></p>
			<p><st c="12268">– Ala, bu annen mi?</st></p>
			<p><st c="12287">– Annem.</st></p>
			<p><st c="12296">– Ne zaman çekilmiş bu resim?</st></p>
			<p><st c="12326">– Annem evlenmeden önce... </st><st c="12354">Sonra o ölünce babam koydu bu resmi buraya... </st><st c="12400">Başka da resmi yok zaten...</st></p>
			<p><st c="12427">– Senin odan nerede?</st></p>
			<p><st c="12448">– Üst katta... </st></p>
			<p><st c="12464">Salondan çıkıp holün sonundaki merdivenlere yöneliyoruz. </st><st c="12521">Merdivenler dönerek çıkıyor. </st><st c="12550">Yukarı çıkınca Ala elektrik düğmesine basıyor, ortalık hafifçe aydınlanıyor. </st><st c="12627">Bu evin ışıkları bile kör! </st><st c="12654">Ortada genişçe bir sahanlık ve üç oda var. </st><st c="12697">Odaların ortasındaki açık kapıdan banyoyu görüyorum. </st><st c="12750">Banyonun duvarındaki fayanslar sanırım bir zamanlar beyazmış, şimdi gri olmuş. </st><st c="12829">Zaten zemin mozaik taş. </st><st c="12853">İçi yol yol sararmış eski bir küvet, önünde desenli, kirli, yarısı açık bir banyo perdesi asılı. </st><st c="12950">Yandaki lavabonun altına basma perde gerilmiş. </st><st c="12997">Böyle bir şeyi görmeyeli yıllar oldu. </st><st c="13035">Klozetin yanında çöp kutusu olarak eğri büğrü, paslı bir teneke duruyor. </st><st c="13108">Kenarda eski bir çamaşır makinesi var. </st></p>
			<p><st c="13147">Sonra odalara girmeye başlıyoruz. </st><st c="13181">Önce kendi odasını gösteriyor bana. </st><st c="13217">Duvarın kenarında küçük bir somya var. </st><st c="13256">Üzerinde eski ve kirli bir örtü serili. </st><st c="13296">Tam karşıdaki pencerenin basma perdeleri eskimiş ve solmuş. </st><st c="13356">Eski metal kornişin kenarları eğilmiş ve aşağı doğru sarkıyor. </st><st c="13419">Yanda ceviz bir gardırop, onun yanında büyük bir kütüphane, tam karşısında da ahşap bir masa duruyor. </st><st c="13521">Hem kütüphanenin içi, hem de masanın üzeri kitap dolu! </st><st c="13576">Kitaplar özenle üst üste dizilmiş. </st><st c="13611">Hemen yanlarında yine eski, boynu eğrilebilen metal bir masa lambası var. </st><st c="13685">Yerde lime lime olmuş bir kilim serili. </st><st c="13725">Gardırobun kapısı hafif açık, kilidi bozulmuş, kapanmıyor. </st><st c="13784">Açık duran kapısından içini görüyorum; boş! </st></p>
			<p><st c="13828">– Giysilerin nerede Ala?</st></p>
			<p><st c="13852">– Attım... </st><st c="13864">Hepsini attım.</st></p>
			<p><st c="13878">– Neden?</st></p>
			<p><st c="13887">– Attım işte...</st></p>
			<p><st c="13903">– Sen ne giyiyorsun? </st></p>
			<p><st c="13925">Cevap vermek yerine suçlu çocuklar gibi yere bakıyor. </st><st c="13979">Hemen çıkıyorum odadan. </st><st c="14003">O da arkamdan çıkıyor. </st><st c="14026">Hemen yandaki büyük oda muhtemelen anne babasına ait... </st><st c="14082">Koyu renk eski ceviz yatak takımları var odada. </st><st c="14130">Duvara dayalı gardırobun kapağı sonuna kadar açık. </st><st c="14181">İçinde hepsi de koyu renk, çoğu triko giysiler asılı. </st><st c="14235">İşte bunlar diyorum kızın giydikleri. </st><st c="14273">O zaman anlıyorum annesinin giysilerini giydiğini. </st><st c="14324">Daha önce de tahmin etmiştim bunu. </st><st c="14359">Yine içime bir ürperti giriyor. </st></p>
			<p><st c="14391">Sonra başka bir odaya giriyoruz. </st><st c="14424">Burada da tek kişilik bir somya ve eski bir gardırop var. </st><st c="14482">İçinde eski erkek giysileri asılı. </st><st c="14517">Burası muhtemelen babasının odası... </st><st c="14554">Demek annesiyle babasının odaları ayrıymış. </st></p>
			<p><st c="14598">Sonra yeniden aşağı iniyoruz. </st><st c="14628">Mutfağa giriyorum. </st><st c="14647">Oldukça geniş bir mutfak... </st><st c="14675">Eski bir buzdolabı var köşede, kapağını açmaya çalışıyorum, zor açılıyor, lastikleri yapışmış. </st><st c="14770">Dolap neredeyse boş! </st><st c="14791">Kapakta duran içkiler dikkatimi çekiyor. </st><st c="14832">Sonra mutfak dolaplarını açıyorum, tabaklar, bardaklar, tencereler sıra sıra duruyor. </st><st c="14918">Sonra bir başka dolabı açınca içinde paket paket çikolatalar, bisküviler, kahve ve mısır gevreği görüyorum. </st></p>
			<p><st c="15026">Mutfak da pis ve tozlu, ama her şey yerli yerinde, ortalıkta tek bir dağınıklık yok. </st><st c="15111">Kullanılmayan bir ev burası... </st></p>
			<p><st c="15142">– Bu ev artık çok eskimiş. </st><st c="15169">Üstelik senin için çok büyük. </st><st c="15199">Keşke burayı boşaltıp kiraya versen ve sen daha küçük bir daireye çıksan... </st></p>
			<p><st c="15275">– Hı hı... </st></p>
			<p><st c="15286">Utanır gibi, sürekli yere bakıyor. </st><st c="15321">Gibi değil, utanıyor zaten. </st><st c="15349">Konuşabilmek için bir yerlere oturmamız gerekiyor ama koca evde oturacak yer bulamıyorum. </st><st c="15439">O tozlu, karanlık salona girmek gelmiyor içimden. </st><st c="15489">Mutfakta eski bir masa ve etrafında dört sandalye var. </st><st c="15544">Yine de oturmak için en doğru yer mutfak galiba... </st><st c="15595">Sandalyelerden birini çekip oturuyorum. </st><st c="15635">Sanırım Ala da evdeyken bu sandalyeye oturuyor. </st></p>
			<p><st c="15683">– Hadi bakalım, bir fincan kahve yap da içelim. </st><st c="15731">“Kahve yok” deme çünkü gördüm.</st></p>
			<p><st c="15761">– Tamam... </st><st c="15773">hemen yaparım ama inşallah beğenirsiniz.</st></p>
			<p><st c="15813">– Kendine de yapacaksın değil mi?</st></p>
			<p><st c="15847">– Yaparım. </st></p>
			<p><st c="15859">Acemi hareketlerle dolapları karıştırıyor, ocağı yakıyor ve cezveyi koyuyor ocağın üstüne. </st><st c="15950">Dolaptan çıkardığı fincanları deterjanla iyice köpürterek yıkıyor. </st><st c="16017">Aksi halde üzerinde yılların isi bulunan o fincanlarda kahve içmek mümkün olmazdı. </st><st c="16100">Kenarında renk renk çiçekler olan küçük, eski görünüşlü çok güzel fincanlar... </st></p>
			<p><st c="16179">– Oh, mis gibi koktu kahve. </st><st c="16207">Sen de seviyorsun galiba kahve içmeyi.</st></p>
			<p><st c="16245">– Eskiden içmezdim... </st><st c="16268">Size geleli beri başladım içmeye... </st><st c="16304">Sizin klinikte insanlar çok içiyor kahveyi... </st><st c="16350">Siz de seviyorsunuz... </st><st c="16373">Sonra ben de heveslendim... </st><st c="16401">Daha önce gelseniz kahve bulamazdınız bu evde. </st></p>
			<p><st c="16448">Fincanları masaya koyduktan sonra kendi de bir sandalye çekip oturuyor karşıma. </st><st c="16528">Bu kızın gerçekten yardıma ihtiyacı var. </st><st c="16569">Onunla ilgili henüz bilmediğim pek çok şey var. </st><st c="16617">Kafam şu elbiselere takıldı. </st><st c="16646">Neden onları giyiyor acaba? </st><st c="16674">Parası var, şu anda karışanı görüşeni de yok. </st><st c="16720">Yine de ısrarla onları giymesine bir türlü anlam veremiyorum. </st><st c="16782">Ev tozdan görünmüyor. </st><st c="16804">Perdeler sıkı sıkı kapalı. </st><st c="16831">Bunca yıldır neden kendine bir düzen kurmamış? </st></p>
			<p><st c="16878">Perili köşk gibi bir yer burası. </st><st c="16911">İnsan böyle bir evde yalnız başına oturmaya korkar. </st><st c="16963">Hem o bahçenin hali ne? </st><st c="16987">Otlar diz boyu olmuş. </st><st c="17009">Binanın sıvaları dökülmüş. </st><st c="17036">Her gün içinden geçtiği bahçe bu haldeyse, çatı kim bilir nasıldır? </st><st c="17104">Bana “yemek yiyorum” diyordu ama mutfakta yenecek doğru dürüst bir şey görmedim. </st><st c="17185">Bu kız ne yiyip ne içiyor acaba? </st><st c="17218">Gerçi ben onu tanıyalı epey kilo aldı ama sanırım evde yemek yapmıyor. </st><st c="17289">Sütle çikolatadan başka bir şey yok dolapta. </st></p>
			<p><st c="17334">Bu kız bu evde, sevilmeden, öpülmeden, okşanmadan büyümüş. </st><st c="17393">Sevgiyi içine çekmemiş ki, dışına verebilsin! </st><st c="17439">İlk günler ben bile sevemedim onu. </st><st c="17474">Daha ne olsun! </st></p>
			<p><st c="17489">Kahveden bir yudum alıyorum; güzel olmuş. </st><st c="17531">Artık konuşmanın zamanı geldi. </st></p>
			<p><st c="17562">– Esma Sultan hiç gelmedi değil mi bu eve?</st></p>
			<p><st c="17604">– Gelmedi.</st></p>
			<p><st c="17615">– Gelse bu ev böyle olur muydu? </st><st c="17648">Kıyameti koparırdı. </st><st c="17668">Evin en güzel odasına yerleşir, sizi de hizmetçi gibi çalıştırırdı. </st></p>
			<p><st c="17736">Hafifçe üfleyerek kahvesinden bir yudum alırken, bu sözlerim az da olsa gülümsetiyor onu. </st><st c="17826">Fincanı yeniden tabağına koyarken ellerinin titrediğini görüyorum. </st><st c="17893">Zor duyulur bir sesle, mırıldanır gibi başlıyor konuşmaya: </st></p>
			<p><st c="17952">– Esma Sultan gelemedi bu eve... </st><st c="17985">O hayatta olsaydı kim bilir bugün... </st><st c="18022">nerede ve nasıl yaşıyor olacaktım... </st><st c="18059">Belki annem babam da ölmezdi o zaman... </st></p>
			<p><st c="18099">Ne demek istiyor acaba? </st><st c="18123">Bilmece gibi konuşuyor! </st><st c="18147">Esma Sultan neden öldü, Süreyya neden hapse girdi, anlatmadı ki... </st><st c="18214">Acaba Süreyya mı öldürdü Esma Sultan’ı? </st><st c="18254">Tam bir polisiye romana döndü iş! </st><st c="18288">Biraz bilsem, ben de ona göre tepki vereceğim; belki bu kızın korkularını, umutsuzluklarını, çaresizliğini hafifletmeye çalışacağım ama bilmiyorum. </st><st c="18436">Şu anda bazı şeyleri anlatacak galiba... </st><st c="18477">Yani şu an bu ilişki, bu tedavi açısından çok önemli. </st><st c="18531">Benim vereceğim tepkilerden çok etkileniyor. </st><st c="18576">Çok dikkatli ve çok duyarlı olmam gerekiyor. </st><st c="18621">O daha leb demeden leblebiyi anlamalı ve olabildiğince onun yanında olmaya çalışmalıyım. </st><st c="18710">Çünkü kaderini değiştiren bir şeyleri bana şu anda anlatacak. </st></p>
			<p><st c="18772">Ala’ya bakıyorum. </st><st c="18790">Gözlerim, anlattığı her şeyi sonuna kadar paylaşmaya hazır birinin ruh halini yansıtıyor. </st><st c="18880">O ise gözlerini uzaklara dikmiş, ellerini kucağında birleştirmiş, dalgın ve hüzünlü, oturuyor karşımda. </st><st c="18984">Bir an ellerine takılıyor gözlerim. </st><st c="19020">Sağ elinin işaretparmağı her zamanki gibi yara bere içinde ama diğer parmakları gibi yumuşacık kıvrılmak yerine dik duruyor. </st><st c="19145">Parmak hafifçe titreyerek havada dururken, o bunun sanırım farkında bile değil. </st><st c="19225">Sanki bilinçsiz bir refleksle dikilmiş. </st><st c="19265">Bu ne demek oluyor acaba? </st></p>
			<p><st c="19291">Baştan beri bu parmaktaki yara bereler, morluklar dikkatimi çekiyor. </st><st c="19360">Birkaç kere sordum ama her seferinde cevap vermek yerine sorularımı geçiştirdi. </st><st c="19440">Gerçi bu duruma baştan beri alışkınım, sorduğum sorulara genelde pek cevap vermiyor ama diğerleri değil, ısrarla o parmakta sorun var. </st></p>
			<p><st c="19575">Dudakları titreyerek anlatmaya devam ediyor: </st></p>
			<p><st c="19620">– Bir gün Esma Sultan her zamanki gibi haftalık banyosunu yapacaktı. </st><st c="19689">Evdeki telaş sabahtan başlamıştı. </st><st c="19723">Okul kapalı olduğu için çocukların hepsi evdeydi. </st><st c="19773">Oğlanlar birbiriyle itişirken ben arada kalmış ve büyük oğlandan ciddi bir yumruk yemiştim... </st><st c="19867">Ağlıyordum... </st><st c="19881">Benim ağladığımı duyan Esma Sultan... </st><st c="19919">sebebini hiç sormadan annemin gözü önünde elinin tersiyle suratıma vurmuş... </st><st c="19996">dişim dudaklarımı kestiği için ağzım fena halde kanamıştı. </st><st c="20055">Annem kolumdan çekerek beni banyodaki lavaboya götürmüş ve bir yandan söylenip, bir yandan da itip kakarak ağzımdaki kanları yıkamıştı... </st><st c="20193">“Zaten canım burnumda, bir de seninle mi uğraşacağım” diyordu... </st><st c="20258">Yani ben annem için bile sadece angaryaydım... </st><st c="20305">Sultan banyo yapacağı gün... </st><st c="20334">önce banyodaki büyük banyo sobası yakılır... </st><st c="20379">gelinler banyoya kalıp kalıp sabunlar dizer... </st><st c="20426">annem de kına tasının içine özenle kınayı hazırlardı. </st><st c="20480">Banyo ısınırken Esma Sultan... </st><st c="20511">salondaki büyük sandalyeye oturur... </st><st c="20548">sırtına havlular konur ve annem kınayı dikkatle Sultan’ın başına sürer... </st><st c="20622">kına tutana kadar eline çay verilir... </st><st c="20661">ve herkes karşısında el pençe divan beklerdi. </st><st c="20707">Kına tutunca Esma Sultan banyoya geçer... </st><st c="20749">üzerindekileri çıkarır... </st><st c="20775">ve kurnanın başına oturup annemin onu yıkamasını beklerdi. </st><st c="20834">Bu arada annem de kollarını sıvar... </st><st c="20871">ve babaannemi yıkamaya başlardı. </st><st c="20904">Bense kenarda bir iş buyrulmasını beklerdim... </st><st c="20951">Benim asıl işim, banyonun sonuna doğru ısıtılmış havluları tutmaktı. </st><st c="21020">O gün yine bildik şeyler oluyordu. </st><st c="21055">Annem işini bitirince alnında biriken terleri silerek doğruldu. </st><st c="21119">Havlular çoktan ısıtılmış ve benim kucağıma verilmişti... </st><st c="21177">Kapalı kapının önünde kucağımda kat kat havlularla ayakta bekliyordum... </st><st c="21250">Banyo sıcaktı... </st><st c="21267">ve annem gibi ben de çok terlemiştim... </st><st c="21307">İncecik kollarım havluların ağırlığı altında yorulmuştu... </st><st c="21366">Annem beyaz kemik tarakla Esma Sultan’ın saçlarını tarıyordu... </st><st c="21430">Saçları uzundu... </st><st c="21448">Arada bir canı yandıkça annemin eline vuruyor... </st><st c="21497">kendi kendine bir şeyler mırıldanıyor... </st><st c="21538">anneme dik dik bakıyordu. </st><st c="21564">Annemse onun canını acıtmamak için iki büklüm olmuş... </st><st c="21619">kan ter içinde kalmıştı. </st><st c="21644">Sıra aptes almaya gelmişti... </st><st c="21674">Artık kurnadan alınan su dökülmez... </st><st c="21711">hamam tası sadece musluktan akan suyla doldurulurdu... </st><st c="21766">Kim bilir kaç yıldır bu sahneleri her hafta kucağımda havlularla izlemiştim... </st><st c="21845">Annem banyonun büyük musluğundan akan suları tasa doldurarak... </st><st c="21909">Esma Sultan’ın aptes almasına yardım ediyordu... </st><st c="21958">Ağırlığımı bir ayağımdan ötekine vererek... </st><st c="22002">bu işin bir an önce bitmesini diliyordum... </st><st c="22046">Aptes bitti. </st><st c="22059">Esma Sultan son suyunu dökünmek üzere ayağa kalkarken... </st><st c="22116">annem her zamanki gibi kolundan tutarak ona yardım ediyordu. </st><st c="22177">Vücudu şişman ve yağlıydı... </st><st c="22206">Etleri kat kat göbeğinin üzerine sarkıyor... </st><st c="22251">kınadan iyice kızarmış saçları omuzlarından aşağı doğru dökülüyor... </st><st c="22320">ince ve bol damarlı bacakları onu taşımakta zorlanıyordu. </st><st c="22378">Annem kurnaya doğru eğildi... </st><st c="22408">soğuk ve sıcak su musluklarının ikisini birden açarak... </st><st c="22465">tasa suyu doldurdu... </st><st c="22487">Son suya el sokulmazdı. </st><st c="22511">Sonra bir eliyle belini tutarak doğruldu... </st><st c="22555">ve tastaki suyu bismillah çekerek... </st><st c="22592">Esma Sultan’ın başından aşağı boca etti... </st></p>
			<p><st c="22635">Sözün burasında derin bir iç çekerek başını bana doğru çeviriyor ve yardım ister gibi gözlerime bakıyor. </st><st c="22740">Ne demek istiyor acaba, benim ne yapmamı bekliyor, anlamıyorum ki... </st><st c="22809">Sağ elinin işaretparmağı yukarı doğru iyice dikildi. </st><st c="22862">Onu, sınıfta parmak kaldırmaya utanıp elini sırasının altına saklayarak bunu oradan yapmaya çalışan bir çocuğa benzetiyorum. </st></p>
			<p><st c="22987">Bende aradığını bulamayınca başını çevirip gözlerini yine uzaklara dikerek anlatmaya devam ediyor:</st></p>
			<p><st c="23085">– Meğer su sıcakmış... </st><st c="23109">Annem elini suya sokmadığı için bilememiş... </st><st c="23154">Çok sıcakmış su... </st><st c="23173">Kızdı babaannem ve var gücüyle, “Soyka” diye bağırdı anneme, “ellerin kırılsın inşallah... </st><st c="23264">soyka...” O anda, birkaç saat önce bana yaptığı gibi... </st><st c="23320">elinin tersiyle anneme vurmak istedi... </st><st c="23360">ama elini anneme doğru savurduğu anda dengesini kaybetti. </st><st c="23418">Annem o sırada kendisine doğru savrulan eli havada tutmaya çalıştı. </st><st c="23486">Esma Sultan’ın daha önce anneme vurduğunu hiç görmemiştim... </st><st c="23547">O gün... </st><st c="23556">bilmem neden... </st><st c="23572">anneme çok öfkeliydi. </st><st c="23594">Saçını tararken de sık sık ellerine vuruyordu annemin... </st><st c="23651">Bu vurmalar annemi kızdırıyordu... </st><st c="23686">Bunu hissediyordum. </st><st c="23706">İkisi de birbirine öfkeliydi. </st><st c="23736">Yoksa annem böyle yapmaz, ona hep saygılı davranırdı. </st><st c="23790">Esma Sultan artık bardağı taşırmıştı... </st><st c="23830">Kötü bakıyordu annemin gözleri... </st><st c="23864">“Artık yeter!” der gibiydi... </st><st c="23894">onun gözlerinde ilk kez öfkeyi görüyordum... </st><st c="23939">Çok hoşuma gitmişti. </st><st c="23960">Bundan inanılmaz bir zevk almıştım... </st><st c="23998">“Nihayet” diyordum içimden... </st><st c="24028">“nihayet köle uyanacak... </st><st c="24054">dilsiz konuşacak... </st><st c="24074">Yıllardır her şeyi sineye çeken... </st><st c="24109">taş gibi duran bu duygusuz kadın... </st><st c="24145">bir tepki gösterecek... </st><st c="24169">savunacak kendini...” Ben yıllardır hep bu anı beklemiştim. </st><st c="24229">İşte o zaman... </st><st c="24245">beni sevmese de, gözü beni görmese de... </st><st c="24286">ben onu sevecek... </st><st c="24305">“Benim de bir annem var” diyecektim... </st><st c="24344">Ben bu olanları izlerken... </st><st c="24372">gizli bir kamera beni çekseydi... </st><st c="24406">gözlerimin nasıl parladığını... </st><st c="24438">adeta bir zafer coşkusuyla nasıl mest olduğumu görürdü. </st><st c="24494">Ama çok kısa sürdü bu coşku... </st><st c="24525">Çünkü annem ona doğru savrulan bu eli havada tutamadı... </st><st c="24582">çünkü bir yandan da ani bir refleksle kendini arkaya doğru atmıştı. </st><st c="24650">Havada iki kadının ellerinin çarpıştığını gördüm... </st><st c="24702">Tek kişilik ve tek vuruşluk bir alkış sesi geldi kulağıma... </st><st c="24763">Belki de o duyduğum... </st><st c="24786">benim yüreğimden gelen bir alkış sesiydi... </st><st c="24830">Sonra gök gürültüsü gibi bir başka ses, diğer bütün sesleri yok etti... </st><st c="24902">İkisi birden yere... </st><st c="24923">mermer zemine çakılırken... </st><st c="24951">deprem olmuş gibi koca ev sallandı. </st><st c="24987">Sesle birlikte bütün ev halkı... </st><st c="25020">banyoya akın etti. </st><st c="25039">Zaten Esma Sultan’ın anneme “soyka” diye bağıran sesini herkes duymuştu... </st></p>
			<p><st c="25114">Buraya kadar olayları ağır ağır, boğuk bir sesle anlatıyordu ama bu noktada işler değişti. </st><st c="25205">Sanki elektriğe tutulmuş gibi tiril tiril titrerken kelimeler adeta sessiz bir hıçkırığa dönüştü. </st><st c="25303">Bütün bunları kapıda kucağında havlularla beklerken, en iyi o gördü demek! </st><st c="25378">Nasıl da güzel anlatıyor... </st><st c="25406">Doğru dürüst konuşamasa da, her bir duyguyu nasıl da içten aktarıyor bana... </st><st c="25483">İkisi birden düşmüşler. </st><st c="25507">Eğer düşmeseler neler olacaktı acaba o gün banyoda? </st><st c="25559">Süreyya bu sefer gerçekten çok kızdı galiba! </st><st c="25604">Öyle birinin öfkesi korkunç olur. </st><st c="25638">Yıllardır sineye çekilmiş, katmerlenmiş bir öfke bu... </st></p>
			<p><st c="25693">– Esma Sultan ile annem... </st><st c="25720">sanki birbirleriyle boğuşuyor gibi yerde... </st><st c="25764">mermer zeminin üzerinde yatıyorlardı... </st><st c="25804">Her taraf kan içinde kalmıştı... </st><st c="25837">Bu kan kimden geliyor, anlamamıştık... </st><st c="25876">Çünkü her ikisinin de yüzü gözü kan içindeydi... </st></p>
			<p><st c="25925">Artık konuşmaktan çok çığlık atıyor sanki. </st><st c="25968">Biraz önceki titremeler, geniş el kol hareketlerine dönüştü. </st><st c="26029">Oturduğu sandalyeden kalkmak istiyor da biri onu bağladığı için kalkamıyor gibi kendini öne arkaya savurup duruyor. </st><st c="26145">Bilinçsizce sallıyor ellerini. </st><st c="26176">Ama sağ elinin işaretparmağı hâlâ havada ve onunla kimi göstereceğini, kimi işaret edeceğini bilmez gibi, kör bir arayış içinde etrafına bakınıyor. </st><st c="26324">Bense sanki orada değilim. </st><st c="26351">Bu kâbus dolu rüyada ben de rol almak, böyle bir rüyayı bölmek istemiyorum. </st></p>
			<p><st c="26427">– Ortalık çok kalabalıktı... </st><st c="26456">Beni itekliyor... </st><st c="26474">oraya buraya savuruyorlardı... </st><st c="26505">ama kimse onlara yaklaşamıyordu... </st><st c="26540">Sanki dokunurlarsa onlar da kirlenecek... </st><st c="26582">veya elleri yanacak gibi... </st><st c="26610">herkes birbirini itip kakarak... </st><st c="26643">onlara doğru eğilerek... </st><st c="26668">daha yakından görmek ister gibi... </st><st c="26703">bakıyorlardı onlara... </st><st c="26726">Bacaklarımdan aşağı doğru ılık ılık bir şeyler akıyordu... </st><st c="26785">Korkudan altıma işemiştim... </st><st c="26814">Havlular elimden düşmüş, insanların bacaklarının arasından en öne fırlamıştım... </st><st c="26895">İşte o anda annemle göz göze geldik... </st><st c="26934">Öfkeyle parlıyordu gözleri... </st><st c="26964">İşte o anda kalktı parmağım... </st><st c="26995">Bu kırılası parmağım... </st></p>
			</div>
<div id="charCountTotal" value="27019"></div></body>
</html>
