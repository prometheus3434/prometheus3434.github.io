<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>HAYATA DÖN</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-14" xml:lang="tr-TR">
<div>
<p><st c="0">Parmak! </st><st c="8">Parmak bu işte... </st><st c="26">Annesine yönelen parmak! </st><st c="51">Olayın tek görgü tanığı olarak annesini gösteren, onu suçlayan parmak! </st><st c="122">Yavaş yavaş bazı şeyleri anlıyorum galiba... </st><st c="167">Banyodan da bunun için korkuyor galiba. </st><st c="207">Artık anlatmaktan vazgeçti. </st><st c="235">Sağ elinin işaretparmağını sol eliyle sıkıca tutarak iki büklüm oldu. </st><st c="305">Buna ağlamak denmez. </st><st c="326">Ağıt yakıyor, haykırıyor... </st></p>
			<p><st c="354">Bir süre ben de ne yapacağımı bilemiyorum. </st><st c="397">Sanki bir gerilim filmi seyrediyordum, kötü bir şey oldu ve aniden film durdu. </st><st c="476">Işıklar yandı ama ben bir türlü kurtulamadım filmin etkisinden. </st><st c="540">Sonra yavaş yavaş ayılıyor ve toparlanıyorum. </st><st c="586">Tam karşısında oturduğum sandalyeden kalkıp yanına gidiyorum. </st><st c="648">Yanındaki sandalyeyi çekip, ucuna iliştikten sonra ona doğru eğiliyor ve ben de onun üzerine kapanıyorum. </st><st c="754">Bağırmaya, haykırmaya devam ediyor ama ona sıkıca sarıldığım için artık sesi daha derinden geliyor. </st><st c="854">Orada öylece ne kadar süre kaldığımızı bilmiyorum. </st><st c="905">O anda ne hissettiğimin de farkında değilim. </st><st c="950">Sanki ikimiz birden buzluğa girdik, orada donduk, sonra sıcak bir yerde yavaş yavaş çözüldük. </st><st c="1044">Buzlarımız çözüldükçe gevşedik, yumuşadık ve ağır ağır ayrıldık birbirimizden. </st></p>
			<p><st c="1123">Şimdi artık yan yana ama birbirine dönük duran sandalyelerimizde karşılıklı oturuyoruz. </st><st c="1211">Onun da benim de üstümüz başımız ıslanmış. </st><st c="1254">Gözyaşı sel olup akınca böyle oluyor işte... </st><st c="1299">Sol eli hâlâ sağ elinin işaretparmağını sıkıca tutuyor. </st><st c="1355">Sanki elinden gelse koparıp atacak o parmağı. </st><st c="1401">Demek bunun için hep yara bere içindeydi o lanetli parmak! </st><st c="1460">O gün Ala o parmakla anneyi gösterdi. </st><st c="1498">Bir an kendimi onun yerine koyuyor ve o sıcak, o kalabalık, o kan içindeki banyoya gidiyorum. </st></p>
			<p><st c="1592">Her yerde öyle çok buhar var ki, bir an orada neler olduğunu göremiyorum. </st><st c="1666">Sonra yavaş yavaş netleşmeye başlıyor ortalık. </st><st c="1713">Bazı şeyleri hissedebiliyorum. </st></p>
			<p><st c="1744">Başını kaldırınca allak bullak olmuş, perişan bir yüz görüyorum. </st><st c="1809">Islak gözleriyle dehşet içinde bakıyor yüzüme. </st><st c="1856">Mekanik bir hareketle saçını düzelttikten sonra sanki bir rüyadan uyanır gibi çevrede geziniyor gözleri. </st><st c="1961">Yüz hatları sanki çok yorulmuş gibi aşağı doğru sarkmış. </st><st c="2018">İçinde hâlâ titreşen hıçkırıkları bastırmak ister gibi bir hali var. </st></p>
			<p><st c="2087">Yavaş, yumuşak, insanı hiç rahatsız etmeyen bir sesle, kendi kendime mırıldanır gibi, hiç Ala’ya bakmadan, onu zorlamadan konuşmaya başlıyorum: </st></p>
			<p><st c="2231">– O gün, o banyoda senin yerinde ben olsam, yaşım senin gibi küçük olsa, kollarımda havlularla senin yerine ben beklesem... </st><st c="2355">Sonra bütün bunlar benim gözümün önünde yaşansa, o çocuk halimle paniğe kapılır, ne yapacağımı bilemezdim. </st><st c="2462">En çok da anneme sığınmak isterdim. </st><st c="2498">Biraz önce gücünü hissettiğim anneme. </st><st c="2536">Korkudan altımı ıslatan ben, çareyi yine annemde arardım. </st><st c="2594">Belki de parmağım anneme yönelirdi. </st><st c="2630">O küçük kız ben olsam, bütün bunları görsem, ben böyle yapardım. </st></p>
			<p><st c="2695">Susuyorum. </st><st c="2706">Bu hikâyenin sonunu dinlemeden söylüyorum bunları. </st><st c="2757">O daha kendini savunmadan ya da suçlamadan... </st><st c="2803">Ben susunca yine önüne eğiyor başını ve sıkıca tuttuğu sağ elinin işaretparmağını dikkatle inceliyor. </st><st c="2905">Sanki uyuşmuş gibi bir süre açıp kapatıyor ellerini, sonra gözlerini gözlerime dikiyor. </st><st c="2993">Kafasında bir şeyleri tartıyor. </st><st c="3025">O günü düşünüyor. </st><st c="3043">Gözlerini açıp kapatarak, ama bana bakmaktan vazgeçmeden, arada bir kafasını iki tarafa sallayarak bir şeyleri çözmek ister gibi bir hali var. </st><st c="3186">Susuyorum, o konuşsun, anlatsın istiyorum ama şimdilik buna niyeti de cesareti de yok. </st><st c="3273">Yine ben giriyorum söze. </st></p>
			<p><st c="3298">– O küçük kız ben olsam, o gün, o banyoda olsam, kendi kendime böyle düşünsem... </st><st c="3379">beni kimse anlamazdı. </st><st c="3401">Biraz da olayın dehşeti ve heyecanıyla belki de herkes bana bakar, annemi gösteren parmağımı görür, bundan bir şeyler çıkarmaya çalışırlardı. </st><st c="3543">Ne de olsa olayın tek görgü tanığı bendim. </st><st c="3586">Benim ne yaptığım, ne söylediğim onun için çok önemliydi. </st><st c="3644">Belki de soru sorarlardı bana. </st><st c="3675">Ne kadar korktuğumu, o anda ne kadar âciz ve çaresiz olduğumu kimse fark etmez, sanki ben olanlardan hiç etkilenmemişim gibi hep soru sorarlardı bana. </st><st c="3826">Annem de beni kurtarmaz, o durumdan çekip almazsa, çok yalnız hissederdim kendimi. </st><st c="3909">Kim bilir, belki de yerde kanlar içinde yatan anneme bile kızardım. </st><st c="3977">Ben olsam işte böyle yapardım. </st><st c="4008">Böyle düşünür, böyle hissederdim. </st><st c="4042">Parmağım hep annemi gösterirdi. </st><st c="4074">Sen ne yaptın Ala?</st></p>
			<p><st c="4092">– Ben de öyle yaptım... </st></p>
			<p><st c="4117">Güven dolu, onu anlayan bakışlarla hafifçe gülümsüyorum ona. </st><st c="4178">Bir şey söylemek yerine sadece gülümsüyorum. </st><st c="4223">Bu gülümseme iyi geliyor ona. </st><st c="4253">Bir anda yukarıda duran omuzları iniyor, gevşiyor, altdudağını sarkıtıp acıyla içini çektikten sonra başlıyor konuşmaya. </st></p>
			<p><st c="4374">– Kanayan, babaannemin başıymış... </st><st c="4409">Düşerken başını kurnanın kenarına vurmuş... </st><st c="4453">Kan hiç durmadı... </st><st c="4472">Kurnadan mermere doğru taşan sularla Esma Sultan’ın kanı birbirine karıştı... </st><st c="4550">Benim parmağım ısrarla annemi gösteriyor, o da “Ben yapmadım” diye haykırıyordu... </st><st c="4633">“Ben yapmadım, ben yapmadım...” Yerden kalkmaya çalışırken bile böyle haykırıyordu annem... </st><st c="4725">Sağı solu kızarmış, yüzünün sağ tarafı çürümüştü... </st><st c="4777">Ondan sonrasını pek hatırlamıyorum... </st><st c="4815">Bağırışlar, koşturmalar, eve çağırılan ambulansın sesi... </st><st c="4873">Esma Sultan üç gün yattı hastanede... </st><st c="4911">sonra öldü... </st><st c="4925">Beyin kanaması geçirmiş... </st><st c="4952">Herkes annemi, annem de beni suçladı... </st><st c="4992">Bu hikâye de işte böylece bitti. </st></p>
			<p><st c="5025">Bilmece çözülüyor işte... </st><st c="5051">Tahminlerim aşağı yukarı doğru çıkıyor. </st><st c="5091">Süreyya, “Ben yapmadım” diye bağırmasa, ısrarla böyle haykırmasa, olaylar belki de farklı yorumlanacaktı. </st><st c="5197">Ama o ısrarla, “Ben yapmadım” deyince, üstelik Ala’nın parmağı da anneyi gösterince, belki de herkes bunun planlı bir şey olduğunu düşündü. </st><st c="5337">Ben böyle diyorum ama Ala henüz bunları anlatmadı. </st><st c="5388">Olabildiğince ondan bir adım önde olmak, o daha söylemeden bazı şeyleri tahmin etmek ve eğer bir şey söyleyecek, olaya bir yorum getireceksem, bunu bana bu bilgileri vermeden önce yapmak istiyorum. </st><st c="5586">Biliyorum, onu korumamı, ona arka çıkmamı, hele ona acımamı hiç istemiyor. </st><st c="5661">Ağzımdan çıkacak her olumlu sözü teselli olarak algılayacak. </st></p>
			<p><st c="5722">Ala’nın annesi, yani Süreyya kızının parmağı ona doğru kalkınca neden, “Ben yapmadım” diye bağırdı acaba? </st><st c="5828">Sebep her ne olursa olsun bu tepki bir refleks olarak ortaya çıkmış. </st><st c="5897">Yani belki de neden böyle bağırdığını kendi bile bilmiyor. </st><st c="5956">Bunu düşünmedi, hesaplamadı, aniden, öylece çıkıverdi ağzından. </st><st c="6020">Ama neden? </st><st c="6031">Ala’nın anlattıklarından yola çıkacak olursak, o gün bu iki kadın da birbirine öfkeliymiş zaten. </st><st c="6128">Bunu özellikle Esma Sultan her hareketiyle belli ediyormuş. </st><st c="6188">Süreyya’ya gelince; galiba ilk kez onun da sabrının sonu gelmiş ve ilk kez kontrolünü kaybetmek üzereymiş. </st><st c="6295">Eğer ikisi birden yere düşmese belki de o banyoda çok farklı şeyler olacak, Süreyya öfkesini kim bilir nasıl gösterecekmiş Esma Sultan’a. </st><st c="6433">Bugüne kadar bana anlattığı Süreyya, Esma Sultan’ın elini tutmaya, ona karşı çıkmaya yeltenecek bir kadın değil. </st><st c="6546">Muhtemelen Esma Sultan da bunlara güvenerek Süreyya’ya el kaldırdı. </st><st c="6614">Saçı taranırken bunun provalarını yapmış zaten. </st><st c="6662">Ama bu sefer işler onun düşündüğü gibi gitmemiş. </st></p>
			<p><st c="6711">Olayı bu kadar trajik hale getiren ne? </st><st c="6750">Esma Sultan’ın yere düşüp kanlar içinde kalması mı? </st><st c="6802">Hayır, bu değil. </st><st c="6819">Ala, anneyi suçladığının düşünülmesinden rahatsız. </st><st c="6870">Anne ise muhtemelen Ala’yı gerçekten suçluyor. </st><st c="6917">Ala’yı anlayabilmek, onun da kendisini anlayabilmesini sağlamak için işe Süreyya’dan başlamam gerekiyor. </st><st c="7022">O kadın, o gün, orada Esma Sultan’a duyduğu öfkeyi Ala’ya mı yönlendirdi acaba? </st><st c="7102">Onu suçlamasının asıl sebebi bu mu? </st></p>
			<p><st c="7138">Biraz daha hızlı düşünmeliyim. </st><st c="7169">Öfke duygusunun tahrip gücünün ne kadar yüksek olduğunu biliyorum. </st><st c="7236">Bu ailede bu çok tahripkâr duygu adeta kol geziyor. </st><st c="7288">Ruhsal hastalıkların çoğunun kökeninde, özellikle yakınlara karşı duyulan bu yıkıcı öfke duygusu yatar. </st></p>
			<p><st c="7392">– Bu hikâye senin dediğin gibi orada bitmemiş Ala. </st><st c="7443">Şimdi artık hikâyenin sonunu birlikte getirelim. </st><st c="7492">Sence annen neden, “Ben yapmadım” diye bağırdı?</st></p>
			<p><st c="7539">– O yapmadı zaten... </st></p>
			<p><st c="7561">– Ama yine de annenin böyle bir tepki vermesini anlayamadım. </st></p>
			<p><st c="7622">– Belki de ben parmağımla onu gösterince kendini savunmak için öyle söyledi...</st></p>
			<p><st c="7700">– Senin amacın anneni suçlamak mıydı?</st></p>
			<p><st c="7738">– Hayır hayır, değildi... </st></p>
			<p><st c="7765">“Hayır” diyerek çığlık atarken sağ elinin işaretparmağını bütün gücüyle masanın keskin kenarına vurmaya başlıyor. </st><st c="7879">Aman Tanrım! </st><st c="7892">Neredeyse kıracak, paramparça edecek parmağını. </st><st c="7940">Demek bu parmak onun için sürekli mosmordu ve yaralar bir türlü iyileşmiyordu. </st><st c="8019">Demek kendine olan öfkesini bu zavallı parmağa yönlendirdi, acısını ondan çıkarıyor. </st><st c="8104">Aceleyle yerimden kalkıp Ala’ya tekrar sarılıyor ve kolunu sıkı bir kıskaca alıyorum. </st><st c="8190">İçini çekerek hıçkırıklara boğuluyor... </st><st c="8230">Onun bu seferki ağlamalarından çok etkileniyorum. </st><st c="8280">Sanki ağlamıyor, parçalıyor kendini. </st><st c="8317">Bu ne biçim bir acı, Tanrım bu küçük, bu çaresiz kız, bunca yıldır nasıl katlandı bu acılara! </st></p>
			<p><st c="8411">– Ben sana inanıyorum. </st><st c="8434">Sen de inansana! </st></p>
			<p><st c="8451">Yavaşça bırakıyorum onu. </st><st c="8476">Yüzü gözü ıslanmış, saçları yanaklarına yapışmış, burnu akmış, küçücük çocuklar gibi çaresizce bakıyor yüzüme. </st><st c="8587">Biraz ötede duran kâğıt peçetelerden bir deste alıp yüzünü siliyorum. </st><st c="8657">Belki de ilk kez biri, bir kadın, onun gözyaşlarını siliyor. </st></p>
			<p><st c="8718">– Kızdı işte... </st><st c="8734">Kızdı bana annem... </st><st c="8754">Onu suçladığım için kızdı... </st><st c="8783">O gün çok öfkeliydi... </st><st c="8806">İlk kez Esma Sultan’a isyan edecek, onun daha fazla ileri gitmesine izin vermeyecekti... </st><st c="8895">Gözlerindeki pırıltıdan anlamıştım bunu... </st><st c="8938">Ama kader izin vermedi ve zafer... </st><st c="8973">başlamadan bitti.</st></p>
			<p><st c="8990">– Daha önce Esma Sultan’a hiç kızmaz mıydı?</st></p>
			<p><st c="9034">– İçinden kızardı belki... </st><st c="9062">ama bunu hiç belli etmezdi... </st><st c="9092">O gün... </st><st c="9101">belki de kötü şeyler yapacaktı.</st></p>
			<p><st c="9132">– Ama o yapmasa da kötü şeyler oldu.</st></p>
			<p><st c="9169">– O yapmadı ama yine de babaannem öldü... </st><st c="9212">Onun istediği oldu...</st></p>
			<p><st c="9233">– Sen annenin yerinde olsan, ne hissederdin Ala, hiç düşündün mü?</st></p>
			<p><st c="9299">– “Oh” derdim... </st><st c="9317">“Oh oldu... </st><st c="9329">bana yaptıklarının cezasını çekti” derdim... </st><st c="9374">Ondan kurtulduğuma sevinirdim... </st></p>
			<p><st c="9407">Bir insan, bir başkasına bu kadar öfke duyarsa onu öldürmek gelir içinden. </st><st c="9482">O gün belki de Süreyya bunu gerçekten yapmak istedi, hatta yapmaya kalkıştı. </st><st c="9559">Ya da bunu sadece istedi ama gerçekleştirmek için herhangi bir eylemde bulunmadı. </st><st c="9641">Öfkeyi yönelttiği kişi de böyle pat diye ölünce kendini suçladı. </st><st c="9706">Sanki onu bizzat kendisi öldürmüş gibi hissetti. </st><st c="9755">Öfkesini hiç sansür koymadan gösterebildiği tek kişi kızı, yani Ala. </st><st c="9824">Sanki Ala onu Esma Sultan’ı öldürürken yakaladı. </st><st c="9873">Muhtemelen Süreyya o anda tam olarak böyle hissetti. </st><st c="9926">Ala’ya yakalandı. </st><st c="9944">Bir de üstelik Ala’nın parmağı onu gösterince paniğe kapıldı ve “Ben yapmadım” diye haykırdı. </st></p>
			<p><st c="10038">Suç işlerken yakalanmak insanları çok kötü etkiler. </st><st c="10090">Onu, o anda gören herkesi yok etmek isterler. </st><st c="10136">Bu sadece tanığı ortadan kaldırma isteği değildir. </st><st c="10187">Çok başka türlü duygular gizlidir içinde. </st><st c="10229">Sanki en mahrem, en çirkin, en görülmemesi gereken yerleri görülmüş gibi hisseder ve onları gören bu gözleri kör etmek, yok etmek isterler. </st><st c="10369">Ne ceza alacaklarından çok artık asıl düşmanları o gözlerdir çünkü artık suçlu kendine de o gözlerle bakar, baktıkça kendini aşağılar. </st></p>
			<p><st c="10504">Gazetelerde okuduğum cinayet haberleri geliyor aklıma. </st><st c="10559">Cinsel sorunları olan kişiler sıkça cinayet işler. </st><st c="10610">İşte bu cinayetlerde asıl sebep, kişinin bu zayıf, bu çirkin, bu acınası, iğrenç yönünün bir başkası tarafından görülmesi, anlaşılması ve yakalanmasıdır. </st><st c="10764">Aslında kurtulmak istenen şey, kişinin kendine bakan, kendini yargılayan, aşağılayan gözleridir. </st><st c="10861">Sadece cinayet gibi büyük suçlar için değil, kişiyi iç dünyasında rahatsız eden hemen her tür olayda geçerlidir bu kural. </st><st c="10983">Kendisi bilse bile, bir başkasının bu bilgiye ortak olması suçunu artırır ve o kişilerin yok olmasıyla birlikte suç da ortadan kalkacak gibi hisseder kişi. </st><st c="11139">Sanki kimse bilmezse o suç azalacak, onu artık rahatsız etmeyecek, yüreğine diken gibi batmayacaktır. </st></p>
			<p><st c="11241">Yeniden Süreyya’yı düşünüyorum. </st><st c="11273">O, görmekten, bilmekten, hissetmekten çok rahatsızlık duyduğu bazı duygularının kızı Ala tarafından görüldüğünü, sanki suç işlerken ona yakalandığını düşünmüş. </st><st c="11433">Çok kötü... </st><st c="11445">İnsan ruhu, özellikle kara günde giderek kararan daracık, küçücük labirentlerde gezinirken, kendine bir çıkış yolu arıyor. </st><st c="11568">Süreyya’nın bu arayışları hep hüsranla sonuçlanmış ve çıkmaz sokaklarda kaybolup gitmiş. </st></p>
			<p><st c="11657">– Ama o sevinemedi... </st><st c="11679">Annem ölünce ben de sevinememiştim... </st><st c="11717">Hep kendimi suçlamıştım... </st><st c="11744">O da kendini suçladı demek!.. </st><st c="11774">İstediği olunca kendini suçladı...</st></p>
			<p><st c="11808">– Sen de parmağınla onu gösterince...</st></p>
			<p><st c="11846">– Ben de parmağımla onu gösterince suç kesinleşti... </st><st c="11900">Çok acı duydu ve...</st></p>
			<p><st c="11919">– Ve bütün öfkesinin hedefi sen oldun. </st><st c="11959">Suç işlerken yakalanmış biri gibi hissetti kendini. </st><st c="12011">Daha sonra seni çok suçladı mı?</st></p>
			<p><st c="12042">– Hem de nasıl... </st><st c="12061">Bütün olanların tek nedeni olarak beni gördü. </st></p>
			<p><st c="12107">İdam sehpasına giden bir mahkûm kadar umutsuz ve çaresiz bakıyor gözleri. </st><st c="12181">Dünyaya gözlerini açtığı günden itibaren hiç sevilmemek, hiç kabul görmemek, bir de üstelik suçlanmak zor iş. </st><st c="12291">Nietzsche’nin o ünlü sözü geliyor aklıma: “Kaderimizi sevmeliyiz.” İçinde bolca acı da olsa kaderimizi sevmekten başka çaremiz yok ki... </st></p>
			<p><st c="12428">Tüm acılarımız için Freud bize anne babalarımızı, Marx ise toplumdaki üst sınıfları suçlamamız gerektiğini söylüyor. </st><st c="12545">Hindistan karma düşüncesine göre ise hayatımız kendi ektiklerimizin bir meyvesidir ve kendimizden başka kimseyi suçlayamayız. </st></p>
			<p><st c="12671">Aslında sorun kimi suçlayacağımız değil, hayatla, sorunlarımızla, acılarımızla nasıl başa çıkacağımız. </st><st c="12774">İşte karşımda acılar içinde kıvranan bu küçük kıza bunları iyi anlatmam, onun hayatına küçük de olsa bir ışık tutabilmem gerekiyor. </st><st c="12906">Ona ne yapacağını söyleyemem ama kendi yolunu bulabilmesi için fener tutabilirim. </st></p>
			<p><st c="12988">Aydın’ın hasta olduğu günler geliyor aklıma... </st><st c="13035">“Aydın’ı kaybedersem, buna dayanabilecek, yine işimi sevecek, yine başkalarının derdine derman olabilecek, yine o meşhur kahkahalarımı atabilecek miyim?” diye soruyordum kendime. </st><st c="13214">“Yalnızlığımla başa çıkabilecek, güneş batarken her zamanki gibi heyecanlanacak, bol naneli tarhana çorbasının sıcak dumanları yüzüme çarpınca midemden ağzıma doğru yayılan o muhteşem tadı, coşkuyu duyabilecek miyim?” diyordum. </st></p>
			<p><st c="13442">“Sabahları her neredeysem mis gibi kokan Türk kahvesinin peşine düşebilecek, her yudumda derinden bir oh çekebilecek miyim? </st><st c="13566">‘Geç kaldım’ diye, her iş çıkışı eve koşarak gidebilecek miyim? </st><st c="13630">Kendi evinin kapısını bugüne kadar anahtarla hiç açmamış bir kadın olarak, o kapıyı bana heyecanla açan birini bulamazsam ne hissedeceğim? </st><st c="13769">Yağmur’un doğum günlerinde yaşı kadar kırmızı gülü artık ben mi göndereceğim ona?” diye düşünüp duruyordum. </st><st c="13877">İnsanoğlu acıya dayanıklı oluyor. </st><st c="13911">Hele benim gibi bir de çok severek yaptığı bir işi varsa, acılarla başa çıkmak belki mümkün oluyor ama acı çeken insan, acıyı daha iyi anlıyor. </st></p>
			<p><st c="14055">O sırada Ala yavaş yavaş kaldırıyor başını. </st><st c="14099">Gözleri ağlamaktan kan çanağına dönmüş. </st><st c="14139">Melül mahzun bakıyor yüzüme. </st><st c="14168">Uzanıp ellerini tutuyorum. </st><st c="14195">Hafifçe gülümsüyorum ona. </st></p>
			<p><st c="14221">– Hadi Ala, bitirelim şu işi. </st><st c="14251">Hikâyenin sonunu da dinlemek istiyorum. </st></p>
			<p><st c="14291">Başını sallıyor. </st><st c="14308">O da istiyor anlatmayı. </st><st c="14332">Elinin tersiyle yüzünü sildikten sonra anlatmaya devam ediyor:</st></p>
			<p><st c="14394">– Babaannem ambulansla hastaneye götürüldükten sonra... </st><st c="14451">herkes birden bağırıyor, anneme bu ölümün hesabını soruyordu... </st><st c="14515">Polisler hemen gelip götürdü annemi... </st><st c="14554">Gitmeden önce annem yüzüme öyle bir bakmış, bacağıma öyle bir çimdik atmıştı ki... </st><st c="14637">acıdan gözlerimden yaş gelmiş, herkes benim olay nedeniyle ağladığımı sanmıştı... </st><st c="14719">Rüyada gibiydim... </st><st c="14738">Kime ne söyleyeceğimi bilemiyor, bön bön bakıyordum insanların yüzüne... </st><st c="14811">Oysa hem evdekiler, hem de polisler olayın tek tanığı olarak hep bana soru soruyorlardı... </st><st c="14902">Akşama doğru polisler beni önce emniyete götürdü... </st><st c="14954">oradan da babama teslim ettiler... </st><st c="14989">Annem benim yüzümden hapse girdi. </st></p>
			<p><st c="15023">– Senin yüzünden değil! </st><st c="15047">Sen onu göstermesen de ev halkı suçlayacakmış anneni. </st><st c="15101">Baban ne yaptı?</st></p>
			<p><st c="15116">– Babam ilk günler ne yapacağını bilemedi... </st><st c="15162">Üç gün boyunca evin erkekleri sabahlara kadar hastane kapısında beklediler... </st><st c="15240">“Esma Sultan bundan da kurtarır kendini” diyordu gelinler ama öyle olmadı... </st><st c="15317">Üçüncü gece öldü... </st><st c="15337">Hem babam, hem de amcalarım çok ağladılar... </st><st c="15382">Zaten bütün memleket akın akın bizim eve gelmişti... </st><st c="15435">Herkes olayı soruyor, gelinler anlatırken hep annemi suçluyorlardı... </st><st c="15505">Herkes Esma Sultan’ı annemin özellikle ittiğinden... </st><st c="15558">yani annemin öldürdüğünden emindi... </st><st c="15595">Hatta babamı bile bu işe karıştıranlar oldu... </st><st c="15642">“Bu planı belki de birlikte yaptılar” bile dediler... </st><st c="15696">Çünkü babamın da ona içten içe çok kızdığını herkes biliyordu... </st><st c="15761">Babamın bütün yetkilerini elinden almış... </st><st c="15804">yedi yıl hapis yatmasına göz yummuş... </st><st c="15843">bu yıllar içinde bir kez bile onu ziyarete gitmemişti... </st><st c="15900">Bunlar bütün milletin dilindeydi zaten... </st><st c="15942">Babam belki de ilk kez, kendisiyle birlikte eşine de haksızlık edildiğini fark etti... </st><st c="16029">Sanırım annemin böyle bir şey yapabileceğine hiç inanmadı babam... </st><st c="16096">Amcalarım değilse bile... </st><st c="16122">yengelerim çok üzülür gibi yapsalar da... </st><st c="16164">Esma Sultan’dan kurtuldukları için hepsi de çok memnundu... </st><st c="16224">Şimdi kurtulmaları gereken birileri daha vardı... </st><st c="16274">Ne annemi, ne babamı ne de beni istiyorlardı o evde... </st><st c="16329">Tam da her şey istedikleri gibi gelişmiş, bir anda hepimizden kurtulma ihtimali doğmuştu... </st><st c="16421">Babam annemi ziyarete gitse, buna bile kızıyorlar... </st><st c="16474">onu artık bu evde istemediklerini açık açık söylüyorlardı.</st></p>
			<p><st c="16532">– Sana nasıl davranıyorlardı?</st></p>
			<p><st c="16562">– Belki ilk kez iki yengem de o ara bana yakın ve ilgili davranıyorlardı... </st><st c="16639">“Yazık... </st><st c="16649">annesi de hapiste” filan diyorlardı... </st><st c="16688">ama sevinçten ikisinin de içi içine sığmıyor... </st><st c="16736">beni adeta ödüllendiriyorlardı... </st><st c="16770">Çünkü olayda öyle veya böyle benim de bir rolüm var gibi geliyordu onlara... </st><st c="16847">Bir süre sonra annem tahliye edildi... </st><st c="16886">ve mahkeme gıyabında devam etti... </st><st c="16921">Biz hemen o ara Ankara’ya geldik... </st><st c="16957">işte bu eve taşındık... </st><st c="16981">Bir kâbus bitti... </st><st c="17000">öteki başladı.</st></p>
			<p><st c="17014">– Kolay değil yaşadıkların ama hayat böyle işte. </st><st c="17064">Bazen olmadık işler geliyor insanın başına. </st><st c="17108">O zamanlar üstelik çok küçükmüşsün. </st><st c="17144">Bütün bunlarla nasıl başa çıktın?</st></p>
			<p><st c="17177">– Başa çıktığım söylenemez... </st><st c="17208">Kendimi bildim bileli yaşamaktan da, ben olmaktan da nefret ettim... </st><st c="17277">Nefret duygularımı ifade etmeye yetmiyor... </st><st c="17321">İğrendim kendimden... </st><st c="17343">Çünkü annem açıkça iğrenirdi benden... </st><st c="17382">Babam zaten ayyaşın tekiydi... </st><st c="17413">Her akşam kafayı çekerdi... </st><st c="17441">Ama bugün varsam... </st><st c="17461">yaşıyorsam... </st><st c="17475">yine de bunu o ayyaşa borçluyum... </st><st c="17510">çünkü anneme kalsa çoktan öldürürdü beni.</st></p>
			<p><st c="17551">– Öldürür müydü? </st></p>
			<p><st c="17569">Bu söz içimi ürpertiyor. </st><st c="17594">“Öldüresiye döverdi” dediği oldu ama onu açıkça öldürmek istediğini ilk kez söylüyor. </st><st c="17680">Dünyaya geldiğimiz günden beri bize en yakın insan annemizdir. </st><st c="17743">Bizi o korur, o kollar, besler, büyütür, bağrına basar, sever bizi. </st><st c="17811">Ala’nın annesi, onu öldürmek istiyor. </st></p>
			<p><st c="17849">– Öldürürdü... </st><st c="17864">Öyle çok döverdi ve bana öyle bir bakardı ki... </st><st c="17912">onun bu bakışlarından çok korkardım... </st><st c="17951">Arada bir, “Anne, beni öldürecek misin?” diye sorardım... </st><st c="18009">Babamdan korkmasa çoktan ölmüştüm... </st><st c="18046">ama babamdan korkardı... </st></p>
			<p><st c="18071">– Ala!</st></p>
			<p><st c="18077">– Efendim!</st></p>
			<p><st c="18088">– Gerçekten annen seni öldürmek istedi mi?</st></p>
			<p><st c="18131">– Hem de kaç kere... </st><st c="18153">ama babam anladı beni öldüreceğini... </st><st c="18191">Tıpkı onun beni dövdüğü gibi babam da akşam eve gelince annemi döverdi... </st><st c="18265">Bazen yoldan geçenler bu sesleri duyar... </st><st c="18307">ve yakındaki karakola haber verirlerdi... </st><st c="18349">Kaç kere kapıya polis geldi.</st></p>
			<p><st c="18377">– Annen mi bağırırdı?</st></p>
			<p><st c="18399">– Herkes bağırırdı... </st><st c="18422">Annem beni döverken benim yerime o bağırırdı.</st></p>
			<p><st c="18467">– Sen bağırmaz mıydın?</st></p>
			<p><st c="18490">– Ben korkudan bağıramazdım bile... </st><st c="18527">Akşam da annemin yediği dayaklar sırasında... </st><st c="18573">bu sefer de ikisi birden bağırırdı. </st></p>
			<p><st c="18609">– Öyle durumlarda sen ne yapardın?</st></p>
			<p><st c="18643">– Hemen ayakaltından yok olur... </st><st c="18677">ama bir yandan da birisi ölecek diye korktuğumdan... </st><st c="18730">kapının aralığından olanları seyrederdim.</st></p>
			<p><st c="18771">– Annen de babana saldırır mıydı?</st></p>
			<p><st c="18805">– Hem de nasıl saldırırdı... </st><st c="18835">ama babam güçlü kuvvetli bir adamdı... </st><st c="18874">Gücü yetmezdi babama... </st><st c="18898">Özellikle babam onun beni çok dövdüğünü anladıktan sonra acıma duygusunu tamamen kaybetti... </st><st c="18991">Tıpkı annem gibi... </st><st c="19011">neresi denk gelirse vururdu... </st><st c="19042">Kaç kere annemin kafası yarıldı... </st><st c="19077">kolu kırıldı. </st></p>
			<p><st c="19091">– O derece ha?</st></p>
			<p><st c="19105">– Bir keresinde annemin kolu aylarca alçıda kaldı... </st><st c="19159">O zaman bile beni ayaklarıyla tekmelemeye çalışırdı... </st><st c="19214">ama ben kaçardım... </st><st c="19234">Kolundaki alçı çıkmasın diye çok dua etmiştim. </st></p>
			<p><st c="19281">Sözün burasında duruyor ve gözlerinin altından, utanarak yüzüme bakıyor. </st></p>
			<p><st c="19354">– Sizce ben çok kötü bir kız mıyım?</st></p>
			<p><st c="19389">– Neden kötü kız olasın? </st><st c="19415">Bütün bu yaşananlardan sonra, düşünüyorum da, sen çok iyi bir kızsın! </st></p>
			<p><st c="19485">Duyduklarına inanmak istiyor da, inanamıyor gibi mahzun, üzgün bakıyor yüzüme. </st></p>
			<p><st c="19564">– Demek tek suçun anneni parmağınla göstermek?</st></p>
			<p><st c="19610">– Bu az bir suç mu?.. </st><st c="19633">Bu yüzden aylarca hapiste yattı.</st></p>
			<p><st c="19665">– Polislere sorgu sırasında ne dedin?</st></p>
			<p><st c="19703">– Gördüğümü anlattım.</st></p>
			<p><st c="19725">– Yani doğruları söyledin.</st></p>
			<p><st c="19752">– Evet... </st><st c="19763">ama evdeki herkes polise olayı başka türlü yansıttı. </st><st c="19816">Benim olayı gördüğümü... </st><st c="19841">Esma Sultan’ın “soyka” diye bağırdığını... </st><st c="19884">annemin de buna kızıp ona saldırdığını... </st><st c="19926">özellikle ittiğini... </st><st c="19948">benim de zaten ilk anda parmağımla annemi göstererek olayı doğruladığımı söylediler. </st><st c="20033">Ben polise doğruyu anlattım... </st><st c="20064">ama sanki annemden korktuğum için olayı çarpıttığımı düşündüler. </st><st c="20129">Kader işte... </st><st c="20143">Annemin hayatta en çok değer verdiği kişi Esma Sultan’dı... </st><st c="20203">ama ölümü annemin elinden oldu. </st><st c="20235">En azından insanlar böyle düşündüler. </st><st c="20273">Babam gerçekten katildi, ama sonunda annem de bu damgayı yedi... </st><st c="20338">Yani benim hem annem, hem de babam katil... </st><st c="20382">Annem bunu hiç yediremedi kendine... </st><st c="20419">Yıllardır köle gibi peşinden koştuğun insanın katili olarak damgalanmak zor olsa gerek... </st><st c="20509">Bütün bu yaşananlarda benim de bir payım, bir rolüm, istemeyerek de olsa bir suçum var mı, şimdi artık bunu bilmiyorum. </st><st c="20629">Siz kafamı karıştırdınız benim... </st><st c="20663">Annem beni suçladıkça, ben de kendimi suçlu sanıyordum. </st><st c="20719">Asıl suçum galiba ölmemek, hayatta kalmaktı. </st><st c="20764">Belki de annem en çok bunun için kızıyordu bana... </st><st c="20815">Ben de normal bir ailede doğsaydım, annem babam katil olmasaydı, beni sevseydi, bu dünya nasıl bir dünya olurdu acaba? </st><st c="20934">Ben de onları severdim belki o zaman... </st><st c="20974">Hatta kendimi bile severdim belki de... </st><st c="21014">Çocuklar anne babalarını seviyorlar... </st><st c="21053">Okulda anladım bunu... </st><st c="21076">O zaman çok şaşırmıştım buna... </st><st c="21108">Ben annemi tek bir an sevdim. </st><st c="21138">O da o gün banyoda gözlerinden kıvılcımlar çıkarken oldu. </st><st c="21196">O gün başka türlü bir kadındı benim annem... </st><st c="21241">Sıcaktan yanakları kızarmış, daha güzel olmuştu. </st><st c="21290">İlk kez ona hayranlık duymuştum. </st><st c="21323">“İşte bu kadın benim annem” demiştim. </st><st c="21361">Başı dik, gururlu, güçlü bir kadındı o...Çok kısa sürdü, sonra yine eski annem oldu... </st></p>
			<p><st c="21448">Ne kadar insanca bir duygu! </st><st c="21476">Çocukken hepimiz arkamızda duran güçlü anne babalar isteriz. </st></p>
			<p><st c="21537">– Seni dinlerken psikiyatrinin babası Sigmund Freud geldi aklıma. </st><st c="21603">Onun babasıyla ilgili böyle bir anısı vardır. </st><st c="21649">Freud, megaloman, kendine çok güvenen bir adamdı. </st><st c="21699">Babasıyla ilgili hem unutamadığı, hem de affedemediği bir anısı vardır. </st><st c="21771">Freud çocukken babası bir gün kaldırımda yürüyormuş. </st><st c="21824">Onu gören bir Alman, adamın başındaki şapkaya vurup yere düşürdükten sonra, “Kaldırımdan in Yahudi!” diye onu azarlamış. </st><st c="21945">O zamanlar Yahudiler aşağılık bir ırk olarak görüldüğü için, kaldırımda yürümelerine bile izin verilmezmiş. </st><st c="22053">Freud’un babası bu söz üzerine kaldırımdan inmiş, yerden şapkasını almış ve bir şey söylemeden oradan uzaklaşmış. </st><st c="22167">Freud bu olayı babasından dinlemiş ve o zaman büyük bir hayal kırıklığı yaşamış. </st><st c="22248">Kendine olan güveni büyük bir yara almış ve babasını bu tavrından dolayı ömür boyu affetmemiş. </st><st c="22343">Koca Freud, bu kadarcık bir olaydan dolayı çok ağır bir darbe aldığını yazar uzun uzun. </st><st c="22431">Üstelik olayı görmemiş, sadece dinlemiş.</st></p>
			<p><st c="22471">– Bunu bilmiyordum... </st><st c="22494">O bile babası Almanlara boyun eğdiği için yaralandı demek! </st></p>
			<p><st c="22553">– Öyle olmuş. </st><st c="22567">Ama gördüğün gibi Freud bile böyle bir olaydan etkilenebiliyor ama yine de sonunda bütün dünyada çığır açan bir bilimin yaratıcısı olmaktan da geri kalmıyor. </st><st c="22725">Sendeki yaralar da kapanacak bir gün. </st><st c="22763">Kim bilir bu aklınla sen neler yapacaksın!</st></p>
			<p><st c="22805">– Buna gerçekten inanıyor musunuz?</st></p>
			<p><st c="22840">– Ben inanıyorum. </st><st c="22859">Geriye, buna seni de inandırmak kalıyor. </st></p>
			<p><st c="22900">Gözlerini sonuna kadar açmış, heyecanla bakıyor yüzüme. </st><st c="22956">Bu bakışta umut var, uzun süredir gözlerinde aradığım ama bir türlü bulamadığım umut... </st></p>
			<p><st c="23044">– Kahve için teşekkürler, meğer ne güzel kahve yaparmışsın sen.</st></p>
			<p><st c="23107">– Ay, bir de öyle deyip beni mahcup etmeyin.</st></p>
			<p><st c="23152">– Gerçek söylüyorum. </st><st c="23174">Ben öyle her kahveyi beğenmem. </st><st c="23205">Sen istersen her şeyin en iyisini yapabiliyorsun. </st><st c="23255">Sana güvenmekte haklıyım. </st><st c="23281">Çok kötü şeyler yaşamışsın Ala. </st><st c="23313">Hem de çok küçücükken yaşanmış bunlar. </st><st c="23352">Artık kendini suçlama. </st><st c="23375">Kader dediğin, oynak bir kadın gibidir. </st><st c="23415">Ne yapacağı belli olmaz. </st><st c="23440">Geçmişte çok üzmüş seni ama aynı kader gelecekte yüzüne gülebilir. </st><st c="23507">Sen de ona biraz omuz ver. </st><st c="23534">Ben yanındayım. </st><st c="23550">Birlikte iyi şeyler yapabiliriz gibi geliyor bana.</st></p>
			<p><st c="23600">– Henüz iyiyi tanımıyorum ben... </st><st c="23634">Ama sizin bu sözlerinizden sonra... </st><st c="23670">içimde tuhaf kıpırtılar oluyor.</st></p>
			<p><st c="23701">– Hayat sana nasıl kötüyü tanıttıysa, bir gün iyiyi de tanıtacak. </st><st c="23768">Eh, artık ben gideyim. </st><st c="23791">Sen de toparlan artık. </st><st c="23814">Bundan sonra seni çok daha iyi görmek istiyorum.</st></p>
			<p><st c="23862">– İnşallah... </st><st c="23877">Buraya kadar geldiniz... </st><st c="23902">bu tozun, pisliğin içinde oturdunuz... </st><st c="23941">Bütün bunları benim için yapıyorsunuz... </st><st c="23982">Size nasıl teşekkür etsem bilmem ki... </st></p>
			<p><st c="24021">Birlikte ayağa kalkıyoruz. </st><st c="24048">Kapıya kadar uğurluyor beni, hatta arabamın kapısını bile kendi açıyor. </st><st c="24120">Yol boyu aklım Ala’da ve o evde kalıyor. </st><st c="24161">Çok acıklı, çok etkileyici bir film seyrettikten sonra sinemadan çıkan insanlara benziyorum. </st><st c="24254">İçimde hüzün, aklım seyrettiğim filmde kaldı. </st><st c="24300">Öyle bir evde, yapayalnız bir genç kız nasıl yaşar? </st></p>
			<p><st c="24352">Anne babasının ne zaman ve nasıl öldüklerinden hiç söz etmedi henüz. </st><st c="24421">Bir trajedi de orada yaşanmamıştır inşallah! </st><st c="24466">Artık kliniğe gitmek istemiyorum. </st><st c="24500">Şimdi doğruca eve gitmek geliyor içimden. </st><st c="24542">Sıcacık, tertemiz, huzurlu evime... </st></p>
		</div>
<div id="charCountTotal" value="24578"></div></body>
</html>
