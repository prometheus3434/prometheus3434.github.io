<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>HAYATA DÖN</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-4" xml:lang="tr-TR">
<div>
<p><st c="0">– Açık açık söylüyorsunuz ha?</st></p>
			<p><st c="30">– Sana bir sır veriyormuşum gibi yapma lütfen. </st><st c="78">Senden hoşlanmadığım belli olmuyor mu?</st></p>
			<p><st c="116">– Ben olsam... </st><st c="132">ben de hoşlanmazdım.</st></p>
			<p><st c="152">– İlk kez akıllıca bir şey söyledin.</st></p>
			<p><st c="189">– Herkesle... </st><st c="204">böyle açık mı konuşursunuz?</st></p>
			<p><st c="231">– Nasıl yani?</st></p>
			<p><st c="245">– Benim bildiğim... </st><st c="266">psikiyatristler böyle yapmaz... </st><st c="298">Hep oyun oynarlar... </st><st c="319">İçlerinden geleni yapamazlar. </st><st c="349">Oyunun kuralları vardır. </st><st c="374">Kurallara uymak zorundadırlar... </st><st c="407">Doğal olamazlar... </st><st c="426">Nerede ne söyleyecekleri baştan bellidir. </st><st c="468">Benim gibilerinden kurtulmanın bir yolunu bulurlar. </st><st c="520">Onun bile kuralları vardır. </st><st c="548">Bunu böyle açık açık söylemezler... </st><st c="584">Kendilerine gelen birine... </st><st c="612">“Senden hoşlanmadım” demezler. </st><st c="643">Bunu başka türlü anlatırlar... </st><st c="674">O kelimeleri kullanmazlar... </st><st c="703">Onlar da kullanmadı zaten... </st><st c="732">Ama ben anladım... </st><st c="751">Onun için cezalandırdım onları... </st></p>
			<p><st c="785">Kim bilir öteki meslektaşlarıma neler yaptı? </st><st c="830">Çok bilinçli, planlı davranıyor demek! </st><st c="869">Üstelik psikiyatriye de yabancı değil. </st><st c="908">Biraz önce söyledikleri doğru! </st><st c="939">Hastaya böyle yapılmaz! </st><st c="963">Bunu ben de biliyorum ama sanki ok yaydan çıktı ve çok istesem de artık bu ilişkiyi düzeltemiyorum. </st></p>
			<p><st c="1063">– Onlara neler yaptın?</st></p>
			<p><st c="1085">– Son gidişlerim hep olay çıkarmak içindi...</st></p>
			<p><st c="1130">– Ne yapıyordun?</st></p>
			<p><st c="1147">– Buradakine benzer şeyler... </st><st c="1178">Değer verdikleri her şeyi kırdım... </st><st c="1214">Her yeri kirlettim... </st><st c="1236">Onları kızdırdım... </st><st c="1256">Üzdüm...</st></p>
			<p><st c="1264">– Güvenmediğin, seni iyi edemeyeceğini düşündüğün doktora bir daha gitmezsin. </st><st c="1343">Sen öyle yapmıyorsun, cezalandırıyorsun onları. </st></p>
			<p><st c="1391">– Cezayı hak ettiler.</st></p>
			<p><st c="1412">– Suçları ne?</st></p>
			<p><st c="1426">– Hiçbiri beni sevmedi.</st></p>
			<p><st c="1450">– Doktor her baktığı hastayı sevecek mi? </st></p>
			<p><st c="1492">Bunu ben mi söylüyorum? </st><st c="1516">Bir kere daha canım sıkılıyor. </st><st c="1547">Derin bir nefes alıp içime oturan sıkıntıdan kurtulmaya çalışırken, o konuşmaya devam ediyor: </st></p>
			<p><st c="1641">– Olsun... </st><st c="1652">Birazcık sevgi benim de hakkım... </st><st c="1686">Ben sizin kitaplarınızı okudum... </st><st c="1720">Siz hastalarınızı çok seviyorsunuz... </st><st c="1758">Okuyunca hemen size gelecektim... </st><st c="1792">Sonra vazgeçtim... </st><st c="1811">“Ya o da beni sevmezse?” dedim... </st><st c="1845">“Bu daha da kötü... </st><st c="1865">Hepsini seviyor... </st><st c="1884">bir beni sevmiyor...” </st></p>
			<p><st c="1906">Söylediklerinin hepsi de doğru! </st><st c="1938">Ben, hastalarımı çok severim. </st><st c="1968">Onu da sevebilmeyi çok isterdim doğrusu ama olmadı, yapamadım. </st></p>
			<p><st c="2031">Üstelik sadece sevilmek için doktora gelmek ne garip! </st><st c="2085">O kadar mı yalnız? </st></p>
			<p><st c="2104">– İlk baştan böyle yapmasaydın, belki başka türlü olurdu ilişkimiz. </st><st c="2172">Belki seni anlamaya çalışırdım. </st></p>
			<p><st c="2204">– Yine de hoşlanmazdınız benden... </st><st c="2239">Bundan eminim...</st></p>
			<p><st c="2255">– Eminsin?</st></p>
			<p><st c="2266">– Evet... </st><st c="2277">Eminim...</st></p>
			<p><st c="2286">– Ama sana çok saygılı davranacak ve seninle gerçekten ilgilenecektim.</st></p>
			<p><st c="2357">– Ben bunu istemiyorum.</st></p>
			<p><st c="2381">– Sadece sevilmek için doktora gelmek hiç de akıllıca değil.</st></p>
			<p><st c="2442">– Sadece sevilmek için değil... </st><st c="2475">Sevilerek bakılmak... </st><st c="2497">büyütülmek için... </st></p>
			<p><st c="2516">– İlginç şeyler söylüyorsun. </st><st c="2545">Bence gerçekten bir ruh hekimine ihtiyacın var senin.</st></p>
			<p><st c="2598">– Var... </st><st c="2608">Var, var, var.</st></p>
			<p><st c="2622">– Ama kendi yoluna kendin taş koyuyorsun.</st></p>
			<p><st c="2664">– Umut yok... </st></p>
			<p><st c="2679">– Belli oluyor.</st></p>
			<p><st c="2694">– Son umudum sizdiniz.</st></p>
			<p><st c="2717">– Onu da kendi ellerinle kırdın.</st></p>
			<p><st c="2750">– Benden... </st><st c="2763">kurtulmaya çalışıyorsunuz.</st></p>
			<p><st c="2789">– Öyle yapıyorum.</st></p>
			<p><st c="2807">– Ötekiler gibi...</st></p>
			<p><st c="2826">– Ama sen bana hiç şans vermedin.</st></p>
			<p><st c="2860">– Keşke verseydim... </st><st c="2882">Keşke beni affetseniz...</st></p>
			<p><st c="2906">– Bu neyi değiştirecek?</st></p>
			<p><st c="2930">– Hep böyle dürüst olsanız... </st><st c="2961">Hep böyle açık konuşsanız... </st><st c="2990">Kızsanız bile... </st><st c="3007">bunu söyleseniz... </st><st c="3026">Hiç sevmeseniz bile... </st><st c="3049">bunu da açıkça söyleseniz...</st></p>
			<p><st c="3077">– Eee?</st></p>
			<p><st c="3084">– O zaman... </st><st c="3098">Ancak o zaman... </st><st c="3115">Belki...</st></p>
			<p><st c="3123">– Belki ne?</st></p>
			<p><st c="3135">– Belki de size gelirdim...</st></p>
			<p><st c="3163">– Bana gelmek için şartların var demek?</st></p>
			<p><st c="3203">– Var... </st><st c="3213">Ama... </st><st c="3220">Siz bana hâlâ kızıyorsunuz.</st></p>
			<p><st c="3247">– Evet, kızıyorum.</st></p>
			<p><st c="3266">– Bu iyi... </st><st c="3279">Açık konuşmaktan vazgeçmiyorsunuz... </st><st c="3316">Şartımı geri aldım...</st></p>
			<p><st c="3337">– Neden? </st></p>
			<p><st c="3347">– Zaten ben istemesem de... </st><st c="3375">böyle yapacaksınız... </st><st c="3397">Şimdi lütfen beni affedin... </st><st c="3426">Size tekrar gelmeme... </st><st c="3449">izin verin.</st></p>
			<p><st c="3460">– Olmaz. </st><st c="3470">Tedaviyi çok olumsuz etkiler bu durum. </st><st c="3509">İnsan kızdığı birine profesyonel yardım veremez.</st></p>
			<p><st c="3557">– Tam tersi... </st><st c="3573">Sizi kızdırmak için uğraşmam gerekmeyecek... </st></p>
			<p><st c="3618">– Gittiğin diğer doktorları kızdırmaya mı uğraşıyordun?</st></p>
			<p><st c="3673">– Hı hı...</st></p>
			<p><st c="3684">– Böyle tedavi mi olur? </st><st c="3709">Sonra da onlara kızıyorsun. </st><st c="3737">Belki bıraksan sana yardımcı olacaklardı. </st><st c="3779">Neden yapıyorsun bunu?</st></p>
			<p><st c="3801">– Gerçek duygularını... </st><st c="3826">görmek için.</st></p>
			<p><st c="3838">– Sen ne biçim bir kızsın! </st><st c="3866">Yardım istediğin birini kızdırarak asıl kötülüğü kendine yapmıyor musun?</st></p>
			<p><st c="3938">– Bana değer vermediler... </st><st c="3966">Benden hemen vazgeçtiler... </st><st c="3994">Hiç direnmediler... </st><st c="4014">Kızdılar, belli etmediler... </st></p>
			<p><st c="4043">– Sürekli sınava tabi tutmuşsun onları. </st><st c="4083">Bunlar normal davranışlar değil. </st><st c="4116">Sağlıklı insanlar yapmaz bunları. </st><st c="4150">Senin gerçekten yardıma ihtiyacın var. </st><st c="4189">Burası büyük bir kurum. </st><st c="4213">Seni başka bir arkadaşıma yönlendireyim.</st></p>
			<p><st c="4253">– Siz de beni... </st><st c="4271">başınızdan atıyorsunuz.</st></p>
			<p><st c="4294">– Böyle başlayan bir ilişkinin sana faydası olmaz. </st><st c="4346">İnan bana! </st></p>
			<p><st c="4357">– Benden... </st><st c="4369">o kadar kolay kurtulamayacaksınız...</st></p>
			<p><st c="4405">– Şimdi de beni tehdit mi ediyorsun? </st></p>
			<p><st c="4443">Köşeye kıstırılmış bir hayvanın korku dolu bakışlarını görüyorum gözlerinde. </st><st c="4520">Aslında bütün öfkeme rağmen onu buradan göndermek istemiyorum. </st><st c="4583">Burada ona yardım edebilecek pek çok arkadaşım var. </st></p>
			<p><st c="4635">Artık istesem de ben onun için doğru seçim değilim. </st><st c="4687">Hastasına çok kızan bir doktor, ona yardımcı olamaz. </st><st c="4740">Bu kıza bunu yeterince anlatamadım mı acaba? </st></p>
			<p><st c="4785">– Hayır... </st><st c="4796">Bu bir tehdit değil... </st><st c="4819">Bir amaç... </st><st c="4831">Bir umut ışığı... </st><st c="4849">İlk kez kendim için bir şey yapacağım... </st><st c="4890">Sizi kazanabilmek için savaşacağım...</st></p>
			<p><st c="4927">– Biraz önceki teklifimi iyi değerlendir. </st></p>
			<p><st c="4970">– Bana merhamet etmeyin... </st><st c="4997">Bunu bir daha sakın yapmayın... </st></p>
			<p><st c="5029">Kendisine merhamet edilmesini de istemiyor. </st><st c="5073">İyi ama ne istiyor bu kız? </st><st c="5100">Ne yapıp edip onu burada bir başka meslektaşımın görmesini sağlamalıyım. </st></p>
			<p><st c="5173">– Söylediklerimi yanlış değerlendiriyorsun. </st><st c="5217">Şimdi bu odadan birlikte çıkalım ve sana çok güvendiğim bir başka arkadaşımdan randevu alayım. </st><st c="5312">Tamam mı?</st></p>
			<p><st c="5321">– Beni kandıramayacaksınız. </st></p>
			<p><st c="5350">Aslında ona yardım etmek istiyorum ama buna izin vermiyor ki... </st></p>
			<p><st c="5414">– Sahi adın neydi senin?</st></p>
			<p><st c="5438">– Adımı sormak... </st><st c="5457">aklınıza geldi demek!</st></p>
			<p><st c="5478">– Senin yerinde olsam bu işi daha fazla uzatmazdım. </st><st c="5531">Baştan beri yanlış yapıyorsun. </st><st c="5562">Yeter!</st></p>
			<p><st c="5568">– Adım Ala!.. </st><st c="5583">Beni istemeseniz de... </st><st c="5606">benden kurtulamayacaksınız... </st></p>
			<p><st c="5636">– Hadi kalk! </st><st c="5649">Birbirimizi daha fazla kırmadan, incitmeden bitirelim bu işi. </st></p>
			<p><st c="5711">Kafam karmakarışık oluyor. </st><st c="5738">Bir yandan ona gerçekten kızıyorum, bir yandan da onunla ilgili düşünmekten kendimi alamıyorum. </st><st c="5834">Onun tedavisini üstlenmem doğru olmaz ama bir yandan deli deli davranıp bir yandan da akıllı akıllı konuşuyor. </st></p>
			<p><st c="5945">– Hadi kalk. </st><st c="5958">Sana ayırdığım vakit çoktan bitti.</st></p>
			<p><st c="5992">– Kalkmayacağım işte... </st><st c="6017">Beni buradan gönderemeyeceksiniz... </st><st c="6053">Gerekirse burayı darmadağın edeceğim... </st><st c="6093">ama gitmeyeceğim.</st></p>
			<p><st c="6110">– Ne istiyorsun? </st></p>
			<p><st c="6128">Bir yandan çocuk gibi omuzlarını silkerken bir yandan da öfkeyle bakıyor yüzüme. </st><st c="6209">Buraya yardım istemeye değil, zarar vermeye gelmiş. </st><st c="6261">Daha gelmeden kafasına koymuş bunu. </st><st c="6297">İyilikle, güzellikle bu işin altından kalkamayacağım belli oldu. </st><st c="6362">Baştan beri ondan hoşlanmamakta haklıymışım demek! </st><st c="6413">Masamdan bir komutan edasıyla kalkıyorum. </st><st c="6455">Artık ben de onun kadar öfkeliyim. </st></p>
			<p><st c="6490">– Kalk ayağa! </st><st c="6504">Kalk dedim! </st><st c="6516">Şimdi efendi efendi çıkacaksın bu odadan. </st><st c="6558">En küçük bir yanlışında başına gelecekleri sen düşün. </st></p>
			<p><st c="6612">Böyle diyerek yanına gidiyorum. </st><st c="6644">Benim ne kadar kararlı olduğumu görünce ağır ağır ve istemeye istemeye yerinden kalkıp kapıya doğru gidiyor. </st><st c="6753">Tam çıkarken soruyorum:</st></p>
			<p><st c="6776">– Sen vizite ücretini ödemiş miydin?</st></p>
			<p><st c="6813">– Ödedim.</st></p>
			<p><st c="6823">– Çıkarken onu da al.</st></p>
			<p><st c="6845">– Neden?</st></p>
			<p><st c="6854">– Çünkü bu randevuda yapılması gerekenler yapılmadı. </st><st c="6908">Hadi güle güle... </st></p>
			<p><st c="6926">Ben ona böyle bağırırken gözlerim salonda bu manzarayı merakla izleyen insanlara takılıyor. </st><st c="7018">O ise yalvaran gözlerle bakıyor bana. </st><st c="7056">Ne oldu, nereye gitti o öfke kusan bakışlar? </st><st c="7101">Hem ne biçim bir durum bu böyle? </st><st c="7134">Kendimi zalim bir kadın gibi hissettiriyor bana. </st></p>
			<p><st c="7183">Sekreter masasında Didem oturuyor. </st><st c="7218">Salon sandığımın aksine çok dolu! </st><st c="7252">Orta yaşlı bir hanım, kızlı erkekli üç dört genç, annesinin eteğinin dibinden ayrılmayan küçük bir oğlan çocuğu ve ortalıkta gergin adımlarla volta atan orta yaşlı, kır saçlı, heybetli bir adam var. </st><st c="7451">Elinde bir kehribar tespihle salonda dolaşıp duruyor. </st><st c="7505">Yerlere bakıyorum, biraz önceki izler temizlenmiş, halı hâlâ ıslak ve lekeler tam çıkmamış. </st><st c="7597">Oturanların hepsinin gözü bizde! </st><st c="7630">Bir bana, bir de yalvaran gözlerle bana bakan kürdan gibi kıza bakıyorlar. </st></p>
			<p><st c="7705">Şimdi kim bilir bu insanlar hakkımda neler düşünüyor... </st><st c="7761">Normalde bunu hiç yapmam ben. </st><st c="7791">Her zaman dikkatli ve kontrollüyümdür. </st><st c="7830">Ama bugün olanlar oldu. </st><st c="7854">Odamın kapısında adım yazdığına göre, hastasına son derece sert ve saygısız davranan bu öfkeli kadının kim olduğunu hepsi biliyor. </st><st c="7985">Hay Allah, ben şimdi nasıl düzelteceğim bu berbat durumu! </st><st c="8043">Şu sevimsiz kız da olanların farkında. </st><st c="8082">Kızım bari bir an önce çık git de bitsin bu film. </st><st c="8132">Hâlâ ne sallanıp duruyorsun? </st></p>
			<p><st c="8161">Didem’in masasına doğru yaklaşıyor ve “Aşağıdakilere söyle, vizite ücretini iade etsinler” diyorum. </st><st c="8261">Yavaş da söylesem, bunu da herkes duyuyor. </st><st c="8304">Didem zaten beni görür görmez ayağa fırlamış, korkulu gözlerle bana bakıyor. </st><st c="8381">Bu kıza ne oldu böyle? </st><st c="8404">Benim bu gergin halimden mi korktu acaba? </st><st c="8446">Bir an önce odama girmek, kapıyı kapatmak, mümkünse arkadan kilitlemek ve bu bataklıktan çıkmak istiyorum. </st><st c="8553">Tam arkamı dönüp odama girmek üzereyken Didem yavaşça başını bana doğru yaklaştırıp fısıltı halinde bir şeyler söylüyor. </st><st c="8674">Ne dediğini anlamıyorum. </st><st c="8699">Yine bu kızla ilgili bir şeyler duymak istemiyorum zaten. </st><st c="8757">O ise ısrarlı... </st><st c="8774">Kızdığımın farkında olmasına rağmen, neden böyle ısrarlı davrandığını anlamıyorum. </st><st c="8857">O sırada salonda volta atan beyaz saçlı bey bana doğru yaklaşıyor. </st><st c="8924">Didem hemen masanın bu tarafına geçerek aramıza giriyor. </st><st c="8981">Sanki onunla kavga edecekmişiz de bizi ayırmak ister gibi kollarını iki yana açarak bizi birbirimizden uzaklaştırmaya çalışıyor. </st><st c="9110">Ne yapmaya çalışıyor bu kız? </st><st c="9139">O anda beyaz saçlı adamla göz göze geliyoruz. </st><st c="9185">Bu ne öfke! </st><st c="9197">Adam sanki buraya beni öldürmeye gelmiş. </st></p>
			<p><st c="9238">– Hanımefendi siz Tanrı mısınız? </st><st c="9271">Veya kendinizi öyle mi zannediyorsunuz? </st></p>
			<p><st c="9311">Bir an neye uğradığımı şaşırıyorum. </st><st c="9347">Salonda var gücüyle bağırıyor adam. </st><st c="9383">Bu da kim? </st><st c="9394">Ne istiyor benden? </st><st c="9413">Hem ne biçim bir soru bu böyle? </st><st c="9445">Daha ben cevap vermeye fırsat bulamadan o bağırmaya ve beni sorguya çekmeye devam ediyor: </st></p>
			<p><st c="9535">– Ben başbakanla görüşmek isteseydim, şimdiye kadar yüz kere görüşmüştüm. </st><st c="9609">Siz kendinizi ne zannediyorsunuz? </st><st c="9643">Bana sökmez böyle numaralar. </st><st c="9672">Telefonlara çıkmıyorsunuz, geliyorum yoksunuz, bu sefer de “İçeride hastası var” diyorlar. </st><st c="9763">Yarım saattir sizi bekliyorum.</st></p>
			<p><st c="9793">– Siz kimsiniz? </st></p>
			<p><st c="9810">– Kim olduğuma göre mi karar vereceksiniz benimle görüşüp görüşmemeye? </st></p>
			<p><st c="9881">Şöyle bir etrafıma bakıyorum. </st><st c="9911">Seyirciler halinden memnun. </st><st c="9939">Merak ve heyecanla dinliyorlar bu konuşmayı. </st><st c="9984">Deli kız bile durmuş, kalın kaşlarını alnına doğru kaldırmış, sindiği duvarın önünde, bir bana, bir bağırıp çağıran bu adama bakıyor. </st><st c="10118">Adam, tek omzunu aşağı sarkıtmış, gövdesini hafifçe bana doğru eğmiş, seyircilerin bakışlarından memnun bir ifadeyle ve elindeki tespihi şıkır şıkır şıkırdatarak bakıyor bana. </st><st c="10294">Beni zor durumda bıraktığının farkında ve bundan keyif aldığı belli oluyor. </st><st c="10370">Didem hâlâ aramızda, tenis maçı seyreder gibi başı bir bana, bir adama dönüp duruyor.</st></p>
			<p><st c="10455">Her gün birbirinin aynı olacak değil ya, bugün de farklı bir gün işte ve ben istesem de bugün iyi biri olamayacağım. </st><st c="10573">Kader buna izin vermiyor! </st></p>
			<p><st c="10599">– Her kimseniz, önce elinizdeki şu tespihi sallamaktan vazgeçin. </st><st c="10664">Benimle görüşmek için daha terbiyeli olmanız gerekiyor. </st><st c="10720">Anlaşıldı mı? </st></p>
			<p><st c="10734">Adam, böyle bir cevabı beklemiyormuş. </st><st c="10772">Ne sandı acaba? </st><st c="10788">O böyle bağırıp çağırınca, karşısında selam mı duracağım? </st><st c="10846">Aniden tespihi avucunun içine alıyor ve duruş pozisyonunu değiştiriyor. </st><st c="10918">Ben de bu bir anlık boşluktan yararlanıp hızla arkamı dönüp odama girerken, ona hiç bakmadan sesleniyorum: </st></p>
			<p><st c="11025">– Şimdi yanıma gelebilirsiniz. </st><st c="11056">İçeri girince kapıyı kapatın. </st></p>
			<p><st c="11086">Adam, biraz şaşkın, biraz öfkeli içeri girip kapıyı kapatıyor. </st><st c="11149">Ben masama oturmuş, gözlerimin altından bakıyorum ona. </st></p>
			<p><st c="11204">– Evet, buyurun, şimdi sizi dinliyorum.</st></p>
			<p><st c="11243">– Böyle ayakta mı konuşacağız?</st></p>
			<p><st c="11274">– Şu koltuklardan birine oturabilirsiniz. </st></p>
			<p><st c="11317">Çöker gibi oturuyor koltuğa ve kaldığı yerden konuşmaya devam ediyor. </st><st c="11387">Çok öfkeli. </st><st c="11399">Ben bu adamı, bu kadar kızdıracak ne yaptım acaba? </st></p>
			<p><st c="11450">– Üç gündür size ulaşmaya çalışıyorum ama aradaki engelleri bir türlü aşamadım. </st><st c="11530">Ben hiç hoşlanmam böyle şeylerden. </st><st c="11565">Kızarım... </st><st c="11576">Öfkem kötüdür benim. </st><st c="11597">Sağım solum belli olmaz. </st><st c="11622">Hitler gibi adamımdır, hiç gözümü kırpmadan adamı kıtır kıtır keserim. </st><st c="11693">Vicdan micdan yoktur bende. </st><st c="11721">Yanlış yapmayacaksın, akıllı olacaksın, dürüst olacaksın. </st><st c="11779">Aksa ak, karaysa kara diyeceksin. </st><st c="11813">Kıvırtmayacaksın... </st><st c="11833">Lav silahı gibiyimdir. </st><st c="11856">Tetiğe bastım mı yakarım her yeri. </st><st c="11891">Yakarız dedikse, yanlış yapmayana bir sözümüz yoktur, ama haddini bilmeyeni hiç affetmem. </st><st c="11981">İşini düzgün yapacaksın. </st><st c="12006">Hasta seni arıyorsa, vardır bir nedeni. </st><st c="12046">Telefon bağlamamak ne demek? </st><st c="12075">O, Tuna denen hanıma ağzıma geleni söyledim. </st><st c="12120">Dün yine geldim buraya ama siz yoktunuz. </st><st c="12161">Hadise çıkardım. </st><st c="12178">Yani sizin anlayacağınız dün kliniktekiler nasibini aldı. </st><st c="12236">Hepsi tırstı benden. </st><st c="12257">Bugün beni görür görmez hepsinin rengi attı. </st><st c="12302">Baksana Tuna korkudan kaçmış. </st><st c="12332">Başkası oturuyor yerinde. </st><st c="12358">İyi ki zamanında kaçmış, yoksa çok fena yapardım. </st><st c="12408">Ama yine de akıllı insanları severim. </st><st c="12446">Biliyor başına gelecekleri, hemen terk ediyor sahayı. </st><st c="12500">Ne demişler, yiğitliğin onda dokuzu kaçmaktır. </st><st c="12547">Bahsetmediler mi size benden? </st></p>
			<p><st c="12577">Bu adam neler söylüyor! </st><st c="12601">Galiba suçum telefona çıkmamak. </st><st c="12633">Telefon bağlamadı diye de suçlu Tuna olmuş. </st><st c="12677">Bu ara anlaşılan herkes Tuna’ya çatıyor. </st><st c="12718">Dün de klinikte yoktum, beyefendi fena kızmış. </st><st c="12765">Acil bir durum olsa Tuna ne yapar eder, beni bulur ve görüştürürdü. </st></p>
			<p><st c="12833">Biraz önce gelen kız zaten yeteri kadar çileden çıkardı beni, hemen arkasından böyle bir lav silahı! </st><st c="12934">Halbuki ben şimdi odama girecek, kapımı kapatacak ve penceremden Ankara gecelerine bakarak rahatlamaya çalışacaktım. </st><st c="13051">Sonra da beni arayan ve not bırakan hastalara gelecekti sıra. </st><st c="13113">Ama olmadı işte... </st><st c="13132">Gerçi böyle bir lav silahının karşısına yumuşacık bir kadının çıkması belki de doğru olmazdı. </st><st c="13226">Kliniktekileri elden geçirmiş, sıra bana gelmiş. </st><st c="13275">Benim de betim benzim atacak, korkudan elim ayağım titreyecek, beyefendi ancak o zaman rahatlayacak. </st><st c="13376">Yok öyle şey! </st></p>
			<p><st c="13390">– Bana kimse sizden bahsetmedi. </st><st c="13422">Öyle ıvır zıvır şeyleri söylemezler bana. </st><st c="13464">Çekinirler benden, yani sizin deyiminizle tırsarlar.</st></p>
			<p><st c="13516">– Beni çok hafife aldınız. </st><st c="13544">Halbuki beni tanısanız böyle söylemezdiniz.</st></p>
			<p><st c="13587">– Siz de öyle! </st><st c="13603">Ayrıca buraya kendinizi anlatmaya geldiyseniz, randevu almanız gerekirdi. </st><st c="13677">Randevusuz hasta görmem ben.</st></p>
			<p><st c="13705">– Benim hasta olduğumu kim söyledi?</st></p>
			<p><st c="13741">– Sizin pek de aklı başında biri olmadığınızı anlamak için doktor olmaya gerek yok! </st><st c="13826">Ayrıca ben sizin kim olduğunuzu hâlâ bilmiyorum ama en azından siz benim kim olduğumu biliyorsunuz. </st></p>
			<p><st c="13926">– Doktor hanım, beni anlamadınız galiba. </st></p>
			<p><st c="13967">Güzel, doktor olduğumu hatırladı. </st></p>
			<p><st c="14001">– Sizi hangi konuda anlamamı bekliyorsunuz? </st><st c="14045">Çevrenizdeki insanları korkutmaya çalıştığınızın farkındayım. </st><st c="14107">Herkes size saygılı davranacak ama bu kural sizin için geçerli olmayacak. </st><st c="14181">Sizi salonda gördüğüm andan itibaren, işte bunları anlattınız bana. </st><st c="14249">Şahsen benim size hiçbir saygısızlığım olmadı ama böyle devam ederseniz ben de size tıpkı sizin gibi davranmak zorunda kalacağım.</st></p>
			<p><st c="14378">– Sizin de benden pek farkınız yok galiba. </st></p>
			<p><st c="14422">– Bu bir iltifat mı yoksa hakaret mi anlayamadım.</st></p>
			<p><st c="14471">– Yahu, deli doktorları hep böyle mi olur?</st></p>
			<p><st c="14514">– Yok, pek böyle olmazlar. </st><st c="14542">Aslında ben de her zaman böyle değilim ama sizin gibilere hiç tahammülüm yoktur. </st><st c="14623">Bir kere gittiğiniz yerde herkese saygılı olacaksınız. </st><st c="14678">O kurumun kurallarına uyacaksınız. </st><st c="14713">Sekreter telefon bağlamıyorsa vardır bir nedeni. </st><st c="14762">İçeride hasta varken, çok acil durumlar dışında doktora telefon bağlanmaz. </st><st c="14837">Bu, içerideki hastaya karşı saygısızlıktır. </st><st c="14881">Sekretere not bırakmanız yeterliydi. </st><st c="14918">Biz bu akşam zaten sizi arardık. </st><st c="14951">Biraz sabırlı olacaksınız. </st><st c="14978">Asıl siz kendinizi ne zannediyorsunuz? </st><st c="15017">Yok lav silahıymış, yok Hitler gibi adammış, şöyle keser, böyle biçermiş... </st><st c="15093">Bunlarla kimi korkutacağınızı sanıyorsunuz siz? </st><st c="15141">Bu numaralar burada sökmez beyefendi. </st><st c="15179">Burası psikiyatri kliniği, yaşlılar yurdu filan değil. </st><st c="15234">Eğer izin verirsek, burada kimi Hitler olur, kimi Napolyon.</st></p>
			<p><st c="15293">– Yahu ben buraya size sıkı bir fırça atmaya gelmiştim ama siz benden beter çıktınız. </st><st c="15380">Biraz önce odanızdan çıkan kız, benden beterdi galiba. </st><st c="15435">Sizi çok kızdırmış. </st><st c="15455">Sopamı saklayabileceğim bir yer var mı burada?</st></p>
			<p><st c="15501">– ... </st></p>
			<p><st c="15508">Kısa bir sessizliğin ardından ikimiz birden kahkahalarla gülmeye başlıyoruz. </st><st c="15585">“Deli deliyi görünce sopasını saklarmış” demeye getiriyor. </st><st c="15644">Bence çok yerinde bir espri! </st></p>
			<p><st c="15673">– Her neyse doktor hanım, sizin yanınızda benim öfkem kuru gürültü kaldı. </st><st c="15747">Akşamın bu saatinde sizi rahatsız ettim ama benim hanım yolladı beni. </st><st c="15817">Geçen gün size gelmişti, ilaç vermişsiniz ama ilaç tariflerini yazdığınız kâğıdı kaybetmiş. </st><st c="15909">Onun için sizi arayıp duruyorum.</st></p>
			<p><st c="15941">– Neydi eşinizin adı?</st></p>
			<p><st c="15963">– Hülya, Hülya Sakoğlu. </st></p>
			<p><st c="15988">Hemen Hülya Sakoğlu’nun dosyasını buluyorum. </st><st c="16033">Evet, çok iyi hatırladım Hülya Hanım’ı. </st><st c="16073">Hep eşini anlatmıştı bana. </st><st c="16100">Çok ağlamıştı o gün burada. </st><st c="16128">Asıl gelmesi gereken kişinin eşi olduğunu, en çok da delikanlılık çağındaki iki oğlu için üzüldüğünü, buraya da hiç olmazsa çocuklarını koruyabilmenin bir yolunu aramak için geldiğini söylemişti. </st><st c="16324">Hülya bence ilaç tarifini filan kaybetmedi. </st><st c="16368">Eşini buraya göndermek için bu yolu buldu demek ki... </st><st c="16422">Az bile söylemiş. </st><st c="16440">Şimdi bu adamla dost olmanın bir yolunu bulmalıyım. </st><st c="16492">Hazır kadıncağız onu buraya kadar yollamış. </st><st c="16536">Bakalım, kendisi için bir randevu almasını sağlayabilecek miyim? </st></p>
			<p><st c="16601">– Evet, eşinizi çok iyi hatırladım. </st><st c="16637">Sizden çok bahsetti bana.</st></p>
			<p><st c="16662">– Tabii ya, zaten o buraya benden dert yanmaya gelmiştir. </st><st c="16721">Tahmin ettiğim gibi.</st></p>
			<p><st c="16741">– Yine yanıldınız. </st><st c="16761">Her şeyi bildiğinizi sanıyorsunuz ama dünyadan haberiniz yok. </st><st c="16823">Kadıncağız sizi çok anlattı ama hiçbir şey anlamamışım ben. </st><st c="16883">Sizi anlamak için tanımak lazımmış! </st></p>
			<p><st c="16919">– O kadar mı kötüyüm doktor hanım?</st></p>
			<p><st c="16953">– Onu bilemem ama eşiniz bana, “Çabuk sinirlenir, hemen parlar ama çok iyi bir insandır benim eşim” demişti.</st></p>
			<p><st c="17062">– Ya, demek öyle dedi. </st></p>
			<p><st c="17086">Eşinin onunla ilgili iyi şeyler söylediğini duymak nasıl da gevşetti onu! </st><st c="17160">İnsanlarla başa çıkmanın en iyi yolu, her zaman onlara içinde sevgi kırıntısı olan bir şeyler söylemektir ama biraz önce odamdan çıkan kıza bunları yapamadım. </st></p>
			<p><st c="17319">– Aslında dediği doğru, sizin de biraz önce gördüğünüz gibi çabuk parlarım ama hemen geçer öfkem, sonra üzülürüm.</st></p>
			<p><st c="17432">– Kesip biçtikten sonra üzülüyorsanız, bunun bir anlamı var mı sizce?</st></p>
			<p><st c="17502">– Maalesef öyle yapıyorum. </st><st c="17530">Kendime geldiğimde her şeyi yakıp yıkmış oluyorum.</st></p>
			<p><st c="17580">– Bugün burada pek öyle yapmadınız.</st></p>
			<p><st c="17616">– Yapmadım değil, yapamadım. </st><st c="17646">Siz buna izin vermediniz. </st><st c="17672">İnsanlar korkar benden ve hemen geri adım atarlar. </st><st c="17723">İşte asıl o zaman kızarım ben. </st><st c="17754">Siz yiğit çıktınız.</st></p>
			<p><st c="17773">– Siz aslında pek hoşlanmıyorsunuz galiba geri adım atmalarından.</st></p>
			<p><st c="17839">– Hoşlanmam tabii, geri adım atmak ne demek?</st></p>
			<p><st c="17884">– Bilmem, ne demek?</st></p>
			<p><st c="17904">– Ne demek olacak, bal gibi sahtekârlık. </st><st c="17946">İçinden başka düşün, dışından başka. </st><st c="17983">İkiyüzlülük bu. </st><st c="17999">Akılları sıra beni idare edecekler. </st><st c="18035">Neyse onu söyle. </st><st c="18052">Aksa ak, karaysa kara. </st><st c="18075">Bir adam kendi haklılığına inanıyorsa geri adım atmaz zaten. </st><st c="18136">Ama varsa sakladığı bir şeyler, işte o zaman tırsar. </st><st c="18189">Samimi değildir çünkü. </st></p>
			<p><st c="18212">Ne ilginç bir düşünce tarzı! </st><st c="18241">Ona iyi davranılırsa, o bağırıp çağırırken karşısındaki kişi susarsa, ona saygılı davranmaya devam ederse, o bunun altında mutlaka bir pislik arıyor. </st><st c="18391">İlginç bir akşam... </st></p>
			<p><st c="18411">Benim bu biraz aksi halimden insanlar memnun! </st><st c="18457">Ayrıca şu kız beni bu kadar kızdırmasaydı, ben bu adama zaten çok daha nazik ve ölçülü davranacaktım. </st><st c="18559">O zaman da onunla bu kadar içten bir ilişki kuramayacaktım. </st><st c="18619">Hülya Hanım’ın duaları kabul oldu anlaşılan. </st></p>
			<p><st c="18664">– İçeri girdiğinizden beri ilk kez bir konuda anlaştık galiba. </st><st c="18727">Ben de sevmem insanların beni idare etmeye kalkışmalarını. </st><st c="18786">Ne söyleyeceksen açık söyleyeceksin. </st><st c="18823">Lafı öyle dolaştırıp durmayacaksın.</st></p>
			<p><st c="18858">– Hah, işte şöyle!</st></p>
			<p><st c="18877">– Bu arada biz henüz tanışmadık sizinle. </st><st c="18919">Adınız neydi?</st></p>
			<p><st c="18932">– Aslan. </st><st c="18942">Aslan Sakoğlu.</st></p>
			<p><st c="18956">– Memnun oldum. </st><st c="18973">Evet, şimdi lafı hiç dolaştırmadan söylemek gerekirse, eşiniz bana sizden çok bahsetti. </st><st c="19061">Böyle giderse sağlığınızın bozulmasından korkuyor. </st><st c="19112">“Çok kızınca tansiyonu çıkıyor” diyor. </st><st c="19151">Ben de eşinize söyledim, “Buraya asıl gelmesi gereken siz değilsiniz, eşiniz” diye. </st><st c="19235">Size iletmedi mi?</st></p>
			<p><st c="19252">– Şöyle hafif yollu bir şeyler söyledi ama daha ileri gidemedi.</st></p>
			<p><st c="19316">– O zaman izin verirseniz onun yerine ben biraz ileri gideyim. </st><st c="19380">En kısa zamanda bir randevu alıp gelin.</st></p>
			<p><st c="19419">– Nereye?</st></p>
			<p><st c="19429">– Nereye olacak, tabii ki buraya. </st><st c="19464">Biliyor musunuz, sandığınızın tersine buraya genellikle deliler değil, akıllılar gelir. </st><st c="19552">Asıl deliler sokakta dolaşır. </st><st c="19582">Ayrıca ateş saçan bir lav silahını ortalıkta başıboş bırakmayalım, öyle değil mi? </st></p>
			<p><st c="19664">Alaycı bir gülümseme yayılıyor yüzüne. </st><st c="19703">Başını önüne eğip bir süre düşünüyor, sonra kararlı bir ifadeyle, gözlerimin içine bakarak konuşuyor: </st></p>
			<p><st c="19805">– İyi, tamam. </st><st c="19819">Ben de zaten uzun süredir bir doktora gitsem diyordum. </st><st c="19874">Aslında çok geç bir karar bu ama ne yapalım. </st><st c="19919">“Geç olsun da güç olmasın” der atalarımız. </st></p>
			<p><st c="19962">Derin bir of çekiyor. </st></p>
			<p><st c="19984">– Kötü olmak zor iş! </st><st c="20005">İyiler anlamaz bunu.</st></p>
			<p><st c="20025">– Bakın bir kere daha anlaştık sizinle. </st><st c="20066">Kötü olmak zor iş! </st><st c="20085">Ben de iyi sayılmam, hele biraz önce yaptıklarımdan sonra kendime iyi diyemeyeceğim.</st></p>
			<p><st c="20169">– Kara kuru bir kız çıktı içeriden, “Vizite ücretini iade edin” dediniz. </st><st c="20243">Neredeyse kolundan tutup atacaktınız kızı. </st><st c="20286">Anlaşılan her hastaya bakmıyorsunuz. </st><st c="20323">Beğenmediyseniz, al paranı, yallah! </st></p>
			<p><st c="20359">“Al paranı, yallah” ha? </st><st c="20383">Demek yaptıklarım dışarıdan böyle değerlendirildi. </st><st c="20434">Diğer hastalar da mı böyle anladı acaba? </st><st c="20475">Beğenmediği hastaya bakmayan, parasını iade edip hemen geri yollayan bir doktor! </st><st c="20556">Üstelik o doktor bir psikiyatrist! </st><st c="20591">Aman Tanrım! </st><st c="20604">Ben böyle biri değilim, hiç de olmadım ama nasıl oldu bilmem, bugün kendimi insanlara böyle tanıttım. </st></p>
			<p><st c="20706">– Siz de az değilsiniz hani! </st><st c="20735">Bana benzeyen bir doktorla karşılaşacağım hiç aklıma gelmezdi. </st></p>
			<p><st c="20798">Böyle diyerek ayağa kalkıyor. </st><st c="20828">O sırada gözleri odamdaki toplantı masasının tam ortasında duran tabaktaki tespihlere takılıyor. </st><st c="20925">Masaya yaklaşıp tespihlere daha yakından bakıyor. </st></p>
			<p><st c="20975">– Meraklı mısınız tespihe? </st></p>
			<p><st c="21002">O zaman avucumun içinde sıkı sıkı tuttuğum tespihi fark ediyor ve elimi ona doğru uzatarak avucumu açıyorum. </st></p>
			<p><st c="21111">– Evet, bakın bir tane de burada var. </st><st c="21149">Salonda siz elinizdeki tespihi sallarken, karşınızda bir de ben aynı şeyi yapmamak için onu avucumun içine saklamışım.</st></p>
			<p><st c="21267">– Ya sabır çekiyorsunuz demek. </st><st c="21299">Kadınlar pek sevmezler sanırdım bunları.</st></p>
			<p><st c="21339">– Ben sizin bildiğiniz kadınlardan değilim! </st></p>
			<p><st c="21384">İçten bir kahkaha atıyor. </st><st c="21410">Bu sefer ben de gülüyorum. </st><st c="21437">Rahmetli hocam Leyla Zileli geliyor aklıma. </st><st c="21481">O tespih çekmezdi ama renk renk kalemleri vardı. </st><st c="21530">O kalemleri elinden hiç düşürmez, önündeki kâğıtlara onlarla sürekli bir şeyler çizerdi. </st><st c="21619">Kısa kesilmiş, arkaya doğru taranmış kır saçları ve düz kesimli ipek elbiselerin içine sakladığı bedenine hayranlıkla bakarken bunu neden yaptığını bir türlü anlamazdım. </st></p>
			<p><st c="21789">Gençtim. </st><st c="21798">Zamanla insanları dinlerken benim elim de bir şeyler arar oldu. </st></p>
			<p><st c="21862">Sonunda bir gün çok sevdiğim bir hastam elindeki tespihi hediye etti bana. </st><st c="21937">“Al bunu doktor hanım, hep dinlemek kolay değil, iyi gelir size” dedi. </st></p>
			<p><st c="22008">İşte o günden beri elimden hiç düşmezler. </st><st c="22050">Beni uzun süredir tanıyanlar çoktan alıştı buna ama yeniler çok şaşırıyor. </st><st c="22125">Bir hanımın elinde tespih görmeyi yadırgıyorlar. </st></p>
			<p><st c="22174">– Siz gerçekten benim bildiğim kadınlardan değilsiniz. </st><st c="22229">Kendimi bir kadına teslim etmek aklımın ucundan bile geçmezdi. </st><st c="22292">Hayat çok garip! </st><st c="22309">Halbuki nasıl kötü niyetlerle gelmiştim buraya. </st><st c="22357">Ben şimdi bir randevu alacağım ama öyle geç bir tarihe filan vermesinler. </st><st c="22431">Hazır böyle bir karar almışken hemen ne gerekiyorsa yapalım. </st><st c="22492">Ayrıca söyleyin şunlara, bana doğru dürüst davransınlar.</st></p>
			<p><st c="22548">– Evet, anlıyorum, sizi idare etmeye kalkışmasınlar, ne gerekiyorsa söylesinler yüzünüze.</st></p>
			<p><st c="22638">– O kadar da değil canım.</st></p>
			<p><st c="22664">– Öyleyse önce siz onlara saygılı davranacak ve sonra onlardan saygı bekleyeceksiniz. </st><st c="22751">Sakın unutmayın, onlar benim sekreterim.</st></p>
			<p><st c="22791">– Tamam, tamam.</st></p>
			<p><st c="22807">– Her neyse, ben şimdi gerekeni yapacağım ve size en yakın zamana bir randevu vermelerini sağlayacağım. </st><st c="22912">Ayrıca Hülya Hanım’ın ilaçlarının tarifini buraya yazıyorum. </st><st c="22973">Kendisine benden selam söyleyin, telefonları her zaman bana bağlayamıyorlar ama bir sorunu olursa arasın, ben ona geri dönerim.</st></p>
			<p><st c="23100">– Teşekkür ederim doktor hanım. </st></p>
			<p><st c="23133">İkimiz birden salona çıkıyoruz. </st><st c="23165">Didem bizi görünce ayağa kalkıyor. </st><st c="23200">En yakın tarihe bir randevu vermesini istiyorum ondan. </st><st c="23255">Bilgisayardan bakıp bulduğu tarihi randevu kâğıdına yazıp veriyor. </st><st c="23322">Aslan Bey çıkmadan önce saygıyla eğilerek elimi sıkıyor. </st></p>
			<p><st c="23379">– Tanıştığımıza memnun oldum doktor hanım. </st></p>
			<p><st c="23422">– Ben de Aslan Bey. </st></p>
			<p><st c="23442">Sonra Didem’e dönüyor. </st></p>
			<p><st c="23465">– İyi akşamlar hanımefendi, Tuna Hanım’a saygılarımı iletin lütfen. </st></p>
			<p><st c="23533">Didem biraz şaşkın, biraz da keyifle ve yan gözle bana bakarak ona iyi akşamlar diliyor. </st><st c="23622">Aslan Bey çıkınca etrafıma bakıyorum, salon boş. </st><st c="23671">Kimse kalmamış. </st><st c="23687">Didem hazırol durumunda bekliyor. </st><st c="23721">Başının iki yanından dümdüz aşağı doğru inen açık kumral saçları spot ışıklarının altında yumuşacık parlıyor. </st></p>
			<p><st c="23831">– Didem, diğer doktorlar gittiler mi?</st></p>
			<p><st c="23868">– Cengiz Bey ile Mehmet Akif Bey’de hasta var. </st><st c="23916">Diğerleri çıktılar efendim.</st></p>
			<p><st c="23943">– Sen in, Tuna’yı gönder. </st><st c="23970">Aramamız gereken hastalar var.</st></p>
			<p><st c="24000">– Tamam efendim. </st><st c="24018">İyi akşamlar.</st></p>
			<p><st c="24031">– İyi akşamlar. </st></p>
			<p><st c="24048">Odama girip kapıyı kapatıyorum. </st><st c="24080">Koltuğuma oturmak yerine, penceremin önüne gelip Ankara gecelerine dalıyor gözlerim. </st><st c="24165">Bir an önce eve gitmek istiyorum ama toplantı var. </st></p>
			<p><st c="24216">Telefon çalıyor. </st><st c="24233">Tuna yerine geldi demek ki. </st><st c="24261">Açıyorum, kırık bir sesle Tuna başlıyor o gün beni arayan hastaları sırayla bağlamaya. </st><st c="24348">Telefonlar bitince bu sefer ben basıyorum telefonun tuşuna ve yanıma çağırıyorum Tuna’yı. </st><st c="24438">Kapı açılınca masamdan kalkıp ona doğru gidiyorum. </st><st c="24489">Sarılıyorum. </st><st c="24502">O da bana sarılıyor. </st><st c="24523">Sonra masamın karşısındaki koltuklara oturup konuşuyoruz. </st><st c="24581">Olanları duyunca kahkahalarla gülüyor. </st><st c="24620">Hele Aslan Bey’in yolladığı selamlar çok hoşuna gidiyor. </st></p>
			<p><st c="24677">Biz otururken açık duran kapıdan, elinde dosyalarla Hasan giriyor içeri, yani oğlum. </st><st c="24762">Ardından da psikologlar... </st><st c="24789">Bugün dördüncü katta yaşananlar çabuk duyulmuş galiba. </st><st c="24844">Neler olduğunu soruyorlar. </st><st c="24871">Tuna bu fırsatı kaçırmıyor ve ballandıra ballandıra anlatıyor olanları. </st><st c="24943">Hasan arkasını pencereye vermiş, her zamanki gibi hafifçe gülümseyerek, arada bir de benim gözümün içine bakarak dinliyor Tuna’yı. </st><st c="25074">Sohbetin uzadığını görünce eliyle saatini gösteriyor bana. </st><st c="25133">Babası gibi, konuşma uzadıkça huzursuz olur, sıkılır. </st></p>
			<p><st c="25187">Çok sıcak bir haziran günü dünyaya geldi Hasan. </st><st c="25235">Fırça gibi simsiyah saçları ve lacivert gözleri vardı. </st><st c="25290">Yeni doğmuş bir bebeğin böylesine gür saçlara ve yelpaze gibi kirpiklere sahip olması hepimizi çok şaşırtmıştı. </st><st c="25402">Şimdi saçları hâlâ simsiyah ama iki yaşına kadar lacivert kalan gözleri zamanla siyaha döndü. </st><st c="25496">Ağır aksak, az konuşan, ne kadar konuşursa konuşsun derinlerini hiç göstermeyen, tertemiz ve yakışıklı bir delikanlı o şimdi. </st><st c="25622">Bir insan bu kadar az konuşarak, sadece bakışları ve beden diliyle, insanlarla nasıl bu kadar yakın ve içten ilişki kurabilir, bunu ne ben anlayabildim şimdiye kadar ne de başkaları. </st><st c="25805">Aslında bu kurumun genel müdürüdür Hasan ama ondan yaşça büyük meslektaşlarımız tenha bir yerde köşeye kıstırıp yanaklarını sıkmaya, öpüp okşamaya bayılırlar. </st><st c="25964">Bunu en çok da Tuna yapar. </st><st c="25991">Başkalarının yanında Tuna Hanım dese de, yalnız kaldıklarında Hasan’ın Tuna teyzesidir o. </st><st c="26081">Sakin ve içedönük biri gibi görünse de pek çok arkadaşı olduğunu zaten biliyordum ama yine de babasını kaybettiğimizde bizim eve akın akın gelen delikanlıları görünce şaşırmadan edememiştim. </st></p>
			<p><st c="26272">Hasan’ın bu küçük uyarısıyla hep birlikte odamdaki toplantı masasının etrafına diziliyoruz. </st><st c="26364">Konuşulması ve karara bağlanması gereken çok şey var. </st><st c="26418">Toplantı kim bilir kaçta bitecek? </st><st c="26452">Eve yine çok geç gideceğim. </st><st c="26480">Aydın olsaydı “Orada yatsaydın bari” derdi, ama yok... </st></p>
		</div>
<div id="charCountTotal" value="26535"></div></body>
</html>
