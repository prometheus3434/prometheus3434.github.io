<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>HAYATA DÖN</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-5" xml:lang="tr-TR">
<div>
<p><st c="0">– Kimler var sizin evde?</st></p>
			<p><st c="25">– Ben varım...</st></p>
			<p><st c="40">– Ailen nerede?</st></p>
			<p><st c="56">– Ailem yok...</st></p>
			<p><st c="71">– Ne demek yok?</st></p>
			<p><st c="87">– Öldüler demek...</st></p>
			<p><st c="106">– Ne zaman kaybettin onları?</st></p>
			<p><st c="135">– Birkaç sene oluyor... </st><st c="160">Beni sorguya çekiyorsunuz. </st></p>
			<p><st c="187">Bu kızla ilişki kurmak ne kadar zor... </st><st c="226">Bunlar içeri giren her hastama sorduğum sorular. </st><st c="275">Çoğu, zaten bunları ben sormadan söyler. </st><st c="316">Acaba son sorduğum soru mu rahatsız etti onu? </st><st c="362">Ailesiyle ilgili şeyler soruyordum. </st><st c="398">Üzerine gitmemeye çalışayım bari. </st></p>
			<p><st c="432">– Tamam, sorular bitti zaten. </st><st c="462">Şimdi sıra sende... </st><st c="482">Susuyor ve seni dinliyorum.</st></p>
			<p><st c="509">– Ben... </st><st c="519">ne anlatacağım size?</st></p>
			<p><st c="539">– Ne istersen.</st></p>
			<p><st c="554">– Bir şey istemiyorum.</st></p>
			<p><st c="577">– Soru sormayacağım, sen de anlatmayacaksın, ne yapacağız? </st></p>
			<p><st c="637">Susuyor. </st><st c="646">Ellerini birbirine kenetlemiş, hafifçe öne arkaya sallanarak oturuyor karşımda. </st><st c="726">Çok gergin. </st><st c="738">Patlamaya hazır bir bomba gibi. </st><st c="770">Demek alkol almadığı zaman da böyle gergin ve sinirli oluyor. </st><st c="832">Sağ elinin işaretparmağında yine o kirli sargılar var. </st><st c="887">Sessizlik uzadıkça ondaki rahatsızlık da giderek artıyor. </st><st c="945">Buna bir çözüm bulmam gerekiyor. </st></p>
			<p><st c="978">– Bugün içki içmemişsin.</st></p>
			<p><st c="1002">– Her zaman içmem.</st></p>
			<p><st c="1021">– Ne sıklıkta içki içiyorsun?</st></p>
			<p><st c="1051">– Mecbur kalmadıkça içmem...</st></p>
			<p><st c="1080">– Mecbur kalmak ne demek?</st></p>
			<p><st c="1106">– Beraber olduğum erkekler... </st><st c="1137">zorla içirirler bana. </st></p>
			<p><st c="1159">Bununla beraber olan erkek de var demek! </st><st c="1200">Böyle birini sevmek, ona âşık olmak bence mümkün değil. </st><st c="1256">Önce zil zurna içiyor, sonra da gözlerini kapatıyorlar herhalde. </st></p>
			<p><st c="1321">– Erkek arkadaşın da var demek!</st></p>
			<p><st c="1352">– Yok... </st><st c="1362">Arkadaşım değil onlar benim... </st><st c="1393">Benimle yatıyorlar sadece... </st><st c="1422">O zaman kendileri de içiyor... </st><st c="1453">bana da içiriyorlar. </st><st c="1474">Arada bir ot içtiğimiz de oluyor... </st><st c="1510">Benim gibi biriyle ayıkken beraber olmak... </st><st c="1554">kolay mı? </st></p>
			<p><st c="1564">Ne güzel dalga geçiyor kendisiyle! </st><st c="1599">Bunu sadece çok aklı başında, farkındalığı çok yüksek, zeki insanlar yapabilir. </st><st c="1679">Bu kız böyle biri mi yoksa? </st><st c="1707">Gülüyorum. </st><st c="1718">Ben gülerken dikkatle yüzüme bakıyor ama o hiç gülmüyor. </st></p>
			<p><st c="1775">– Kendisiyle dalga geçen insanları severim. </st><st c="1819">Herkes yapamaz bunu.</st></p>
			<p><st c="1839">– Teşekkür ederim... </st><st c="1861">İçten söylediğinize inanıyorum...</st></p>
			<p><st c="1894">– Bunu bildiğin halde, onlarla neden beraber oluyorsun?</st></p>
			<p><st c="1950">– Birileri benimle konuşsun... </st><st c="1982">Birileri bana dokunsun istiyorum.</st></p>
			<p><st c="2015">– Öyleyse çok yalnızsın sen.</st></p>
			<p><st c="2044">– Yalnızım. </st></p>
			<p><st c="2057">Bunu söylerken yine gözlerimin içine bakıyor. </st><st c="2103">Bu bakışlar insanın içini eziyor. </st><st c="2137">İçinde öyle bir acı var ki, sanki oluk oluk odanın her yanına dağılıyor. </st><st c="2210">Hemen başımı önüme eğip bilgisayarda bir şeylere bakar gibi yapıyorum. </st></p>
			<p><st c="2281">– Hiç arkadaşın yok mu?</st></p>
			<p><st c="2304">– Yok... </st><st c="2314">Siz olsanız... </st><st c="2329">benim gibi biriyle... </st><st c="2351">arkadaşlık eder miydiniz?</st></p>
			<p><st c="2376">– Etmezdim.</st></p>
			<p><st c="2388">– Onlar da etmiyor zaten.</st></p>
			<p><st c="2414">– Bunun sorumlusu onlar mı, yoksa sen misin?</st></p>
			<p><st c="2459">– Benim...</st></p>
			<p><st c="2470">– Bunu ısrarla değiştirmiyorsun ama.</st></p>
			<p><st c="2507">– Yanlış yorum... </st><st c="2526">Burada ne işim var zannediyorsunuz? </st></p>
			<p><st c="2562">Aslında şu anda buraya asıl geliş nedeninin altını çiziyor ama bunu ne kadar sert ve incitici bir şekilde ifade ediyor: “Yanlış yorum.” Evet, kız haklı, yanlış yorum. </st><st c="2729">Hafifçe gerildiğimi hissediyorum. </st></p>
			<p><st c="2763">– Yanlış yorum demek! </st><st c="2785">Her neyse... </st><st c="2798">Başka ne yaparsın?</st></p>
			<p><st c="2816">– Bol bol kitap okurum... </st><st c="2843">Bu da yapabildiğim pek az iyi şeyden biri... </st><st c="2888">Evim kitapçı dükkânı gibidir. </st><st c="2918">Severim kitaplarımı... </st><st c="2941">Bir tek onlara özen gösteririm. </st><st c="2973">Sık sık kütüphanemi temizlerim... </st><st c="3007">Bazılarını tekrar tekrar okurum... </st><st c="3042">Yine de konuşmayı öğrenemedim... </st><st c="3075">Siz kitaplarınızda çok duygulu... </st><st c="3109">neredeyse hayatını bu işe adamış bir kadınsınız... </st><st c="3160">Bana neden öyle davranmıyorsunuz? </st></p>
			<p><st c="3194">İlginç bir soru! </st><st c="3211">“Bana neden öyle sıcak ve sevecen davranmıyorsunuz?” diyor. </st><st c="3271">Ne kadar yerli yerinde bir soru ve ne kadar haklı. </st><st c="3322">Ona ilk günden beri çok farklı davranıyorum. </st><st c="3367">Gerçi bunun tek sorumlusu ben değilim ama yine de başka türlü olabilirdi her şey. </st><st c="3449">Bu kızda benim öfkemi tetikleyen bir şey var. </st><st c="3495">Sadece benim değil, sanırım herkesin öfkesini tetikliyor. </st><st c="3553">Belki de onun insanlarla ilişki kurma biçimi bu. </st><st c="3602">Eğer öyleyse benim bunu fark etmem, önemsemem, üzerinde durmam gerekiyor. </st><st c="3676">Bunun için kendi duygularıma da çok ihtiyacım olacak. </st><st c="3730">Sık sık sormalıyım kendime, “Ona neden kızıyorum?” diye. </st></p>
			<p><st c="3787">– İnsanların bin yüzü vardır. </st><st c="3817">O bin yüz karşındaki insanla kurduğun ilişkiye göre çıkar ortaya. </st><st c="3883">Genelde sıcak ve sevecen biri olduğum doğru ama bunu yapabilmek için çok duygulu olmak gerekiyor. </st><st c="3981">Ben de öyleyim ama duygu deyince sadece sevgi ve sıcaklıktan söz etmiyoruz. </st><st c="4057">İçinde olumsuzlar da var. </st><st c="4083">Senin payına maalesef onlar düştü. </st><st c="4118">Ama bir gün, eğer gerçekten çok istersen öteki yüzümü de görebilirsin. </st><st c="4189">Bunu ben de isterim çünkü böyle gergin ve öfkeli olmak benim de hoşuma gitmiyor.</st></p>
			<p><st c="4269">– İçinizden geldiği gibi davranın bana!</st></p>
			<p><st c="4309">– Olur! </st></p>
			<p><st c="4318">– Beğendim sizi.</st></p>
			<p><st c="4334">– Demek beğendin beni! </st><st c="4358">Neyimi beğendiğini de öğrenebilir miyim?</st></p>
			<p><st c="4398">– Siz... </st><st c="4408">herkese karşı tepkilisiniz.</st></p>
			<p><st c="4435">– Bunu da nereden çıkardın?</st></p>
			<p><st c="4463">– O gün gördüm... </st><st c="4482">Hiç korkmadınız mı o adamdan?</st></p>
			<p><st c="4511">– Hangi adamdan?</st></p>
			<p><st c="4528">– Ben çıkarken kapıda bekliyordu hani... </st><st c="4570">Size çok kızmıştı... </st><st c="4591">“Benim yapamadığımı o yapacak” dedim içimden.</st></p>
			<p><st c="4636">– Sen de çok açık konuşuyorsun. </st><st c="4669">Senin yapamadığın neymiş, bari daha açık söyle.</st></p>
			<p><st c="4716">– Anladınız siz onu...</st></p>
			<p><st c="4739">– Beni dövecek miydin?</st></p>
			<p><st c="4762">– İstesem de sizi dövemem... </st><st c="4792">Buna gücüm yetmez... </st><st c="4813">O gün az kalsın siz beni dövecektiniz... </st><st c="4854">Ne biçim tuttunuz beni arkadan... </st><st c="4888">“Tamam” dedim... </st><st c="4905">“Şimdi beni evire çevire dövecek bu kadın...” Sonra o adamı gördüm... </st><st c="4975">“Doktor belasını buldu” dedim... </st><st c="5008">Hatta memnun oldum buna. </st></p>
			<p><st c="5033">– Demek memnun oldun?</st></p>
			<p><st c="5054">– Kızdınız o adama... </st><st c="5077">Bana kızdığınız gibi... </st><st c="5101">o adama da kızdınız... </st><st c="5124">Biraz önce çıktı odanızdan... </st><st c="5154">Dokunsam ağlayacaktı... </st><st c="5178">Herkese kızabiliyorsunuz siz.</st></p>
			<p><st c="5207">– O adama kızmasam beni beğenmeyecek miydin?</st></p>
			<p><st c="5252">– Yok... </st><st c="5262">Ben zaten beğenmiştim sizi.</st></p>
			<p><st c="5289">– Sana böyle kızmamı mı beğendin?</st></p>
			<p><st c="5323">– Evet... </st><st c="5334">Çok beğendim... </st><st c="5350">İnsan gibi davranıyorsunuz hastalarınıza... </st><st c="5394">Deli muamelesi yapmıyorsunuz... </st><st c="5426">İdare etmiyorsunuz... </st><st c="5448">Ne gerekiyorsa onu yapıyorsunuz... </st><st c="5483">Tepkilerinizde hiç iskonto yapmıyorsunuz.</st></p>
			<p><st c="5524">– İskonto yapmıyorum ha! </st></p>
			<p><st c="5550">“Vay canına” diyorum içimden. </st><st c="5580">“Kıza bak! </st><st c="5591">Ben onunla ilgili henüz hiçbir şey bilmezken o beni çoktan muayene etmiş, hatta teşhis bile koymuş.” </st></p>
			<p><st c="5692">“Tepkilerinizde iskonto yapmıyorsunuz” diyor. </st><st c="5738">İlginç bir tabir doğrusu! </st><st c="5764">Aslında kız haklı galiba, biz psikiyatristler bazı tepkilerimizde iskonto yapar, insanları idare ederiz. </st><st c="5869">Bazen ben de yaparım bunu. </st></p>
			<p><st c="5896">O gün yaptığı her şeyin numara olduğunu zaten söylemişti. </st><st c="5954">Salonda zıp zıp zıplarken meğer içinden gülüyor, beni test ediyormuş. </st><st c="6024">Benden önde olduğu kesin. </st><st c="6050">Akıllı deli derler böylesine. </st></p>
			<p><st c="6080">– Peki, şimdi ne olacak? </st><st c="6105">Senin bu sözlerinden sonra artık öfkemde hiç iskonto yapmayacağım. </st><st c="6172">Benimle başa çıkabilecek misin?</st></p>
			<p><st c="6203">– Yok... </st><st c="6213">Ben sizinle... </st><st c="6228">başa çıkamam zaten... </st><st c="6250">Ama olsun... </st><st c="6263">Yine de size inanmak ve güvenmek istiyorum... </st><st c="6309">Mezardaki bir ölü gibiyim... </st><st c="6338">Onlar kadar yalnızım... </st><st c="6362">O adamlarla onun için yatıyorum... </st><st c="6397">İşleri bitince... </st><st c="6415">benden kurtulmanın yolunu arıyorlar... </st><st c="6454">Sırf azıcık olsun ilişki kurabilmek için... </st><st c="6498">kızdırıyorum onları... </st><st c="6521">Ama bu da... </st><st c="6534">çok pahalıya mal oluyor bana. </st></p>
			<p><st c="6564">Kırılgan, çocuk gibi bir ses tonu var. </st><st c="6603">Vurguları, tonlamaları da öyle! </st><st c="6635">Bugün çığlık atar gibi konuşmuyor. </st><st c="6670">Dura dura, kısa cümlelerle, sanki bu dili yeni öğrenmiş gibi anlatıyor kendini ama söyledikleri hep yerli yerinde ve çok anlamlı... </st><st c="6802">Bakışlarında ise derin bir utanç ve ezici bir kin var. </st><st c="6857">Bu ses tonu ile utanç, birbirini tamamlıyor. </st><st c="6902">Bir çocuk da aynen böyle utanabilir ama bakışlarındaki bu kin ve öfke tablonun geneline hiç uymuyor. </st><st c="7003">Bir kölenin, ona sürekli eziyet eden sahibine bakışı bu. </st><st c="7060">Koltuğun ucundan arkaya doğru kaykılıp bir süre tavana bakıyor. </st></p>
			<p><st c="7124">– Çok dövüyorlar beni.</st></p>
			<p><st c="7146">– Dövüyorlar mı? </st></p>
			<p><st c="7164">Yine merhamet duygularım hızla ayaklanıyor. </st><st c="7208">Oysa bu kız ona acımamı, merhamet etmemi istemiyor ama dövüyorlarmış onu! </st><st c="7282">Nasıl da zayıf, küçücük, kürdan gibi! </st><st c="7320">Sanki perili köşkten kaçmış bir cine benziyor. </st><st c="7367">Peri değil, cin, ama daha kötülüğü iyi öğrenememiş, içine sindirememiş, beceriksiz bir cin... </st></p>
			<p><st c="7461">– Dövüyorlar...</st></p>
			<p><st c="7476">– Neden dövdürüyorsun kendini?</st></p>
			<p><st c="7507">– Kim ister dayak yemeyi?</st></p>
			<p><st c="7533">– Sen... </st><st c="7543">Kendini zorla dövdürüyorsun gibi geldi bana.</st></p>
			<p><st c="7587">– Önemli değil... </st><st c="7606">Dövsünler... </st><st c="7619">Canım acımıyor... </st><st c="7637">Hatta rahatladığım bile oluyor...</st></p>
			<p><st c="7670">– Yazık değil mi sana?</st></p>
			<p><st c="7693">– Değil... </st></p>
			<p><st c="7705">Ağzının kenarından gülüyor bana. </st><st c="7738">Yok, buna pek gülmek denmez, hafifçe sırıtıyor. </st></p>
			<p><st c="7786">– Böylece onlarla ilişki kurmuş oluyorsun, öyle mi?</st></p>
			<p><st c="7837">– Öyle...</st></p>
			<p><st c="7847">– Birkaç yıl önce uzaklardan genç bir kadın gelmişti. </st><st c="7902">Doğuda bir köyde oturuyormuş. </st><st c="7932">Kocasıyla ilgili sorunları vardı. </st><st c="7966">Kocasının artık onu sevmediğini düşünüyordu. </st><st c="8011">Şöyle demişti bana: “Doktor hanım, kocam artık beni dövmüyor bile.” </st></p>
			<p><st c="8079">Kaşlarını kaldırmış hayret ve anlayamadığım bir sevinçle bakıyor yüzüme. </st></p>
			<p><st c="8152">– Ne güzel anlatıyorsunuz... </st><st c="8181">Keşke hep böyle anlatsanız... </st><st c="8211">Siz anlatsanız, ben dinlesem!</st></p>
			<p><st c="8240">– Seni konuşmak yerine başkalarını mı konuşalım?</st></p>
			<p><st c="8289">– Beni konuşmak kolay değil... </st><st c="8321">Bunu şimdilik yapamam... </st><st c="8346">Ben konuşmayınca, yine kızacaksınız bana... </st><st c="8390">Artık sizi kızdırmak istemiyorum... </st><st c="8426">Aslında siz çok güzel kızıyorsunuz... </st><st c="8464">İnsan sizin yanınızda iyi hissediyor kendini... </st><st c="8512">Samimi bir öfke... </st><st c="8531">Benim için önemli bir şey bu... </st><st c="8563">Sizi dinlemek çok güzel... </st><st c="8590">Çocukluğumda masal bile dinlemedim ben... </st></p>
			<p><st c="8632">Kaşlarımı kaldırmış, hayretle bakıyorum ona. </st><st c="8677">Yine şaşırttı beni. </st><st c="8697">Şimdi de ona masal mı anlatmamı istiyor?</st></p>
			<p><st c="8737">– Sana masal anlatmamı mı istiyorsun?</st></p>
			<p><st c="8775">– Neden olmasın... </st><st c="8795">Derslerde başarılıyım... </st><st c="8820">Ama aklımın bir tarafı var, bir tarafı yok galiba... </st><st c="8873">İnsanlar benimle arkadaşlık etmiyor... </st><st c="8912">Beni sevmiyorlar... </st><st c="8932">Saymıyorlar... </st><st c="8947">Bir de üstelik dövüyorlar. </st></p>
			<p><st c="8974">Artık yüzüme bakmıyor, başı önünde, kollarını önünde kavuşturmuş öyle oturuyor karşımda. </st><st c="9063">Dövüyorlarmış... </st><st c="9080">Önce kızla yatıyor, sonra da onu dövüyorlar! </st><st c="9125">Ah, yazık bu kızcağıza! </st><st c="9149">İyi ama buraya ilk geldiği gün az kalsın ben bile dövecektim onu. </st><st c="9215">Sonra Tuna’nın sözleri aklıma geliyor. </st><st c="9254">O da bu kızı görünce içinden onu dövmek gelmiş, bana bunları söyleyince de çok kızmıştım ona. </st><st c="9348">Demek bu kız ne yapıp ediyor ve karşısındakini tahrik etmeyi beceriyor. </st><st c="9420">Bu otuz yıllık bir psikiyatrist veya aynı derecede tecrübeli bir sekreter olsa bile. </st></p>
			<p><st c="9505">– Seni koruyacak, seninle ilgilenecek kimsen yok mu? </st></p>
			<p><st c="9558">“Hayır” anlamında başını iki tarafa sallıyor. </st><st c="9604">Gerçekten kimsesi yok mu acaba? </st><st c="9636">Öyleyse parayı nereden buluyor? </st><st c="9668">Sadece bize gönderdiği çiçeklere kim bilir ne çok para ödedi! </st><st c="9730">Bu kız benimle kafa mı buluyor acaba? </st></p>
			<p><st c="9768">– Kaldır bakalım şu başını! </st><st c="9796">Şunları bana doğru dürüst anlat!</st></p>
			<p><st c="9828">– Kardeşim de yok... </st><st c="9850">Annemle babamı... </st><st c="9868">bundan birkaç yıl önce kaybettim...</st></p>
			<p><st c="9903">– Şimdi yalnız mı oturuyorsun? </st></p>
			<p><st c="9935">Başını “evet” anlamında öne doğru hafifçe sallıyor ama konu ailesine gelince yüzünü kara bulutlar kaplıyor ve konuyu bir an önce kapatmaya çalışıyor. </st></p>
			<p><st c="10085">– Başka bir yakının, akraban da mı yok?</st></p>
			<p><st c="10124">– Yok... </st><st c="10134">Benim varlığım bile... </st><st c="10157">rahatsız ediyor insanları.</st></p>
			<p><st c="10183">– Sen onlara benzemiyorsun. </st><st c="10212">Senin avukat olduğunu duyunca ben bile şaşırdım. </st><st c="10261">Büroya da böyle mi gidiyorsun?</st></p>
			<p><st c="10291">– Evet... </st><st c="10302">bürodan çıkıp geldim buraya.</st></p>
			<p><st c="10330">– Sen hiç aynaya bakmıyor musun?</st></p>
			<p><st c="10363">– Aynaya mı? </st><st c="10377">Güzel olmayan kızlarla arkadaşlık edilmez mi?</st></p>
			<p><st c="10422">– Ben güzellikten bahsetmiyorum.</st></p>
			<p><st c="10455">– Öyleyse... </st><st c="10469">aynaya neden bakacakmışım?</st></p>
			<p><st c="10495">– Sizin bürodaki kızların hepsi güzel mi?</st></p>
			<p><st c="10537">– Değil işte... </st><st c="10554">ama onların arkadaşı var.</st></p>
			<p><st c="10579">– Demek ki mesele sadece güzel olmak değilmiş. </st><st c="10627">Sen berbat görünüyorsun.</st></p>
			<p><st c="10651">– Berbat?</st></p>
			<p><st c="10661">– Evet, berbat. </st><st c="10678">Saçını bile taramamışsın. </st><st c="10704">Giyimine kuşamına da özen göstermemişsin. </st><st c="10746">Her tarafın toz ve pislik içinde. </st><st c="10780">Ayrıca ne zaman, nasıl davranacağın da belli değil. </st></p>
			<p><st c="10832">– İyi giyindiğimi sanıyordum... </st><st c="10864">Pek yeni değiller... </st><st c="10885">Ama çok pahalı şeyler bunlar.</st></p>
			<p><st c="10914">– Diğer gençlerin giydiklerine pek benzemiyorlar ama. </st><st c="10969">Üstelik giydiklerin sana bol geliyor. </st><st c="11007">Çok mu kilo verdin sen?</st></p>
			<p><st c="11030">– Evet... </st><st c="11041">Verdim.</st></p>
			<p><st c="11048">– Neden, yemek yemiyor musun?</st></p>
			<p><st c="11078">– Yemek mi?</st></p>
			<p><st c="11090">– Evet, yemek.</st></p>
			<p><st c="11105">– Bu ara yemiyorum.</st></p>
			<p><st c="11125">– Soru sormaktan yoruldum. </st><st c="11153">Seni tanımak istiyorum ama sen hiç yardımcı olmuyorsun.</st></p>
			<p><st c="11208">– Ne anlatayım?</st></p>
			<p><st c="11224">– Çocukluğundan başlayarak anlat bana kendini.</st></p>
			<p><st c="11271">– Çocukluğumla neden bu kadar ilgileniyorsunuz?.. </st><st c="11322">Öteki doktorlar da hep bunu soruyor... </st><st c="11361">Ben artık büyüdüm... </st><st c="11382">Çocuk değilim... </st><st c="11399">Şimdiki halimi düzeltin... </st><st c="11426">Onun için geldim buraya. </st><st c="11451">Çocukluğumu sorgulayıp durmayın... </st><st c="11486">Siz doktorlar başka bir şey bilmez misiniz? </st><st c="11530">Geçmişim sizi neden bu kadar ilgilendiriyor? </st><st c="11575">Ben de herkes gibi bir çocukluk geçirseydim... </st><st c="11622">böyle olur muydum hiç? </st><st c="11645">Beni daha ilk gördüğünüz an anladınız bunu... </st><st c="11691">Sadece siz değil, ötekiler de anladı... </st><st c="11731">Anlattıklarıma vah vah mı diyeceksiniz? </st><st c="11771">Bana acıyacak mısınız? </st><st c="11794">Size anlatınca geçmiş değişecek mi? </st><st c="11830">Geçmiş işte... </st><st c="11845">Geçmiş ve bitmiş... </st><st c="11865">Bugüne bakın... </st><st c="11881">Şu halime bakın! </st><st c="11898">Gücünüz yetiyorsa bugünü değiştirin... </st><st c="11937">Geçmişi değiştiremezsiniz. </st><st c="11964">Ama bir gün bunun intikamını alacağım! </st><st c="12003">Sizden de, öteki doktorlardan da... </st><st c="12039">Bütün insanlardan alacağım intikamımı! </st><st c="12078">Bana böyle yapmak ne demekmiş, göreceksiniz hepiniz! </st><st c="12131">Hem de bu gücü siz vereceksiniz bana... </st></p>
			<p><st c="12171">Hayret ve şaşkınlıkla dinliyorum onu. </st><st c="12209">Nereye gitti o küçük cin? </st><st c="12235">Şimdi karşımda tam bir canavar oturuyor. </st><st c="12276">Eğer salonda birileri varsa, eminim hepsi de onun bu sözlerini duymuştur. </st><st c="12350">Konuşmuyor, sanki çığlık atıyor. </st><st c="12383">Elleri, kolları, ağzı, burnu, akciğeri, karaciğeri, bedeninde ne kadar organ varsa hepsi birden bağırıyor sanki. </st><st c="12496">Siren sesi gibi acayip bir ses çıkıyor bu çirkin kızdan. </st><st c="12553">Öfkesinden burnundan soluyor derler ya, bu burnundan da değil ciğerinden soluyor. </st><st c="12635">Söylediği sözlerin hiçbiri yabana atılacak şeyler değil. </st><st c="12692">Demek diğer meslektaşlarım bir yolunu bulup kurtuldular ondan ama benim hiç kurtuluşum yok. </st><st c="12784">O bana takmış ve şu andan itibaren ben de ona taktım. </st><st c="12838">Aslında her anlamda tehlikeli bir kız, ne zaman, nerede, ne yapacağı belli değil. </st><st c="12920">Frenleri hiç tutmuyor. </st><st c="12943">Bin bir kere özür dileyerek, günlerdir birbirinden güzel çiçekler göndererek geldiği yerde böyle yaparsa, dışarıda neler yapmaz bu kız! </st></p>
			<p><st c="13079">“Çok yalnızım” dedi biraz önce. </st><st c="13111">İnsanlar haklı, onunla arkadaş olmayı kimse istemez. </st><st c="13164">İnsana kendini sürekli kötü hissettiriyor. </st><st c="13207">Aslında psikiyatri her bireye ayrı ve kişiye özel çözümler üretmek durumundadır. </st><st c="13288">Bu kıza da bir çözüm bulmalıyım ama nasıl? </st><st c="13331">Ona soru sorulmasından hoşlanmıyor, “anlat” diyorum anlatmıyor. </st><st c="13395">Hiç konuşmadan sussam, bunu da ona gösterdiğim negatif bir tepki gibi algılayacak. </st></p>
			<p><st c="13478">Yan gözle bana bakıyor. </st><st c="13502">Biraz önce yaptıklarına kızıp kızmadığımı anlamaya çalışıyor. </st><st c="13564">Bu sefer kızmıyorum çünkü durum kızılacak gibi değil. </st><st c="13618">Çok yalnız bu kız. </st></p>
			<p><st c="13637">– Yalnızlık zordur. </st><st c="13657">Jean-Jacques Rousseau, “En büyük korkum yalnızlık” diyor. </st><st c="13715">O bile korkuyor yalnızlıktan.</st></p>
			<p><st c="13744">“Mutsuz olmak... </st><st c="13762">yalnız olmak demektir...” Böyle der Rousseau. </st></p>
			<p><st c="13808">Vay canına... </st><st c="13822">bu kız neler biliyor. </st></p>
			<p><st c="13844">– Yalnızlığın geçmişinde yatan bir efsane vardır. </st><st c="13894">Başlangıçta tüm dünyada insanlar bir aile ya da kabilenin sıcak ilişkileri içinde yaşayıp gidiyordu. </st><st c="13995">O zamanlar kendilerini ayrı birer birey olarak görmek insanların aklına bile gelmiyordu. </st><st c="14084">Derken aniden, hem de oldukça yakın bir tarihte bu birliktelik çöküverdi. </st><st c="14158">Bugün bir yalnızlık salgını dünyayı kasıp kavuruyor ve para maalesef bu sorunu çözemiyor.</st></p>
			<p><st c="14247">– Yani yalnızım... </st><st c="14267">ama... </st><st c="14274">yalnızlık korkusu anlamında... </st><st c="14305">yalnız değilim.</st></p>
			<p><st c="14320">– Zekice bir cevap doğrusu!</st></p>
			<p><st c="14348">– Ben ilkokula başladığım yıl... </st><st c="14382">öğretmenler beni geri zekâlı zannetmişler... </st><st c="14427">Onların zoruyla doktora götürdüler beni... </st><st c="14470">Sonra da üstün zekâlı olduğum çıktı ortaya... </st><st c="14516">Ama pek işime yaramıyor. </st></p>
			<p><st c="14541">Demek okula başladığı zaman da böyle acayip bir kızdı. </st><st c="14596">Çok zeki, derslerde çok başarılı, çok okuyor ama yemek yemeyi, giyinmeyi, saçını taramayı bilmiyor. </st><st c="14696">Cebinde parası var ama kendine bir şeyler almayı beceremiyor. </st><st c="14758">Bu iş çok karışık! </st><st c="14777">Başka bir yol bulmam gerekiyor. </st></p>
			<p><st c="14809">– Senin zeki bir kız olduğun belli zaten ama duygularında bir sorun var.</st></p>
			<p><st c="14881">– Nasıl bir sorun? </st></p>
			<p><st c="14901">– Ayarı yok duygularının.</st></p>
			<p><st c="14926">– Öyleyse beni düzeltin.</st></p>
			<p><st c="14951">– Kendimi tamirci gibi hissettiriyorsun bana. </st><st c="14998">Sanki bir iki çekiç vursam her şey düzeliverecek gibi konuşuyorsun.</st></p>
			<p><st c="15065">– Ben hem yanlış... </st><st c="15086">hem eksiğim... </st><st c="15101">Kimsenin istemediği... </st><st c="15124">sevmediği... </st><st c="15137">pis ve çirkin bir kızım... </st><st c="15164">Aklım var... </st><st c="15177">param var... </st><st c="15190">bilgim de var ama bunları düzeltemiyorum. </st><st c="15232">Bana soru sormaktan vazgeçin... </st><st c="15264">Derdimi söyledim... </st><st c="15284">Neyin düzeltilmesi gerektiğini anladınız... </st><st c="15328">Şimdi lütfen iyi bir doktor olun... </st><st c="15364">ve bu sorunu çözün. </st></p>
			<p><st c="15384">Bu kız benimle dalga mı geçiyor acaba? </st><st c="15423">Hem bu kadar zeki ol, okumadığın bir şey kalmasın, hem de psikiyatristin karşısına geç, “Bana soru sormayın ama beni düzeltin” de. </st><st c="15554">Onu nasıl düzelteceğim acaba? </st><st c="15584">Sihirli değneğim de yok ki elimde... </st><st c="15621">Böyle bir yere gidemeyeceğiz. </st><st c="15651">Onunla ilişki kurmanın bir yolu olmalı. </st><st c="15691">İlgisini çekebilecek bir konu bulmalıyım. </st><st c="15733">Sanki rastgele bir sohbet gibi girmeliyim söze. </st><st c="15781">Biraz önce masal anlat demedi mi bana? </st><st c="15820">Aslında masal veya hikâye anlatarak bir hastanın sorunlarını çözmeye çalışmak zor da olsa, bir çeşit ilişki kurma yöntemi olarak kullanılabilir. </st><st c="15965">Biraz ajan-provokatörlük yapmam gerekecek ama olsun, madem bu kıza yardımcı olmaya karar verdim, her yolu denemeliyim. </st><st c="16084">Bu arada ağzından çıkan her sözü zihnime kaydedip elde ettiğim verilerle tıpkı bir dedektif gibi bu bilmeceyi çözmeye çalışmalıyım. </st><st c="16216">Kadınlarla, kadınların çektiği acılarla, güzelliğe olan tutkularıyla ilgili bir şeyler anlatsam hiç fena olmayacak. </st></p>
			<p><st c="16332"> – Demek kendini çirkin buluyorsun. </st><st c="16367">Ah bu kadınlar! </st><st c="16383">Yüzyıllardır kadınların güzel olmak için ne eziyetler çektiğini biliyor musun?</st></p>
			<p><st c="16461">– Ne çekmişler?</st></p>
			<p><st c="16477">– Ortaçağ’ın sonlarına doğru kadınlar arasında ayna kullanımının artmasıyla birlikte kozmetik sanayi hayata ilk adımlarını atmaya başlamış. </st><st c="16618">İlk kozmetik ürünleri pek de faydalı olmayan tuhaf şeylermiş. </st><st c="16680">Örneğin, Fransa Kraliçesi Bavyeralı Isabeau eşek sütüyle banyo yapar ve içinde yabandomuzu beyni, timsahın salgı bezleri ve kurt kanı bulunan bir losyonla yüzünü silermiş. </st><st c="16852">O zamanlar bir yaşına basmamış bebek kakasının cilt için çok faydalı olduğuna inanılıyormuş. </st><st c="16945">Bu nedenle soyluların malikânelerine getirilen bebeklerin başında bir hizmetçi bekler, bebek kakasını yapar yapmaz hanımına ulaştırırmış.</st></p>
			<p><st c="17082">– Öff, kim bilir ne kötü kokardı!</st></p>
			<p><st c="17116">– Kötü kokuyu önlemek için bebek kakasını önce sütle karıştırırlar, sonra da bunun içine çiçekleri kaynatarak elde ettikleri bir losyon ilave ederlermiş. </st></p>
			<p><st c="17271">– Çocukken ben de sık sık altıma kakamı yapardım... </st><st c="17323">Çok kötü kokardı... </st></p>
			<p><st c="17343">Bir an göz göze geliyoruz. </st><st c="17370">Kin ve öfke gözlerinden çağlayan gibi akıyor. </st><st c="17416">Soru sormayacağım artık. </st><st c="17441">Şu anda bir şeyler anlatmaya hazır değil. </st><st c="17483">Ben hikâyeyi anlatmaya devam edeceğim çünkü konu hem çok ilgisini çekti, hem de beklediğimden daha çabuk başladı bilgi vermeye. </st></p>
			<p><st c="17611">– On altıncı yüzyılda Venedik, kozmetikte dünya lideriydi. </st><st c="17670">Venedik sirüsü dünyanın en iyi buluşu olarak kabul ediliyordu ve on dokuzuncu yüzyıla kadar da üstünlüğünü sürdürdü.</st></p>
			<p><st c="17786">– Sirüs ne demek?</st></p>
			<p><st c="17804">– Venedik sirüsü, beyaz kurşundan yapılan, arada bir içine cıva da karıştırılan bir tür krem. </st><st c="17899">Bu sıvı derideki gözenekler tarafından emildiğinde zehir etkisi yapıyor. </st><st c="17972">Doktorların bütün uyarılarına rağmen kadınlar beyaz kurşunu yüz, boyun ve göğüslerine kalınca bir tabaka halinde sürüyorlarmış. </st><st c="18100">Bu zehir kadınların dişlerini döküyor, karınlarındaki bebekleri zehirliyor, bir süre sonra ciltlerini harap ediyordu ama dünya kadınları yine de yüzyıllarca bu zehirli kremi kullanmaktan vazgeçmedi. </st><st c="18299">Kraliçe Elizabeth yaşlandıkça yüzünü daha da fazla boyar olmuştu. </st><st c="18365">Bir yazar, “O kadar çok makyaj yapıyordu ki, sonunda büyük fırtınalar ve savaşlar atlatmış bir gemiye dönmüş” diye yazıyor onun için. </st><st c="18499">Yüzünün derisi sürdüğü sirüslerin etkisiyle pul pul dökülüyormuş. </st><st c="18565">Elizabeth yanaklarını renklendirmek için de aşıboyası ve cıva sülfit kullanıyormuş. </st><st c="18649">O dönemde bazı saray kadınları yüzlerini beyazlatacağı inancıyla kül, kömür tozu ve mum yağını karıştırıp içiyorlarmış. </st><st c="18769">Ancak bu karışımları içip de hayatta kalmayı başaranların yüzleri yeşilimsi bir renk alıyormuş.</st></p>
			<p><st c="18864">– Benim annem çok güzeldi... </st><st c="18894">Ama hiç makyaj yapmazdı... </st></p>
			<p><st c="18921">İşte ilk ipucu geliyor. </st><st c="18945">Demek böyle hikâye anlatmaya devam edersem, ondan kendisiyle ilgili bilgi almam daha kolay olacak. </st><st c="19044">Gözlerindeki öfke giderek azalıyor, yüzündeki kaslar gevşedi. </st><st c="19106">Artık koltuğunda daha rahat oturuyor. </st></p>
			<p><st c="19144">– Başka acayiplikler de denenmiş o yıllarda. </st><st c="19189">Örneğin, kuzgunu önce kırk gün katı yumurtayla besledikten sonra keser, taze eti havanda dövdükten sonra yüzlerine sürerlermiş. </st><st c="19317">On yedinci ve on sekizinci yüzyıllarda çiçek hastalığı bütün dünyayı perişan etmiş. </st><st c="19401">Hastalıktan sağ kurtulanların yüzlerinde çok kötü yara izleri kalmış. </st><st c="19471">Kadınlar bu izlerden kurtulmak için hayatları pahasına sirüs kullanmaya devam etmişler. </st><st c="19559">Sirüs o dönemde pek çok kadının ölümüne yol açmış.</st></p>
			<p><st c="19609">– Siz okuduklarınızı ne güzel anlatıyorsunuz... </st><st c="19658">Ben de böyle yapabilmeyi isterdim doğrusu... </st><st c="19703">Bir dahaki gelişimde yine anlatır mısınız?</st></p>
			<p><st c="19745">– Tabii anlatırım. </st><st c="19765">Gidiyor musun?</st></p>
			<p><st c="19779">– Vakit tamam... </st><st c="19797">Sizi daha fazla yormak istemiyorum... </st><st c="19835">Zaten geç oldu... </st><st c="19853">Bugün beni kabul ettiğiniz için teşekkür ederim...</st></p>
			<p><st c="19903">– Ben de sana çiçekler için teşekkür ederim. </st><st c="19949">Gördüğün gibi her yer senin çiçeklerinle dolu. </st><st c="19996">Aramızda bir sorun kalmadığına göre artık gönderme. </st><st c="20048">Tamam mı?</st></p>
			<p><st c="20057">– Tamam... </st><st c="20069">İyi akşamlar.</st></p>
			<p><st c="20082">– Güle güle... </st></p>
			<p><st c="20098">Böyle diyerek ayağa kalkıyor ve koşarak çıkıyor odadan. </st><st c="20154">Kapı yine açık! </st><st c="20170">Tuna’yla konuşmaları geliyor kulağıma. </st><st c="20209">Eyvah, Tuna şimdi ona kim bilir ne zamana randevu verecek. </st><st c="20268">Hemen telefonun tuşuna basıyorum. </st><st c="20302">Tuna telefonu açıyor ama kapı açık. </st><st c="20338">Konuşmalarımızı Ala duyabilir. </st><st c="20369">Çok yavaş sesle, “Randevuyu geciktirme” diyorum. </st><st c="20418">Tuna, “Anlaşıldı efendim” diyerek kapatıyor telefonu. </st></p>
			<p><st c="20472">Ne tuhaf bir kız! </st><st c="20490">Bugün alkol almamış ama zaman zaman alkol aldığını kendisi de doğruluyor. </st><st c="20564">Uyuşturucu bağımlılığı açısından dikkatli olmam gerekiyor. </st><st c="20623">Ama çok zeki ve içgörüsü yüksek. </st><st c="20656">Ayrıca bilgi ve kültür düzeyi de beklenenin çok üzerinde. </st><st c="20714">Konuşma tarzında hiçbir tanı grubuna girmeyen farklı bir bozukluk var. </st><st c="20785">Dura dura, kesik kesik konuşuyor. </st><st c="20819">Ses tonu, insanı rahatsız edecek derecede ince, tiz ve çocuksu. </st><st c="20883">İç dünyasını harekete geçirmek üzere anlatılan hikâyelere az da olsa tepki veriyor. </st><st c="20967">Zaten bu hikâyeler biraz da ilişki kurma aracı olarak kullanılıyor. </st><st c="21035">Doktordan en önemli isteği GÜÇ! </st><st c="21067">Güce duyduğu hayranlığın, geçmişiyle bağlantılı bir nedeni olduğunu sanıyorum. </st><st c="21146">Bu kız beni çok uğraştıracak... </st></p>
			<p><st c="21178">Yavaşça masamdan kalkıyorum. </st><st c="21207">Ağzımda buruk bir tat var. </st><st c="21234">Oturmaktan her yanım tutulmuş. </st><st c="21265">Yavaş yavaş kapıya doğru gidiyorum. </st><st c="21301">Ala hâlâ Tuna’yla konuşuyor. </st><st c="21330">Ben kapımı kapatırken bana çocuk gibi küçük hareketlerle el sallıyor. </st><st c="21400">Gülerek cevap veriyorum ona. </st><st c="21429">İlk işim, her zamanki gibi camın önüne gelip Ankara akşamını seyretmek. </st><st c="21501">Camı açınca içeri serin ve taze hava doluyor. </st><st c="21547">Hayret, bu akşam havada is yok. </st><st c="21579">Gökyüzüne bakıyorum, yıldızlar sanki bir yanıp bir sönerek selamlıyorlar beni. </st><st c="21658">Derin derin nefesler alarak bu taze havayı olabildiğince içime almak istiyorum. </st><st c="21738">Sonra ışıkları tek tek kapatıyorum. </st><st c="21774">Sıra mumlara geliyor. </st><st c="21796">Sönsünler diye üflerken mumların alevleri bir öne, bir arkaya sallanıp kıvrılıyor, sonra da titreyerek karanlığa karışıyor. </st></p>
		</div>
<div id="charCountTotal" value="21920"></div></body>
</html>
