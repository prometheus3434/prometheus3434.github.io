<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>HAYATA DÖN</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-13" xml:lang="tr-TR">
		<div>
			<p id="_idParaDest-10"><st c="0">10</st></p>
			<p><st c="2">Sürekli yeni ve ilginç hikâyeler bulup anlatmak pek kolay olmuyor. </st><st c="70">Yatağımın başucu tarih kitaplarıyla dolu! </st><st c="112">Üstelik okuduğum her şeyi anlatamıyorum. </st><st c="153">Hikâyeler hem Ala’nın o günkü ruh haline uygun olmalı, hem de psikoterapide işime yaramalı. </st><st c="245">Bu nedenle her seans öncesi kafamda en az üç dört ayrı hikâye hazır oluyor. </st><st c="321">Çoktandır ev ödevi yapmamıştım, bunlar beni yıllar öncesine götürüyor. </st><st c="392">Bazen okumaya öyle bir dalıyorum ki, saate bakmak aklıma gelmiyor. </st><st c="459">Zaten gece kuşuyum, bıraksalar sabaha kadar yatmam, bunu bahane edip ben de öyle yapıyorum. </st></p>
			<p><st c="551">Bir de bu kitapları arayıp bulma işi var. </st><st c="593">Allahtan, bunu benim yerime arkadaşlarım yapıyor ve Ankara’daki kitapçıları tek tek dolaşıp birbirinden ilginç kitaplar buluyorlar. </st><st c="725">Bana da sadece onları okumak, altlarını çizmek ve ezberlemek kalıyor. </st></p>
			<p><st c="795">Akşam eve gelince bir süre dinleniyorum. </st><st c="836">O zaman televizyonu açıyor ve insanların en çok izlediği ve hakkında konuştuğu televizyon dizilerinden birini seyrediyorum. </st><st c="960">Bu diziler öyle büyük halk kitleleri tarafından izleniyor ki, onlardan habersiz olmak işime gelmiyor. </st><st c="1062">Hem arkadaşlarım, hem de hastalarım sıklıkla bu diziler hakkında konuşurken ben dışarıda kalmak, konuya bu kadar yabancı olmak istemiyorum. </st><st c="1202">Ancak bu diziler adeta uyuşturuyor insanı. </st></p>
			<p><st c="1245">Ben 68 kuşağı mensubu olarak bunu biraz da hüzünlenerek izliyorum. </st><st c="1312">Bizim zamanımızda başka türlü bir heyecan vardı toplumda. </st><st c="1370">İnsanlar uzun süren bir uykudan yeniden uyanmış gibiydiler. </st><st c="1430">Şimdi düşünüyorum da, o yıllarda biz, dünyaya yeni gelmiş ve her gördüğü yeniliğin peşine düşen, meraklı ve heyecanlı çocuklar gibiydik. </st><st c="1567">Bazen bu heyecanı dizginleyemiyorduk, olmadık işler geliyordu başımıza ama uyanık olmak, duyarak, hissederek, düşünerek yaşamak yine de güzeldi. </st><st c="1712">Radyolarda daha önce hiç dinlemediğimiz, alışkın olmadığımız ama içimizi kıpırdatan müzikler çalınıyordu. </st><st c="1818">Anne babalarımızdan farklı giyiniyor, onlardan farklı düşünüyor ve bambaşka hayaller peşinde koşuyorduk. </st><st c="1923">Toplumda olağanüstü bir özgürlük rüzgârı esiyor ve kalplerimiz kadar beyinlerimiz de bu rüzgârın etkisiyle çalkalanıyordu. </st><st c="2046">Şimdilerde yine bir uyku, bir rehavet kapladı toplumu. </st><st c="2101">Uyanıklar uyudu, uyuyanlar uyandı... </st></p>
			<p><st c="2138">Akşama kadar işten güçten başımı alamasam da, arada bir boş zaman bulduğum anda bilgisayarımın başına oturup yazıyorum. </st><st c="2258">Klinikte yaşananları, Ala’ya anlattığım hikâyeleri, düşündüklerimi, hissettiklerimi tek tek yazıyorum. </st><st c="2361">Yazmak çok farklı bir olay... </st><st c="2391">Sanki bazı şeyleri yeniden yaşıyorsunuz. </st><st c="2432">Bir de müzik açıyorum, keyfime diyecek yok! </st><st c="2476">Ama yazarken de saati unutuyor insan. </st></p>
			<p><st c="2514">Bu iş genellikle geceleri yapılabildiğinden, sabahları ayılmam zor oluyor ve sabah kahvemi içmeden kendime gelemiyorum. </st><st c="2634">Kliniğe adım attığım anda Hasan elinde dosyalarla geliyor yanıma. </st><st c="2700">Randevu saatine kadar onunla klinikte yapılması gereken işleri konuşuyor ve karara bağlıyoruz. </st><st c="2795">Sonra sıra hastalara geliyor. </st></p>
			<p><st c="2825">Bugün önce Ankara dışından gelen bir hanım giriyor içeri. </st><st c="2883">Sarışın, tombul, otuzlu yaşların sonunda, güzel yüzlü, süslü giyinmiş ama gözleri hep ağlamaklı bakan bir hanım. </st><st c="2996">Onu kapıda karşılayıp yerine oturttuktan sonra adını soruyorum. </st><st c="3060">“Serpil” diyor ve ben ona hiçbir şey sormadan başlıyor anlatmaya. </st></p>
			<p><st c="3126">Çok küçük yaşta evlenmiş; daha doğrusu, ailesi tarafından şehrin anlı şanlı ailelerinden birinin oğluna verilmiş. </st><st c="3240">O zamanlar henüz on altı yaşındaymış. </st><st c="3278">Kıskanç bir adammış kocası. </st><st c="3306">Daha ilk günden dayaklar başlamış. </st><st c="3341">Üst üste üç oğlan doğurmuş ama evlilikleri bir türlü rayına oturmamış. </st><st c="3412">Sık sık kavgalar, ayrılıklar yaşanmış, ancak eşinin ölüm tehditleri karşısında, her seferinde eve geri dönmek zorunda kalmış. </st><st c="3538">Aradan yıllar geçmiş, oğlanlar büyümüş. </st><st c="3578">Şimdi büyük oğlan on altı yaşındaymış ve o da babası gibi her fırsatta anneye karşı çıkıp onu dövüyormuş. </st><st c="3684">Hatta bana gelmeden bir hafta önce oğlan annesini öldüresiye dövmüş, her yanı morarmış Serpil’in. </st><st c="3782">Ve bir ara oğlunun kendisini öldüreceğinden korkmuş. </st></p>
			<p><st c="3835">Yirmi yıldır devam eden bu sorunları Serpil bugün, hemen şu anda benim çözmemi, bir çare bulmamı istiyor. </st><st c="3941">Hiç sözünü kesmeden onu dinlerken bir yandan da olanları kafamda yorumlamaya çalışıyorum. </st><st c="4031">Oğlanın babasından gördüğünü yaptığı kesin ama bu kadın neden hep dayak yiyor? </st><st c="4110">Onun nasıl bir kişiliği var? </st></p>
			<p><st c="4139">Yalvaran gözlerle bakıyor bana. </st><st c="4171">Bir yandan onunla konuşurken, bir yandan da bu kadar ciddi ve çetrefilli bir durumun altından, bizim psikologlardan en iyi kim kalkacağını düşünüyorum. </st><st c="4323">Çünkü sadece Serpil değil, ailenin bütün bireyleriyle tek tek ilgilenmemiz gerekiyor. </st><st c="4409">Daha da önemlisi, çocuklar elden gidiyor. </st><st c="4451">Onlara iyi bir örnek oluşturacak kimse yok çevrelerinde. </st><st c="4508">Evine düzenli olarak gelmeyen, çocuklara pahalı hediyeler alarak bu eksiği kapatmaya çalışan, hemen her gün içki içen, eve geldiği nadir günlerde ise anneyle kavga eden, onu döven bir baba örneği var karşılarında. </st></p>
			<p><st c="4722">Serpil’i omzundan tutarak odadan çıkarıyor, hemen usta psikoloğumuz Mehmet Akif Sayılgan’dan bir randevu almalarını sağlıyorum. </st><st c="4850">O sırada bir başka hastasına randevu vermek için Tuna’nın masasına doğru yaklaşan Memo’yu görünce gözlerim parlıyor. </st><st c="4967">Biz Memo’yla 2005 yılında Madalyon Psikiyatri Merkezi kurulurken tanıştık. </st><st c="5042">Daha önce ikimiz de birbirimizin adını duyardık ama bir türlü bir araya gelememiştik. </st><st c="5128">Ben Hacettepe Üniversitesi’nden ayrıldıktan hemen sonra oraya başlamış ve orada yıllarca eğitim almış. </st><st c="5231">Cengiz’in aracılığıyla o yıl Ankara’nın ünlü restoranlarından birinde hep beraber yemek yedik. </st><st c="5326">Eski Hacettepelilerden Profesör Ayşe Yalın da benim davetlim olarak katıldı o yemeğe. </st><st c="5412">Ve bir gecede Madalyon kuruluverdi. </st><st c="5448">O tarihten beri aramızda inanılmaz bir uyum oluştu. </st><st c="5500">İnsan olarak ona saygı duymamak mümkün değil. </st><st c="5546">O bir işi ya çok iyi yapar veya hiç yapmaz. </st><st c="5590">Birilerini ya çok sever veya hiç ilişki kurmaz. </st><st c="5638">Hiç korkmadan, her konuda ona sonuna kadar güvenebilirsiniz çünkü aklı yatmadıysa zaten baştan itiraz eder. </st><st c="5746">İnsanların dikkatini çekecek kadar yakışıklı ve gösterişli bir adam olduğunu hem bilir, hem de bu özelliğiyle ortaya çıkmaktan hep kaçınır. </st><st c="5886">Odasına girerseniz, bu odanın her yerinde Mehmet Akif’i görürsünüz. </st><st c="5954">Odası da tıpkı onun gibi modern, temiz, düzenli, aydınlık ve güzeldir. </st></p>
			<p><st c="6025">Beni görünce o da hafifçe gülümsüyor. </st><st c="6063">Onu hemen Serpil’le tanıştırıyor ve bir dakikalığına odama davet ediyorum. </st><st c="6138">Ayaküstü anlatıyorum ona. </st><st c="6164">“Çok önemli bir vak’a” diyorum. </st><st c="6196">“Çocuklar var. </st><st c="6211">Lütfen çok ilgilen ve elinden geleni yap. </st><st c="6253">Oğlanları buraya getirmelerini ve her birine çocuk psikiyatrisi bölümünden ayrı ayrı randevu almalarını sağla. </st><st c="6364">Babayla ilişki kurmanın bir yolunu bulmalısın. </st><st c="6411">Aile görüşmelerini sen yap.” “Tamam, tamam, merak etmeyin, hastanıza çok iyi bakacağım” diyor. </st><st c="6506">Bir yandan da bıyık altından gülüyor. </st><st c="6544">Yine çok abarttım galiba... </st></p>
			<p><st c="6572">Sırada Mehmet var. </st><st c="6591">Onun adını randevu listesinde görmek bile içimi ısıtıyor. </st><st c="6649">Çok sevdiğim hastalarımdan biri o. </st><st c="6684">Yıllar önce gelmeye başladı bana. </st><st c="6718">Sanki hayatı birlikte yaşadık onunla. </st><st c="6756">O zaman üniversiteye yeni girmişti. </st><st c="6792">İçedönük, konuşmayı pek sevmeyen, duygulu, alıngan, kendi dünyasında yaşayan, ailesiyle bile sorunlarını paylaşmayan bir gençti. </st><st c="6921">Uzun boylu, gösterişli, oldukça yakışıklı, tertemiz giyinen bir delikanlıydı o zamanlar. </st><st c="7010">Hiç kız arkadaşı olmadığı gibi erkeklerle bile arkadaşlık etmekte zorlanıyordu. </st><st c="7090">Dış dünya yabancıydı, anlaşılmazdı onun için. </st><st c="7136">Giderek kendi dünyasında dolaşırken bir şeylere fena halde takmıştı kafayı. </st><st c="7212">Aslında taktığı şeyler gerçek değildi ama o bir kere onların gerçek olduğuna inanmıştı. </st><st c="7300">Artık iki cihan bir araya gelse bunların gerçek olmadığına kimse inandıramazdı onu. </st><st c="7384">Üstelik bunların artık herkes tarafından bilindiğini düşünüyor, onunla alay edileceğinden korkuyordu. </st><st c="7486">Nasıl oldu bilmiyorum ama bana zamanla güvendi. </st><st c="7534">Doktorluk, psikiyatristlik dediğimiz şeyin aslı bu galiba! </st><st c="7593">Hastaya bu güveni verebilmek... </st><st c="7625">Ona bu güveni nasıl mı verdim? </st><st c="7656">Bütün dünyayı kendine düşman olarak gören o delikanlı bana neden mi güvendi? </st><st c="7733">Bunun bir tekniği yok ki... </st><st c="7761">Sadece onu çok sevdim, çok iyi anladım, hissettim ve o da bunu anladı. </st><st c="7832">Hepsi bu! </st></p>
			<p><st c="7842">Sonunda çok iyi iki arkadaş olduk. </st><st c="7877">Verdiğim ilaçları aldı ve arada bir bana uğramayı hiç ihmal etmedi. </st><st c="7945">İlaçları aldıkça takıntıları kaybolmasa bile azaldı. </st><st c="7998">Okulu bitirdi, bir de iş buldu kendine. </st><st c="8038">Çalıştığı işyerlerinde kimseyle yakın arkadaş olamadı, kendini tanıtmadı, kabul ettiremedi ama düzenli olarak işine gitti. </st><st c="8161">Belki başkaları gibi kolay yükselmedi, onlardan daha az para kazandı ama vazgeçmedi. </st><st c="8246">Kimseye muhtaç olmadan hayatını kazandı. </st><st c="8287">Bu arada bir kız arkadaş edindi. </st><st c="8320">Bu mahcup ama bir o kadar da temiz kalpli, yakışıklı delikanlıyı o kız da sevdi ve sonunda evlendiler. </st><st c="8423">Bir de çocukları olunca tam bir aile oldular. </st></p>
			<p><st c="8469">İşte o Mehmet girecek şimdi içeri. </st><st c="8504">Kapıya kadar gidip daha o kapıyı çalmadan karşısına dikiliyorum. </st><st c="8569">Beni görünce gözlerinin içi gülüyor. </st><st c="8606">Hararetle el sıkışıyoruz. </st><st c="8632">İkimiz de özlemişiz birbirimizi. </st><st c="8665">Bir yıla yakın oldu Mehmet’i görmeyeli. </st><st c="8705">Merak ettim, bu arada neler oldu onun hayatında acaba? </st><st c="8760">Tek taraflı bir durum bu! </st><st c="8786">Doktor olmanın, bu işi yapıyor olmanın bir özelliği. </st><st c="8839">Hep ben onların hayatlarını paylaşırım. </st><st c="8879">Onlar hiç bilmez benim hayatımda neler olduğunu. </st><st c="8928">Sadece beni her zaman sağlıklı, enerjik, dinç ve genç görmek isterler. </st><st c="8999">Geldiklerinde beni yerimde bulacaklarından emin olmak isterler. </st><st c="9063">Onları her zaman sevmemi, hep önem vermemi, benim için çok özel olduklarını bilmek ve hissetmek isterler. </st></p>
			<p><st c="9169">Bazıları bunun yalnızca profesyonel bir yaklaşım olup olmadığından şüphe duyar. </st><st c="9249">O zaman bu soruyu ben de sorarım kendime. </st><st c="9291">Bu sadece profesyonel bir duruş mu diye... </st><st c="9334">Sonra her seferinde bir daha anlatırım kendime bunun sahte değil, son derece gerçek olduğunu. </st><st c="9428">Çünkü söz konusu olan duygular olunca hangi profesyonellikten söz ediyoruz? </st><st c="9504">İşte Mehmet karşıma oturdu bile. </st><st c="9537">O benim için çok değerli. </st><st c="9563">Birilerini değerli kılan belki de onlar için verilen emektir. </st><st c="9625">Ben Mehmet’e ne çok emek verdim! </st></p>
			<p><st c="9658">Düşünüyorum da çocuklarımızı büyütürken onlara bunca emeği biz değil de başkaları verse, yetiştirip, büyütüp, adam edip verseler bize, bu kadar değerli olabilirler miydi? </st><st c="9829">Şarap gibi, eskidikçe, emekle koyulaştıkça daha değerli oluyorlar galiba. </st><st c="9903">Her zamanki gibi gülerek, en içten duygularla bakıyoruz birbirimize. </st><st c="9972">O bana bakıyor, ben de ona. </st><st c="10000">Görmeyeli değişen bir şey var mı diye dikkatle inceliyorum onu. </st><st c="10064">Var, daha da iyi görünüyor Mehmet. </st><st c="10099">Her zamanki gibi kareli oduncu gömleği giymiş kot pantolonunun üzerine. </st><st c="10171">Saçları uzamış, sakal da bırakmış. </st><st c="10206">Daha da yakışıklı olmuş böyle. </st></p>
			<p><st c="10237">Elimle “ne bu hal” der gibi bir işaret yapıyorum. </st><st c="10287">“Bir aydır çalışmıyorum” diyor. </st><st c="10319">Hemen merak ediyorum nedenini. </st><st c="10350">İşsiz mi kaldı acaba? </st><st c="10372">“Hayır” diyor, “son girdiğim işten de attılar beni ama merak etmeyin, yine bir iş bulurum kendime. </st><st c="10471">Biraz dinleneyim dedim.” Babasını kaybetmiş bu arada. </st><st c="10525">Babadan kalan evi satıp kardeşler aralarında paylaşmışlar. </st><st c="10584">“Bu para senin için çok önemli, dikkatli kullan onu” diyorum. </st><st c="10646">Gülüyor. </st><st c="10655">Onu, en az onun kadar düşünüyor olmam hoşuna gidiyor. </st><st c="10709">“Merak etmeyin, hatta son zamanlarda cimri bile oldum” diyor. </st><st c="10771">Nasıl da rahat konuşuyor benimle. </st><st c="10805">Yine sessiz sakin, yavaş sesle söylüyor her şeyi. </st><st c="10855">Odada başka biri olsa, o bile duymaz Mehmet’in sesini ama ben alıştım. </st><st c="10926">Daha ağzından çıkmadan anlarım ne dediğini. </st><st c="10970">Sonra karısını, beş yaşına gelen çocuğunu anlatıyor. </st><st c="11023">Eşi ilk zamanlar çok kızıyordu ona. </st><st c="11059">Onun daha sosyal, daha aktif olmasını istiyordu hep ama “Alıştı artık” diyor. </st><st c="11137">Evde eskisi gibi kavga gürültü olmuyormuş. </st><st c="11180">Daha uyumlu bir çift olmuşlar. </st><st c="11211">Uzaktaki annesiyle arada bir telefonla konuşuyorlarmış. </st><st c="11267">Televizyon seyretmese de gazeteleri okuyor, arada bir de sabah yürüyüşlerine çıkıyormuş. </st><st c="11356">“Biraz kilo vermişsin” diyorum, “Yürüyüş yapıyorum ya!” diyor. </st><st c="11419">Eskiden öğlene kadar yatar, gece de sabaha kadar otururdu, uyumazdı. </st><st c="11488">Şimdi herkes gibi gece yatıyor, sabah yürüyüşe bile gidecek kadar erken kalkıyormuş. </st><st c="11573">Bunlar onun için ne kadar önemli şeyler! </st></p>
			<p><st c="11614">İlk geldiği zaman dosyasındaki Tanı bölümüne “şizofreni” yazmıştım. </st><st c="11682">Şimdi hâlâ bilgisayarda öyle yazıyor ama mecbur olmasam onun için asla böyle bir şey yazmazdım. </st><st c="11778">Keşke psikiyatride hastalara tanı koymak zorunda kalmasak. </st><st c="11837">Mehmet’e özel başka bir şey yazabilsem oraya! </st><st c="11883">Gerçi o benim kafamda hiçbir zaman öyle bir gruba girmedi. </st><st c="11942">Nev-i şahsına münhasır der eskiler, yani </st><span><st c="11983">special</st></span><st c="11990">. Terapist umudu keserse, o hasta düzelmez ama eğer terapist tıpkı benim Mehmet’te yaptığım gibi hastasını özel bir yere koyarsa kafasında, o hasta o gün olmasa bile zamanla yavaş yavaş o yere gelir. </st></p>
			<p><st c="12190">Son olarak ilaçlarını konuşuyoruz. </st><st c="12225">Hiç aksatmadı onları bugüne kadar. </st><st c="12260">Sonra ayağa kalkıyor. </st><st c="12282">Sıkı sıkı tutuyoruz birbirimizin elini. </st><st c="12322">Gülerek gidiyor Mehmet. </st><st c="12346">“Ne zaman geleyim?” diye sormuyor. </st><st c="12381">Ben de bir şey söylemiyorum ama biliyorum, belki bir ay, belki bir yıl sonra yine gelecek Mehmet. </st></p>
			<p><st c="12479">Son hastam Ala. </st><st c="12495">Bir gün ona karşı da Mehmet’e hissettiğim şeyleri hissedebilecek miyim acaba? </st><st c="12573">Açık duran kapıdan bana bakarak içeri giriyor. </st><st c="12620">Hafif bir gülümseme seziyorum yüzünde. </st><st c="12659">Bu, onun için çok önemli. </st><st c="12685">Üstelik daha derli toplu bugün! </st><st c="12717">Üzerine yine koyu renk triko bir şeyler giymiş. </st><st c="12765">Cildi bile düzelmeye başlamış. </st><st c="12796">Sanırım aldığı kilolara bağlı olarak burnu bile küçülmüş. </st><st c="12854">Artık kürdan gibi bir kız değil o. </st><st c="12889">Bakışlarında bile eski soğukluğu, fersizliği görmüyorum. </st><st c="12946">Canlandı. </st><st c="12956">Bana doğru yaklaşınca ilk kez ondan bir parfüm kokusu geliyor burnuma. </st><st c="13027">Demek artık parfüm de sürüyor. </st></p>
			<p><st c="13058">– Hoş geldin Ala! </st><st c="13076">Bugün çok iyi görünüyorsun.</st></p>
			<p><st c="13103">– Evet efendim... </st><st c="13122">Buraya gelmeden önce yıkandım, sonra da saçlarımı taradım... </st><st c="13183">Artık banyoya girmek eskisi kadar korkutmuyor beni.</st></p>
			<p><st c="13234">– Demek eskiden korktuğun için girmiyordun banyoya.</st></p>
			<p><st c="13286">– Hı hı... </st><st c="13298">Çocukluğumun geçtiği evi... </st><st c="13326">orada yaşananları... </st><st c="13347">eskiden hiç hatırlamak istemezdim... </st><st c="13384">Şimdi onlar aklıma gelince... </st><st c="13414">hemen kovmuyorum...</st></p>
			<p><st c="13433">– Neler geliyor aklına? </st></p>
			<p><st c="13458">Hayret, ben hiç üstelemeden konuşuyor! </st><st c="13497">Tedaviye eski direnci kalmadı, yavaş, yavaş çözülüyor. </st><st c="13552">Sabır her yerde işe yarıyor. </st></p>
			<p><st c="13581">– Evdeki diğer çocuklar... </st><st c="13608">el üstünde tutulurdu... </st><st c="13632">Bazen anneleri, bazen de Esma Sultan küçük kuzenlerimi... </st><st c="13690">ayağında sallar... </st><st c="13709">“Dandini dandini dastana” diye onlara ninni söylerlerdi... </st><st c="13768">Çok imrenir... </st><st c="13783">galiba çok kıskanırdım onları... </st><st c="13816">Yemek yesinler diye... </st><st c="13839">arkalarından koştururlar... </st><st c="13867">oyuncaklar alırlardı... </st><st c="13891">Arka bahçedeki havuzda... </st><st c="13917">kâğıttan kayıklar yüzdürürler... </st><st c="13950">biraz büyüyünce de... </st><st c="13972">babalarının aldığı bisikletlere binerlerdi... </st></p>
			<p><st c="14018">İnsanın bunlara inanası gelmiyor. </st><st c="14052">Aynı evde, aynı koşullarda nasıl oluyor da bu kıza, bu kadar farklı davranıyor insanlar? </st></p>
			<p><st c="14141">– Öyle durumlarda sen ne yapardın Ala?</st></p>
			<p><st c="14179">– Hep ağlardım. </st><st c="14196">Bir bahane bulur... </st><st c="14216">bazen sessiz... </st><st c="14232">bazen de avazım çıktığı kadar bağırarak ağlardım. </st><st c="14282">Ağlarken bile... </st><st c="14299">tutunacak bir etek... </st><st c="14321">sığınacak sıcak bir beden arardım... </st><st c="14358">ama bulamazdım. </st><st c="14374">“Yine başladı ağlamaya!” derler... </st><st c="14409">kötü kötü bakar... </st><st c="14428">itip kakarlardı beni. </st><st c="14450">Eve sık sık misafir gelirdi. </st><st c="14479">Onların yanında ağlamama çok kızarlar... </st><st c="14520">o zaman özellikle küçük yengem, “Amcan akşam sana bebek getirecek... </st><st c="14589">oynarsın” diyerek... </st><st c="14610">kandırırdı beni. </st><st c="14627">Hemen inanır... </st><st c="14643">susardım. </st><st c="14653">Ama çoğu zaman ben ağlayınca... </st><st c="14685">Esma Sultan annemin gözüne kötü kötü bakar... </st><st c="14731">“Sustur şunu” derdi. </st><st c="14752">Annem o zaman... </st><st c="14769">beni kolumdan tuttuğu gibi... </st><st c="14799">mutfağa götürür... </st><st c="14818">ya çimdikler... </st><st c="14834">ya saçımı çeker... </st><st c="14853">ya da “Seni odaya kapatırım” diyerek... </st><st c="14893">beni sustururdu. </st><st c="14910">Kimse... </st><st c="14919">“Bu çocuk neden hep ağlıyor?” diye sormazdı... </st></p>
			<p><st c="14966">Bunu genelde psikiyatristler sorar. </st><st c="15002">Keşke anne babalar da bu soruyu zamanında sormayı becerebilse! </st></p>
			<p><st c="15065">– O zaman sen neden ağladığını biliyor muydun?</st></p>
			<p><st c="15111">– O zaman... </st><st c="15125">sevgisizlikten ağladığımı bilmiyordum... </st><st c="15166">ama şimdi biliyorum... </st><st c="15189">Aradan yıllar geçti... </st><st c="15212">şimdi artık ağlamıyorum... </st><st c="15239">ama ağlamak için hâlâ çok neden var... </st></p>
			<p><st c="15278">Ne hüzünlü bir itiraf! </st><st c="15301">İncecik bir sızı yayılıyor içime. </st><st c="15335">İnsan yavrusu kadar âciz bir varlık daha yok bu dünyada. </st><st c="15392">O da, en çok muhtaç olduğu sevgi ve ilgiyi bulamazsa, işte sonunda ortaya Ala gibi biri çıkar. </st><st c="15487">İçini kurutmuşlar bu çocuğun.</st></p>
			<p><st c="15516"> – Çok ağladığım... </st><st c="15536">sürekli itilip kakıldığım günlerde... </st><st c="15574">akşam olsun... </st><st c="15589">babam gelsin diye beklerdim... </st><st c="15620">Onun da benimle ilgilenmeyeceğini bilir... </st><st c="15663">ama yine de bir umutla beklerdim... </st><st c="15699">Amcalarım genellikle eve zamanında gelirlerdi... </st><st c="15748">Onların çocukları... </st><st c="15769">koşarak karşılardı babalarını... </st><st c="15802">Uzaktan bakardım onlara... </st><st c="15829">“Demek benim gibi... </st><st c="15850">onlar da babalarını dört gözle bekliyor” derdim içimden... </st><st c="15909">Benim babam bir türlü gelmezdi... </st><st c="15943">O zaman yine bir bahane bulur... </st><st c="15976">ağlardım... </st><st c="15988">Hepsi de bıkmıştı benden... </st><st c="16016">Onlar kızdıkça ben daha çok ağlar... </st><st c="16053">ben ağladıkça onlar daha çok nefret ederdi benden... </st><st c="16106">Ev halkına karşı kullandığım tek silahtı ağlamak... </st><st c="16158">Başka silahım yoktu... </st></p>
			<p><st c="16181">Ne güzel anlatıyor duygularını! </st><st c="16213">Başı önünde, elleri kucağında, suçunu itiraf eden bir mahkûm gibi, tel tel, ince ince dökülüyor sözcükler. </st></p>
			<p><st c="16320">– Çok geç gelirdi babam... </st><st c="16347">Sarhoş gelirdi... </st><st c="16365">Ben o zamanlar... </st><st c="16383">belki de babamı görebilmek için... </st><st c="16418">salondaki somyada... </st><st c="16439">yarı uyur... </st><st c="16452">yarı uyanık yatardım... </st><st c="16476">Babamı beklerdim... </st><st c="16496">Kapıyı anahtarla açtığını duyar... </st><st c="16531">onun gibi ben de sendeleyerek kalkardım yatağımdan... </st><st c="16585">Babam beni karşısında görünce, “Bu saatte ne arıyorsun burada?” diye beni azarlardı... </st><st c="16672">Kan çanağına dönmüş gözleri... </st><st c="16703">beni görmekten rahatsız olur... </st><st c="16735">üzerime düşmemek için... </st><st c="16760">eliyle beni kenara iter... </st><st c="16787">sendeleyerek merdivenlere doğru yönelirdi... </st><st c="16832">Hep böyle olurdu... </st><st c="16852">Böyle olacağını bilir... </st><st c="16877">yine de kalkardım... </st><st c="16898">Çocuk olunca... </st><st c="16914">umutlar kolay solmuyor. </st></p>
			<p><st c="16938">Yaşadıklarını, tıpkı bir filozof gibi yorumluyor. </st><st c="16988">İlk tanıdığım günlerde hiç saygı duyamamıştım ona. </st><st c="17039">Böyle bir kızda, böylesine bir derinlik görebileceğim hiç aklıma gelmemişti. </st><st c="17116">Şimdi biraz hayret, daha çok da içten gelen bir hayranlıkla dinliyorum onu.</st></p>
			<p><st c="17191">– Sonra sonra umutlanmamayı öğrendim... </st><st c="17232">Gerçeği bulmaya, anlamaya çalıştım... </st><st c="17270">Her ağlayan çocuğa... </st><st c="17292">meme verilmediğini nihayet fark ettim... </st><st c="17333">Babam için ben hiç değerli... </st><st c="17363">önemli biri değildim... </st><st c="17387">O hapisteyken doğduğum için olmadık dedikodular çıkmış memlekette... </st><st c="17456">Annem zaten İstanbul’dan gelme, ne idüğü belirsiz biri... </st><st c="17514">yani eskilerin deyimiyle şaibeli bir kadın... </st><st c="17560">Belki de bu yüzden babamın kafasının içinde hep bir şüphe oldu... </st><st c="17626">Gerçekten onun kızı olup olmadığım fikri sanırım beynini kemirdi durdu... </st><st c="17700">Eminim Esma Sultan da bunu körüklemiştir... </st><st c="17744">Babamın bize yakın olmasını hiç istemezdi... </st></p>
			<p><st c="17789">Acaba bu söyledikleri doğru mu? </st><st c="17821">Şu ana kadar hiç sözünü kesmeden dinledim onu ama bu konudaki gerçeği bilmem gerek.</st></p>
			<p><st c="17904">– Sen ne düşünüyorsun bu konuda? </st></p>
			<p><st c="17938">– Bilmiyorum... </st><st c="17954">Yıllarca düşündüm bunu... </st><st c="17980">Hâlâ da kafamın bir yerinde durur... </st><st c="18017">ama cevabını bulamadım... </st><st c="18043">Benim tanıdığım annem böyle şeyler yapacak bir kadın değildi... </st><st c="18107">ama ben annemi hiç tanıyamadım ki... </st><st c="18144">Onu sadece ben değil, kimse tanıyamadı...</st></p>
			<p><st c="18185">– Baban da mı?</st></p>
			<p><st c="18200">– Babam da... </st><st c="18215">Güzelliğine kapılmış... </st><st c="18239">Başka da bir şeyi yoktu zaten... </st><st c="18272">Ama sonunda öyle bir şey oldu ki... </st><st c="18308">kimse işin içinden çıkamadı... </st><st c="18339">Olan bizim aileye oldu.</st></p>
			<p><st c="18362">– Bizim aile derken kimleri kastediyorsun?</st></p>
			<p><st c="18405">– Yani annem, babam ve ben... </st><st c="18436">Gerçi hiçbir zaman tam bir aile olamadık... </st><st c="18480">ama hepsi birlikte bizi öyle bir dışladılar ki... </st><st c="18530">sonunda kendimizi Ankara’da bulduk... </st><st c="18568">Bir daha da hiçbiri bizimle görüşmedi... </st><st c="18609">Şimdi yıllardır onlardan hiç haberim yok... </st><st c="18653">Yaşıyorlar mı, öldüler mi, onu bile bilmiyorum.</st></p>
			<p><st c="18700">– Yani sizin Ankara’ya gelişiniz biraz da zorunluluktan oldu.</st></p>
			<p><st c="18762">– Biraz değil, tamamen öyle oldu... </st><st c="18799">Annem hapisteyken... </st><st c="18820">babam zaten Ankara’da bu evi almış ve hazırlamış... </st><st c="18872">Annem tahliye edildiği gün... </st><st c="18902">hiç eve gitmeden üçümüz buraya geldik. </st></p>
			<p><st c="18941">“Annem hapisteyken” diyor. </st><st c="18968">Demek anne hapse girecek bir suç işledi. </st><st c="19009">Ne yaptı acaba? </st></p>
			<p><st c="19025">– Sen kaç yaşındaydın o zaman?</st></p>
			<p><st c="19055">– İlkokulu yeni bitirmiştim... </st><st c="19087">On, on bir filan... </st><st c="19107">O ruh hali içinde bu evden de Ankara’dan da hepimiz nefret ettik... </st><st c="19175">Zaten annemin sağlığı da buraya geldikten sonra... </st><st c="19226">iyice bozuldu.</st></p>
			<p><st c="19240">– Nesi vardı annenin?</st></p>
			<p><st c="19262">– Ruh sağlığı demek istiyorum... </st><st c="19296">Kafayı bozdu... </st><st c="19312">Bu tür hastalıklar genetik midir? </st><st c="19346">Ben de onun gibi... </st><st c="19366">hastalanır mıyım?</st></p>
			<p><st c="19383">– Annenin ne tür bir hastalığı olduğunu henüz bilmiyorum ki...</st></p>
			<p><st c="19446">– Bunlar yaşanmasaydı... </st><st c="19472">daha iyi bir ortamda yaşayabilseydi... </st><st c="19511">annem hastalanmazdı... </st><st c="19534">Şimdi düşünüyorum da... </st><st c="19558">kadının hasta olması için gereken tüm şartlar... </st><st c="19607">bir araya geldi... </st><st c="19626">Aslında aynı şey benim için de geçerli... </st><st c="19668">Sanki ben sağlammışım gibi konuşuyorum... </st><st c="19710">Şu ara fena değilim... </st><st c="19733">ama size ilk geldiğim günleri düşününce... </st><st c="19776">o ara demek ben de kafayı bozmuşum... </st><st c="19814">Bu konularda benim değil... </st><st c="19842">sizin konuşmanız lazım... </st><st c="19868">Ben sizin yerinize de konuşuyorum. </st></p>
			<p><st c="19903">– Şimdilik itiraz edebileceğim bir şey söylemedin. </st><st c="19954">Bu ara ben de seni iyi görüyorum. </st><st c="19988">İlacını alıyor musun?</st></p>
			<p><st c="20009">– Alıyorum... </st><st c="20024">sandığım gibi uyku yapmıyor bende.</st></p>
			<p><st c="20058">– Memnun oldum. </st></p>
			<p><st c="20075">– Bugün hikâye yok mu?</st></p>
			<p><st c="20097">– Var ama keşke biraz daha devam edebilsen!</st></p>
			<p><st c="20141">– Edemem... </st></p>
			<p><st c="20154">Çok kararlı, daha fazlasını anlatmayacak. </st><st c="20196">Üstüne gitmenin faydası olmadığını öğrendim artık. </st><st c="20247">Nasıl bir hikâye anlatsam acaba? </st><st c="20280">Ona biraz umut vermeliyim. </st><st c="20307">Çamaşırcılıktan gelip Rusya’ya çariçe olmuş bir kadının hikâyesi belki de ona iyi gelir. </st></p>
			<p><st c="20396">– Olmaz olur mu, var tabii. </st><st c="20424">Bugün de Rus Çarı I. </st><st c="20445">Petro’nun karısı Çariçe Katerina’nın hikâyesini anlatacağım.</st></p>
			<p><st c="20505">– Şu Baltacı Mehmed Paşa ile adı çıkan kadın mı?</st></p>
			<p><st c="20554">– Daha ağzımdan çıkmadan yapıştırıyorsun cevabı. </st><st c="20604">Aferin sana. </st><st c="20617">Bu yanına hayranım senin.</st></p>
			<p><st c="20642">– Ciddi mi söylüyorsunuz?</st></p>
			<p><st c="20668">– Evet, son derece ciddiyim. </st><st c="20698">Sende beğenmediğim şeyleri nasıl açıkça söylüyorsam, beğendiklerim için de aynı şeyi yapıyorum. </st></p>
			<p><st c="20794">Kulaklarına kadar kızarıyor. </st><st c="20823">Beğenilmek, takdir edilmekten utanıyor veya bu duygu ona çok yabancı geliyor. </st><st c="20901">Böyle zamanlarda ağzının sol tarafı gülümser gibi hafifçe yukarı doğru kayıyor ama sonra hemen toparlanıyor. </st><st c="21010">O zaman üst üste binmiş sarı, kırık dişleri görünüyor. </st><st c="21065">Sessizliği uzatmak istemezmiş gibi aceleyle soruyor. </st></p>
			<p><st c="21118">– Eskiden çamaşırcıymış galiba o kadın...</st></p>
			<p><st c="21159">– Evet, bak bunu da biliyorsun. </st><st c="21192">Katerina evlilik dışı bir bebek olarak dünyaya gelir. </st><st c="21246">Babası zaten başkasıyla evlidir ve onu baştan beri kabullenmez. </st><st c="21310">Bir de üstelik annesi Katerina’yı doğururken ölür. </st><st c="21361">O zamanlar adı Martha’dır. </st><st c="21388">Martha, dedesi tarafından getirilip babasının kapısının önüne bırakılır. </st><st c="21461">Onun yaşaması bile bir mucizedir çünkü anne şefkatinden yoksun, onu hiç istemeyen yoksul, çaresiz bir baba ile yine onu hiç istemeyen bir üvey annenin elinde itilip kakılarak büyür. </st></p>
			<p><st c="21643">– Bana benziyormuş hayatı... </st></p>
			<p><st c="21672">Zaten bu hikâyeleri bunun için anlatmıyor muyum? </st></p>
			<p><st c="21721">– On beş yaşına geldiği yıl kendi yaşlarında bir arkadaşıyla dere kenarına çamaşır yıkamaya giderler. </st><st c="21823">Zaten yıllardır ev halkının çamaşırlarını küçücük elleriyle Martha yıkamaktadır. </st></p>
			<p><st c="21904">– Onun durumu benden de kötüymüş... </st><st c="21940">Bana evde hiç iş... </st><st c="21960">yaptırmazlardı... </st><st c="21978">Hâlâ da ev işi yapmayı... </st><st c="22004">bilmem.</st></p>
			<p><st c="22011">– O gün hava çok güzeldir ve iki kız, çamaşırlar bittikten sonra soyunup kendilerini nehrin serin sularına atarlar. </st></p>
			<p><st c="22128">– Yine de onun yaşama sevinci... </st><st c="22161">bitmemiş... </st><st c="22173">Öyle bir güzellik... </st><st c="22194">benim hiç aklıma gelmez.</st></p>
			<p><st c="22218">– O sırada yoldan geçmekte olan adamlar kızları görür ve hemen o gün küçük kulübenin kapısı çalınır ve onları gören adamlardan biri üvey annenin eline biraz para sıkıştırarak Martha’yı atının terkisine atar ve evine götürür. </st></p>
			<p><st c="22444">– Evde hiç değerim yoktu... </st><st c="22472">ama yine de bir başkasına vermezlerdi beni... </st><st c="22518">Sevdiklerinden değil... </st><st c="22542">kendilerine laf gelsin... </st><st c="22568">istemezlerdi. </st></p>
			<p><st c="22582">Böyle gidersek, masal bitene kadar bütün hayatını anlatacak. </st></p>
			<p><st c="22643">– Aslında üvey anne tıpkı Pamuk Prenses masallarında olduğu gibi adama kendi kızını vermeyi önerir ama adam ısrarla çırılçıplak gördüğü Martha’yı ister. </st></p>
			<p><st c="22796">– Kadına bak!.. </st><st c="22812">Kendi kızını verecekmiş... </st><st c="22839">Sanki iyi bir şey yapıyor!</st></p>
			<p><st c="22865">– Gittiği evde ilk defa kendisine ait bir odası ve gösterişli kıyafetleri olur Martha’nın. </st><st c="22957">Evdeki kâhya kadın ve diğer hizmetçilerle iyi geçinip geceleri de kapısını kilitleyerek kendini korumaya çalışsa da, efendisi bir gece ansızın çıkagelir. </st></p>
			<p><st c="23111">– Eyvah... </st><st c="23122">Güzel günler kısa sürmüş.</st></p>
			<p><st c="23147">– Martha bir gece kırılan kapısının sesiyle uyanır. </st><st c="23200">Bundan çok korkar ve karşı koymak ister ama adam sarhoştur ve bu karşı koymalara tokat atarak karşılık verir. </st><st c="23310">Martha için çok kötü bir gecedir o. </st><st c="23346">Ağzı içki kokan yaşlı, çirkin ve saldırgan bir adamın şehvetli yaklaşımlarından hiç hoşlanmaz ama yapabileceği bir şey yoktur. </st><st c="23473">Biraz sonra o hıçkırıklara boğulurken odada adamın horultuları yükselir. </st><st c="23546">Birkaç ay sonra soğuklar azalır ve şehir güneş ışıklarıyla dolar. </st><st c="23612">Bu ışıklar donmuş nehirlerin buzlarını eritir ve nehirde bulunan ölü kadın bedenlerini kimse önemsemez çünkü bu nehirde her yıl bulunmaktadır bu ölü bedenler. </st><st c="23771">Kâhya kadın, eve yeni gelen bu hırçın kızın gizlice kulağını çeker, “Bu ölü bedenlerden biri olmak istemiyorsan efendini memnun etmeye çalış” der ona. </st></p>
			<p><st c="23922">– Yengeme benziyor... </st><st c="23944">Benim küçük yengem de... </st><st c="23969">böyle yapardı... </st><st c="23986">“Akıllı, uslu ol... </st><st c="24006">yoksa fena olacak” derdi.</st></p>
			<p><st c="24031">– Martha korkar. </st><st c="24049">Henüz on beş yaşındadır ve her gece yaşamak zorunda kaldığı şeylerden son derece rahatsızdır. </st><st c="24143">Bir yandan da adama karşı koyanların ölümle cezalandırıldıklarını görmek korkularını bir kat daha artırmıştır. </st><st c="24254">Artık ne gösterişli elbiselerin, ne de önüne konan yemeklerin onun için bir anlamı vardır. </st><st c="24345">Mutlaka bir çare bulmalı ve adamın her gece tekrarlanan şehvet nöbetlerinden kurtulmalıdır. </st></p>
			<p><st c="24437">– O zaman... </st><st c="24450">on beş yaşında mıymış?</st></p>
			<p><st c="24472">– Evet, henüz çok küçükmüş. </st><st c="24501">Ve bir gece kendisine yapılanlara daha fazla dayanamaz ve yatağının altına gizlediği demiri kaptığı gibi adamın kafasına var gücüyle indirir. </st></p>
			<p><st c="24643">Gözlerini açmış, tıpkı küçücük bir çocuk gibi nasıl da heyecanla dinliyor anlattıklarımı! </st><st c="24733">Biraz önceki hüzünden eser kalmadı. </st></p>
			<p><st c="24769">– Adamın parçalanan kafasından sızan kana aldırmadan bir süre giderek soğuyan ölü bir bedenle birlikte yatar yatakta.</st></p>
			<p><st c="24886">– Amma da cesur kızmış!</st></p>
			<p><st c="24910">– Biraz sonra aklı başına gelir ve ne yaptığını anlar. </st><st c="24966">Korkuyla fırlar yataktan, doğru kâhya kadının odasına gider. </st><st c="25027">Yaptıklarını fısır fısır anlatır kadına. </st><st c="25068">Kadın önce dehşete kapılır, o da korkar ama aslında adamdan kurtulduklarına o da memnun olmuştur ve bu zavallı küçük kızın kırbaçlanarak öldürülmesine gönlü razı olmaz. </st><st c="25237">Hava aydınlanmak üzeredir. </st><st c="25264">Bir çare düşünür. </st><st c="25282">Önce kızı baştan aşağı giydirir, sonra da eline bir miktar para verip birazdan kalkacak posta katarının yerini tarif ederek kızı apar topar evden çıkarır. </st><st c="25437">Hemen ardından efendilerinin öldüğü odaya girer, ortalığı iyice dağıtır ve olaya hırsızlık süsü verir. </st></p>
			<p><st c="25540">– İyi kadınmış!</st></p>
			<p><st c="25555">– Martha posta arabasına biner ve İsveç sınırında, kâhya kadının tarif ettiği kasabada iner. </st><st c="25649">Fakat arabacı kızın gözlerindeki çaresizliği fark etmiştir. </st><st c="25709">Kıza, buraya neden geldiğini sorar. </st><st c="25745">Zavallı Martha da çamaşırcı olduğunu, burada kimseyi tanımadığını ama iş bulması gerektiğini söyler. </st><st c="25846">Arabacı onu kolundan tuttuğu gibi en doğru adrese yani bir geneleve götürür ve satar.</st></p>
			<p><st c="25931">– Adama bak!.. </st><st c="25947">İyiler az... </st><st c="25960">kötüler çok bu dünyada.</st></p>
			<p><st c="25983"> Hikâyenin burasında morali bozuldu. </st><st c="26020">Kötüleri hemen görüyor ve her zaman çok olumsuz etkileniyor bundan.</st></p>
			<p><st c="26087"> – Martha o zaman çok genç, çok güzel ama sahipsiz, ortada yapayalnız kalmış bir kızdır. </st><st c="26176">Gideceği, sığınacağı kimse yoktur ama mücadele etmekten vazgeçmez ve genelevden de üç beş ay sonra kaçar ve bir kiliseye sığınır. </st><st c="26306">Papaz merhametli bir adamdır ve onu evine götürüp karısına teslim eder. </st><st c="26378">Artık papazın evinde hizmetçilik yapacaktır. </st><st c="26423">Orada da talihsizlik peşini bırakmaz çünkü papazın delikanlı bir oğlu vardır. </st><st c="26501">Bu güzel kızla yakınlaşmak ister ve papazın karısı bu durumu hemen fark edince Martha’yı apar topar bir askerle evlendirir. </st><st c="26625">Kocasıyla birlikte kışlada bir barakada yaşamaya başlarlar, ancak savaş borusu çalmış ve Rus askerleri şehrin kapısına dayanmıştır. </st><st c="26757">Yenilgi kaçınılmazdır. </st><st c="26780">Şehir Ruslar tarafından talan edilir ve Martha’nın kocası esir düşer. </st><st c="26850">Böylece Martha bir kere daha yapayalnız ortada kalır. </st></p>
			<p><st c="26904">– Kötü kader... </st><st c="26920">kızın peşini bırakmıyor.</st></p>
			<p><st c="26944">– Bu sefer de kalabalık bir asker grubunun eline düşer. </st><st c="27001">Direndikçe dayak yiyen genç kadın yarı baygın halde elden ele dolaştırılır. </st><st c="27077">Bu sırada imdadına bir Rus general yetişir. </st><st c="27121">Her nasılsa vicdanının sesine kulak veren general, onu askerlerin elinden kurtarır ve çadırına götürür, tedavi edilmesini sağlar. </st><st c="27251">Martha düzeldikçe onun ne kadar güzel olduğunu general de fark eder. </st><st c="27320">Ancak generali ziyarete gelen Çar’ın en yakınlarından olan bir başka general, böyle bir nadide güzelliği Çar’a götürmek ister. </st><st c="27447">Böylece Martha’yı Çariçe Katerina olmaya götüren yol açılmış olur. </st></p>
			<p><st c="27514">– Şansı döndü galiba... </st><st c="27538">Bir gün benim şansım da... </st><st c="27565">döner mi?</st></p>
			<p><st c="27574">– Anadolu’da, “Kötü gün kararıp gitmez ya” derler. </st><st c="27626">Umarım bundan sonra senin şansın da düzelir. </st></p>
			<p><st c="27671">Çocuk gibi seviniyor. </st><st c="27693">Umutlanıyor! </st><st c="27706">Tedavide bu umuda çok ihtiyacımız olacak. </st></p>
			<p><st c="27748">– Bundan sonra güzel günler başlar. </st><st c="27784">Çar I. </st><st c="27791">Petro ona çok ilgi gösterir ve sonunda onun sevgilisi olur. </st><st c="27851">Ardından Ortodoks dinine geçer ve bir süre sonra da Çar’la evlenerek çariçe unvanını alır. </st><st c="27942">I. </st><st c="27945">Petro Rusya adına büyük işler yapar. </st><st c="27982">Ünlü St. </st><st c="27991">Petersburg şehri de onun memleketine bıraktığı armağanlardan sadece biridir. </st><st c="28068">Geçen yıl gittim St. </st><st c="28089">Petersburg’a... </st><st c="28105">Gerçekten çok güzel bir şehir. </st><st c="28136">Ben de oraya hayran oldum.</st></p>
			<p><st c="28162">– Ne mutlu size... </st><st c="28182">keşke bir gün ben de gidebilsem. </st></p>
			<p><st c="28215">Yine hayal kuruyor, doktorunun yaptığı şeyleri o da yapmak istiyor. </st><st c="28283">Umutları yeşeriyor. </st></p>
			<p><st c="28303">– İnşallah Ala, görmeni isterim. </st><st c="28336">Bakalım sen de orayı beğenecek misin? </st><st c="28374">O zamanlar tahtta kalmak kolay değildir. </st><st c="28415">Kendi oğlu bile taht için büyük tehlike arz etmektedir. </st><st c="28471">Bu yüzden I. </st><st c="28484">Petro hayatta kalan tek oğlunu da öldürtür. </st><st c="28528">Böyle olunca da tahta bir veliaht bırakamadan ölür ve Katerina çariçe olarak uzun süre ülkeyi tek başına yönetir. </st><st c="28642">Beğendin mi hikâyeyi?</st></p>
			<p><st c="28663">– Beğendim.</st></p>
			<p><st c="28675">– Ona kötü demedin ve kızmadın? </st></p>
			<p><st c="28708">Oysa Katerina zamanın en büyük kraliçesi, çariçesi ve Ala böyle birine artık kızmıyor. </st><st c="28795">Bu durum sadece Katerina’nın çamaşırcılıktan geliyor olmasından mı kaynaklanıyor, yoksa artık öfkelerinde azalma mı başladı? </st></p>
			<p><st c="28920">– Yok, kızmadım... </st><st c="28939">Çamaşırcılıktan, genelevlerden gelmiş... </st><st c="28980">Kızılacak hali mi var? </st><st c="29003">Baltacı Mehmed Paşa’yla ilişkisi konusuna... </st><st c="29048">ne diyorsunuz?</st></p>
			<p><st c="29062">– Katerina’nın Prut Savaşı sırasında barışı sağlamak için bizzat Osmanlı Sadrazamı Baltacı Mehmed Paşa ile görüşmelere katıldığı, dahası aralarında bir ilişkinin olduğu, bunun da yatakta bittiği gibi bir efsane üretilmiştir. </st><st c="29288">Baltacı Mehmed Paşa 1662’de Çorum’un Osmancık kasabasında doğmuş ve daha sonra sarayda baltacı olarak işe başlayıp sadrazamlığa kadar yükselmiş, pek çok savaş kazanmış yetenekli biridir. </st><st c="29475">Paşanın Osmanlılara özgü tipik yükselişi, yine aynı tipik inişle noktalanır. </st><st c="29552">Onun sonunu hazırlayan Ruslarla yaptığı barış antlaşmasını imzalama sürecine bakıldığında, adeta basiretinin bağlandığı görülür. </st><st c="29681">Rusları dize getirmiş ama bunu bir türlü sonuçlandıramamış, kuşatma altındaki Rus askerlerini teslim almayı becerememiştir. </st><st c="29805">Oysa sadece kuşatmayı devam ettirerek aç kalan Rus askerlerini teslim alabilirmiş. </st><st c="29888">Üstelik sıra barış imzalamaya geldiğinde işi çok gevşek tutmuş. </st><st c="29952">Çarın ordusunun silahlarını bile almamış ve bu durum tarihimize bir kara leke gibi düşmüş.</st></p>
			<p><st c="30042">– Sonra Baltacı’ya ne oldu?</st></p>
			<p><st c="30070">– 1711’de Prut Savaşı’ndan hemen sonra sadrazamlıktan azledilip sonra da Limni adasına sürülür, 1712’de, henüz elli yaşındayken orada ölür.</st></p>
			<p><st c="30210">– Ölmek için elli yaş... </st><st c="30236">sizce genç mi? </st></p>
			<p><st c="30251">Bu da ilginç bir soru! </st><st c="30274">Annesi ve babası öldüklerinde kaç yaşındaydılar acaba? </st><st c="30329">Asıl sormak istediği bu olsa gerek. </st></p>
			<p><st c="30365">– Her ölüm erkendir, Ala. </st><st c="30391">Cemal Süreya böyle söyler. </st><st c="30418">Eskiden padişahlar bile ufak bir enfeksiyon nedeniyle otuzlu yaşlarda ölürlermiş. </st><st c="30500">Yine o zamanlar kırk yaşındaki insanlara yaşlı gözüyle bakılırmış. </st><st c="30567">Özellikle doktorluk gibi bir mesleğin varsa kırkında hayat yeni başlıyor. </st><st c="30641">İnsan ömrü giderek uzuyor. </st><st c="30668">Ama bu ömür hâlâ kimseye yetmiyor. </st><st c="30703">Nâzım Hikmet’in dediği gibi, yaşamak güzel şey. </st></p>
			<p><st c="30751">– Ben yaşamanın güzel ve değerli bir şey olduğunu... </st><st c="30804">pek öğrenemedim... </st><st c="30823">Bizim evde hiç kimse yaşamayı sevmedi... </st><st c="30864">Herkes dört gözle ölümü bekledi... </st><st c="30899">Hatta kimi de baktı ki ölümün geleceği yok... </st><st c="30945">kendisi gitti ölüme... </st><st c="30968">Ben yine sizin kafanızı karıştırdım galiba... </st><st c="31014">Biliyor musunuz... </st><st c="31033">bugün benim doğum günüm... </st><st c="31060">Ben doğum günlerimi hiç sevmem... </st><st c="31094">çünkü bugüne kadar kimse kutlamadı bugünü... </st><st c="31139">Biraz mahzun olurum o günler... </st><st c="31171">Biraz da bu yüzden yaşadığım o kötü günleri... </st><st c="31218">bugün anlatmak istemedim... </st><st c="31246">Bir dahaki sefere inşallah... </st><st c="31276">size her şeyi olduğu gibi anlatacağım.</st></p>
			<p><st c="31314">– Tamam, Ala, önemli değil. </st><st c="31343">Nice güzel ve mutlu yıllar diliyorum sana. </st></p>
			<p><st c="31386">Böyle diyerek hemen odadan çıkıyorum ve Tuna’ya acele pastaneden çikolatalı, güzel bir pasta istemesini, üzerine de “Ala, mutlu ola” yazdırmasını söylüyorum. </st><st c="31544">Tuna bir an hayretle yüzüme baktıktan sonra hemen telefonu eline alıyor, ben de tekrar içeri giriyorum. </st><st c="31648">Ne garip bir kız bu böyle. </st><st c="31675">İnsanın söylediklerine inanası gelmiyor. </st><st c="31716">İçimden merhamet duyguları yükseliyor. </st><st c="31755">Neredeyse ağlayacağım. </st><st c="31778">Hayat neden bazılarına bu kadar zalim davranıyor! </st></p>
			<p><st c="31828">İçeri girip yerime otururken Ala anlamaz gözlerle bakıyor bana. </st><st c="31892">Pasta gelene kadar onunla havadan sudan konuşarak seansı uzatmaya çalışıyorum. </st><st c="31971">Arada bir “Zamanımız dolmadı mı?” diye soruyor bana. </st><st c="32024">Başkası olsa, benim halimden tavrımdan, odadan çıkıp Tuna’ya bir şeyler söylememden onun için bir şeyler hazırladığımızı anlar. </st><st c="32152">Ama Ala anlamıyor. </st><st c="32171">Onun için kimse böyle şeyler yapmamış ki, nasıl anlasın... </st></p>
			<p><st c="32230">Kapı hafifçe vuruluyor ve Tuna elinde bir pastayla içeri giriyor. </st><st c="32296">Hemen arkasında Ayten ile Nevin var. </st><st c="32333">Ayten’in elinde bir tepsi dolusu çay, Nevin’de de tabaklar... </st><st c="32395">Ala, hayret dolu bakışlarla bir bana bir de içeri gelen pastayla çaylara bakıyor. </st><st c="32477">Ben de ona bakıp yüzünde bir tepki, bir sevinç ifadesi arıyorum ama yok. </st></p>
			<p><st c="32550"> Sonra, “Hadi Ala” diyerek onu elinden tutup yerinden kaldırıyorum. </st><st c="32617">Hayretlerin en büyüğüyle bakıyor yüzüme. </st><st c="32658">Ayten özenle çaylarımızı önümüze koyuyor. </st><st c="32700">Tuna çakmağıyla pastanın üzerindeki küçük mumu yakıyor ve gülerek Ala’nın yüzüne bakıp, “Hadi bakalım, bu senin pastan. </st><st c="32820">Üfle mumu!” diyor. </st><st c="32839">Önce dikkatle pastanın üzerindeki yazıyı okuyor. </st><st c="32888">Bir anlık şaşkınlıktan sonra yavaşça üflüyor mumu; hep birlikte onu alkışlıyor ve sonra da sırayla yanaklarından öperek kutluyoruz. </st><st c="33020">Daha biz pastayı kesmeden Ala başlıyor ağlamaya. </st><st c="33069">Tuna hemen bir mendil alarak onun yanına gidiyor. </st><st c="33119">Bakıyorum, sokuluyor Tuna’ya. </st><st c="33149">Eskiden ona dokunulmasından hiç hoşlanmazdı. </st><st c="33194">Hep birlikte pastalarımızı yiyoruz. </st><st c="33230">“Ala, mutlu ola” yazılı şekerden yapılmış beyaz levhayı özenle peçeteye sarıp çantasına koyuyor. </st><st c="33327">Sonra gülmeyi bilmeyen dudakları şuursuz bir biçimde kekeleyerek, dokunaklı bir sesle sırayla bize teşekkür ediyor. </st><st c="33443">Yüzünde gördüğüm hüzün mü, neşe mi yoksa daha büyük bir acı mı olduğunu anlayamadığım ifade içimi burkuyor. </st><st c="33551">Kırık dökük, seğiren bedenini adeta sürükleyerek çıkıyor odadan. </st><st c="33616">Kaldıramadığı kadar büyük bir acıyı yıllardır o incecik bedeniyle taşımaya çalışıyor. </st></p>
			<p><st c="33702">Ala’nın belki de en büyük günahı, daha önce doğan ve kısa sürede ölüp giden kardeşleri gibi hemen ölmek yerine yaşıyor olmak. </st><st c="33828">En yakınları ona sürekli böyle hissettirmişler. </st><st c="33876">Çok derinlere gizlenmiş, neredeyse ölümcül duygular bunlar. </st><st c="33936">Anne hapse girmiş. </st><st c="33955">Şimdilik bunun nedenini anlatmadı ama anne bu olaydan sonra iyice hastalanmış. </st><st c="34034">Bütün bunlar onun neden hukukçu olduğunun ve bir de üstelik neden ceza hukukunu seçtiğinin ipuçlarını veriyor. </st></p>
			<p><st c="34145">Nihayet işim bitti ama bu akşam Profesör Dr. </st><st c="34190">Cengiz Güleç’in “Psikiyatri ve Mistisizm” konulu seminer programı başlıyor. </st><st c="34266">Şimdi kafeteryaya çıkıp hep birlikte bir yandan Cengiz’i dinlerken, bir yandan da yemek yiyeceğiz. </st><st c="34365">Geçen hafta ben de bu konuda bazı şeyleri gözden geçirdim. </st><st c="34424">Örneğin, bundan bin küsur yıl önce 922 yılında Bağdat’ta zındıklıkla suçlanan Hallac-ı Mansur adlı bir adam, mollaların verdiği bir fetva üzerine çarmıha gerilmiş. </st><st c="34588">Suçu, Tanrı’yla olan özel ilişkisini halka açıklamaya cüret etmekmiş. </st><st c="34658">Aradan bin yıldan fazla zaman geçmiş ama dünyada düşünce suçu işlediği için hâlâ insanlar ölüme mahkûm edilebiliyor! </st><st c="34775">Bin yıl önceki dünyayı tasavvur bile edemiyorum, yani pek çok şey hızla değişiyor ama değiştiremediklerimiz de var demek ki...</st></p>
		</div>
<div id="charCountTotal" value="34901"></div></body>
</html>
