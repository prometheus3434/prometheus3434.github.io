<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>HAYATA DÖN</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-15" xml:lang="tr-TR">
<div>
<p><st c="0">– Sonradan bunu ben de çok düşündüm... </st><st c="40">Aslında benim niyetim, kimsenin bana yardımcı olamayacağını kendime kanıtlamaktı... </st><st c="124">Bir kere de sizi deneyecektim, “Olmadı” diyecektim... </st><st c="178">“Ben elimden geleni yaptım ama olmadı... </st><st c="219">Kader izin vermedi...” Ne kadar aptalca değil mi? </st></p>
			<p><st c="269">Bunu görebilmek çok yüksek bir farkındalık gerektirir ve işte Ala bunun en iyi örneğini sunuyor bana. </st><st c="371">İnsanlar hiç bilmeden, bilinçdışının oyununa gelir ve kendilerini yine bizzat kendileri engellerler. </st></p>
			<p><st c="472">– Bravo Ala, bunu görebilmek tedavide bizim için çok önemlidir.</st></p>
			<p><st c="535">– Onun için burada beni reddetmeniz için önce elimden geleni yaptım ama sonra sizde Esma Sultan’ı andıran bir şeyler görünce işler değişti. </st></p>
			<p><st c="676">Yine kızarıyor yüzü. </st><st c="697">Bir tarafı hâlâ ne kadar masum! </st></p>
			<p><st c="729">– Beğenmediğimiz, kötü kişi ilan ettiğimiz Esma Sultan sonunda bir işe yaradı demek! </st></p>
			<p><st c="814">– Sakın bunları, size saygısızlık gibi görmeyin. </st></p>
			<p><st c="863">– Lütfen rahat ol Ala. </st><st c="886">Sen bugün, hiç sansür koymadan bütün duygularını açık açık anlatıyorsun. </st></p>
			<p><st c="959">– Zamanla Esma Sultan’a benzettiğim doktorumun, aslında ondan ne kadar farklı biri olduğunu keşfetmek... </st><st c="1064">sandığınızdan çok daha iyi geldi bana... </st><st c="1105">Öyle biri tarafından kabul edilmek, saygı görmek... </st><st c="1157">meğer ne güzelmiş! </st></p>
			<p><st c="1176">Tedavinin asıl amacı bu zaten. </st><st c="1207">Transferans dediğimiz duygu geçişi işte burada harikalar yaratabiliyor. </st><st c="1279">İlk günden beri beni otorite figürü olarak gördüğünün farkındaydım. </st><st c="1347">Hatta böyle görmesi için ben de elimden geleni yaptım. </st><st c="1402">Çünkü otoriteyle arasındaki sorunları, ancak onun otorite kabul ettiği biriyle çözebilir. </st><st c="1492">Psikoterapinin ana kurallarından biri bu ama daha ilk günden, Ala’nın beni Esma Sultan’ın yerine koyduğunu tam olarak bildiğim söylenemez. </st></p>
			<p><st c="1631">– Size gelmeden bir süre önce şimdiki patronum bana haber göndermiş, “Gelsin bizim büroda staja başlasın” demiş... </st><st c="1746">Kulaklarıma inanamadım ama duyduğum gerçekmiş. </st><st c="1793">Hemen gidip işe başladım. </st><st c="1819">Orası ünlü, saygın ve pek çok önemli isimin birlikte çalıştığı bir avukatlık bürosuydu ve patronu tüm Türkiye yakından tanıyor ve seviyordu... </st><st c="1962">Benim gibi birinin orada ne işi vardı? </st><st c="2001">Uzun süre bunun altında bir pislik aradım... </st><st c="2046">İnsanlar bana yaklaşmasalar bile, hepsi de bana saygılı davranıyordu... </st><st c="2118">Büro işlerini bana dikkatle öğretiyor ve benden iş bekliyorlardı... </st><st c="2186">Patron arada bir yanımdan geçerken bana hatırımı soruyor, yaptığım işleri beğendiğini söylüyordu... </st><st c="2286">Burada bir şeyler döndüğünden emindim... </st></p>
			<p><st c="2327">Paranoid düşünceler yani şüpheler ve evhamlar yavaş yavaş yeşeriyor... </st><st c="2398">Aslında bütün bunlar ne kadar mantıklı ve ne kadar yerli yerine oturuyor. </st><st c="2472">Patron onu neden çağırdı acaba? </st><st c="2504">Onu ben de iyi tanıyorum. </st><st c="2530">Gelişigüzel bir şey yapmaz o. </st><st c="2560">Ne yaptığını her zaman çok iyi bilir. </st><st c="2598">Ala’yı okuldan tanıyor olmalı çünkü zaten kendisi de o fakültede hoca. </st><st c="2669">Onda kimsenin göremediği bir şey gördü. </st><st c="2709">Ve hiç düşünmeden o şefkatli elini uzattı Ala’ya. </st></p>
			<p><st c="2759">– Bir yandan da sürekli psikiyatri kitapları okuyor, doktorlardan alamadığım bilgileri kendi yöntemlerimle öğrenmeye çalışıyordum. </st><st c="2890">Hasta olduğumu anlamıştım ama nasıl yardım alacağımı bilemiyordum. </st><st c="2957">Bütün psikiyatri kitapları benim paranoid şizofreni olduğumu söylüyordu. </st><st c="3030">Ama buna rağmen işimi en iyi şekilde yapabiliyor, kimsenin göremediği ayrıntıları ben görebiliyordum. </st><st c="3132">Yani az da olsa hâlâ sağlıklı kalan bir şeyler vardı bende... </st><st c="3194">“Bir paranoid şizofren kendini bilmez, hastalığı kabul etmez” diyordum içimden. </st><st c="3274">Çünkü böyle diyordu kitaplar... </st><st c="3306">O ara bir başka doktora daha gittim. </st><st c="3343">Aslında sizin adınızı çok daha önceden duymuştum ama size gelmeye bir türlü cesaret edemiyordum. </st><st c="3440">İnternette de sizi araştırmış, yazdığınız kitapları okumuştum. </st><st c="3503">Sanki size gelirsem yakalanacaktım. </st><st c="3539">Bunu hem çok istiyor, hem de yakalanmaktan ölesiye korkuyordum. </st><st c="3603">Sonra o yaşlı profesöre gittim. </st><st c="3635">Hepsi gibi o da saygılı karşıladı beni... </st><st c="3677">Karşısına oturttu, sorular sordu. </st><st c="3711">Ben cevap vermeyince bir iki tahmin yaptı, hiçbiri tutmadı. </st><st c="3771">Öğlen vaktiydi... </st><st c="3789">Sanırım fakültede yemek yiyip gelmişti. </st><st c="3829">Üzerine bir rehavet çökmüş, uykudan gözkapaklarını kaldıramıyordu. </st><st c="3896">Susup onu izledim. </st><st c="3915">“Bu uyuyan adam mı kurtaracak beni?” dedim içimden ve onu uyandırmadan yavaşça terk ettim orayı... </st><st c="4014">Ama arayışım sürüyordu. </st><st c="4038">Orta yaşlı bir kadın doktora daha gittim. </st><st c="4080">Bir devlet hastanesinde çalışıyordu. </st><st c="4117">Ünlü bir doktordu ve çok hastası vardı. </st><st c="4157">Hızlı hareket etmesi ve bir an önce işlerini bitirip hastaları çıkarması gerekiyordu. </st><st c="4243">Güzel bir kadındı, bakımlıydı, güzel giyiniyordu. </st><st c="4293">Hep canlı ve güler yüzlüydü. </st><st c="4322">Ben daha karşısına oturur oturmaz soru yağmuruna tuttu beni. </st><st c="4383">Onu çok iyi anlıyordum. </st><st c="4407">Bir an önce derdimi anlamak, işimi bitirmek ve benden kurtulmak istiyordu ama o beni anlamıyordu. </st><st c="4505">Onun sandığı gibi kolay bir hasta değildim ben... </st><st c="4555">Baktı ki olmuyor, bir psikolog arkadaşına devretmek istedi beni... </st><st c="4622">“Benden kurtulmaya çalışıyor” dedim içimden. </st><st c="4667">Tıpkı benimle yatan, sonra da benden kurtulmanın yolunu arayan erkekler gibi... </st></p>
			<p><st c="4747">Aynı şeyi, ona ben de yapmıştım. </st><st c="4780">Bana ilk geldiğinde onu bir psikolog arkadaşıma devretmek istemiştim. </st><st c="4850">Bu önerimin onu nasıl yaraladığını şimdi daha iyi anlıyorum. </st></p>
			<p><st c="4911">– Psikoloğa değil ama ısrarla ona gelmek istediğimi söyledim... </st><st c="4975">Bundan pek hoşlanmasa da önerimi hemen kabul etti... </st><st c="5028">Artık haftada bir ona gidiyordum... </st><st c="5064">Beni her zaman gülerek karşılıyor, “Bakalım bugün kendini anlatacak mısın bana?” diye soruyor, gözlerindeki sabırsızlığı bana hissettirmemeye çalışıyordu... </st><st c="5221">Onun da derdi, bana bir an önce ilaç vermekti... </st><st c="5270">Belki de haklıydı, benim ilaç kullanmam gerekiyordu... </st><st c="5325">Kötü bir niyeti yoktu... </st><st c="5350">Yüzlerce hastasından biriydim ben... </st><st c="5387">İşini yapıyor, karşılığında parasını alıyordu aslında... </st><st c="5444">ama bana kızdığını daha ilk gün anlamıştım... </st><st c="5490">O kadar işinin gücünün arasında bir de ne istediği belli olmayan bu garip kızla uğraşmak istemiyor, şikâyetlerimi bir an önce söyleyeyim, sonra da yazdığı ilaçları alıp gideyim istiyordu... </st><st c="5680">Yapabilsem yapardım zaten ama bunu yapamayacağımı artık ikimiz de biliyorduk... </st><st c="5760">Defalarca gittiğim halde ilişkimizde bir adım bile ilerleyemiyorduk... </st><st c="5831">Buna rağmen beni oraya çağırmaya devam ediyor, “Git artık, ben sana yardımcı olamayacağım” deme cesaretini bile göstermiyordu... </st><st c="5960">Yine aldatılıyor, yine kandırılıyordum... </st><st c="6002">Sanki bütün dünya sözleşmiş, beni kandırıyordu... </st><st c="6052">Benim cezaya, aşağılanmaya, dövülmeye bile bir itirazım yoktu... </st><st c="6117">Ben sadece kim ne yapıyorsa bunu açıkça yapsın istiyordum... </st><st c="6178">“Bana yardımcı olmaya çalışır gibi yapıp gizliden beni aşağılamasın, bana içinden kızmasın” diyordum... </st><st c="6282">Zaten büroda da durum bundan farklı değildi... </st><st c="6329">Herkes birden kandırıyordu beni... </st><st c="6364">Doktora son gittiğim gün, saat epeyce geç olmuştu... </st><st c="6417">Özellikle son randevuyu almıştım... </st><st c="6453">Yine de sıranın bana gelmesi için epeyce beklemem gerekti... </st><st c="6514">İçeri girip de onun sabırsız gözlerini görünce bütün kontrolümü kaybettim... </st><st c="6591">Hiç acele etmedim... </st><st c="6612">Önce masasının üzerinde duran reçetelerden başladım... </st><st c="6667">Sırayla yırttım her şeyi... </st><st c="6695">Sonra sıra kırmaya, parçalamaya, dökmeye geldi... </st><st c="6745">Bütün bunları, onun gözlerinin içine bakarak yapıyordum... </st><st c="6804">Önce alttan aldı, güzel şeyler söyleyerek beni yatıştırmaya çalıştı... </st><st c="6875">İlk kez beni gerçekten gördüğünü fark ettim... </st><st c="6922">Sonra sekreterini de aldı içeri, sanki yaptıklarım çok doğal şeylermiş gibi beni yumuşak tavırlarla, çocuk kandırır gibi kandırarak kapı dışarı ettiler... </st><st c="7077">Böylece “Bu macera da burada bitti” dedim içimden. </st><st c="7128">Demek ben yardım almayı bile beceremeyecek kadar hastaydım... </st></p>
			<p><st c="7190">– Saklandığın yerden çıkmak istemediğin için her gittiğin doktora bir kulp takmışsın.</st></p>
			<p><st c="7275">– Bizim patron bir gün beni yanına çağırdı, bir psikiyatriste gidip gitmediğimi sordu... </st><st c="7365">Bunu yaparken hiçbir tereddüt göstermedi... </st><st c="7409">Benim psikiyatriste gitmemden daha doğal bir şey yokmuş gibi dümdüz söyleyiverdi... </st><st c="7493">Biraz rahatladım, kafamda kurup durduğum şüpheler biraz azaldı sanki... </st><st c="7565">“İşin içinde bir pislik olsa, böyle doğrudan söylemezdi” dedim... </st><st c="7631">Pek çok doktora gittiğimi söyledim ona... </st><st c="7673">O zaman sizin kartınızı tutuşturdu elime... </st><st c="7717">“Bir kere de onu dene” dedi... </st><st c="7748">Yine de hemen gelmedim, o da üstelemedi... </st><st c="7791">Sonra geldim işte...</st></p>
			<p><st c="7811">– İyi ki gelmişsin Ala! </st></p>
			<p><st c="7836">– Bunu sizin söylemeniz ne güzel! </st><st c="7870">Oysa ne hayallerle gelmiştim ben size... </st></p>
			<p><st c="7911">Bunu söylerken ağzı yine çarpılıyor ve gülmeye çalışıyor. </st><st c="7969">Espri yapıyor! </st><st c="7984">Bu kadar acıdan sonra burada espri yapabilmesi çok hoşuma gidiyor ve ben de gülmeye başlıyorum. </st></p>
			<p><st c="8080">– Biliyorsun, önce ben de kurtulmaya çalıştım senden.</st></p>
			<p><st c="8133">– Biliyorum ama belki de şans ilk kez o gece benim yanımdaydı... </st><st c="8199">Bunun son şansım olduğunu hem biliyor... </st><st c="8240">hem de bundan ölesiye korkuyordum. </st><st c="8275">Ama yine de şansım yaver gitti ve siz o akşam hiç tereddüt göstermeden kapı dışarı ettiniz beni... </st><st c="8374">İşte o zaman, beni durduran o mekanizma sustu, ona gerek kalmadı... </st><st c="8442">Layık olduğumu düşündüğüm muameleyi sizden görünce nasıl rahatladım, anlatamam... </st><st c="8524">Nihayet beni kandırmayan birini bulmuştum... </st><st c="8569">Beni kandırmayan ama açıkça reddeden birini... </st><st c="8616">O zaman işler değişti... </st><st c="8641">Bu sefer de beni şiddetle reddeden bu doktora kendimi kabul ettirmenin bir yolunu aramaya başladım... </st></p>
			<p><st c="8743">– Bunu neden yaptığını biliyor musun?</st></p>
			<p><st c="8780">– O zaman bilmiyordum... </st><st c="8806">İçimden bir ses bunu yapmamı istiyordu, ben de yapıyordum ama şimdi biliyorum... </st><st c="8887">Sizin peşinizde koşturan, size yaranmaya çalışan kişi bunu tek başına yapmıyormuş... </st><st c="8972">Annemle ben tam bir işbirliği halindeymişiz... </st><st c="9019">Ne de olsa ikimizin de tarihinde var bu... </st><st c="9062">O Esma Sultan’a, ben de ona yıllarca bunu yapmıştık... </st><st c="9117">Birilerinin peşinden koşmak, ona yaranmaya, ona kendini kabul ettirmeye çalışmak ikimizin de tecrübeli olduğumuz bir alan... </st><st c="9242">Tam bir kararlılık hali vardı içimde... </st><st c="9282">Belki de uzun süredir ilk kez ne yapmak istediğimden emindim... </st><st c="9346">Artık iki kişilik korodan farklı sesler çıkmıyor, ikimiz de aynı şarkıyı söylüyorduk... </st><st c="9434">Ama bir süre sonra işler yine karıştı... </st><st c="9475">Siz ne anneme, ne de Esma Sultan’a benziyordunuz... </st><st c="9527">Hem onlar kadar sert, onlar kadar kararlı davranıyordunuz, hem de beni bir türlü köleliğe kabul etmiyordunuz... </st><st c="9639">Sizin karşınızda bir köle olmak, sizin tarafınızdan hırpalanmak, aşağılanmak istiyor veya istemesem de bunu bekliyordum sizden... </st><st c="9769">Özellikle ilk zamanlar, hep bu beklentiyle çıktım karşınıza... </st><st c="9832">“Bugün değilse bile, yarın mutlaka bunu yapacak, beni ezecek, aşağılayacak” diyordum içimden... </st><st c="9928">Zamanla bunu yapmayacağınızı anladım... </st><st c="9968">Buraya gelmek için dakikaları sayar oldum... </st><st c="10013">Hatta randevu saatinden çok önce geliyor, sizin bulunduğunuz ortamda daha uzun zaman geçirmek için can atıyordum... </st><st c="10129">Hele o hikâyeler... </st><st c="10149">Sadece benim için anlatılan hikâyeler... </st><st c="10190">Bazen konuşmak istesem de susuyor, sizin sabrınızı denemek istiyordum... </st><st c="10263">Her kelimenizden bir anlam çıkarıyor, mimiklerinizi bile tek tek hafızama kaydediyordum... </st><st c="10354">Zamanla büyüttünüz beni... </st><st c="10381">Hatta elinizi uzattınız, “tut” diye... </st><st c="10420">Önceleri tutamadım ama zamanla o eli tutmak eskisi kadar korkutmadı beni... </st><st c="10496">Yavaş yavaş çıktım o karanlık kuyudan... </st><st c="10537">Benimle başa çıkmanın bir yolunu buldunuz... </st><st c="10582">Bir de baktım, ben varım... </st><st c="10610">Bir de baktım annem gitmiş... </st><st c="10640">ama yalnız değilim... </st><st c="10662">Siz varsınız yanımda... </st></p>
			<p><st c="10686">Bunları dinlerken öyle çok duygulanıyorum ki, sanki boğazıma bir hıçkırık musallat oluyor. </st><st c="10777">Ne güzel şeyler söylüyor! </st><st c="10803">Demek hiçbir emek boşa gitmiyor! </st><st c="10836">Sanki bir sevinç bulutu kaplıyor bütün odayı. </st><st c="10882">Oysa çoğu zaman hüzün bulutlarından göz gözü görmezdi bu odada. </st><st c="10946">Ala’ya bakıyorum, kıpır kıpır, sıcacık gülüyor bana. </st><st c="10999">Ben de ona! </st></p>
			<p><st c="11011">– Senin sesin meğer ne güzelmiş! </st><st c="11044">Farkında mısın?</st></p>
			<p><st c="11059">– Neyin? </st></p>
			<p><st c="11069">Bir an, elektrik çarpmış gibi irkiliyor. </st><st c="11110">Ellerini hızla yüzüne götürüp sanki utanır gibi başını önüne eğiyor. </st><st c="11179">Bu kız, kendi olmaktan, iyi bir şeyler yapmaktan hâlâ niye bu kadar utanıyor? </st></p>
			<p><st c="11257">– Ama bu sefer senin yerine ben seviniyorum çünkü aylardır kulaklarımı tırmalayan o çocuk sesinden kurtardın beni. </st><st c="11372">Umarım bu ipek gibi güzel ses bundan sonra hep güzel şeyler anlatır. </st></p>
			<p><st c="11441">Ellerini yavaşça yüzünden çekerken, “evet” anlamında hafifçe başını sallıyor. </st><st c="11519">Şimdi artık onu daha da sevindirecek bir şeyler yapmalı ve dikkatini başka bir yöne çekmeliyim. </st><st c="11615">Ona öyle bir hikâye anlatmalıyım ki, içinde acının, hüznün yanı sıra hayatla yapılan göze göz, dişe diş bir mücadele olsun. </st><st c="11739">Dünyalara sığmayan büyük bir başarı ve gücü, küçücük bir kadının, kısacık bir hayata nasıl sığdırabildiğini görsün. </st></p>
			<p><st c="11855">– Öyleyse derin bir nefes al, rahatla, arkana yaslan ve beni dinle.</st></p>
			<p><st c="11922">– Hikâye mi anlatacaksınız? </st></p>
			<p><st c="11951">Çocuk gibi seviniyor. </st><st c="11973">Koltuğuna yaslanıyor ve yüzüne o meraklı ve keyifli ifade yerleşiveriyor. </st></p>
			<p><st c="12047">– Bugün Eva Perón’un hikâyesini anlatayım sana. </st><st c="12095">Biraz acıklı ama yine de tam bir başarı öyküsü. </st></p>
			<p><st c="12143">– Eva Perón mu? </st><st c="12159">Arjantin’in first lady’si... </st><st c="12188">Eva Perón deyince akla güç ve tutku gelir. </st><st c="12231">Çok güzel bir hikâye olmalı. </st></p>
			<p><st c="12260">– Tarih onun hâlâ bir azize mi yoksa bir fahişe mi olduğuna karar verememiş. </st><st c="12337">Birinin sizden yüksekte olduğunu bilmek herkesin rahatlıkla kabul edebileceği bir şey değildir. </st><st c="12433">Üstelik kadınsanız, o gücün, o ünün altında ezilme ihtimaliniz daha da yüksektir. </st><st c="12515">Çoğu kadın, erkek egemen dünyada, güçlü adamların gölgesinde sessizce yaşar. </st><st c="12592">O gölgeyi parçalayıp yıkan ve sahneye fırlayan ender kadınlardan biridir Eva Perón. </st><st c="12676">Eva 1917 yılında Arjantin’in küçük bir kasabasında, evli bir adamla metres hayatı yaşayan annesinin beşinci çocuğu olarak dünyaya gelir. </st><st c="12813">Bir süre metresine ve ondan olan çocuklara bakan Juan, Eva bir yaşındayken onları terk eder ve eşine geri döner. </st><st c="12926">Anne dikiş dikerek çocuklarına bakmaya çalışır ama acınacak durumdadırlar. </st><st c="13001">Eva da tıpkı senin gibi sessiz ve sıska bir çocuktur. </st></p>
			<p><st c="13055">– Benimle onu mukayese etmeyin ne olur... </st><st c="13097">Ben çok seviyorum o kadını.</st></p>
			<p><st c="13124">– Umarım bir gün, kendini de o kadını sevdiğin gibi seversin. </st><st c="13187">Eva on beş yaşında evden kaçarak tiyatrolarda çalışmaya başlar. </st><st c="13251">Ardından radyo şovlarıyla adını duyurmaya çalışır. </st><st c="13302">Hâlâ genç bir kız olmasına rağmen, şöhrete giden yolun zengin erkeklerin yatağından geçtiğini öğrenecek kadar deneyim sahibi olmuştur. </st><st c="13437">Juan Perón’la tanışmasaydı, ikinci sınıf bir artist olarak ölüp gidecek, belki de kimse onu hatırlamayacaktı.</st></p>
			<p><st c="13546">– O ne yapar eder, yine ünlü olmanın bir yolunu bulurdu bence. </st></p>
			<p><st c="13610">– Haklısın, çünkü başarılı olmaya kararlı birini, hayat bile durduramıyor. </st><st c="13685">Çok zor günleri olmuş ama sonunda 1944 yılında Juan Perón’la tanışmış. </st><st c="13756">Perón o zaman çalışma bakanlığında görevli, başarılı, aynı zamanda çok çapkın, kadınlara düşkün biriymiş. </st><st c="13862">Eva ilk günden sert ve kararlı duruşu, gözlerinde parlayan hırsı ve ateşli konuşmalarıyla albayı etkilemeyi başarmış. </st><st c="13980">Albay Perón o zaman depremde zarar gören insanlar için bir kampanya düzenlemekte ve Eva da ona yardım etmekteymiş. </st><st c="14095">Eva’nın yeteneklerinden etkilenen Perón, onun daha sonra başlatacağı hareketin kadın öncüsü olmasını istemiş ve onu da yanında götürmüş. </st><st c="14232">Böylece Eva artık onun hem iş arkadaşı, hem de metresiymiş.</st></p>
			<p><st c="14291">– Annesiyle bu anlamda aynı kaderi paylaşmış... </st></p>
			<p><st c="14340">Bu hikâyelerde bile hep kendini arıyor. </st><st c="14380">Demek kaderinin annesine benzemesinden korkuyor. </st><st c="14429">Haklı. </st><st c="14436">Bu konuda bence de çok uyanık olması gerekiyor.</st></p>
			<p><st c="14483">– Senin kaderin de anneninkine benziyor mu?</st></p>
			<p><st c="14527">– Benzemesine izin vermeyeceğim.</st></p>
			<p><st c="14560">– Demek o kadar kararlısın! </st><st c="14589">Aferin sana... </st><st c="14604">Aslında Eva, gözü yükseklerde olan bir adamın politik ideallerini gerçekleştirmesi için seçilmiştir. </st><st c="14705">Juan Perón daha önce bir başkasıyla evlenmiş, ancak eşini rahim kanserinden kaybetmiş. </st><st c="14792">Daha sonraki ilişkilerinin hiçbirini pek ciddiye almaz ve günü birlik ilişkileri tercih edermiş. </st><st c="14889">Perón, çalışkan ve yenilikçi bir askerdir. </st><st c="14932">Eva ise eğitimsiz, hiçbir kültürel birikime sahip olmayan küçük bir radyo sanatçısı ama zeki ve öğrenmeye hevesli bir kadındır. </st><st c="15060">Perón, çevreden gelen baskılara rağmen Eva ile metres hayatı yaşamaya devam eder. </st><st c="15142">1944 yılında gerçekleşen darbede Perón tutuklanır. </st><st c="15193">Ertesi yıl serbest kalır kalmaz ilk işi, Eva ile evlenmek olur çünkü artık devlet başkanlığına adaylığı söz konusudur ve Eva’dan ya temelli ayrılacak ya da onunla evlenecektir. </st><st c="15370">Evlenmelerinden hemen sonra Juan Perón başkan seçilir ve Eva da first lady olur. </st><st c="15451">Bu görevi başarıyla yerine getiren Eva, Arjantin halkına ateşli nutuklar atar ve her yerde tüm gücüyle eşini destekler. </st><st c="15571">Artık politika sahnesinde kendine özel bir yeri vardır ve bazı alanlarda eşi Juan’dan daha popülerdir. </st><st c="15674">Ne zaman bir açılış, bir tören olsa, çağrılan kişi hep Eva’dır. </st><st c="15738">Arjantin’in first lady’si olarak tek başına Avrupa turuna çıkar ve dünya basını buna yoğun bir ilgi gösterir. </st><st c="15848">Artık Eva’nın elbiseleri ve mücevherleri Paris’ten gelir. </st><st c="15906">Bir süre bu lükse düşkünlüğü devam eder çünkü içinde geçmişten gelen ve doyurulması gereken ihtiyaçları vardır.</st></p>
			<p><st c="16017">– Onu anlayabiliyorum... </st><st c="16043">Yoksul insanın hayalleri de yoksul oluyor... </st><st c="16088">Onun için pahalı elbiseler ve mücevherler kim bilir ne kadar önemliydi... </st><st c="16162">Hep uzaktan, imrenerek bakmıştır onlara... </st><st c="16205">Acaba içindeki yoksulluğu da düzeltebildi mi? </st><st c="16251">İç dünyasını da zenginleştirebildi mi? </st><st c="16290">Sadece pahalı şeyler giyerek veya takarak prenses olunmaz. </st></p>
			<p><st c="16349">Ne güzel yorumları var bu kızın? </st><st c="16382">Sanki biraz önceki korkunç olayları yaşayan o değil. </st><st c="16435">Sanki ortalıkta perişan gezen, toz toprak ve kir içindeki kız başkası. </st><st c="16506">Eva’yı sevdiğini söylemişti biraz önce. </st><st c="16546">Oysa prenseslere düşmandı o! </st><st c="16575">Bu arada sadece sesi değil, konuşma tarzı da giderek düzeliyor. </st><st c="16639">Artık cümleleri bölmeden konuşabiliyor, sadece cümle sonlarında küçük bir es veriyor. </st></p>
			<p><st c="16725">– Haklısın. </st><st c="16737">Eva da bunu çabuk anlamış olmalı ki, kısa süre sonra yoksullara yardım etmek için “Eva Perón Derneği”ni kurar ve çalışmalarını buradan yürütmeye başlar. </st><st c="16890">Bu dernek sadece bir hayır ya da yardım kurumu değildir. </st><st c="16947">Eva burada halkla buluşur, onları tek tek dinler ve sorunlarını çözmede yardım eder. </st><st c="17032">Kimine ev bulur ve yerleştirir, hatta kirasını bile öder, kimine para yardımı yapar, kiminin de hastalığını tedavi ettirir. </st><st c="17156">Derneğe gelen insanların çoğu yoksul, hasta ve kirlidir. </st><st c="17213">Pis kokularına rağmen Eva onların yaralarını okşar, öper ve onlara sevgiyle yaklaşır. </st><st c="17299">Yanında çalışan görevliler bile buna hayretle bakarlar çünkü onların kaçtığı kişilere Eva hiç korkmadan, iğrenmeden dokunur, hatta sarılır. </st><st c="17439">Yoksul insanlara olan bu sevgisinin kaynağı muhtemelen kendisinin de çok yoksulluk çekmiş olması ve baba sevgisini hiç tatmamış olmasıdır diye yorumlanabilir. </st><st c="17598">Eva bazen sabaha kadar dernekte çalışıyor, limuzinini onu görmeye gelenlere tahsis edip kendisi eve taksiyle geliyordu. </st><st c="17718">Yemek yemiyor, uyumuyor ve bir adanmışlık duygusu içinde çalışıyordu. </st><st c="17788">Juan Perón bu durumdan rahatsızdı çünkü karısıyla neredeyse hiç görüşemiyordu. </st><st c="17867">İnsanlar onu azize olarak adlandırmaya ve ona devlet başkanlarından daha çok önem vermeye başlamışlardı. </st><st c="17972">Aslında küçük bir kasabada doğup hayatının aşkıyla evlenmiş bir kadındı Eva. </st><st c="18049">Ancak güç, insanlar arasındaki ilişkileri, en çok da aşkı körelten bir unsurdur. </st><st c="18130">Güç ve iktidar savaşının olduğu bir yerde aşk yaşanamaz çünkü aşk, kendisi de dahil hiçbir iktidarı kabul etmez. </st><st c="18243">Aslında Eva ile Perón’un ilişkisi iki iktidarın ya da gücün ilişkisidir.</st></p>
			<p><st c="18315">– Gücü ne güzel anlatıyorsunuz... </st><st c="18350">Umarım bir gün bunu ben de tadacağım... </st><st c="18390">Çocukları olmamış mı?</st></p>
			<p><st c="18411">– Çocukları olmamış. </st><st c="18433">Eva bu soruya hep koruma altına alınan çocukları işaret ederek cevap verir, “Bizim asıl çocuklarımız onlar” dermiş. </st><st c="18549">Böylece zihinlerdeki azize imajı iyice güçlenmiş. </st><st c="18599">Sanki ülkenin ruhani lideri olmuştu ve kimse tarafından eleştirilmiyor, sorgulanmıyor, denetlenmiyordu. </st><st c="18703">Hatta Juan Perón’a bile hesap vermiyordu. </st><st c="18745">Sahip olduğu güç sanki Eva’yı büyülemişti. </st><st c="18788">Doktorların bütün uyarılarına rağmen sabahlara kadar çalışıyor ve sağlığıyla hiç ilgilenmiyor, giderek kilo kaybediyordu. </st><st c="18910">Juan Perón onu zorla doktora götürmüş ve Eva’nın da tıpkı ilk eşi gibi rahim kanseri olduğunu öğrenmiş ama bunu eşinden saklamıştı. </st></p>
			<p><st c="19042">Bir süre sonra Eva yataktan kalkamaz hale gelince, haber bütün ülkeye hızla yayılmış. </st><st c="19128">Halk sokaklara dökülmüş, onun için sabahlara kadar dua etmeye başlamıştı. </st><st c="19202">Hatta çoğu zaman halk onu görmekte o kadar ısrar ediyordu ki, Juan Perón, Eva’yı kucağına alarak balkona çıkmak zorunda kalıyordu.</st></p>
			<p><st c="19332">– İyiler çabuk ölüyor. </st><st c="19356">Yaşasa, kim bilir insanlara daha ne kadar çok yardım edecekti.</st></p>
			<p><st c="19418">– Üzüldün mü?</st></p>
			<p><st c="19432">– Evet, üzüldüm... </st><st c="19452">Şu kaderin işine bakın! </st><st c="19476">Adamın her iki karısı da rahim kanserinden ölüyor... </st><st c="19529">Juan Perón çok üzülmüş mü?</st></p>
			<p><st c="19555">– Bilmem... </st><st c="19568">Eva 1956 yılında ölmüş.</st></p>
			<p><st c="19591">– Kaç yaşındaymış o zaman?</st></p>
			<p><st c="19618">– Otuz üç!</st></p>
			<p><st c="19629">– Ne kadar gençmiş! </st><st c="19650">Bu kadar işi demek otuz üç yıla sığdırmış!</st></p>
			<p><st c="19692">– Haklısın. </st><st c="19705">Bu kadar kısa sürede hem kendini tüm dünyaya tanıtmış, hem de çok güzel işler yapmış. </st><st c="19791">O ölünce bütün Arjantin halkı sokağa dökülmüş. </st><st c="19838">Ellerinde mumlarla günlerce ağlamış ve sevgili azizelerinin yasını tutmuşlar. </st><st c="19916">Perón, Eva’nın bedenini mumyalaması için İspanya’dan bu konuda ünlü Dr. </st><st c="19988">Pedro Ara’yı çağırmış. </st><st c="20011">Bu adam, Eva öldükten sonra onun bedeniyle tam iki yıl yalnız kalmış, üzerinde titizlikle çalışmış ve sonunda Eva’yı ölümsüzleştirmiş. </st><st c="20146">Eva onu hayli etkilemiş olacak ki, onunla ilgili bir günlük tutmaya başlamış. </st><st c="20224">Eva’nın bedeni yıllarca bozulmadan kalmış. </st><st c="20267">Hatta Doktor Ara, bazı özel yemeklere Eva’nın mumyalanmış bedenini de getirir ve tıpkı canlı biri gibi masaya oturturmuş.</st></p>
			<p><st c="20388">– Ne garip bir durum!</st></p>
			<p><st c="20410">– Haklısın, garip bir durum bu. </st><st c="20443">Hem Perón, hem de doktor Ara tuhaf bir düşkünlük gösteriyorlarmış Eva’ya. </st><st c="20517">Sonunda, öldükten on altı yıl sonra nihayet toprağa vermişler bedenini. </st></p>
			<p><st c="20589">– Halk onu unutmuş mu?</st></p>
			<p><st c="20611">– Perón devrildikten sonra Eva Perón ismi de Arjantin’den silinmeye çalışıldı, büstleri yıkıldı, üstünde onun ismi olan ürünler imha edildi ama halk onu hiç unutmadı. </st><st c="20779">Ölmeden önce yaptığı son konuşmada, “Tekrar geleceğim, milyonlar olarak” demişti. </st><st c="20861">Sonunda haklı çıktı. </st><st c="20882">Milyonlarca insanı inancı ve hırsıyla etkileyen bu kadın, kocası Juan Perón’dan çok daha fazla iz bıraktı insanların kafasında. </st><st c="21010">Yıllar sonra hayatını anlatan </st><span><st c="21040">Evita</st></span><st c="21045"> müzikalinde yer alan “Don’t cry for me Argentina...” </st></p>
			<p><st c="21099">Daha ben cümlemi bitirmeden adeta haykırıyor. </st></p>
			<p><st c="21145">– Benim için ağlama Arjantin.</st></p>
			<p><st c="21174">– Evet, müzikaldeki bu şarkıyla tekrar insanların kafasında yer alan Eva Perón, bir kez daha insanları kendine hayran bırakmış. </st><st c="21303">Beyazperdeye de uyarlanan bu müzikalle birlikte Eva ölümünden yıllar sonra bile zihinlerde hâlâ yaşamaya devam ediyor.</st></p>
			<p><st c="21421">– Onun yerinde olmak isterdim... </st><st c="21455">Bütün bunları yapabilmek için kim bilir ne büyük bir güç gerekiyor?</st></p>
			<p><st c="21522">– Eva aslında zavallı, yoksul, kimsesiz, çaresiz bir köylü kızıymış. </st><st c="21592">Onu başarıya götüren, bence kararlılığı! </st><st c="21633">Bu oyunu öyle veya böyle kazanmaya karar vermiş ve hiç vazgeçmemiş. </st><st c="21701">Hepsi bu!</st></p>
			<p><st c="21710">– Ama şans da ona yardım etmiş.</st></p>
			<p><st c="21742">– Doğru, Perón’la tanışmasını şans olarak kabul edebiliriz ama o da bu şansı çok iyi kullanmış. </st><st c="21839">Kim bilir Perón ondan başka kaç kadınla daha tanıştı! </st><st c="21893">Zaten kadınlara düşkün biriymiş. </st><st c="21926">Bir tek Evita bunu şansa çevirebilmiş.</st></p>
			<p><st c="21964">– Evita “küçük Eva” demek galiba.</st></p>
			<p><st c="21998">– Evet, kendi küçük ama ruhu büyük Eva. </st><st c="22039">O şarkıyı seviyorsun galiba!</st></p>
			<p><st c="22067">– Evet, çok severim.</st></p>
			<p><st c="22088">– Müzik dinliyor musun?</st></p>
			<p><st c="22112">– Eskiden dinlerdim... </st><st c="22136">O zaman çok duygulanırdım bu tür şarkıları dinlerken... </st><st c="22192">Şimdi müzik de dinlemiyorum.</st></p>
			<p><st c="22220">– Neden?</st></p>
			<p><st c="22229">– O evde yalnız kaldıktan sonra sadece ders çalıştım ve kitap okudum... </st><st c="22302">Benim de bu oyunu şöyle veya böyle kazanmam gerekiyor... </st><st c="22359">Başka türlü yaşam hakkı vermiyorum kendime.</st></p>
			<p><st c="22402">– Güzel. </st><st c="22412">Buna sevindim. </st><st c="22427">Öyleyse işe hemen başlayalım. </st><st c="22457">Daha önce de söylediğim gibi özellikle işyerine böyle gitmeni istemiyorum. </st><st c="22532">Tanıdığım bir modaevi var. </st><st c="22559">Onları arayacağım ve seni yaşına ve işine uygun bir biçimde giydirmelerini söyleyeceğim. </st><st c="22648">Sence de uygun mu?</st></p>
			<p><st c="22666">– Uygun... </st><st c="22678">Bu deliliği daha fazla sürdürmek istemiyorum... </st><st c="22726">Bir delilik, bir ölüm, bir de siz vardınız hayatımda... </st><st c="22782">Şimdi bir tek siz kaldınız. </st></p>
			<p><st c="22810">Ne kadar anlamlı bir cevap! </st><st c="22838">Bunu daha önce de söylemişti bana ama o zaman bu üçlü yan yana duruyordu zihninde. </st><st c="22921">Şimdi ikisinden vazgeçti. </st><st c="22947">Demek bir tek ben kaldım! </st><st c="22973">Hayatındaki yerimi ve sorumluluğumu giderek artırıyor. </st><st c="23028">Halledilmesi, üstesinden gelinmesi gereken önemli bir sorunumuz daha var demektir. </st><st c="23111">Bundan korkmak yerine, bunu iyi anlamalı ve ne zaman ve nasıl davranacağım konusunda her zamanki gibi dikkatli ve kararlı olmalıyım. </st></p>
			<p><st c="23244">– Diğer ikisinden kurtulduğunu senin ağzından duymak muhteşem doğrusu! </st><st c="23315">Umarım bir gün benden de kurtulursun. </st></p>
			<p><st c="23353">– Hayır, sizden kurtulmak istemiyorum... </st><st c="23394">Sakın beni terk etmeyin.</st></p>
			<p><st c="23418">– Yok canım, bir yere gittiğim yok. </st><st c="23455">Ben yine hayatının bir yerlerinde olmak isterim ama tam ortada durmak, sana haksızlık olur. </st><st c="23547">Sen istediğin sürece ben hep senin yanındayım. </st><st c="23594">Şimdi yine gelelim senin giyim kuşam işine. </st><st c="23638">Yarın sabah Tuna’yı ara, o sana ayrıntıları verir. </st><st c="23689">Ben gereken yerlerle konuşmuş olacağım. </st><st c="23729">Tamam mı, anlaştık mı? </st></p>
			<p><st c="23752">Kısa bir tereddütten sonra başıyla onaylıyor. </st><st c="23798">Sonra kalkıp yanıma geliyor. </st><st c="23827">Ben de oturduğum koltuktan yavaşça kalkıyorum. </st><st c="23874">Elini uzatıyor ama bu sefer elimi sıkmak yerine yavaşça öpüp alnına koyuyor, sonra da sıkıca sarılıyor bana. </st><st c="23983">Bir süre öylece kalıyoruz. </st><st c="24010">İçim titriyor. </st><st c="24025">Birbirimizden ayrılınca ikimizin de yüzüne bir gülümseme yayılıyor. </st><st c="24093">Hemen ardından yine başını önüne eğiyor, utanıyor. </st><st c="24144">Sırtını okşayarak kapıya kadar geçiriyorum onu. </st><st c="24192">Kapıyı kapatınca sırtımı kapıya dayayıp gözlerimi kapatıyor ve bir süre öylece kalıyorum. </st><st c="24282">Bütün vücuduma tatlı bir yorgunluk yayılıyor. </st></p>
			<p><st c="24328">Sanki bütün evi temizlemiş, tencereleri ovmuş, lavaboları parlatmış, son olarak da çamaşırları yıkamış bir ev kadını gibi hissediyorum kendimi. </st><st c="24472">Yorgun ve huzurlu! </st><st c="24491">Hemen çıkmalıyım klinikten. </st></p>
		</div>
<div id="charCountTotal" value="24519"></div></body>
</html>
