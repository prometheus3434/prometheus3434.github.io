<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>HAYATA DÖN</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-11" xml:lang="tr-TR">
		<div>
			<p id="_idParaDest-8"><st c="0">8</st></p>
			<p><st c="1">Hiçbir şey çok uzun sürmüyor, ne keder ne sevinç... </st><st c="53">Yaşamaya devam ediyoruz. </st><st c="78">Aydın’ı kaybettiğimiz yıl bir oğlumuz oldu. </st><st c="122">Doğumhanenin kapısında hepimiz sabırsızlıkla bekledik. </st><st c="177">Sonunda sarı saçlı, mavi gözlü, dedesi gibi yakışıklı bir oğlan verdiler kucağımıza. </st><st c="262">Sevinçten içimiz içimize sığmıyordu sanki. </st><st c="305">Hasan doğduğu zaman ben de babamı birkaç yıl önce kaybetmiştim ve Aydın bana bile sormadan Hasan’a babamın adını koymuş ve yeni çıkardığı nüfus kâğıdını anneme bizzat kendisi vermişti. </st><st c="490">Annem o gün sevincinden uzun süre ağlamış, Aydın’ın yaptığı bu jesti ömür boyu unutmamıştı. </st><st c="582">Bu sefer de aynı şeyi Tolga yani sevgili damadım yaptı ve bebeğin adı Aydın oldu. </st><st c="664">Başka türlü bir mutlulukmuş. </st><st c="693">Buruk ama tadı insanın damağında kalan farklı bir duygu işte... </st><st c="757">Şimdi “anana” diyor bana. </st><st c="783">Tıpkı dedesi gibi huysuz ve tatlı! </st><st c="818">Hafta sonlarını genellikle onlarla birlikte geçiriyorum. </st><st c="875">Daha doğrusu, Hasan da, ben de Zeynep ile küçük Aydın’ı görmeden yapamıyoruz. </st><st c="953">Zeynep artık büyüdü. </st><st c="974">Bu ara ritmik jimnastikte madalyalar alarak bizi gururlandırıyor ama kızcağız zor durumda çünkü küçük Aydın, peşini hiç bırakmıyor. </st><st c="1106">“Neyno, neyno” diyerek hep onun yanında olmak, onunla oynamak istiyor. </st><st c="1177">Ablasını çok seviyor. </st><st c="1199">Madalyon Klinik’te işler yine çok yoğun. </st><st c="1240">Bir yandan hastalar, bir yandan kliniğin diğer işleri derken eve gelmem sekizi buluyor. </st><st c="1328">İşte yine Madalyon’da bir gün daha bitmek üzere... </st><st c="1379">Biraz sonra son hastam girecek içeri. </st><st c="1417">Yoruldum. </st><st c="1427">Penceremden güneşli bir akşamüstüne bakıyorum.</st></p>
			<p><st c="1473">Yaz nihayet geldi, günler uzadı. </st><st c="1507">Gökyüzünde benek benek küçük bulutlar geziniyor. </st><st c="1556">Bulutların kenarı köşesi güneşin dokunuşlarıyla altın gibi parlıyor. </st><st c="1625">Bu pırıltı hoşuma gidiyor, baktıkça rahatladığımı hissediyorum. </st></p>
			<p><st c="1689">Ama bu keyif uzun sürmüyor, telefon çalıyor. </st><st c="1734">“Ala’yı içeri alabilir miyiz?” diye soruyor Tuna. </st><st c="1784">“Tamam, al” diyorum. </st><st c="1805">Ben daha yerime oturmadan başı önünde içeri giriyor Ala. </st><st c="1862">Her zamanki gibi elimi, elinin ucuyla sıktıktan sonra oturuyor yerine. </st><st c="1933">Artık onun eline dokunmak eskisi kadar ürkütmüyor beni. </st><st c="1989">Geçen sefer kendiyle ilgili epeyce bir şeyler anlatmıştı ama bugün yüzü yine karışık. </st><st c="2075">Ne oldu acaba? </st></p>
			<p><st c="2090">– Hoş geldin Ala!</st></p>
			<p><st c="2107">– Hoş bulduk.</st></p>
			<p><st c="2121">– Ne oldu, yine suratın asık?</st></p>
			<p><st c="2151">– Yok, öyle değil... </st><st c="2173">Biraz kafam karışık... </st><st c="2196">o kadar.</st></p>
			<p><st c="2204">– İlaç almaya başladın mı?</st></p>
			<p><st c="2231">– Hı hı... </st><st c="2243">Ama çok az alıyorum... </st><st c="2266">yatarken çeyrek.</st></p>
			<p><st c="2282">– İlaçtan bir şikâyetin var mı?</st></p>
			<p><st c="2314">– Şimdilik yok.</st></p>
			<p><st c="2330">– Öyleyse artık yarım al.</st></p>
			<p><st c="2356">– Olur. </st></p>
			<p><st c="2365">Anlaşıldı. </st><st c="2376">Yine konuşmayacak. </st><st c="2395">Dedektif gibi iz sürmek gerekiyor. </st><st c="2430">Bugün ona daha yakın davranmak geliyor içimden. </st><st c="2478">Belki böylesi ona da iyi gelir. </st></p>
			<p><st c="2510">– Geçen sefer yaşadığın evi ne güzel anlattın Ala. </st><st c="2561">Sanki ben de o evde yaşamış gibi hissettim kendimi. </st><st c="2613">Hatta evi bile hayal edebildim.</st></p>
			<p><st c="2644">– Evi mi?</st></p>
			<p><st c="2654">– Evi... </st><st c="2664">Tek katlı, bahçe içinde, geniş bir ev diye düşündüm.</st></p>
			<p><st c="2716">– Hiç de bile... </st><st c="2734">Bizimki çok büyük, iki katlı bir evdi. </st><st c="2773">Bahçe içinde olduğu doğru... </st><st c="2802">Evin dört bir tarafı bahçeydi. </st><st c="2833">Arka bahçede büyük bir havuz vardı. </st><st c="2869">Fıskiyeler sürekli açık durur, oğlanların çiş yaptığı gibi şırıl şırıl sular akardı. </st><st c="2954">Neden bilmem, çiş sesine benzeyen bu sesleri severdim ben... </st><st c="3015">Genelde mutfakta otururdum. </st><st c="3043">Mutfağın kapısı arka bahçeye açılırdı... </st><st c="3084">Camın önünde yumuşak bir kanepe durur... </st><st c="3125">ortalık tenha olduğu zamanlar o kanepeye büzülür... </st><st c="3177">başımı cama yaslar, o çiş seslerini dinlerdim... </st><st c="3226">Benim de o evdeki tek keyfim buydu işte! </st><st c="3267">Bizim mutfak aslında pek boş kalmazdı... </st><st c="3308">Hizmetçiler, gelinler, çocuklar her biri girip çıkardı oraya... </st><st c="3372">Çok büyük olduğu için aynı zamanda oturma odası gibi kullanılırdı. </st><st c="3439">Akşama kadar ocakta bir şeyler kaynardı... </st><st c="3482">O kadar adama yemek yapmak kolay mı? </st><st c="3519">Bu yüzden camlar hep buğulanır, ben de kimse yokken o camlara parmağımla resim yapardım. </st><st c="3608">Prenses kâğıtlara, ben de camlara çizerdim resimleri...</st></p>
			<p><st c="3663">– Ne çizerdin oraya Ala?</st></p>
			<p><st c="3688">– Güzel kadın resimleri yapardım... </st><st c="3725">Küçük burunlu, beyaz tenli, kocaman gözlü güzel kadınlar... </st><st c="3785">Ama rahatça çizemezdim bunları... </st><st c="3819">Her an yakalanma korkusu olurdu içimde... </st></p>
			<p><st c="3861">Demek güzel kadın resimleri çiziyormuş. </st><st c="3901">Güzellik bu kızın hayatında önemli bir kavram. </st><st c="3948">Annenin güzelliği dillere destanken, kendisi bir o kadar çirkin. </st><st c="4013">Kız çocukları doğdukları günden itibaren annelerini kendilerine örnek alırlar. </st><st c="4092">Çocuk büyüdükçe bu ilişkinin içine yavaş yavaş rekabet girer. </st><st c="4154">Genç bir kız bu rekabet ilişkisinde kazanan taraf olmak ister. </st><st c="4217">Böylece hayata daha güvenli bir noktadan girmek ister. </st><st c="4272">Ala’da durum bu anlamda çok kötü! </st><st c="4306">Örnek aldığı anne, garip bir kadın ama garip olduğu kadar da güzel! </st><st c="4374">Kızına bir annenin göstermesi beklenen sevgi, şefkat ve ilgiyi göstermiyor </st></p>
			<p><st c="4449">Çocukken ben de çok severdim buğulu camlara resim yapmayı ama yakalanmaktan korkmadan, keyifle, tatlı rüyalara dalarak yapardım bu resimleri. </st><st c="4591">Demek cama resim yaparken bile korkuyormuş bu kız! </st></p>
			<p><st c="4642">– Neden korkuyordun?</st></p>
			<p><st c="4662">– Benim yaptığım her şey suçtu bizim evde... </st><st c="4708">Diğer kuzenlerim o evin çocuğu oldukları için, onlara kızılmaz... </st><st c="4774">yanlış da yapsalar affedilirdi... </st><st c="4808">Ama benim için böyle bir şey söz konusu bile değildi. </st><st c="4862">Evdeki hizmetçiler bile bana bağırıp çağırabilir... </st><st c="4914">beni kolumdan tuttukları gibi atabilirlerdi. </st><st c="4959">Böyle durumlarda haklı haksız aranmazdı. </st><st c="5000">“Yine ne yapmış maraz kız?” diye sorarlardı birbirlerine. </st><st c="5058">Oysa şimdi düşünüyorum da... </st><st c="5087">ne kadar uslu bir çocukmuşum ben. </st><st c="5121">Buna uslu denmez aslında... </st><st c="5149">Pısırık, korkak, sevimsiz ve hep ağlayan bir kız işte! </st><st c="5204">Bazen oğlanlar yaramazlık yapar, olmadık bir şeyi kırar... </st><st c="5263">sonra da benim yüzüme baka baka... </st><st c="5298">“Ala yaptı” derlerdi. </st><st c="5320">Her zaman olduğu gibi yine ağlardım. </st><st c="5357">“Bir de utanmadan ağlıyor” denirdi o zaman... </st><st c="5403">Beni koruyan, sahip çıkan bir annem yoktu ki... </st></p>
			<p><st c="5451">İşte tam gerçek bu! </st><st c="5471">Bu çocuk o zaman da sahipsizmiş. </st><st c="5504">Anne neden hiç sahiplenmedi acaba bu kızı? </st><st c="5547">Sahipsiz bir çocuk kadar zavallı kimse yoktur bu dünyada. </st><st c="5605">Diğer canlılar öyle veya böyle kendi ayaklarının üzerinde duracak bir altyapıyla gelirler dünyaya. </st><st c="5704">Bir tek insan yavrusu için durum farklıdır. </st><st c="5748">Bir bebek sahiplenilmezse yaşayamaz. </st><st c="5785">Bir tesadüf yaşarsa da, işte böyle olur... </st></p>
			<p><st c="5828">Nasıl bir anneden dünyaya geldiğimiz bizim asıl kaderimizdir... </st></p>
			<p><st c="5892">– Sen o bahçede hiç oynamaz mıydın?</st></p>
			<p><st c="5927">– Bıraksalar oynardım belki ama hiç bırakmazlardı... </st><st c="5981">Sadece oğlanlar çıkardı bahçeye... </st><st c="6016">Prenses bebekleriyle oynardı... </st><st c="6048">Onun oynamaktan bıktığı, eskimiş bebekleri verirlerdi bana... </st><st c="6110">Elimi bile sürmezdim o bebeklere... </st><st c="6146">“Bu kız anormal” derdi yengelerim, “bebekle bile oynamayan çocuk mu olur? </st><st c="6220">Belki de oyun oynamayı bilmezdim... </st><st c="6256">Çocuklar oyun oynamayı nasıl öğrenirler?</st></p>
			<p><st c="6296">– Nasıl mı öğrenirler? </st><st c="6320">Şimdiye kadar kimse bana böyle bir şey sormadı. </st><st c="6368">Aslında içgüdüsel bir durumdur bu. </st><st c="6403">Bir çeşit hayata hazırlık da diyebiliriz. </st><st c="6445">Ama çocuklar için oyun oynamak sanıldığından çok daha önemlidir. </st><st c="6510">Sen gerçekten hiç oyun oynamadın mı?</st></p>
			<p><st c="6546">– Oynamadım... </st><st c="6562">Evde böyle bir lüksüm yoktu zaten... </st><st c="6599">Okulda da öteki çocuklar gibi değildim... </st><st c="6641">Beni aralarına almazlardı... </st><st c="6670">Onlar koşar, oynar ve gülerdi... </st><st c="6703">Ben bunların hiçbirini bilmezdim... </st><st c="6739">Hayranlık ve kıskançlıkla bakardım onlara... </st><st c="6784">Sanki ben farklı bir gezegenden gelmiş gibiydim... </st><st c="6835">Konuşmayı, anlatmayı da bilmezdim... </st><st c="6872">Evde bile kimse konuşmazdı ki benimle... </st><st c="6913">Konuşa konuşa değil, dinleye dinleye öğrendim... </st><st c="6962">Onun için herkes gibi konuşamıyorum ya... </st></p>
			<p><st c="7004">Bütün bunların gerçek olabileceğine inanamıyor insan. </st><st c="7058">O kocaman, kalabalık evde bu kızla kimse konuşmamış. </st><st c="7111">Onun için böyle bu dili yeni öğrenmiş gibi, dura dura, düşüne düşüne konuşuyor. </st><st c="7191">İyi ama derslerde ne yaptı acaba? </st><st c="7225">Öğretmenler bile onunla konuşmadılar mı? </st></p>
			<p><st c="7266">– Öteki kuzenlerinle de mi konuşmazdınız?</st></p>
			<p><st c="7307">– Konuşmazdık... </st><st c="7325">Bana yaklaşmazlardı bile... </st><st c="7353">Sanki cüzamlı birinden kaçar gibi... </st><st c="7390">herkes uzak dururdu benden...</st></p>
			<p><st c="7419">– Derslerde ne yapardın? </st><st c="7445">Sana sorulunca cevap vermez miydin?</st></p>
			<p><st c="7480">– Sözlüye kalkmayı hiç sevmezdim... </st><st c="7517">Ben konuşmaya başlayınca arkadaşlarım gülerdi... </st><st c="7566">Kem küm eder dururdum... </st><st c="7591">Bildiğimi bile söyleyemezdim... </st><st c="7623">Öğretmenler durumu anlayınca beni pek sözlüye kaldırmadılar... </st><st c="7686">Ama yine de okulda benim bildiğimi kimse bilmezdi... </st><st c="7739">Yazılı sınavlarda en yüksek notu her zaman ben alırdım... </st><st c="7797">Buna rağmen öğretmenler bile sevmezdi beni...</st></p>
			<p><st c="7842">– Nereden anlardın sevmediklerini?</st></p>
			<p><st c="7877">– Sevmezlerdi işte... </st><st c="7900">Bana yaklaşmaz, benimle konuşmaz, çoğu zaman herkes gibi onlar da... </st><st c="7969">ben yokmuşum gibi davranırlardı... </st><st c="8004">Onlara kızmıyorum... </st><st c="8025">Ben olsam, böyle sevimsiz ve çirkin bir kıza ben de yaklaşmazdım. </st></p>
			<p><st c="8091">Keşke bu kadarını bilmese, hissetmese! </st><st c="8130">İçimi yine hüzün kaplıyor. </st></p>
			<p><st c="8157">– Derslerdeki başarın evde nasıl karşılanırdı?</st></p>
			<p><st c="8203">– “Deli mi, akıllı mı belli değil” derlerdi... </st><st c="8251">O zaman ben de bilmezdim deli mi, akıllı mı olduğumu.</st></p>
			<p><st c="8304">– Şimdi biliyor musun?</st></p>
			<p><st c="8327">– Biliyorum... </st><st c="8343">Şimdilik deli değilim... </st><st c="8368">Sonraya Allah kerim... </st><st c="8391">Siz bu konuda ne düşünüyorsunuz? </st></p>
			<p><st c="8424">Kontra yumruk yemiş gibi bir an irkiliyorum. </st><st c="8469">Sahi ben bu kız hakkında ne düşünüyorum? </st></p>
			<p><st c="8510">– Ben bu sorunun cevabını henüz bilmiyorum. </st><st c="8554">Seni yeterince tanıdığımı söyleyemem.</st></p>
			<p><st c="8591">– Bilmiyorsunuz... </st><st c="8611">İyi bir cevap... </st><st c="8628">Hiç olmazsa dürüst... </st><st c="8650">Bu soruyu size bir süre sonra yeniden sormak isterim... </st><st c="8706">Beni yeteri kadar tanıdığınız zaman da aynı dürüstlükle cevap verecek misiniz bana?</st></p>
			<p><st c="8789">– Evet, bundan hiç kuşkun olmasın. </st><st c="8825">Şu sizin evi anlatıyordun.</st></p>
			<p><st c="8851">– Büyük bir evdi... </st><st c="8872">Alt katta koca bir salon, yine büyük bir mutfak, banyo, tuvalet ve pek kullanılmayan bir yatak odası vardı... </st><st c="8982">Üst kat oda doluydu. </st><st c="9003">Her odanın içinde kendine ait bir küçük banyosu vardı. </st><st c="9058">Yatılı misafir geldiği zaman o odalar kullanılırdı. </st><st c="9110">Hepimiz üst katta yatardık. </st><st c="9138">Merdivenden çıkınca karşınıza gelen ilk ve en güzel oda Esma Sultan’ındı... </st><st c="9214">Sonra sırayla gelinlerin odaları vardı. </st><st c="9254">Bizim oda en arkadaydı ve arka bahçeye bakardı. </st><st c="9302">Biraz karanlıktı... </st><st c="9322">Babam hapisteyken bile annem beni yatağına almazdı. </st><st c="9374">Kenarda duran küçük kadife kanepenin üzerinde yatardım. </st><st c="9430">Annemle aynı odada yatmayı sevmezdim. </st><st c="9468">Onun için çoğu zaman mutfaktaki somyada veya salonda Esma Sultan’ın arada bir kıvrılıp yattığı... </st><st c="9566">yumuşak kanepede uyuyakalırdım... </st><st c="9600">O zaman kızarlardı bana... </st><st c="9627">“Yine yerine yatmamış maraz kız” derlerdi... </st></p>
			<p><st c="9672">Sessiz ve tepkisiz dinliyorum onu. </st><st c="9707">Sanki o günleri bir televizyon ekranında görüyor gibi karşıdaki aynaya bakarak anlatıyor. </st></p>
			<p><st c="9797">– Kışın iyi ısınmazdı, soğuk olurdu bizim ev... </st><st c="9845">Salonun bir tarafında misafir koltukları, onların yanında babaannemin oturduğu yumuşak bir somya... </st><st c="9945">kapıya yakın yerde de uzun yemek masası dururdu. </st><st c="9994">Salon da çok büyüktü. </st><st c="10016">Sık sık gelen misafirler o kadar kalabalık olurdu ki... </st><st c="10072">bu koca salon ağzına kadar dolardı. </st><st c="10108">Öyle gecelerde Esma Sultan başköşeye oturur... </st><st c="10155">gözüyle kaşıyla gelinlere emir yağdırır... </st><st c="10198">onlar da ortalıkta pervane gibi döner dururlardı. </st><st c="10248">Çoğu zaman yemeğe gelirdi misafirler... </st><st c="10288">Öyle günlerde eve özel aşçılar gelir... </st><st c="10328">mutfakta akşama kadar... </st><st c="10353">yemek pişerdi. </st><st c="10368">Öteki gelinler çabuk yorulur, ah, oh deyip dururlardı. </st><st c="10423">Nazlıydılar. </st><st c="10436">Annem hiç yorulmaz... </st><st c="10458">iş yaptıkça yapası gelir... </st><st c="10486">sanki içi enerji dolardı. </st><st c="10512">Öteki gelinler... </st><st c="10530">buna da kızar... </st><st c="10547">aralarında gizlice konuşur... </st><st c="10577">annemi çekiştirirlerdi... </st></p>
			<p><st c="10603">Ne güzel! </st><st c="10613">Sözcükler bugün su gibi dökülüyor ağzından. </st><st c="10657">Oysa içeri girdiği anda hiç konuşmayacak, anlatmayacak sanmıştım. </st><st c="10723">Keşke hep böyle anlatsa, bu kadar yormasa beni! </st><st c="10771">Acaba ona biraz daha yakın davranıyor olmamın bunda bir etkisi var mı? </st></p>
			<p><st c="10842">– Yemekten sonra sofrayı kaldırınca... </st><st c="10881">masanın üzerine annemin ördüğü beyaz dantel örtüyü sererdik. </st><st c="10942">Ayda bir o masa örtüsünü annem elinde yıkar... </st><st c="10989">sonra kolalar, son olarak da saatlerce ütülerdi. </st><st c="11038">Çok güzeldi örtü! </st><st c="11056">Evimize gelen misafirler hep dikkatle inceler, hayran kalırlardı bu dantel örtüye... </st><st c="11141">Bazen yemek masasının bir kenarında... </st><st c="11180">oğlanlar ders çalışırdı. </st><st c="11205">O zaman dantel örtü kirlenmesin diye muşamba örterdik masaya... </st><st c="11269">Salonun perdelerini de gelinler örmüştü ama onlar annem kadar düzgün öremezdi. </st><st c="11348">Annemin ördüğü hemen belli olurdu. </st><st c="11383">Kıskanırlardı annemi... </st><st c="11407">Her biri konu komşudan yeni dantel örnekleri alırlardı. </st><st c="11463">Oysa marifet modelde değildi. </st><st c="11493">Yine de babaannem bir gün olsun... </st><st c="11528">annem için iyi bir söz söylemezdi. </st></p>
			<p><st c="11563">Daldığı bu rüyadan onu uyandırmak istemiyorum. </st><st c="11610">Zaten öyle güzel anlatıyor ki, ben de masamda hafifçe öne eğilerek, sessizce dinliyorum onu. </st></p>
			<p><st c="11703">– Annem sabah erkenden kalkar ve kahvaltı hazırlardı... </st><st c="11759">Sabah, daha Emine teyze ile Hacer teyze gelmeden o kalkmış olurdu. </st><st c="11826">Çamaşırları onlar yıkar, tahtaları ovar, halıları, camları onlar silerdi... </st><st c="11902">ama babaannem yine de ona hizmetçilerin değil, gelinlerin hizmet etmesini isterdi. </st><st c="11985">En çok da annemin... </st><st c="12006">Çok marifetliydi annem ama bütün yaptıkları boşa gitti... </st><st c="12064">Ağzıyla kuş tutsa annemi sevmedi. </st><st c="12098">Sanki ötekiler öz, annem üveydi... </st><st c="12133">Tabii bu üveylikten ben de nasibimi aldım... </st><st c="12178">çünkü ben hem üvey gelinin çocuğuydum, hem de erkek değil kızdım. </st><st c="12244">Üç oğlan doğurmuş annem ama işe yaramamış çünkü ölüvermişler... </st><st c="12308">Ama ben, cılız mılız yaşamışım işte! </st><st c="12345">“Uğursuz” derdi babaannem bana... </st><st c="12379">Annem bana hamile kalınca babam hapse düşmüş ya... </st><st c="12430">benim yüzümden böyle olmuş... </st><st c="12460">Uğursuz gelmişim babama... </st><st c="12487">Babam da belki de bu yüzden sevmedi beni... </st><st c="12531">Zaten neyimi sevsinler ki?.. </st><st c="12560">Ama öteki torunlar pek kıymetliydi. </st><st c="12596">Hele Prenses’e bayılırdı herkes... </st><st c="12631">Sabah okula giderken kızın saçlarını bile babaannem tarardı. </st><st c="12692">Annem hamam tasına su koyup getirirdi. </st><st c="12731">Babaannem tarağı eline alır, arada bir suya batırıp çıkararak uzun uzun tarardı... </st><st c="12814">Prenses’in kızıl saçlarını... </st><st c="12844">Sonra dikkatle iki yanından örer, uçlarına da beyaz kurdele bağlardı.</st></p>
			<p><st c="12913">– Senin saçlarını kim tarardı?</st></p>
			<p><st c="12944">– Kimse... </st><st c="12956">Zaten kısacık keserlerdi saçımı... </st><st c="12991">Elimle şöyle bir düzelttim mi, taramaya gerek kalmazdı. </st><st c="13047">Sonra hep birlikte çıkardık evden... </st><st c="13084">İki oğlan ve iki kızdık. </st><st c="13109">Babaannem Prenses’in elinden tutar... </st><st c="13147">ben de arkalarından giderdim.</st></p>
			<p><st c="13176">– Sizi okula babaannen mi götürürdü?</st></p>
			<p><st c="13213">– Tabii... </st><st c="13225">gelinler zaten evden çıkamazdı. </st><st c="13257">Akşam da bizi almaya yine babaannem gelirdi. </st><st c="13302">Evin alışverişini de o yapardı. </st><st c="13334">O gün evde ne yemek yapılacağına o karar verir... </st><st c="13384">gelinler ondan işaret gelmeden kıpırdayamazlardı. </st><st c="13434">Sakallı diye bir çorba vardır. </st><st c="13465">En çok onu severdi ve sürekli aynı çorba pişerdi evde... </st><st c="13522">Diktatör ruhluydu. </st><st c="13541">İşi gücü oğullarına naz yapmak, onların karılarıyla değil... </st><st c="13602">kendisiyle ilgilenmelerini sağlamaktı. </st><st c="13641">Bunun için yapmadığı numara kalmazdı.</st></p>
			<p><st c="13678">– Neler yapardı?</st></p>
			<p><st c="13695">– Bazen “hastayım” diye tuttururdu. </st><st c="13732">Akşam sofrada yemek yemez, ıhlar dururdu. </st><st c="13774">Oğlanların hepsi de onu merak eder... </st><st c="13812">eve doktor gelir... </st><st c="13832">baştan aşağı muayene edilir, her biri “Anne, canın ne istiyorsa alalım” filan derdi. </st><st c="13917">Herkes yatınca gizlice kalkıp mutfağa gelir ve bir güzel karnını doyururdu. </st></p>
			<p><st c="13993">Bu kadarına pes doğrusu! </st><st c="14018">Ne kadar da pervasız! </st></p>
			<p><st c="14040">O kalabalık evde, herkesin gözünün içine bakarak bunları yapması şaşılacak şey. </st><st c="14120">Gelinler bütün bunlara nasıl tahammül etti acaba? </st><st c="14170">Sanki bugün Ala ile karşılıklı oturduk, sohbet ediyoruz. </st><st c="14227">O güzel güzel anlatıyor, ben de hiç sıkılmadan, hatta merakla dinliyorum onu. </st></p>
			<p><st c="14305">– Sen bunu nereden biliyorsun?</st></p>
			<p><st c="14335">– Çünkü ilk işi annemi kaldırmak olurdu.</st></p>
			<p><st c="14376">– Baban hapiste miydi o zaman?</st></p>
			<p><st c="14407">– Hapisteyken de yapardı, çıkınca da... </st><st c="14448">Annem kalkar ve yemeğini hazırlardı.</st></p>
			<p><st c="14484">– Annen bunu başkalarına söylemez miydi?</st></p>
			<p><st c="14525">– Söylemezdi ama zaten böyle olduğunu öteki gelinler de bilirdi... </st><st c="14593">Herkes bilse de kimse bunları kocasına söyleyemezdi... </st><st c="14648">Babam hapisten çıktıktan sonra da bu numaralara devam etti.</st></p>
			<p><st c="14707">– Annen nasıl bir kadındı?</st></p>
			<p><st c="14734">– Annemi anlatmak zor... </st><st c="14760">Değişik bir kadındı... </st><st c="14783">Herkes onu Türkan Şoray’a benzetirdi.</st></p>
			<p><st c="14820">– Gerçekten benzer miydi?</st></p>
			<p><st c="14846">– Benzerdi... </st><st c="14861">Boylu boslu, çok gösterişli bir kadındı... </st><st c="14904">Kendine hiç bakmaz, sorulmadıkça konuşmaz... </st><st c="14949">akşama kadar evde hizmetçi gibi çalışırdı... </st><st c="14994">En çok da Esma Sultan’a hizmet ederdi... </st><st c="15035">Sanki tek amacı kendini ona sevdirmek, kabul ettirmek gibiydi... </st><st c="15100">Ağzıyla kuş da tutsa bunun mümkün olmadığını herkes anlamıştı ama o inat ediyordu... </st><st c="15185">Öteki gelinler öyle değildi. </st></p>
			<p><st c="15214">Süreyya, yani annesi o zamanlar depresyonda mıydı acaba? </st><st c="15271">Hem böyle güzel ol, hem zengin bir evin gelini ol, hem de sana bunca eziyet eden bir kadına kendini kabul ettirmek için hizmetçi gibi çalış. </st><st c="15412">Bunlar kolay anlaşılır şeyler değil. </st><st c="15449">Henüz bilmediğim başka şeyler var galiba işin içinde. </st></p>
			<p><st c="15503">– Onlar nasıldı?</st></p>
			<p><st c="15519">– Esma Sultan Sarı Gelin’e yani Prenses’in annesine bunları yapamazdı... </st><st c="15593">çünkü Sarı Gelin’in ailesi çok varlıklıydı... </st><st c="15639">Zaten o gelini kendi almış oğluna... </st><st c="15676">Babam annemi getirince, o da gidip hemen Sarı Gelin’i istemiş... </st><st c="15741">Çipil gözlü, çilli, ebleh yüzlü bir kadındı... </st><st c="15788">Çirkin ama zengin!.. </st><st c="15809">Onun ailesi sık sık bize gelir, gelirken de başta Esma Sultan olmak üzere... </st><st c="15886">hemen herkese pek çok hediye getirirlerdi... </st><st c="15931">Prenses o sülalenin tek torunu olduğu için çok kıymetliydi... </st><st c="15993">Sonra küçük oğlanı evlendirmişler... </st><st c="16030">Ortanca gelinden ağzı yandığı için... </st><st c="16068">Esma Sultan bu sefer gidip memleketin en fakir ailesinin güzel kızını gelin diye almış... </st><st c="16158">Küçük yengem içlerinde en şirin olanıydı. </st><st c="16200">Ufak tefek, beyaz tenli, küçük burunlu, güleç yüzlü bir kadındı. </st><st c="16265">Ailesi çok fakir olduğu için her şeyi kocasının evinde görmüş... </st><st c="16330">Evlendiği zaman zayıf, narin bir kızmış... </st><st c="16373">ama bizim eve gelip de bol bol yiyip içince şişmanlamış... </st><st c="16432">Zaten boyu da kısa olduğu için yusyuvarlak bir şey olmuş... </st><st c="16492">Hiç mutfaktan çıkmazdı. </st><st c="16516">Gelir gider yerdi... </st><st c="16537">Esma Sultan onun ağzını dolu gördükçe sinirden kudurur... </st><st c="16595">geline ağzına geleni söylerdi... </st><st c="16628">ama yengem hiç aldırmazdı bunlara... </st><st c="16665">Prenses’in annesiyle fısır fısır konuşur, sürekli Esma Sultan’ı çekiştirirlerdi. </st><st c="16746">Annem de onlara katılsın, onlarla birlikte dedikodu yapsın isterlerdi... </st><st c="16819">ama annem yapmazdı. </st><st c="16839">Uzak dururdu hepsinden... </st><st c="16865">Böyle olunca ona da çok kızar, bu sefer de annemi çekiştirirlerdi. </st><st c="16932">Ben hep aralarda dolaştığım için duyardım... </st><st c="16977">“kendini beğenmiş, don yağı dolması” derlerdi anneme. </st></p>
			<p><st c="17031">– Kendini beğenir miydi annen?</st></p>
			<p><st c="17061">– Yok, hiç beğenmezdi... </st><st c="17087">Herkes öyle sanırdı ama o kendinden nefret ederdi... </st><st c="17140">Daha doğrusu, benim annem ne kendini severdi, ne de başkalarını. </st></p>
			<p><st c="17205">Annesinin durumu pek depresyona benzemiyor. </st><st c="17249">Daha ciddi ruhsal sorunları var galiba. </st></p>
			<p><st c="17289">– Seni?</st></p>
			<p><st c="17296">– Beni de sevmezdi... </st><st c="17319">Babamı bile sevmezdi... </st><st c="17343">Bir tek Esma Sultan onun için çok önemliydi... </st><st c="17390">Onu da sever miydi... </st><st c="17412">kızar mıydı bilmiyorum.</st></p>
			<p><st c="17435">– Annen seninle ilgilenmez miydi?</st></p>
			<p><st c="17469">– İlgilenmezdi... </st><st c="17488">Bana hiç sarılmaz, öpmez, sevmezdi... </st><st c="17526">Öteki kuzenlerimin anneleri çocuklarına hiç böyle yapmaz, aksine onları şımartırlardı. </st><st c="17613">Esma Sultan da “Şımartmayın şunları” diye onlara kızardı. </st><st c="17671">Bir tek küçük yengem arada bir benimle ilgilenir, mutfakta iş yaparken benimle konuşurdu... </st><st c="17763">Prenses’in annesi hiç hoşlanmazdı benden... </st><st c="17807">“çiçi baş” derdi bana... </st><st c="17832">Arada bir de küçük yengeme kızar, “Neresini seviyorsun bu çiçi başın!” diye azarlardı onu.</st></p>
			<p><st c="17922">– Kuzenlerinle ilişkilerin nasıldı?</st></p>
			<p><st c="17958">– Oğlanlar zaten kendi âlemlerindeydi... </st><st c="18000">Biri benden bir yaş büyük, öteki de bir yaş küçüktü... </st><st c="18055">Arada bir beni tenhada sıkıştırır, külotumu indirip bakar, sonra da “Aa, bunun pipisi yok” diye alay ederlerdi benimle... </st><st c="18177">İlk zamanlar insanların benim pipim olmadığı için aşağıladıklarını zanneder... </st><st c="18256">ve çok üzülürdüm... </st><st c="18276">Ama bir gün Prenses’in de pipisinin olmadığını gördüm. </st><st c="18331">O zaman çok kafam karıştı... </st><st c="18360">Prenses herkese tepeden bakardı zaten. </st><st c="18399">Beni hiç adam yerine koymaz, sürekli benden bir şeyler ister... </st><st c="18463">benim buna ne kadar üzüldüğümü görünce de çaktırmadan bıyık altından gülerdi. </st><st c="18541">Tembel bir kızdı... </st><st c="18561">Eve hocalar gelir, ödevlerini bile hocalarla yapar... </st><st c="18615">ama yine de bir türlü iyi not alamazdı. </st><st c="18655">Geri zekâlının tekiydi. </st><st c="18679">Ben ondan üç sınıf altta olmama rağmen... </st><st c="18721">bazen de ödevlerini bana yaptırırdı... </st><st c="18760">Evde hiçbir işe elini sürmez, sık sık hastayım diye yatar... </st><st c="18821">yemeği yatağına götürülürdü... </st><st c="18852">Arada bir ayakkabılarını bile, “başım dönüyor, eğilemiyorum” bahanesiyle... </st><st c="18928">bana bağlatırdı. </st><st c="18945">Televizyonun başından kalkmaz, artistlerin hayatını derslerinden daha iyi bilir... </st><st c="19028">giyinmek kuşanmak süslenmek deyince aklı giderdi. </st><st c="19078">Her şeyin en iyisi ona alınırdı... </st><st c="19113">Bir de resim yapardı... </st><st c="19137">Suluboyalarını her tarafa yayar... </st><st c="19172">döke saça kâğıtları boyar dururdu. </st><st c="19207">Okuldaki bütün oğlanlar onun peşindeydi... </st><st c="19250">Beğenilmekten çok zevk alır, etrafa göz süzer... </st><st c="19299">kendisinden daha güzel birine asla tahammül edemezdi... </st><st c="19355">Onun için oğlanlar birbiriyle kavga eder... </st><st c="19399">o da zevkten dört köşe olurdu.</st></p>
			<p><st c="19429">– Esma Sultan ne derdi bu duruma?</st></p>
			<p><st c="19463">– Onun haberi olmazdı ki... </st><st c="19492">Ama o da Prenses’e baktıkça gururlanır, herkesin onu beğenmesi hoşuna giderdi... </st><st c="19573">“Bu kız biraz daha büyüsün... </st><st c="19603">Süreyya’nın pabucu dama atılacak” derdi. </st></p>
			<p><st c="19644">Evet, o güzel kuzen el üstünde tutulurken Ala’nın yüzüne kimse bakmıyor. </st><st c="19717">Daha o yaşta yenilmeyi, reddedilmeyi öğrenmiş. </st></p>
			<p><st c="19764">– Annenin güzelliği bu kadar ünlüydü demek!</st></p>
			<p><st c="19807">– Dedim ya, memlekete yeni geldiğinde halk akın akın annemi görmeye gelmiş... </st><st c="19886">Ama o, bunların kıymetini hiç bilmedi... </st><st c="19927">Kocası bile o güzelliğine rağmen sürekli aldattı onu. </st></p>
			<p><st c="19981">Anne de güzelliğiyle öne çıkıyor. </st><st c="20015">Böyle bir evde, Ala gibi birinin var olması, kabul görmesi zaten mümkün değilmiş. </st><st c="20097">Bir de üstelik annesi bile onu korumuyor, sevmiyor ve sahip çıkmıyor. </st><st c="20167">Çok kötü! </st></p>
			<p><st c="20177">– Annen bilir miydi babanın onu aldattığını?</st></p>
			<p><st c="20221">– Bilirdi tabii... </st><st c="20241">Zaten sadece annem değil, bütün memleket bilirdi... </st><st c="20293">babamın ne mal olduğunu... </st><st c="20320">Esma Sultan da ne yapar eder, bu dedikoduları annemin bizzat onun ağzından duymasını sağlardı... </st><st c="20417">“Kadın olsaydın da kocanı elinde tutsaydın” derdi anneme. </st></p>
			<p><st c="20475">– Annen ne derdi bu duruma?</st></p>
			<p><st c="20502">– Hiç... </st><st c="20512">her zamanki gibi hiç tepki vermez, başı dik... </st><st c="20559">Esma Sultan’ın gözünün içine bakarak öylece dinlerdi. </st><st c="20613">Onun ne düşündüğünü, ne hissettiğini kimse anlamazdı. </st><st c="20667">Ne güler, ne söyler, ne de ağlardı. </st><st c="20703">Ama her şeye rağmen başını eğmez, söyleyen söylediğiyle kalırdı. </st><st c="20768">Giyinmese de, süslenmese de, saçlarını beyaz bir tülbendin altına gizlese de yürüyüşü bile farklıydı. </st><st c="20870">Çuval giyse yakışır derler ya... </st><st c="20903">işte öyle bir kadındı annem. </st><st c="20932">Nereden geldi, buralara nasıl düştü kimse bilmezdi... </st><st c="20986">ama o ortama ait değildi. </st><st c="21012">Akşama kadar evin içinde oradan oraya koşturur, eli sudan çıkmaz... </st><st c="21080">ama yine de elleri bile artistlerin eli gibi bembeyaz ve kuğu gibi dururdu. </st><st c="21156">Yengelerim ona kızmakta haklıydılar. </st><st c="21193">Onların nazı sözü bitmez, isteklerinin ardı arkası gelmezdi. </st><st c="21254">Annem bir şey istemediği için, bu durum onları kızdırırdı. </st><st c="21313">Zaten evin içinde kuyumcu dükkânı gibi gezerdi onlar... </st><st c="21369">Özellikle eve misafir geleceği zaman Esma Sultan annemin de özenle giyinmesini... </st><st c="21451">takıp takıştırmasını isterdi... </st><st c="21483">Annem sadece o günler koluna burma bileziklerini, eline de pırlanta yüzüğünü takar... </st><st c="21569">başındaki tülbendi çıkarırdı... </st><st c="21601">O zaman simsiyah saçları dalga dalga beline kadar iner... </st><st c="21659">insanlar gözlerini annemden alamazdı. </st><st c="21697">Öyle günlerde amcalarım bile gizli gizli annemi seyrederlerdi. </st><st c="21760">Özellikle ortanca amcam... </st></p>
			<p><st c="21787">İşte bu çok ilginç! </st><st c="21807">Ortanca amca sanırım Sarı Gelin’in kocası. </st><st c="21850">Şu çirkin ama zengin bir ailenin kızı olan gelinin. </st></p>
			<p><st c="21902">– Sonra yüzük de kaybolunca bir tek bilezikleri kaldı... </st><st c="21959">Onlar da yıllardır kolunda durmaktan kararmış, eski ve çirkindi... </st><st c="22026">Annem hiç sevmezdi onları.</st></p>
			<p><st c="22052">– İlginç bir kadınmış annen.</st></p>
			<p><st c="22081">– İlginçti... </st><st c="22096">Sırlarıyla birlikte gitti... </st><st c="22125">Kimse anlayamadı onu.</st></p>
			<p><st c="22146">– Sen de merak ediyorsun galiba!</st></p>
			<p><st c="22179">– Annem deyince aklıma kara bir bulut gelir... </st><st c="22227">Hani içi yağmur yüklü bulutlar vardır... </st><st c="22268">Şehrin üzerine çöker... </st><st c="22292">ne çekip gider... </st><st c="22310">ne de içindekileri boşaltır... </st><st c="22341">İşte öyleydi... </st><st c="22357">Bir kendine kıyardı... </st><st c="22380">bir de bana... </st><st c="22395">Belki de ondan bir parça olduğum için kızardı bana... </st><st c="22449">Bilmiyorum... </st></p>
			<p><st c="22463">Sözün burasında duruyor. </st><st c="22488">Ne ilginç şeyler anlatıyor bugün! </st><st c="22522">“Bir kendine kıyardı, bir de bana” diyor. </st><st c="22564">Sanki bir edebiyatçı konuşuyor karşımda. </st><st c="22605">Yüzü fırtınalı bir deniz gibi karardı. </st><st c="22644">Damarlı ellerine ve bozuk cildine kayıyor gözlerim. </st><st c="22696">Sağ elinin işaretparmağındaki sargı epeydir yok ama o parmaktaki morluklar dikkatimi çekiyor. </st><st c="22790">Ne var acaba o parmağında? </st></p>
			<p><st c="22817">Bakışlarından daha fazla anlatmak istemediğini anlıyorum. </st><st c="22875">Sıra anneye gelince hep böyle oluyor. </st><st c="22913">Annesiyle ilgili konuşmak korkutuyor onu. </st><st c="22955">Aslında bu konuda benimle paylaşmak istediği çok şey var, bunu hissediyorum. </st><st c="23032">Olaylar dönüp dolaşıp annede düğümleniyor. </st><st c="23075">Konuyu o değiştirmeden bunu ben yapsam daha iyi olacak.</st></p>
			<p><st c="23130">– Şimdi de istersen biraz da ben anlatayım! </st><st c="23175">Yoruldun.</st></p>
			<p><st c="23184">– Tamam... </st><st c="23196">Teşekkür ederim... </st><st c="23215">Siz kötü olduğunuz kadar da iyisiniz galiba... </st></p>
			<p><st c="23262">Bu söz beni güldürüyor ama bu gülüşüme o katılmıyor, bana ihtiyatla bakmaya devam ediyor. </st><st c="23352">Demek onun kafasında hâlâ hem iyiyim, hem de kötü. </st><st c="23403">Şöyle bir içimi yokluyorum; hayır, artık kötü değilim. </st><st c="23458">Onun hayata geri dönmesini, kaybedenler listesinden çıkıp kazananlar listesinde yer almasını artık onun kadar ben de istiyorum. </st></p>
			<p><st c="23586">Şimdi de ona bir prenses hikâyesi anlatmalıyım. </st><st c="23634">Hem de annesininki gibi adı Süreyya olan... </st><st c="23678">Bakalım buna nasıl tepki gösterecek? </st><st c="23715">Özellikle prenseslere duyduğunu sandığım öfke ve kıskançlığı bu hikâyede daha net görebileceğimi umuyorum. </st></p>
			<p><st c="23822">– Sana söz verdiğim gibi bir prenses hikâyesi anlatacağım bugün. </st><st c="23887">Prenses Süreyya’nın hikâyesine ne dersin?</st></p>
			<p><st c="23928">– Prenses Süreyya? </st><st c="23948">Olur, tam da denk geldi. </st></p>
			<p><st c="23973">– Hikâyeye başlamadan önce bir noktaya açıklık kazandırmak istiyorum. </st><st c="24043">Ben artık kötü değilim. </st></p>
			<p><st c="24067">– Size haksızlık mı ettim?</st></p>
			<p><st c="24093">– Biraz! </st></p>
			<p><st c="24103">Başını yaramazlık yapmış bir çocuk gibi utanarak öne eğerken yüzünün hafifçe kızardığını görüyorum. </st><st c="24203">O daha bir şey söylemeden hemen hikâyeyi anlatmaya başlıyorum. </st></p>
			<p><st c="24266">– Pers İmparatorluğu’nun son şahı Rıza Pehlevi 1941 yılında tahta oturur. </st><st c="24340">Babası Şehinşah Rıza tam bir Türkiye ve Atatürk hayranıdır. </st><st c="24400">Şehinşah oğlunu modern İran düşlerini gerçekleştirmesi için İsviçre’de okutur, dil öğrenmesini ve tam bir Batılı gibi yetişmesini sağlar. </st><st c="24538">Babasının isteğiyle 1938’de Mısır Prensesi Fevziye ile evlenen Şah Muhammed Rıza, on yıl sonra yani 1948’de bu evliliği bitirme kararı alır çünkü Prenses Fevziye şaha bir kız çocuğu verir ve doktorlar ikinci bir çocuk doğurmasının imkânsız olduğunu bildirirler. </st><st c="24800">Böylece şah kendisine bir veliaht doğurma imkânı olmayan Fevziye’den ayrılır. </st></p>
			<p><st c="24878">Bir yandan ona masal gibi bir tarih anlatırken bir yandan da ağzımdan çıkan her sözcüğün onu nasıl etkilediğini görmek için yüzüne dikkatle bakıyorum. </st><st c="25029">Normalde hikâyenin bu bölümünde az da olsa hüzünlenmesini bekliyordum ama hiç öyle olmuyor, aksine yüzü yine aydınlanıyor. </st><st c="25152">Bu kızın prenseslerden hoşlanmadığı kesin! </st></p>
			<p><st c="25195">– Yani senin anlayacağın Fevziye’ye yazık oluyor.</st></p>
			<p><st c="25244">– Neden yazık olsun?.. </st><st c="25268">Oğlan doğuramadığı için kocasının boşadığı tek kadın o mu? </st><st c="25327">Prenses diye... </st><st c="25343">neden ona ayrıcalık tanıyorsunuz?</st></p>
			<p><st c="25376">– Bir şey yaptığım yok canım! </st><st c="25407">Bu duruma düşen bütün kadınlara üzülürüm ben.</st></p>
			</div>
<div id="charCountTotal" value="25452"></div></body>
</html>
