<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>HAYATA DÖN</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-6" xml:lang="tr-TR">
		<div>
			<p id="_idParaDest-3"><st c="0">3</st></p>
			<p><st c="1">Kendimi bildim bileli hep böyleyim ben, hiç değişmedim. </st><st c="57">Her zaman mutlaka yapmam gereken bir iş veya yetişmem gereken bir yer vardır. </st><st c="135">Bu hızlı tempo içinde arada bir ben de yorulduğumu hissetmiyor değilim ama ne yapalım, tek bir hayata, çok şey sığdırmak isterim hep. </st><st c="269">Bir işe yaradığımı, hayata az veya çok bir katkıda bulunduğumu görmek, bilmek isterim. </st><st c="356">Sadece kendim için, kendi zevklerim ve keyfim için yaşamayı bir türlü içime sindiremem. </st><st c="444">Tatile çıkmadan önce bile bunu hak ettiğime inanmam gerekir, aksi halde tatil bana haram olur. </st></p>
			<p><st c="539">Gerçi bugüne kadar bana haram olan bir tatil yapmadım çünkü hep çok çalıştım. </st><st c="617">On yedi yaşında, TED Koleji’ni bitirip tıp fakültesinde okumaya başladığım yıldan beri aralıksız çalışıyorum. </st><st c="727">Çalışmaktan hiç sıkılmadım ama benim yerime hep çevrem şikâyet etmiştir bundan. </st><st c="807">Annem, kardeşlerim, sonra eşim, çocuklarım ve son olarak da arkadaşlarım. </st><st c="881">Bir tek hastalarım memnundur bu durumdan, hatta onlara kalsa eve bile gitmesem daha iyi olacak. </st><st c="977">Biliyorum, yakınlarım benim yorulmamı istemiyorlar; daha da önemlisi, beni hep yanlarında görmek istiyorlar ama çalışmak artık benim hayatımın ayrılmaz bir parçası haline geldi. </st></p>
			<p><st c="1155"> Bütün çalışan anneler gibi çocuklarım küçükken onları bırakıp işe, çalışmaya gitmek benim de içimi sızlatırdı. </st><st c="1266">Suçlu hissederdim kendimi. </st><st c="1293">Aslında o zaman çalışmama gibi bir lüksüm yoktu ama yine de böyle hissederdim. </st><st c="1372">Onun için akşamları eve geldiğimde, onlarla geçireceğim zamanın ne kadar değerli olduğunu bilir, sanki akşama kadar keyif yapmış, bütün enerjisini akşama saklamış bir insanın diriliği ve enerjisiyle hareket eder, onlar yatıp uyuyana kadar hiç yanlarından ayrılmazdım. </st><st c="1640">Onlarla oyun oynar, kitap okur, birlikte banyoya girer, kızımla çamaşır yıkar, oğlumla küvette ördek yüzdürürdük. </st><st c="1754">Yatma zamanı gelince ikisi birden yataklarına yatar, gece lambasının ışığında onlara uzun masallar anlatırdım. </st><st c="1865">Ankara’nın soğuk gecelerinde bazen odaları yeterince ısınmaz, o zaman küçük elektrik sobalarını yakar, odanın havası çok kurumasın diye kaloriferlerin üzerine ıslak havlular koyar, onlar derin ve huzurlu bir uykuya dalmadan yanlarından ayrılmazdım. </st></p>
			<p><st c="2114">Sonra salona döner, bir süre de Aydın’la otururdum. </st><st c="2166">İşte o zaman anlardım ne kadar yorulduğumu. </st><st c="2210">Cumartesi akşamları dışında akşamları bir yerlere gitmez, hiç olmazsa onları geceleri yalnız bırakmamaya çok özen gösterirdim. </st><st c="2337">Aydın zaten gezmeyi, her gece bir yere gitmeyi pek seven biri olmadığından ve çocuklarına olan olağanüstü düşkünlüğü nedeniyle bu programa hiç itirazı olmazdı. </st><st c="2497">Tıpkı bir sporcu gibi bedenim ve ruhum zamanla bu yorgunluklara alıştı. </st><st c="2569">Herkes gibi doğduğum günden başlayarak benim de alnıma yazılan bir yazı, bana verilen ve benim de hemen kabulleniverdiğim bir rol vardı çünkü. </st><st c="2712">İlk rol! </st><st c="2721">İlk rol, ilk günah gibi, insanın yazgısını belirler. </st></p>
			<p><st c="2774">Şimdi daha iyi anlıyorum ki bu ilk rol, benim de şimdiki hayatımın temellerini atmış, kaderimi çizmiş. </st><st c="2877">Sevgi dolu ama bir o kadar da otoriter bir annem vardı. </st><st c="2933">Hem çok sevmiş hem de sorumluluklar konusunda hiç tolerans göstermemişti bana. </st><st c="3012">“Yapamam” diye bir kavram hiç olmadı benim hayatımda, çünkü buna izin vermedi annem. </st><st c="3097">“Yapamam ne demek, bir yolunu bulacak ve mutlaka yapacaksın.” Evin ilk çocuğu olarak çok küçük yaştan itibaren ciddi sorumluluklar yüklerdi bana. </st><st c="3243">Benden küçük iki kardeşim daha vardı. </st><st c="3281">Yaşları bana çok yakın olmasına rağmen onları kıskanmak, onlarla rekabet etmek, arada bir köşeye sıkıştırıp saçlarını çekmek ya da onlara başka türlü zarar vermek hiç aklıma gelmezdi. </st><st c="3465">Çünkü benim onları korumak, kollamak, her ihtiyaçlarında onlara yardım etmek gibi ciddi bir görevim vardı. </st><st c="3572">Sanki ben bu görevle bütünleşmiş, dünyaya zaten bunun için gelmiştim. </st><st c="3642">Onların dersleri, ödevleri, başarı ya da başarısızlıkları da görev ve sorumluluklarımın kapsamı içindeydi. </st><st c="3749">Adeta bir adanmışlık bekleniyordu benden. </st><st c="3791">Ben de, dünyada bundan daha doğal bir şey yokmuş gibi bu role dört elle sarılmış, görevlerimde başarılı oldukça bundan büyük bir mutluluk duymuş ve onların dertlerini kendi derdim gibi kabul eder olmuştum. </st><st c="3997">Çünkü ben böyle yaptıkça daha çok seviliyor, daha çok sayılıyor, sürekli bir ilgi ve kabul görüyordum ailemden. </st><st c="4109">Tam bir alışverişti yaşanan. </st><st c="4138">Verdikçe alıyor, ödüllendiriliyor, ödüllendirildikçe yaptığım işe daha sıkı sarılıyordum. </st><st c="4228">Zamanla bu küçük çevre büyüdü, genişledi, giderek kalabalıklaştı ve yıllar sonra bir de baktım ki bana verilen bu ilk rol yaşamımın merkezine oturuvermiş. </st><st c="4383">Karakterimin önemli bir parçasını oluşturmuş. </st><st c="4429">Meslek seçimimde bile beni yönlendirmiş ve bu rolle bütünleşen bir mesleğe yıllarımı vermişim. </st></p>
			<p><st c="4524">Çocukluğumdan beri okumayı, yeni bir şeyler öğrenmeyi, bu dünyada bilinmesi gereken her şeyi bilmeyi çok severdim. </st><st c="4639">Neden? </st><st c="4646">Çünkü hem bu tür eğilimler bende zaten vardı, hem de annem ve babam beni bu konuda sürekli teşvik eder, benim aklımla, bilgimle, başarılarımla gurur duyar, bunu da bana en net şekilde hissettirirlerdi. </st><st c="4848">Öyle ki, başarısız olma, bir şeylerden vazgeçme gibi bir özgürlük bırakmamışlardı bana. </st><st c="4936">Hayatım boyunca hep böyle yaptığımı, bir şeyi istiyorsam eğer, ne pahasına olursa olsun ondan asla vazgeçmediğimi bazen gururlanarak, bazen de hüzünlenerek görüyorum şimdi. </st></p>
			<p><st c="5109">Düşünüyorum da, eğer annem bana bunları yapmasaydı şimdi ben, bu ben olmayacaktım. </st><st c="5192">Başka türlü biri, yine başka türlü bir hayatı yaşayacaktı. </st><st c="5251">Bu nasıl bir hayat olacaktı, işte onu bilemiyorum. </st><st c="5302">Ama ben bu kadar cesur olamayacak, aynı anda iki üç işi birden yapmaya kalkışmayacak, birkaç hayatı birden yaşayamayacaktım. </st><st c="5427">Madalyon Klinik kurulmayacak, kitaplar yazılmayacaktı. </st><st c="5482">Bir çocuğun nasıl bir ortamda, kimlerin elinde, ne şartlarda büyüdüğü o çocuğun kaderini yazıyor. </st></p>
			<p><st c="5580">Aydın yani eşim ise tam bir prens gibi büyütülmüş. </st><st c="5631">Kendinden on üç yaş büyük bir ağabey ve on bir yaş büyük bir abladan sonra tekne kazıntısı olarak dünyaya gelmiş. </st><st c="5745">Derslerini bile abla çalıştırmış. </st><st c="5779">Önce babayı, sonra da anneyi kaybedip uzun süre yalnız yaşamış ve kendi sorumluluğunu üstlenmeyi o zaman öğrenmiş. </st><st c="5894">Çok yakışıklı, üstelik okumaya olan düşkünlüğü nedeniyle çok kültürlü ve özgür bir genç olarak hayat o dönem hiç zorlamamış onu. </st><st c="6023">Kızların peşinden bile koşmamış, kızlar onu bulmuş. </st><st c="6075">Yani hayat ona, benimkinden çok farklı bir seçenek sunmuş. </st></p>
			<p><st c="6134">Biz Aydın’la sınıf arkadaşı olduğumuz için birbirimizin geçmişini de çok iyi biliriz. </st><st c="6220">Zaten gençliğimiz bir arada geçti. </st><st c="6255">Yakışıklı, yakışıklı olduğu kadar kişilik sahibi, her zaman dik duran, gururlu, gururlu olduğu kadar da alçakgönüllü, pek çok arkadaşı olan, çevresi tarafından çok sevilen biriydi Aydın. </st><st c="6442">Fakültenin bütün kızları bayılırdı ona. </st><st c="6482">O da yetmez, fakülte dışından birbirinden güzel hayranları olurdu. </st><st c="6549">Bu yüzden dersler aksadı, üst üste sene kaybetti, ben sınıfı geçerken o kaldı ve sonunda onunla sınıf arkadaşı olduk. </st><st c="6667">Bu da yetmezmiş gibi numaralarımız arka arkaya düştü. </st><st c="6721">Böyle olunca bütün sınavlara birlikte girdik, bütün stajları yan yana yaptık. </st><st c="6799">Bütün bu süreç içinde ikimiz de birbirimize yan gözle bakmadık. </st><st c="6863">Yakın, yakın olduğu kadar mesafeli, birbirine saygılı iki arkadaştık sadece. </st><st c="6940">Herkes kendi hayatını yaşıyordu. </st><st c="6973">O zaman televizyonun en gözde spikeri olarak okulun popüler öğrencilerinden biriydim. </st><st c="7059">Sık sık gazetelerin magazin sayfalarında benimle ilgili haberler çıkar, resimlerim yayınlanır, köşe yazarları benden söz etmeyi severdi. </st><st c="7196">Böyle bir kızdan, tıp fakültesi gibi bir yerde başarılı olması, derslerde oldukça yüksek notlar alması beklenmiyordu. </st><st c="7314">O kızın böyle renkli, şatafatlı bir ortamdan vazgeçip hastanelerin loş ve karanlık koridorlarını tercih edebileceği kimsenin aklına yatmıyordu. </st><st c="7458">Oysa ben kurulmuş bir saat gibiydim. </st><st c="7495">O saatin zilinin ne zaman çalacağı baştan belliydi. </st><st c="7547">Hacettepe Üniversitesi Psikiyatri Bölümü’ne asistan olarak girmek için başvurduğumda, sevgili hocam Orhan Öztürk sormuştu: “Kızım, televizyonculuktan vazgeçtiğinden emin misin? </st><st c="7724">Doktorluk zor meslektir. </st><st c="7749">Oradaki pırıltıyı burada bulamazsın. </st><st c="7786">Biraz da adanmışlık ister bu meslek.” Psikiyatriye başvurduğumda her ne kadar ayaklarım beni oraya doğru götürse de, zihnim henüz bunun gerçek nedenlerini bilmiyordu. </st></p>
			<p><st c="7953">Okul bitmek üzereyken Aydın’la olan arkadaşlığımızın rengi değişmeye başladı. </st><st c="8031">Sanki yıllarımızı yan yana geçirmemişiz gibi birbirimizi yeniden keşfettik ve evlendik. </st><st c="8119">Evliliğimiz boyunca birbirimize ters düştüğümüz zamanlar olsa da onunla evlendiğime hiç pişman olmadım, onu her zaman çok sevdim ve ona güvendim. </st><st c="8265">Aydın için de durum aynıydı. </st><st c="8294">Çocukları neyse ben oydum onun için. </st><st c="8331">Bunun adı aşk olmasa da derin, çok güvenilir bir sevgi, arkadaşlık ve bağlılıktı. </st><st c="8413">Onun tırnağı taşa değse benim yüreğime taş otururdu. </st><st c="8466">Otuz dokuz yaşında ilk kalp krizini geçirdiği günden beri gözüm hep onun üstündeydi. </st><st c="8551">Rengi soldu mu diye bakar dururdum. </st><st c="8587">Her konuda bu kadar cesur olan ben, onu kaybetmekten çok korkardım. </st><st c="8655">İyi olmadığını hissedersem elim ayağım titrer, adeta paniğe kapılırdım. </st><st c="8727">Bir gün aniden kötü bir haber almak en büyük kâbusumdu. </st><st c="8783">Adanmışlık duygusu, bu ilişkinin bir yerlerine de sessizce girivermişti sanki... </st></p>
			<p><st c="8864">Aslında aynı düşkünlüğü o da bana gösterir, beni her zaman sağlıklı, güçlü ve enerji dolu görmek isterdi. </st><st c="8970">Ben zaten genelde öyle biriyimdir ama en küçük bir şikâyetim olsa ödü kopardı. </st><st c="9049">Gece yarısı canım bir şey istese hiç üşenmez, giyinir kuşanır, bütün Ankara’yı dolaşır ve istediğim şeyi alır gelirdi. </st><st c="9168">Benden tek bir şikâyeti vardı: hep yanında olamamam. </st></p>
			<p><st c="9221">Yıllardır kalbiyle ilgili sorunları vardı ve ben çok zor olsa da buna alışmıştım. </st><st c="9303">Korkularım hiç bitmese de onlarla yaşamayı öğrenmiştim ama başka bir ölümcül hastalığın bu tabloya ilave olmasını ikimiz de beklemiyorduk doğrusu. </st><st c="9450">Onun zaten çok önemli bir hastalığı vardı ve bunun üzerine bir başkası gelmez diye düşünüyordum. </st><st c="9547">Ama öyle olmadı. </st><st c="9564">Hayat yine tuhaf bir oyun oynadı bize ve hiç beklemediğimiz bir anda ona kronik ve ölümcül bir hastalığın teşhisini koydu doktorlar. </st><st c="9697">O günlerdeki isyanımı hatırlıyorum... </st><st c="9735">Her konuda sabır gösterebilen, soğukkanlı davranabilen ben, sanki başka biri olmuştum. </st><st c="9822">Gerçeği bir türlü kabullenemiyordum. </st><st c="9859">Acıdan çok öfke kaplamıştı bütün benliğimi. </st><st c="9903">Sanki ölümü Aydın çağırmış gibi ona kızıyor, beni bırakıp gideceğini düşündükçe paniğe kapılıyordum. </st><st c="10004">Aydın ise bu duruma hiç tepki göstermiyor, büyük bir sükûnet ve tevekkülle kabulleniyordu başına gelenleri. </st><st c="10112">Aslında o ölümün soğuk yüzüyle yıllar önce karşılaşmış, kendine bu kadar bile ömür biçmemişti. </st><st c="10207">Haksız da sayılmazdı! </st><st c="10229">Çünkü bütün doktorlar söz birliği etmişçesine geçmiş yıllarda Aydın’la aynı fikirdeydiler. </st><st c="10320">Bunu bir türlü kabul etmeyen, belki de bu yüzden korkularından bir türlü kurtulamayan bendim. </st></p>
			<p><st c="10414">Arada bir hayranlık ve şaşkınlıkla bakıyordum ona. </st><st c="10465">Aydın dindar bir adam değildi. </st><st c="10496">Buna rağmen nasıl oluyor da ölümü bu kadar tevekkülle kabul edebiliyordu? </st><st c="10570">Demek inanmak ile dindar olmak ayrı şeylermiş! </st><st c="10617">Ama bu son ve en ölümcül tanı, bakışlarını biraz daha derinleştirmiş, sesini biraz daha yumuşatmıştı. </st><st c="10719">Ona her bakışımda, içimde giderek büyüyen acıyı durduramıyordum. </st></p>
			<p><st c="10784">Tedavi başlamış ve ben her an onun yanında bulunmak üzere planlamıştım hayatımı. </st><st c="10865">Kemoterapi ve radyoterapilere birlikte gidiyor, aktarlardan aldığımız ve bu hastalığa iyi geleceği söylenen her türlü bitkisel karışımı bile birlikte içiyorduk. </st><st c="11026">İçimdeki öfke yerini giderek keskin bir acıya bırakıyordu. </st><st c="11085">Onu öyle solgun, bitkin gördükçe yüreğim yanıyor; hayatın o ayartıcı, o bitmez tükenmez umutlarına kaptırıyordum kendimi. </st></p>
			<p><st c="11207">O süre içinde kliniğe düzenli gidemedim. </st><st c="11248">Haftada bir iki yarım gün şöyle bir uğruyor ve sadece durumu acil olan hastalarıma bakabiliyordum. </st><st c="11347">O beni yanında istiyor ve ben de bu isteği sonuna kadar yerine getirmeye çalışıyordum. </st><st c="11434">Doktor olduğu halde hastaneleri hiç sevmez, bir gün bile orada kalmak istemezdi Aydın. </st><st c="11521">Bunu bildiğim için olabildiğince onu hastanelerden uzak tutuyor, çok gerekirse mutlaka ben de yanında oluyordum. </st></p>
			<p><st c="11634">Evi severdi; en çok da evde benimle birlikte oturmayı... </st><st c="11691">Hastalığı ve ölümü konuşmak yerine geçmişin sisli yollarında dolaşmayı tercih ediyorduk. </st><st c="11780">Öğrencilik günlerimizi, çocukların dünyaya geldiği zamanları, birlikte yaptığımız seyahatleri, eski arkadaşlarımızı, eski hocalarımızı, birlikte ders çalıştığımız günleri, yine birlikte girdiğimiz sınavları konuşuyorduk. </st><st c="12001">Birlikte televizyon seyrediyor, bazen de kanasta oynuyorduk. </st><st c="12062">Oyun bile olsa yenilmekten hoşlanmazdı. </st><st c="12102">Bir yandan onun galip gelebilmesi için elimden geleni yaparken, bir yandan da bunu ona hissettirmemek zor oluyordu. </st><st c="12218">Ama bu rol bana hiç yabancı gelmiyordu. </st></p>
			<p><st c="12258">Seyahat etmeyi seviyordu. </st><st c="12284">Yanında ben olduktan sonra nereye gideceği onun için önemli değildi. </st><st c="12353">Hastalığı teşhis edildikten sonra da birlikte çok gezdik. </st><st c="12411">İstanbul’a, Kıbrıs’a ve son olarak da Didim’deki yazlık evimize gitmek istedi. </st><st c="12490">Gittik... </st><st c="12500">Tek bir gün bile, şikâyet etmedi, isyan etmedi, hastalıktan, ölümden söz etmedi. </st><st c="12581">Sık sık eski albümleri çıkarıp uzun uzun bakıyordu. </st><st c="12633">Bazen beni de yanına çağırıyor, resimlere birlikte bakıyor, o günleri gülerek, şakalaşarak, arada birbirimize takılarak anıyorduk. </st></p>
			<p><st c="12764">Sanki bütün kötü günler sözleşmiş, hep birden geliyorlardı. </st><st c="12824">Aydın’ı çok seven, o hastalandı diye günlerce gözyaşı döken, hemen her gün bizi arayan, eve ziyarete gelen, bize moral vermeye çalışan yakın arkadaşlarımız vardı. </st><st c="12987">Bu yakınlık, bu ilgi ve paylaşım ikimizi de biraz olsun rahatlatıyordu ama kötü haberler arka arkaya geliyor, her gün birinin ölüm haberini alıyorduk. </st><st c="13138">Acılar, kayıplar üst üste gelince insan adeta donup kalıyor. </st><st c="13199">Sanki duygularımız buz tutmuş, biz onların çözüleceği günleri korkuyla bekler olmuştuk. </st><st c="13287">Daha birine inanamadan ikinci kötü haber geliyor, hayat bize hiç acımadan bir başka yüzünü gösteriyordu. </st></p>
			<p><st c="13392">Sadece ben değil, çocuklarım da perişandı. </st><st c="13435">Bize destek verebilmek için ne yapacaklarını şaşırmış, korkudan büyümüş gözlerle etrafımızda dolanıp duruyorlardı. </st><st c="13550">Hastalığın adı konalı bir yıl geçmişti. </st><st c="13590">Her geçen gün, hepimizin birden korkularını artırıyordu. </st><st c="13647">Kızım Yağmur evli olduğundan akşama kadar babasının dizinin dibinden ayrılmıyor, akşam evine dönerken gözü hep arkada kalıyordu. </st><st c="13776">Baba-kız, birbirlerine eskiden beri olağanüstü bir ilgi ve bağlılık gösteriyorlardı. </st><st c="13861">Hasan ise korkulu gözlerle etrafımızda dolanıp duruyordu. </st><st c="13919">Arkadaşları onu hiç yalnız bırakmıyor, bizim eve biri gelip biri gidiyordu. </st><st c="13995">En çok da her zamanki gibi Emre geliyordu. </st><st c="14038">O zarif, o tatlı, o hiç kimselere benzemeyen dünya tatlısı delikanlı. </st><st c="14108">2007 yılının Şubat ayının sonuna gelmiştik. </st><st c="14152">Yağmur bize hamile olduğunun müjdesini vermişti. </st><st c="14201">“Oh” demiştik, “nihayet iyi bir haber geldi.” O hafta sonu Hasan ve arkadaşları Kartalkaya’ya gideceklerdi. </st><st c="14309">Hasan’ın hiç olmazsa birkaç gün bu hüzünlü ortamdan ayrılacağını duymak hepimizi memnun etmişti. </st><st c="14406">Sabahın köründe boardları arabaya yükleyip çıktılar evden. </st><st c="14465">Ankara karlıydı. </st><st c="14482">Birkaç saat sonra telefon çaldı. </st><st c="14515">Hasan arıyordu. </st><st c="14531">Telefonu Aydın açtı. </st><st c="14552">Otoyolda hızlı giden bir araba kaymış ve içinde dört arkadaşın bulunduğu arabaya arkadan vurmuştu. </st><st c="14651">Üçünün burnu bile kanamamış ama Emre arabadan dışarı fırladığı için oracıkta ölmüştü. </st></p>
			<p><st c="14737">Aydın bunları bana söylerken hissettiğimiz tek şey artık kapkara, koyu bir korkuydu. </st><st c="14822">Üstelik bu kara haberi Emre’nin ailesine iletmek bana düşüyordu. </st><st c="14887">Telefonu açıp, “Oğlunuz öldü” diyecektim. </st><st c="14929">“Yapamam” demek yok, her zaman olduğu gibi, aklını başına alacak ve ne gerekiyorsa onu yapacaksın. </st><st c="15028">Beynimde bir ses sürekli bunu söylüyordu bana. </st></p>
			<p><st c="15075">Eğer bir gün Alaaddin’in sihirli lambasını bulabilirsem, içinden çıkan devden üç şey isterdim. </st><st c="15170">Birincisi, “O sabah Emre’nin babasıyla yaptığımız telefon konuşmasını beynimden sil” derdim ona. </st><st c="15267">“Emre’yi geri getiremiyorsan bari o anıyı sil ve ben o anı hiç yaşamamış olayım.”</st></p>
			<p><st c="15348">İşte yine Madalyon Klinik’te, işimin başındayım. </st><st c="15398">Artık Aydın yok ama hayat devam ediyor. </st><st c="15438">Klinik sıcacık ve pırıl pırıl! </st><st c="15469">Kahvemi evde içtiğim için Nevin açık bir çay getiriyor. </st><st c="15525">Bilgisayarımı açıp randevu listesine bakıyorum. </st><st c="15573">“Bugün mutlaka öğlen yemeğimi zamanında yiyeceğim” diyorum içimden. </st><st c="15641">Tuna’ya tembih ettim, yemek zamanı gelince beni uyaracak. </st></p>
			<p><st c="15699">Telefonun tuşuna basıp Tuna’ya hazır olduğumu söyleyerek hastayı karşılamak üzere yerimden kalkıp kapıya doğru gidiyorum. </st><st c="15821">Kırklı yaşlarda bir karı-koca giriyor içeri. </st><st c="15866">İkisi de şık giyimli, kibar ve temiz yüzlü insanlar. </st><st c="15919">“Birlikte geldiklerine göre büyük ihtimalle evlilikle ilgili sorunları var” diye düşünüyorum ama ikisi de o kadar uysal ve uyumlu görünüyor ki, hangisinin sorun çıkarmış olabileceğine bir türlü karar veremiyorum. </st></p>
			<p><st c="16132">İkisinin de sırayla ellerini sıkıp gülerek karşılıyor ve karşımdaki koltuklara oturmalarını bekliyorum. </st><st c="16236">Psikiyatriye ilk kez geldikleri ve bu işin acemisi oldukları her hallerinden belli oluyor. </st><st c="16327">Söze nereden ve nasıl başlayacaklarını bir türlü bilemiyorlar. </st><st c="16390">Bu sıkıntılı dakikalara bir an önce son vermek için hemen gülerek bir şeyler anlatmaya başlıyorum onlara. </st><st c="16496">Bahardan, çiçeklerden, trafikten söz ediyorum ve karşılıklı muhabbet hemen başlıyor. </st><st c="16581">Biraz rahatladıktan sonra, “Buyurun efendim, şimdi sizi dinliyorum” diyorum. </st><st c="16658">Önce erkek başlıyor anlatmaya. </st><st c="16689">Gri bir takım elbise giymiş. </st><st c="16718">Kravatı ve cebindeki mendili bir örnek! </st><st c="16758">Altın çerçeveli gözlükler var gözünde. </st><st c="16797">Saçları kenardan hafifçe kırlaşmış. </st><st c="16833">Yavaş sesle konuşuyor ve konuşurken gözleri sık sık eşine kayıyor. </st></p>
			<p><st c="16900">– Efendim, biz on yıllık evliyiz. </st><st c="16934">Evliliğimizde çok şükür bir sorun yok. </st><st c="16973">Bir de çocuğumuz var. </st><st c="16995">Eşim üniversite mezunudur ama hiç çalışmadı. </st><st c="17040">Çok şükür maddi durumumuz iyi. </st><st c="17071">Benim kendime ait bir şirketim var. </st><st c="17107">Evime, çocuklarıma düşkün biriyimdir. </st><st c="17145">Arada ufak tefek sorunlarımız olsa da, onları da ben çıkartmışımdır. </st><st c="17214">Eşim sessiz, sakin, bana çok bağlı biridir. </st><st c="17258">Gezmeyi, tozmayı pek sevmez. </st><st c="17287">Ben götürürsem gider, götürmezsem de itiraz etmez. </st><st c="17338">Arada bir kurslara filan giderdi ama bu ara keyfi kaçtı. </st><st c="17395">Huzursuz. </st><st c="17405">Geceleri uyumuyor. </st><st c="17424">Zaten az konuşurdu, bu aralar hiç konuşmaz oldu. </st><st c="17473">“Ne oldu, bir derdin mi var?” diye soruyorum. </st><st c="17519">Ona da bir şey demiyor. </st><st c="17543">Aslında doktora gelmeyi o istemedi ama baktım düzelmiyor, bugün zorla alıp size getirdim. </st><st c="17633">Artık gerisini o size anlatsın. </st></p>
			<p><st c="17665">Durum benim düşündüğümden çok farklı. </st><st c="17703">Demek asıl sorunu olan kişi kadınmış ama onun yerine eşi anlatıyor. </st><st c="17771">Bu durum hiç hoşuma gitmedi çünkü kişi sorunlarını kendi anlatmıyor ve buraya bir başkası tarafından zorla getiriliyorsa genellikle altından hep ciddi sorunlar çıkar. </st></p>
			<p><st c="17938">Hafifçe kadının oturduğu tarafa doğru dönüyorum ve gülümseyerek ona bakıyorum. </st><st c="18017">Mavi, çok güzel gözleri var. </st><st c="18046">Makyaj yapmamış. </st><st c="18063">Üzerinde lacivert, kaliteli bir döpiyes, yakasında elmas bir broş var. </st><st c="18134">Broş belli ki çok değerli! </st><st c="18161">O da gülerek bakıyor yüzüme. </st><st c="18190">Ama ben bu sefer, ona hissettirmesem de çok dikkatliyim. </st><st c="18247">Önce yüzünden başlıyorum aramaya. </st><st c="18281">Bir donukluk, küntlük arıyorum yüz ifadesinde ama öyle bir şey bulamıyorum. </st><st c="18357">Tam tersine, o da bana gülümseyerek bakıyor. </st><st c="18402">Gergin, sinirli de değil. </st><st c="18428">Düzgün giyinmiş. </st><st c="18445">Ellerinde oje yok ama tırnakları düzgün ve bakımlı. </st><st c="18497">Saçları yeni kuaförden çıkmış olmasa da arkaya doğru taranmış, temiz ve düzgün. </st><st c="18577">Cildi pırıl pırıl! </st><st c="18596">Dişleri düzgün ama beyaz değil. </st></p>
			<p><st c="18628">– Siz bakmayın Azmi’ye. </st><st c="18652">O her şeyi büyütür. </st><st c="18672">Aslında önemli bir şeyim yok, sadece bu ara sahiden geceleri uyuyamıyorum.</st></p>
			<p><st c="18746">– Neden acaba? </st><st c="18762">Daha önce de uykusuzluk çektiğiniz olur muydu?</st></p>
			<p><st c="18808">– Pek olmazdı, hatta Azmi de bilir, uyumayı çok severim. </st><st c="18866">Bıraksalar gündüz bile uyuyacağım.</st></p>
			<p><st c="18900">– Kafanıza takılan bir şey, canınızı sıkan bir durum var mı?</st></p>
			<p><st c="18961">– Yok, tersine bu ara daha iyi olmam gerekir ama biraz korkuyorum galiba. </st></p>
			<p><st c="19036">Her şey çok normalmiş gibi görünüyor ama henüz tam anlayamadığım bir şeyler var. </st><st c="19117">Ses tonu onun da yavaş ve hep biraz gülerek konuşuyor. </st><st c="19172">Eşiyle ilişkisinde kadının lehine bir üstünlük seziyorum. </st><st c="19230">Sanki kadın bir sıfır önde gibi! </st><st c="19263">Eşine, eşinin ona olan ilgisine ve sevgisine çok güveniyor. </st><st c="19323">Onda bir sıkıntı hali de hissedemiyorum. </st><st c="19364">Onu buraya zorla getirmiş olmasına rağmen eşine kızgın değil. </st><st c="19426">Hatta bunu eşinden gelen bir ilgi olarak kabul ediyor. </st></p>
			<p><st c="19481">Bir de son cümlede bir karışıklık var. </st><st c="19520">Daha iyi olması gerekiyor ama korkuyor. </st><st c="19560">Yavaşça eşine bakıyorum. </st><st c="19585">Son cümlede kadının ne demek istediğini o da anlamadı ve soran gözlerle bakıyor eşine. </st></p>
			<p><st c="19672">– Biz psikiyatristler her şeyi merak ederiz. </st><st c="19717">İyi şeyleri de, kötü şeyleri de çünkü hayatın içinde olan her şeyden etkilenir insan. </st></p>
			<p><st c="19803">– Aslında çok ani bir şey değil canım. </st><st c="19842">Ben çoktan hissediyordum da, bu kadar net olmamıştı. </st><st c="19895">Onu görmek heyecan verici! </st><st c="19922">Hem çok sevindim, hem de bir tuhaf oldum. </st><st c="19964">Korktum işte. </st><st c="19978">Birdenbire ne olduğumu şaşırdım. </st><st c="20011">Şimdi her şeyi yeni baştan düşünmem gerekiyor. </st><st c="20058">Değiştirmem gereken çok şey var. </st></p>
			<p><st c="20091">Azmi Bey de tıpkı benim gibi dikkatle dinliyor onu ama o da bu sözleri ilk kez duyuyor olmalı ki, benden önce eşine merak ve heyecanla soruyor.</st></p>
			<p><st c="20234"> – İclal neler söylüyorsun? </st><st c="20262">Ne gördün sen?</st></p>
			<p><st c="20276">– Aman canım, bu kadar büyütülecek bir şey yok. </st><st c="20325">Aslında sen de biliyorsun durumu. </st><st c="20359">Bir başka âlemde ben önemli bir kişiyim. </st><st c="20400">Bunu hep hissediyordum ama bir türlü durum netleşmemişti. </st><st c="20458">Hani benim gittiğim şu toplantılar var ya!</st></p>
			<p><st c="20500">– Hangi toplantılar?</st></p>
			<p><st c="20521">– Bilmiyormuş gibi yapma Azmi! </st><st c="20553">Ben kaç toplantıya gidiyorum?</st></p>
			<p><st c="20582">– Şu Kuran kursları mı?</st></p>
			<p><st c="20606">– Onlar Kuran kursu değil, dini bilgileri artırma ve geliştirme toplantıları. </st><st c="20685">Orada hem Kuran okuyoruz, hem de hoca her toplantıda öteki âleme ışık tutacak bilgiler veriyor bize. </st><st c="20786">İlk gittiğim günden beri benim onlardan farklı olduğumu anladı. </st><st c="20850">Bana çok saygılı davrandı. </st><st c="20877">Tabii öyle yapacak. </st><st c="20897">Demek mesaj benden önce ona gitti.</st></p>
			<p><st c="20931">– Ne mesajı? </st></p>
			<p><st c="20945">Sözün burasında İclal Hanım başını bana doğru çevirerek hayıflanıyor. </st></p>
			<p><st c="21015">– Doktor hanım, bütün erkekler böyle galiba. </st><st c="21060">Çocuk gibiler. </st><st c="21075">Azmi beni çok sever. </st><st c="21096">Ne yapsam beğenir. </st><st c="21115">Hiçbir şeye itiraz etmez. </st><st c="21141">Bugün burada biraz heyecanlandı galiba. </st><st c="21181">Halbuki geçen akşam olanları ona anlattım. </st><st c="21224">Şimdi hatırlamamış gibi yapıyor.</st></p>
			<p><st c="21256">– Ne anlattın İclal? </st><st c="21278">Bir kere daha söylesen ölür müsün?</st></p>
			<p><st c="21312">– Canım gece yarısı seni uyandırıp anlatmadım mı? </st><st c="21363">Allah Allah, tövbe estağfurullah...</st></p>
			<p><st c="21398">– Şu rüyadan mı bahsediyorsun?</st></p>
			<p><st c="21429">– Çok şükür, aklın başına geldi. </st><st c="21463">Güya beni muayene ettirmeye getirdin ama istersen doktor hanım önce sana baksın.</st></p>
			<p><st c="21543">– Ne vardı o rüyada? </st><st c="21565">Peygamber Efendimizi gördüğünü söylemiştin. </st><st c="21609">Ne var bunda?</st></p>
			<p><st c="21622">– Tövbe de Azmi, tövbe de. </st><st c="21650">Daha ne olsun? </st><st c="21665">Açık açık gösterdiler bana işte! </st></p>
			<p><st c="21698">İşler karıştı... </st><st c="21715">Büyüklük sanrıları bunlar. </st><st c="21742">Yani gerçeği değerlendirme mekanizması bozulmuş. </st><st c="21791">Bu yolun sonu peygamber olmaya kadar gider. </st><st c="21835">İşin tuhafı, eşi yani Azmi Bey bütün bunların hiç farkında değil. </st><st c="21901">O da benim gibi bazı şeyleri şu anda fark ediyor. </st><st c="21951">Hastalık çok sinsi seyretmiş ama İclal Hanım’ı buraya getirdiğine göre ona ters gelen bir şeyler oldu. </st><st c="22054">Şimdi olabildiği kadar çok bilgi almaya çalışmalıyım. </st><st c="22108">Bu arada Azmi Bey’in rengi attı. </st><st c="22141">Durumdan çok etkilendi. </st><st c="22165">Eşinin ne kadar hasta olduğunu anlamak zor geldi ona. </st></p>
			<p><st c="22219">Şimdi hem hastalığı iyice anlamam, hem de onları tedaviye ikna etmem gerekiyor. </st><st c="22299">Eğer bunu yapamazsam İclal’in hastalığı hızla artar ve hem kendisine, hem de eşine ve çocuğuna zararlı olabilir. </st><st c="22412">Bu durumdaki hastaların neler yapabileceğini gazetelerde sık sık okuyoruz. </st><st c="22487">Eşine veya çocuklarına, Tanrı’dan emir geldiği için ciddi zararlar veren insanlar işte bu tip hastalardır. </st><st c="22594">Oysa dıştan bakınca İclal ne kadar sağlıklı görünüyor! </st><st c="22649">Şimdi yıllardır bana sekreterlik yapan, her gün onlarca hastayla bir arada oturan, onlarla sohbet eden Tuna’ya sorsam, desem ki “Bugün buraya gelen insanlar içinde en hasta olanı hangisi?” diye, eminim İclal’i en son sıraya koyar, onun ne kadar hanımefendi bir kadın olduğunu anlatırdı bana. </st></p>
			<p><st c="22941">Azmi Bey’in de durumu çok iyi kavraması gerekiyor. </st><st c="22992">Aksi halde işi çok ciddiye almayacak. </st><st c="23030">Onun için onu odadan çıkarmadan İclal’le konuşmaya devam edeceğim. </st></p>
			<p><st c="23097">– İclal Hanım, çok haklısınız. </st><st c="23128">Bu erkekler hep böyledir. </st><st c="23154">Çocuk gibi olurlar. </st><st c="23174">Eşiniz belli ki size çok düşkün. </st><st c="23207">Sizinle ilgili her konu onu heyecanlandırıyor. </st><st c="23254">Şu rüyayı merak ettim doğrusu. </st><st c="23285">Bana da anlatır mısınız?</st></p>
			<p><st c="23309">– Aslında bu tür rüyalar herkese anlatılmaz ama siz doktorsunuz. </st><st c="23375">Ben uzun süredir geceleri tuhaf rüyalar görüyordum. </st><st c="23427">Hani böyle karışık, sıkıntılı rüyalar vardır, olanları tam seçemezsiniz! </st><st c="23500">Sanki uzaktan bana birisi görünüyor ama hep arkası dönük. </st><st c="23558">Yüzünü bir türlü göremiyorum. </st><st c="23588">Uzun boylu, yerlere kadar beyaz entari giymiş yaşlıca bir erkek. </st><st c="23653">Benimle konuşmuyor. </st><st c="23673">Geçen gün yine bizim toplantımız vardı. </st><st c="23713">Hoca konuşurken hep bana bakıyor, arada bir gülümsüyordu. </st><st c="23771">Bu işin içinde bir iş var dedim. </st><st c="23804">Kuran okuma sırası bana gelince hoca ısrar etse de okumadım. </st><st c="23865">Kulaklarım uğulduyor, sanki birileri bana bir şeyler söylemeye çalışıyorlardı. </st><st c="23944">O gün ne dediklerini anlamadım. </st><st c="23976">Sonra hoca yanıma geldi. </st><st c="24001">Parmağıyla bana kitaptan bir şeyler gösterdi. </st><st c="24047">Bir de baktım “Allah” diyor. </st><st c="24076">Ben de “Allah” dedim. </st><st c="24098">Hoca o zaman “Hah, tamam işte!” dedi. </st><st c="24136">O anda odadaki herkes dönüp bana baktı. </st><st c="24176">Hep bir ağızdan “Allah” dediler. </st><st c="24209">Azmi de bilir ya, ben zaten utangaç biriyimdir. </st><st c="24257">O gün de yüzüm kızardı ve kalbim çok hızlı atmaya başladı. </st><st c="24316">Meğer bunların hepsi birer işaretmiş. </st><st c="24354">Benden başka herkes biliyormuş durumu. </st><st c="24393">İnsan bazen gerçek gözüne sokulsa bile göremiyor. </st><st c="24443">Eve geldiğimde sarhoş gibiydim, hemen yattım. </st><st c="24489">Akşam Azmi gelince, “Ne oldu sana, hasta mısın?” dedi. </st><st c="24544">“Pek sayılmaz ama herkes biliyormuş, sen de biliyor muydun?” dedim. </st><st c="24612">“Yüzünden belli oluyor” dedi. </st><st c="24642">O zaman buna çok şaşırdım. </st><st c="24669">Demek Azmi bile çok önceden beri gerçeği biliyor ama bana söylemiyormuş. </st><st c="24742">Şimdi asıl gerçekleri o size anlatmıyor ama belki de bu işi ilk fark eden Azmi olmuştur çünkü evlendiğimiz günden beri beni hep başının üzerinde taşıdı ve bir dediğimi iki etmedi. </st><st c="24922">Bunlar sadece bana olan sevgisinden değilmiş. </st><st c="24968">Biraz da korku varmış işin içinde. </st><st c="25003">O gece hep bunları düşündüm ve sonra yattık. </st><st c="25048">İşte rüyayı o gece gördüm. </st><st c="25075">Bana yüzünü bir türlü dönmeyen Peygamber Efendimiz, o gece açık açık göründü bana. </st><st c="25158">Uzaktan yavaş yavaş geldi yanıma. </st><st c="25192">Sonra başıyla selam verdi ve o da “Allah” dedi. </st><st c="25240">Sonra hızla göğe çekildi. </st><st c="25266">Ay içim fena oluyor. </st><st c="25287">Bu rüyayı anlatırken kötü oluyor insan. </st><st c="25327">Bakın nasıl heyecanlandım. </st><st c="25354">Elim ayağım titriyor. </st></p>
			<p><st c="25376">Bunları söylerken bana titreyen ellerini gösteriyor. </st><st c="25429">Ellerinde hiç yüzük yok. </st><st c="25454">Evlilik yüzüğünü bile takmamış. </st><st c="25486">Bu arada gözlerim Azmi Bey’in ellerine dönüyor. </st><st c="25534">Onun sol elinin yüzükparmağında kalın, sarı, altın bir nikâh yüzüğü var. </st><st c="25607">Azmi Bey, eşinin anlattıkları karşısında adeta şaşkına dönmüş. </st><st c="25670">Dudağının üzerindeki hafif sararmış bıyıklarını çekiştirip duruyor. </st></p>
			<p><st c="25738">– Evet, görüyorum İclal Hanım. </st><st c="25769">Bu rüya sizi çok etkilemiş. </st><st c="25797">Bu rüyayı siz nasıl yorumladınız?</st></p>
			<p><st c="25830">– Ayol yorumlamaya gerek var mı? </st><st c="25864">Siz Allah’a inanmıyor musunuz yoksa?</st></p>
			<p><st c="25900">– İnanmaz olur muyum? </st><st c="25923">Ben son derece inançlı biriyimdir.</st></p>
			<p><st c="25957">– Evet, evet. </st><st c="25972">Odaya girince sizin de durumun farkında olduğunuzu hemen anladım. </st><st c="26038">Bizi çok saygılı karşıladınız. </st><st c="26069">Tuna Hanım da öyle. </st><st c="26089">Bizi oturtacak yer bulamadı kadıncağız. </st><st c="26129">Ayol bütün dünya bilirmiş de, bir benim haberim yokmuş. </st><st c="26185">Aslında haberim yoktu desem de pek çok şeyin farkındaydım ama bu kadar önemli olduğumu açık açık söylememişlerdi. </st><st c="26299">Ama şimdi işim zor. </st><st c="26319">İşe nereden başlayacağımı bile düşünmedim henüz. </st><st c="26368">Her şey öyle ani oldu ki! </st><st c="26394">Şimdi buna layık olmak için neler yapmam gerekecek kim bilir! </st></p>
			<p><st c="26456">– Neler acaba? </st></p>
			<p><st c="26471">– Ben eskiden beri hep dua ederdim ama açık konuşmak gerekirse namazımı düzenli kılmazdım. </st><st c="26562">Çoluk çocuk derken ihmal ettim. </st><st c="26594">Bu toplantılara katılmaya başlayınca aklım başıma geldi. </st><st c="26651">Artık sürekli namaz kılıyor, tespih çekiyor ve dua ediyorum. </st><st c="26712">Demek daha önce bunları yapsaymışım çok iyi olacakmış.</st></p>
			<p><st c="26766">– İyi ama çocuğa kim bakacak?</st></p>
			<p><st c="26796">– Onu üç ay önce annemin yanına yolladık zaten. </st><st c="26845">Hepsi bir arada olmuyor. </st><st c="26870">Şimdi benim önemli işlerim var. </st></p>
			<p><st c="26902">– Ne tür işler?</st></p>
			<p><st c="26917">– Onu biraz da zaman gösterecek. </st><st c="26951">Hepsini birden söylemiyorlar. </st><st c="26981">Zaten yakında beni de yukarı alacaklar!</st></p>
			<p><st c="27020">– Yukarı?</st></p>
			<p><st c="27030">– Aman doktor hanım, bilmezmiş gibi yapmayın ne olur. </st><st c="27085">İşim bitince alacaklar işte. </st><st c="27114">Gerisine orada devam edeceğim. </st></p>
			<p><st c="27145">Sanrılar kristalleşmiş yani esrar perdesi kalkmış ve düşünceler yerli yerine oturmuş. </st><st c="27231">Bu tür hastalıklarda (paranoid durum) önce hastaların kafası karışır. </st><st c="27301">İçinde yaşadıkları dünyada ve çevrelerinde garip bir şeyler olduğu izlenimine kapılır ama bunun tam olarak ne olduğunu anlamazlar. </st><st c="27432">O dönemde sıkıntılı ve huzursuzdurlar. </st><st c="27471">Alınganlık, şüphecilik artmıştır. </st><st c="27505">Her şeyden bir anlam çıkarır ama yine de olanları net bir şekilde yorumlayamazlar. </st><st c="27588">Sokaktan gelen korna sesleri, trafik lambaları, kendi aralarında gülüp konuşan insanlar, onlara söylenen her söz, gazetelerdeki yazılar, televizyon programları, çocukların ağlayışı bile özel bir anlam taşır. </st><st c="27796">Bütün bunların kendilerine bir şeyler anlatmak istediğini düşünürler. </st><st c="27866">Bu düşüncelerin ortak noktası, kendilerinin her zaman ne kadar önemli biri olduğu yolundadır. </st><st c="27960">Ya tüm dünyanın istihbarat teşkilatları onların peşindedir, ya bütün dünya onlara âşıktır, ya karıları veya kocaları onları aldatıyordur veya Tanrı’dan onlarla ilgili ciddi bir mesaj gelmektedir. </st><st c="28156">İçlerinde belki de en tehlikeli olan, Tanrı’dan gelen mesajlardır çünkü bu mesajların içeriği çok farklı olabilir ve görevleri icabı çok vahşi girişimlerde bulunabilirler. </st><st c="28328">Çocuklarını Tanrı’ya kurban etmeleri veya bazı kişilerin şeytanla ilişki içinde olduklarından cezalandırılmaları gerekebilir. </st><st c="28454">Bu durum tam bir akıl hastalığı olduğundan, cezai ehliyetleri yoktur ve bu yüzden ceza almazlar. </st></p>
			<p><st c="28551">Ülkemizde bu tür hastalar suç işlediklerinde, yani genellikle birini vahşice öldürdüklerinde, önce ruhsal durumlarının tespiti için adli tıbba yollanırlar. </st><st c="28707">Hastalık kesinleşince ceza almaz, onun yerine akıl hastanelerine gönderilir ve oralarda bir yıl kadar tedavi görür ve ardından taburcu edilirler. </st><st c="28853">Ancak bu hastalık maalesef tekrar etme eğilimi olan bir hastalıktır ve tedavinin ömür boyu sürmesi gerekir. </st><st c="28961">Bir süre verilen ilaçları aldıktan sonra, hastaların çoğu tedaviden vazgeçer ve kısa süre sonra hastalık tekrarlar. </st><st c="29077">Bir kere suç işlemiş, özellikle birini öldürmüşse eğer, bu tür hastaların aynı şeyi yeniden yapma olasılığı çok yüksektir. </st></p>
			<p><st c="29200">Gazetelerde okuduğumuz, aldatıldığını düşündüğü için karısını veya sevgilisini öldüren erkeklerin çoğu bu tür hastalardır. </st><st c="29323">İclal Hanım’ın eşi Azmi Bey belli ki karısına çok güven vermiş. </st><st c="29387">O yüzden hastalık başka bir alanda yer aramış kendine. </st><st c="29442">Aradığını bulmakta pek de zorlanmamış ve katıldığı dini toplantılar hastalığın ortaya çıkmasına vesile olmuş. </st></p>
			<p><st c="29552">Ben bunları düşünürken Azmi Bey büyük bir şaşkınlık içinde bir bana bir eşine bakmaya, ceketini sık sık arkaya doğru atıp koltuğunda kıpırdanmaya devam ediyor. </st><st c="29712">Bu işe en çok şaşıran o oldu. </st><st c="29742">İclal’in anlattıklarını duydukça renkten renge girdi adamcağız. </st><st c="29806">Ama onda tuhaf bir şeyler fark etmiş olmalı ki, eşini buraya getirmiş. </st><st c="29877">Şimdi benim serinkanlı olmam, İclal’i tedavi olmaya bir şekilde ikna etmem gerekiyor. </st><st c="29963">Şimdi desem ki, “Siz hastasınız, üstelik bu son derece ciddi bir hastalık. </st><st c="30038">Hem kendinize, hem de yakınlarınıza zararlı olabilirsiniz...” önce söylediklerime güler, sonra da kalkar gider. </st><st c="30150">Bütün dünya bir araya gelip “hastasın” dese, bu tür durumlarda hiç etkili olmaz. </st><st c="30231">Başka bir yol bulmam gerekiyor. </st></p>
			<p><st c="30263">Ne kadar da hoş, sevimli bir hanım! </st><st c="30299">Aslında ilk ipuçlarını Azmi Bey verdi bana. </st><st c="30343">“Çok sessiz, sakindir, gezmeyi tozmayı sevmez, ben götürmezsem bir yerlere gitmez” dedi. </st><st c="30432">Demek ki içedönük bir yapısı var. </st><st c="30466">Bu tür hastaların çoğu içedönük, kendi halinde insanlardır. </st><st c="30526">Sosyal ilişkileri zayıftır, dünyaya olan ilgileri azdır. </st><st c="30583">Duygularını pek belli etmezler. </st><st c="30615">Çoğu evhamlı ve alıngandır. </st><st c="30643">Çabuk kırılır ve olayları kafalarında kurup dururlar. </st><st c="30697">Özgüvenleri azdır ve kendileriyle barışık değillerdir. </st><st c="30752">Onları sevmeyen, bir türlü benimsemeyen bu dünyaya her zaman içten içe öfke duyarlar. </st></p>
			<p><st c="30838">Çocuğu üç ay önce annesine göndermişler. </st><st c="30879">Bu da garip bir durum! </st><st c="30902">İclal ev hanımı, yani çalışmıyor ama tek çocuğuna bakamıyor ve annesine gönderiyor. </st><st c="30986">Hem de kısa bir süreliğine de değil. </st><st c="31023">Oradan mı tuttursam acaba? </st></p>
			<p><st c="31050">– Çocuğunuz annenizin yanında öyle mi?</st></p>
			<p><st c="31088">– Evet, iyi ki göndermişiz. </st><st c="31117">Şu ara çok meşgul olacağım.</st></p>
			<p><st c="31144">– Kaç yaşında?</st></p>
			<p><st c="31159">– Beş buçuk. </st><st c="31173">Seneye okula başlayacak.</st></p>
			<p><st c="31197">– Üç aydır onu görmediniz mi?</st></p>
			<p><st c="31227">– Arada bir rüyamda görüyorum.</st></p>
			<p><st c="31258">– Çocuk bu yaşta anne babadan bu kadar uzak kalmamalı, ama sizi iyi görmedim İclal Hanım. </st><st c="31349">Çok yorgun görünüyorsunuz.</st></p>
			<p><st c="31375">– Yorgunum. </st><st c="31388">Aylardır uyku uyuyamıyorum. </st><st c="31416">Ne zaman gözlerimi kapatsam rüyalar başlıyor.</st></p>
			<p><st c="31461">– Demek uykusuzluktan bu hale geldiniz.</st></p>
			<p><st c="31501">– Arada başım da dönüyor. </st><st c="31528">Namaz kılarken eğilip doğruldukça düşecek gibi oluyorum. </st></p>
			<p><st c="31585">Tam burada Azmi Bey söze giriyor. </st></p>
			<p><st c="31619">– Ama İclal, herkesin namazı beş dakikada biter, seninki saatlerce bitmiyor. </st><st c="31696">Sabahtan akşama kadar da namaz kılınmaz ki...</st></p>
			<p><st c="31741">– Sen karışma Azmi. </st><st c="31762">Bu işlere senin aklın ermez. </st></p>
			<p><st c="31791">Demek saatlerce namaz kılıyor. </st><st c="31822">Hastalık çoktan başlamış. </st></p>
			<p><st c="31848">– Evet, İclal Hanım haklı. </st><st c="31875">Biz her şeye karışmayalım. </st><st c="31902">Ne yapacağını en iyi o bilir ama ben doktor olarak sağlığınız konusuna müdahale etmek istiyorum. </st><st c="31999">Sizin bu ara çok sağlıklı olmanız gerekiyor. </st><st c="32044">Hem bir an önce düzelin ki, çocuk da oralarda fazla kalmasın. </st><st c="32106">Annesini kim bilir nasıl özlemiştir. </st><st c="32143">Bu ara iştahınız nasıl? </st></p>
			<p><st c="32167">– İyi, iyi. </st><st c="32179">Ben artık yemek yemesem de olur. </st></p>
			<p><st c="32212">Azmi Bey yine giriyor söze. </st></p>
			<p><st c="32240">– Yok doktor hanım. </st><st c="32260">Ne yemek yapıyor, ne de yiyor. </st><st c="32291">Hem ne demek “Ben yemesem de olur”? </st><st c="32327">Sen insan değil misin?</st></p>
			</div>
<div id="charCountTotal" value="32349"></div></body>
</html>
