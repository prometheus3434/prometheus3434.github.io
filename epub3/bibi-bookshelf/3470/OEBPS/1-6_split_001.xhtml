<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>HAYATA DÖN</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-6" xml:lang="tr-TR">
<div>
<p><st c="0">– Azmi Bey, lütfen... </st><st c="23">Tabii insan eşine çok düşkün olunca böyle her şeye karışır. </st><st c="83">Şimdi ben size bir tek hap vereceğim İclal Hanım. </st><st c="133">Bunu geceleri yatarken alın. </st><st c="162">Önce uykularınızı düzeltelim, baş dönmeniz geçsin. </st><st c="213">Ondan sonra da halsizliğinizle ilgileneceğim. </st><st c="259">Şu ara halsizliğiniz biraz daha devam edecek ama önemli değil. </st><st c="322">Ben sonra onun da çaresine bakacağım. </st><st c="360">Başka da ilaç almayın. </st><st c="383">Zaten öyle çok ilaç almanıza şimdilik gerek yok.</st></p>
			<p><st c="431">– Pek ilaç almayı sevmem ama yazın bari. </st><st c="473">Şu halsizliğim bir an önce geçse. </st><st c="507">Yapılacak öyle çok şey var ki...</st></p>
			<p><st c="539">– Tamam, merak etmeyin, o da geçecek. </st><st c="578">Bakın reçetenizi yazdım. </st><st c="603">Bu da telefon numaralarım. </st><st c="630">Bir sorun olursa beni arayabilirsiniz. </st></p>
			<p><st c="669">Reçeteyi ve kliniğin kartını Azmi Bey alıyor, sırayla elimi sıkarak çıkıyorlar dışarı. </st><st c="756">Azmi Bey ısrarla bakıyor gözlerimin içine. </st><st c="799">Eminim bana sormak istediği pek çok şey var ama şimdi olmaz. </st><st c="860">İclal’i pirelendirmemek gerekir. </st><st c="893">Ben de Azmi Bey’e bakarak, “Telefon numaralarının yazılı olduğu kartı aldınız değil mi?” diye soruyorum. </st><st c="998">O zaman ne demek istediğimi anlıyor ve biraz rahatlıyor Azmi Bey. </st><st c="1064">Eminim ilk işi beni telefonla aramak olacak. </st></p>
			<p><st c="1109">İclal Hanım’ın önemli bir rahatsızlığı var. </st><st c="1153">Zaten hasta olmadan önceki kişiliği bu hastalığa ne kadar yatkın olduğunu gösteriyor bize. </st><st c="1244">Müşfik, sorun çıkarmayan, onu çok seven ve iyi bakan bir eşinin olması hayatını kolaylaştırmış ve belki de hastalığın ortaya çıkış zamanını geciktirmiş. </st><st c="1397">Ama her şeye rağmen hasta olmak onun genlerinde var. </st><st c="1450">O genler, o yazıyı İclal’in alnına belki de daha doğmadan yazmışlar. </st><st c="1519">Bu konuda aslında şimdilik çok kesin şeyler söylemek yanlış olur. </st><st c="1585">Bugün bizim genlere bağladığımız şeyler belki de çocukluğunun uzak, sisli ve karanlık köşelerinde yatıyor. </st></p>
			<p><st c="1692">Genel adıyla “paranoid” dediğimiz bu durum sinsice yaklaşır insana. </st><st c="1760">Önce kişi alıngan ve kuşkucu olur. </st><st c="1795">Zamanla, belki de bir şeylerin zorlamasıyla kişinin kafası karışır, düşünceler iç içe girer ve çözülmesi zor bir bilmece gibi sahibini zorlamaya başlar. </st><st c="1948">Kişi, zihninde aradığını bir türlü bulamaz. </st><st c="1992">Orada, ona seslenen, ona bir şeyler göstermeye çalışan, o güne kadar yaşadığı her şeyin rengini, anlamını değiştirecek çok önemli bir şeyler vardır ama bütün gayretine rağmen kişi onu oradan çekip alamaz. </st><st c="2197">Sıkılır, daralır ve aradığı huzuru bir türlü bulamaz. </st><st c="2251">Zihni fırtınaların kol gezdiği bir okyanus gibidir sanki. </st><st c="2309">Kendisi küçük gemisiyle o fırtınalı denizde oradan oraya savrulur, o gemiyle birlikte okyanusun derinlerine gömülmekten ölesiye korkar. </st><st c="2445">Sonra bir gün, belki de bir an içinde her şey değişiverir. </st><st c="2504">Dalgalar durulur, güneş açar ve o berraklık içinde kişi gerçeği, uzun süredir aradığı kendi gerçeğini buluverir. </st><st c="2617">Orada bulduğu hiç de yabana atılacak bir şey değildir. </st><st c="2672">“Demek bu hep böyleymiş ama ben daha yeni anlıyorum” diyerek gerçek sandığı, gerçek kabul ettiği bu habere dört elle sarılır. </st><st c="2798">Artık o, ya milyonların peşinden koştuğu, taptığı, Tanrı’ya çok yakın bir peygamber ya dünyadaki bütün istihbarat teşkilatlarının peşinde olduğu, bildiği ve yaptığı şeylerle dünyanın kaderini değiştirecek birisi ya da çok güzel, çok seksi, karşı cinsin aklını başından alan, onun için binlerce kişinin ölümü göze aldığı bir kadın ya da bir erkektir. </st><st c="3148">Öyle veya böyle önemlidir, hem de çok önemli! </st><st c="3194">Asla sıradan biri değildi; üstündür, yücedir ve çok kutsal bir hayat yaşamaktadır. </st></p>
			<p><st c="3277">Sonra uzaktan gelen iki hasta var, onları görüyorum. </st><st c="3330">Hastaları karşılamak veya uğurlamak için kapıyı her açışımda karşımda Ala’yı buluyorum. </st><st c="3418">Tuna’nın masasının önündeki koltuklardan birinde oturuyor. </st><st c="3477">Bu sefer de randevusuna çok erken gelmiş. </st><st c="3519">Her seferinde onunla göz göze geliyoruz. </st><st c="3560">Gülümsüyorum ona. </st><st c="3578">Yemek zamanı yine geçti. </st><st c="3603">Ben koşarak kafeteryaya çıkarken Ala biraz hayret, biraz da endişeyle bakıyor arkamdan. </st><st c="3691">Tuna bana bir şey söylemek istiyor. </st><st c="3727">Kulaklıklarını çıkarıp arkamdan o da çıkıyor merdivenleri. </st><st c="3786">Mehmet Akif Bey benimle görüşmek istiyormuş. </st><st c="3831">“Şu anda müsaitse yukarı gönder” diyorum. </st><st c="3873">“Bir yandan yemek yer, bir yandan konuşuruz.” Daha ben çorbamdan birkaç yudum almadan Memo görünüyor kapıda. </st><st c="3982">Uzun boyu, hep giydiği beyaz, tiril tiril gömleğiyle gülümseyerek oturuyor yanıma. </st><st c="4065">Kafeterya sıcak, aydınlık ve nemli! </st><st c="4101">Çocukluğumda yaşadığım ev gibi buharla karışık taze yemek kokusu var havada. </st><st c="4178">Nevin koşturup duruyor ortalıkta. </st><st c="4212">Kafeteryada bizden başka kimse kalmamış. </st><st c="4253">Memo’ya da büyük bir fincan çay getirdikten sonra ayrılıyor yanımızdan. </st><st c="4325">Bir hastasını konuşmak istiyor Memo. </st><st c="4362">Bir süredir takip ettiği ama hızla paranoid bir tablonun belirginleştiği bir hastayı benim görmemi istiyor. </st><st c="4470">“Medikal tedavi gerekiyor” diyor. </st><st c="4504">“Hastanın bunu kabul edip etmemekle ilgili bir sorunu var mı?” diye soruyorum. </st><st c="4583">“Vardı ama sonunda kabul etti” diyor. </st><st c="4621">Bu arada o da Ala’yı soruyor bana. </st><st c="4656">Hikâyeler anlatarak farklı bir psikoterapi çeşidi uygulamaya çalıştığımı söylüyorum. </st><st c="4741">Çok ilgisini çekiyor. </st><st c="4763">“Bu konuda klinikte bir seminer düzenleyelim öyleyse” diyor. </st><st c="4824">“Olur” diyorum. </st><st c="4840">“Öteki psikologlarımız da belki ilgi duyabilirler buna.” </st></p>
			<p><st c="4897">Yemek bitince ikimiz de merdivenleri koşarak iniyoruz. </st><st c="4952">Salonda bizi bekleyen hastalarımız var. </st><st c="4992">Ala beni görünce hemen ayağa kalkıyor ve Tuna’nın gözünün içine bakarak, nihayet sıra kendisine geldiği için çocuk gibi sevinerek, benim hemen ardımdan giriyor odaya. </st></p>
			<p><st c="5159">Bu sefer açık bırakmıyor, dikkatle kapatıyor kapıyı. </st><st c="5212">Elimi uzatıp ona “hoş geldin” diyorum. </st><st c="5251">Bugün parmağındaki sargı yok ama o parmak belli ki bir şekilde yaralanmış çünkü üzerinde rengi sarıya doğru dönmüş morluklar var. </st><st c="5381">Hafifçe gülümseyerek oturuyor karşımdaki koltuğa. </st><st c="5431">Koyu kahverengi bir şeyler var üzerinde. </st><st c="5472">Eski, triko bir ceket, bol bir pantolon. </st><st c="5513">Ceketin omuzları iki yanından aşağı doğru sarkıyor. </st><st c="5565">Ceketi şöyle bir silkelesem odama tüy, toz ve kir saçılacak. </st><st c="5626">Hatta bol bol da kepek var galiba omuzlarında. </st><st c="5673">Kol boyu o kadar uzun ve bol ki, sık sık yukarı doğru çekmese, elleri hiç görünmeyecek. </st><st c="5761">Bu çekmeler sırasında sağ kolundaki iki iri burma bilezik dikkatimi çekiyor. </st><st c="5838">Bu bileziklerden bende de vardır. </st><st c="5872">Kayınvalidemden kalma. </st><st c="5895">Onları neden takıyor acaba? </st><st c="5923">Şimdi gençler böyle şeyleri hiç kullanmıyorlar. </st><st c="5971">Ben bile o bilezikleri nezaketen bir iki kere takmak dışında hep kasada hatıra olarak tuttum. </st></p>
			<p><st c="6065">Koltuğunda arkasına yaslanmış, bacaklarını sallıyor. </st><st c="6118">O zaman giydiği galoşlara rağmen ayakkabılarına takılıyor gözlerim. </st><st c="6186">Eski model siyah, derisi aşınmış bu ayakkabılar, o bacaklarını salladıkça ayağından çıkıyor. </st><st c="6279">Demek ki ayağına bir veya iki numara büyükler. </st><st c="6326">Neden giyiyor bunları? </st></p>
			<p><st c="6349">Bana hiç bakmadan, sanki odada ondan başka kimse yokmuş gibi davranıyor. </st><st c="6422">Ben bu sessizliği bozmazsam o sanki sonsuza kadar bacaklarını sallayarak karşımda oturmaya devam edecek. </st><st c="6527">Ben bu kızı henüz hiç anlamadım. </st></p>
			<p><st c="6560">– Hoş geldin!</st></p>
			<p><st c="6573">– Hoş bulduk!</st></p>
			<p><st c="6587">– Nasılsın bugün?</st></p>
			<p><st c="6605">– İyiyim... </st><st c="6618">Geçen gün anlattığınız hikâyeler çok güzeldi... </st><st c="6666">Yine anlatacak mısınız? </st></p>
			<p><st c="6690">İlginç! </st><st c="6698">Başı sıkışınca hemen hikâyelere sarılıyor. </st><st c="6741">Şimdilik soru sormamı istemediği belli ama soru sormadan bu seansı nasıl değerlendireceğiz? </st><st c="6833">Ah, şu kızdan bu kadar rahatsız olmasam, belki daha kolay olurdu ona bir şeyler anlatmak! </st></p>
			<p><st c="6923">– Ama hep ben anlatırsam olmaz, madem sen de çok okuyorsun, ben de senin hikâyelerini dinlemek isterim.</st></p>
			<p><st c="7026">– Tamam... </st><st c="7038">Belki bir gün ben de anlatırım.</st></p>
			<p><st c="7069">– Kaç kilosun sen? </st><st c="7089">Çok zayıf görünüyorsun!</st></p>
			<p><st c="7112">– Kırk bir.</st></p>
			<p><st c="7124">– Boyun kaç?</st></p>
			<p><st c="7137">– Bir, yetmiş bir.</st></p>
			<p><st c="7156">– Bu boya, bu kilo çok az değil mi?</st></p>
			<p><st c="7192">– Belimin kaç santim olduğunu da... </st><st c="7229">soracak mısınız?</st></p>
			<p><st c="7245">– Soru sormamdan hoşlanmıyor gibisin.</st></p>
			<p><st c="7283">– Yok, yok... </st><st c="7298">Ondan değil... </st><st c="7313">Bu arada belim de kırk beş santim. </st></p>
			<p><st c="7348">Soru sormamı istemiyor, kendisi de bir şey anlatmıyor ama buraya ısrarla geliyor. </st><st c="7430">Yüzüne bakıyorum, üzerindeki sivilcelere rağmen cildi incecik. </st><st c="7493">Yanaklarından yukarı doğru uzanan incecik damarları görüyorum. </st><st c="7556">Bu damarlar boynuna doğru indikçe kalınlaşıyor ve morarıyor. </st><st c="7617">Çok kalın, kaba, kendine büyük gelen triko giysiler giydiği için bedeninin ne kadar zayıf ve ince olduğunu göremiyorum. </st><st c="7737">Acınası bir hali var aslında ama içimden ona acımak gelmiyor. </st><st c="7799">İçimi şöyle bir yokluyorum, ona karşı bir türlü olumlu bir şeyler hissedemediğimi fark ediyorum. </st><st c="7896">Bu durum beni rahatsız ediyor. </st></p>
			<p><st c="7927">O ise hiçbir şey söylemeden, başını önüne eğmiş, oturuyor karşımda. </st><st c="7995">Sanki durakta otobüs bekliyor! </st><st c="8026">Bir şeyler yapmazsam bu sessizlik, giderek gerginliğe dönüşecek. </st><st c="8091">Bir an önce bir şeyler anlatmaya başlasam iyi olacak. </st></p>
			<p><st c="8145">– Demek belin kırk beş santim!</st></p>
			<p><st c="8175">– Hı hı...</st></p>
			<p><st c="8186">– On dokuzuncu yüzyılda Avrupa’da kadınlar bedenlerini güzel göstersin diye çok sıkı korseler giyerlermiş. </st><st c="8294">Kadınların giydiği korseler on dokuzuncu yüzyılın başlarına kadar bir buçuk santim kalınlığında deriden yapılıyormuş. </st><st c="8412">O zamanlar içine korse giyen bir kadın göğüslerinden kalçalarına kadar incecik boru geçirilmiş bir karıncaya benziyormuş. </st><st c="8534">Kitaplar böyle yazıyor. </st><st c="8558">Sürekli korse takan kadınların sırt ve karın adaleleri öyle zayıflıyormuş ki, korsesiz dik oturamıyor, hatta yatarken bile korse giymek zorunda kalıyorlarmış. </st><st c="8717">O zamanlar kadınlar ince belin cinsel cazibeyi artırdığını düşünüyorlarmış. </st><st c="8793">Çünkü korse sayesinde küçücük göğüsler bile çenenin altına kadar yükselerek cazip bir görüntü sergiliyormuş.</st></p>
			<p><st c="8901">Çocuk gibi kıkırdıyor. </st><st c="8925">Cinsel içerikli küçücük bir söz bile onu kıkırdatmaya yetiyor. </st><st c="8988">Biraz önceki gergin hava dağıldı. </st><st c="9022">Bacaklarını sallayarak merakla beni dinliyor. </st></p>
			<p><st c="9068">– Korse kadınlara aslında hem fiziksel hem de psikolojik zararlar veriyormuş. </st><st c="9146">Victoria döneminde yapılan otopsiler, korsenin kadınların karaciğerlerine ciddi zararlar verdiğini, hatta bazılarının bu yüzden karaciğerinin ikiye bölündüğünü göstermiş. </st><st c="9317">Korsenin insan sağlığına ne kadar zararlı olduğu kanıtlandığı halde, kadınlar daracık korseler giymeye daha uzun yıllar devam etmişler. </st><st c="9453">Hamilelik döneminde bile korse takmakta gösterilen ısrarın sonucu, birçok ölü doğum olayı yaşanmış.</st></p>
			<p><st c="9552">– Kadınlar için... </st><st c="9572">güzellik çok önemli.</st></p>
			<p><st c="9592">– Evet, çağlar boyunca da bu hep böyle olmuş.</st></p>
			<p><st c="9638">– Çirkin olanlar ne yapacak? </st></p>
			<p><st c="9668">– Çirkin kadın yoktur ki, aptal kadın vardır.</st></p>
			<p><st c="9713">– Sizce ben aptal mıyım?</st></p>
			<p><st c="9738">– Bilmem, derslerinde çok başarılı birine aptal demek zor. </st><st c="9798">Sen ne diyorsun bu konuda?</st></p>
			<p><st c="9824">– Aptal değilim... </st><st c="9844">Ama öğrenmem gereken çok şey var... </st><st c="9880">Siz öğreteceksiniz bana bunları. </st></p>
			<p><st c="9913">Ben öğretecekmişim. </st><st c="9933">Sanki emir veriyor. </st><st c="9953">Bu kız çok mu saygısız yoksa konuşmayı mı bilmiyor, anlayamıyorum. </st><st c="10020">Bir şey söylemese bile bakışları rahatsız ediyor beni. </st><st c="10075">Neyi var, nesi yok, hiç anlamadım. </st><st c="10110">Körlemesine, el yordamıyla gidiyoruz işte... </st><st c="10155">Kim bilir altından neler çıkacak? </st><st c="10189">Ona biraz daha sevecen davranabilsem, her şey daha kolay olacak. </st><st c="10254">Bu duruma ben de alışkın değilim. </st><st c="10288">Karşıma oturan herkese açıktır benim kalbim, ama ne kadar zorlasam da bu kıza karşı bunu yapamıyorum. </st><st c="10390">Onu bir başka meslektaşıma devretme şansım da yok! </st><st c="10441">Ya onu kaderiyle baş başa bırakacağım ya da zor da olsa bu süreci sonuna kadar götürmek için elimden geleni yapacağım. </st></p>
			<p><st c="10560">– Ne öğrenmek istediğini bilsem belki işimiz daha kolay olur.</st></p>
			<p><st c="10621">– Her şey... </st><st c="10635">Başka hikâye yok mu?</st></p>
			<p><st c="10655">– Yine mi?</st></p>
			<p><st c="10666">– Bu da bir ihtiyaç... </st><st c="10690">olamaz mı?</st></p>
			<p><st c="10700">– Olabilir tabii ama yirmili yaşlarda bir kıza hikâye anlatmak o kadar kolay değil.</st></p>
			<p><st c="10784">– Bu anlattıklarınız çok güzeldi.</st></p>
			<p><st c="10818">– Tamam. </st><st c="10828">Yine kadınlarla ilgili bir hikâyeye ne dersin?</st></p>
			<p><st c="10874">– Bayılırım... </st><st c="10890">Yine güzellikle mi ilgili? </st></p>
			<p><st c="10917">– Olabilir.</st></p>
			<p><st c="10928">– Olsun... </st><st c="10940">Güzellikle ilgili olsun... </st><st c="10967">Hadi anlatın. </st></p>
			<p><st c="10981">Koltuğunda bana doğru dönmüş, ellerini çenesinin altında birleştirmiş, korku, merak ve heyecanla yüzüme bakıyor. </st><st c="11094">Tıpkı masal dinlemeye hazırlanan bir çocuk gibi. </st><st c="11143">Bu kız hiç büyümemiş. </st><st c="11165">Bazen uslu bir çocuk, bazen yırtıcı bir kedi, bazen de kurnaz bir tilkiye benzetiyorum onu. </st></p>
			<p><st c="11257">– Eskiden de kadınlar bugün olduğu gibi güzel olabilmek için pek çok eziyete katlanırlarmış. </st><st c="11350">Örneğin, bazı Afrika kabilelerinde kadınlar boyunlarını uzatabilmek için küçük yaşta boyunlarına metal halkalar takar ve bunları ölene kadar çıkarmazlarmış. </st><st c="11507">Bu halkalar yüzünden boyun kasları gelişemez ve upuzun bir boyna sahip olurlarmış.</st></p>
			<p><st c="11589">– Uzun boyunlu olmak... </st><st c="11614">iyi bir şey mi?</st></p>
			<p><st c="11629">– O zaman Afrika’da moda buymuş ama bugün bile uzun boyunlu kadınlar daha şanslıdır. </st></p>
			<p><st c="11715">Ellerini çenesinin altından çekip başını öne arkaya eğerek kendi boynuna bakmaya çalışıyor. </st><st c="11807">Aynı anda ben de bakıyorum ona. </st><st c="11839">Ala’nın boynu incecik ve upuzun! </st><st c="11872">Sanki başını zor taşıyor. </st></p>
			<p><st c="11898">– Benim boynum sizce uzun mu?</st></p>
			<p><st c="11927">– Evet, uzun.</st></p>
			<p><st c="11941">– İyi... </st><st c="11951">Bir de Çin’de ayakları küçültmek için bir şeyler yapıyorlarmış... </st><st c="12017">O hikâyeyi de biliyor musunuz?</st></p>
			<p><st c="12047">– Biliyorum ama sen de biliyorsan anlatmama gerek yok.</st></p>
			<p><st c="12102">– Hayır, hayır... </st><st c="12121">Anlatın lütfen. </st></p>
			<p><st c="12137">Şimdi de bana ne anlatacağımı söylüyor. </st><st c="12177">Neden bu kadar sinir oluyorum ben bu kıza? </st><st c="12220">Yüzünün tam ortasına bir yumruk atma isteğimi kabartan şey ses tonundaki iticilik mi, konuşma tarzındaki kesiklik mi, ölü gibi bakan fersiz gözleri mi, anlayamıyorum. </st><st c="12387">Aydın geliyor aklıma... </st><st c="12411">Anestezistti. </st><st c="12425">Bazı ameliyatlarda hastalar fena halde kokarmış. </st><st c="12474">Saatlerce bu kokuyu solumak, ona yaklaşmak, dokunmak zorunda kalmak onu çok rahatsız ederdi. </st><st c="12567">Uzun uzun bir şeyler anlatmayı sevmeyen sevgili eşim bu durumdan duyduğu rahatsızlığı arada bir söylerdi bana. </st><st c="12678">Tıpkı onun gibi, ben de bu kızdan rahatsız oluyorum. </st><st c="12731">Bu durumun sadece bana özgü olduğunu sanmıyorum. </st><st c="12780">Nasıl o ter kokusundan ameliyathanede bulunan herkes nasibini alıyorsa, bu kıza bakan, onunla aynı ortamı paylaşan herkes sanırım benim kadar rahatsız oluyor bundan. </st><st c="12946">İşin ilginç yanı, kendisinin de bunun farkında olması. </st><st c="13001">Ter koktuğunu bilen biri banyoya girer, bir güzel sabunlanır, yıkanır, kurtulur bundan. </st><st c="13089">Bu kız ne yapacak? </st><st c="13108">Çok rahatsız olsam da, ondan hiç hoşlanmasam da ona yardım etmeliyim.</st></p>
			<p><st c="13177">– Çinli kadınların ayak bağlama geleneği Mao iktidara gelip yasaklayana kadar bin yıldan daha uzun süre devam etmiş. </st><st c="13295">Çinlilerin küçük ayak tutkusu Konfüçyüs zamanında başlamış. </st><st c="13355">O zamanlar büyük ayak, her iki cinsiyet için de alt tabakadan olmanın bir işareti olarak görülüyormuş. </st><st c="13458">Güney Tang İmparatoru Li Yu, Tatlı Bakire adında, ince belli ve küçük ayaklı bir cariyeye âşık olmuş. </st><st c="13560">Onu dans ederken izlemeye bayılıyormuş. </st><st c="13600">Kızın şerefine saf altından bir lotus çiçeği platformu inşa ettirmiş ve kızdan bu altın platformun üzerinde dans etmesini istemiş. </st><st c="13731">Ama dansa başlamadan önce, hilale benzemesi için, ayaklarını ipek bir bezle sıkıca sarmasını söylemiş. </st><st c="13834">Sonra da bu güzel kızın altın lotus üzerinde dans etmesini keyifle izler olmuş. </st><st c="13914">İmparator onu böyle zevkle izlerken Tatlı Bakire lotusun üzerinde yukarı doğru yükselen bir bulut gibi ağır ağır dönerken ayaklarındaki ipek bağlar yüzünden çok acı çeker, gözlerinden yaşlar boşalırmış. </st><st c="14117">İmparator bu sahnelerden o kadar etkilenmiş ki, sonunda Tatlı Bakire’ye benzesinler, adımları küçük ve zarif olsun diye bütün soylu kadınların ayaklarını bağlamalarını emretmiş. </st><st c="14295">Bütün kadınlar bu emre uymak zorunda kalmışlar ama ayaklarındaki sıkı bağlar yüzünden bir süre sonra yürüyemez hale gelmişler.</st></p>
			<p><st c="14421">– Sakat mı kalmış kadınlar?</st></p>
			<p><st c="14449">– Maalesef öyle olmuş, yalnızca tahtırevanla gezebiliyorlarmış. </st><st c="14514">Zamanla yürüyemeyen bu kadınlar kocalarının zenginliğinin sembolü haline gelmiş. </st><st c="14595">Bir yandan da bu genç kadınların değnek yardımı olmadan yürüyemediğini, topalladığını görmek, erkeklerin üstünlük duygularını tatmin ediyor, kadınlarına daha koruyucu davranmak zorunda kalıyorlarmış. </st></p>
			<p><st c="14795">Hiçbir tepki vermeden, gözlerini benden ayırmadan dinliyor. </st><st c="14855">Ne hissettiğini anlamaya çalışıyorum ama pek bir ipucu vermiyor bana. </st></p>
			<p><st c="14925">– On dördüncü yüzyılda Katolik bir rahip Çin’e gitmiş ve kitaplarında o zamanlar annelerinin küçücük kızlarının ayaklarını nasıl zevkle bağladığını anlatmış. </st><st c="15083">Çünkü o zaman anneler kızlarının geleceğini bu küçük ayaklarda görüyorlarmış. </st><st c="15161">Her bir ayak beş santim eninde ve üç yüz santim uzunluğunda bir bezle sarılıyormuş. </st><st c="15245">Ayağın başparmağı dışarıda bırakılıyor, geri kalan dört parmak ayak tabanına doğru bükülerek bağlanıyormuş. </st><st c="15353">Böylece ayak, kız büyüyüp genç kız olduğunda bile dokuz santimi geçmiyormuş. </st><st c="15430">Böyle sarılarak biçimlendirilen ayağa, “altın lotus” deniliyormuş.</st></p>
			<p><st c="15496">– Acımıyor muymuş? </st></p>
			<p><st c="15516">Bunu sorarken adeta haykırıyor. </st><st c="15548">Kadınların acı çekmesinden çok etkilendi. </st><st c="15590">Göz ucuyla bakıyorum ona. </st><st c="15616">Sanırım o da çok acı çekmiş. </st><st c="15645">Acıyı iyi tanıyor. </st></p>
			<p><st c="15664">– Çok acıyormuş ama ayakları sarılırken kızların ağlaması yasakmış, sessizce durmaları gerekiyormuş. </st><st c="15765">Eğer direnirlerse dayak atılarak cezalandırılıyorlarmış.</st></p>
			<p><st c="15821">– Başparmağı neden sarmıyorlar?</st></p>
			<p><st c="15853">– Çünkü birkaç ay sonra başparmak hilal şeklinde yukarı doğru kıvrılıyor, diğer parmaklar ise çürüyüp düşüyor veya ayak tabanına yapışarak kayboluyormuş. </st><st c="16008">O zamanlar Çinli kadınlar “altın lotus” dedikleri küçük ayaklarıyla övünür; düğünlerinde, üzerinde “saçlarımız ağarana kadar zenginlik ve itibar” yazılı süslü ayakkabılar giyerlermiş. </st><st c="16192">Gelinin ayağının büyüklüğüne ve şekline o zamanlar çok önem verilirmiş. </st><st c="16264">Gelin, kocasının evine gelip tahtırevandan indiğinde bütün komşular ve akrabalar kapının önüne doluşur ve gelinin ayağını kontrol ederlermiş. </st><st c="16406">Küçük ve güzel ayaklı bir gelin çevreden övgü alır, aile bundan büyük memnuniyet duyar, karısını ilk kez görecek olan damat da bu durumdan çok gururlanırmış.</st></p>
			<p><st c="16563">– Ya gelinin ayağı küçük değilse? </st></p>
			<p><st c="16598">Sanki ayağı küçük olmayan gelin kendisi! </st><st c="16639">Nasıl da telaşlandı! </st></p>
			<p><st c="16660">– O zaman herkes ona güler, damadın ailesi ve damat kendilerini aşağılanmış hisseder ve ömürleri boyunca bu utançla yaşarlarmış. </st><st c="16789">Ayrıca düğünden önce damat, gelinin ayağını bir cetvelle ölçmek ve sonuç pek iç açıcı değilse gelini aşağılamak ve evlenmekten vazgeçmek gibi bir hakka da sahipmiş. </st><st c="16954">Yine o devirde sık sık kadınlar arasında güzellik yarışmaları düzenlenirmiş. </st><st c="17031">Tahmin edeceğin gibi, bu yarışmalarda lotus ayaklı kadınlar yarışırlar, küçücük ayaklarına giydikleri ayakkabılara zil veya kanatları hareket eden ipek kelebekler takarlarmış. </st><st c="17207">Ayakları sarılmamış, aşağı tabakadan kadınlar ise utançtan yarışmaları en arka sıralardan izlerlermiş. </st><st c="17310">Bu kadınlara “lotus teknesi” ya da “ördek ayaklı” denir ve onlarla alay edilirmiş. </st><st c="17393">Ayak bağlama geleneği Mao’nun iktidara gelmesinden sonra büyük bir kampanya düzenlenerek bütün ülkede yasaklanmış ve böylece milyonlarca kadın, yıllardır çektikleri bu büyük eziyetten kurtulmuşlar.</st></p>
			<p><st c="17590">– Ama herkes kurtulamamış... </st><st c="17620">Kadınlara yapılan eziyetlere... </st><st c="17652">yine kadınların destek vermesi ne garip!.. </st><st c="17695">Sanki çektikleri acıdan zevk alıyorlar... </st><st c="17737">Erkekler tarafından konan kurallara itaat ediyorlar... </st><st c="17792">Hatta bunu onlardan daha fazla destekliyorlar... </st><st c="17841">Yani kraldan fazla kralcı oluyorlar... </st><st c="17880">Bu kadınları anlamak zor! </st></p>
			<p><st c="17906">Belki de ilk kez birden fazla cümle kurarak bu konudaki düşüncelerini söylüyor bana. </st><st c="17991">Olayı sanki bir bilim insanı gibi yorumluyor. </st><st c="18037">Bu kızdan hiç beklemezdim bunları. </st><st c="18072">Yine şaşırttı beni. </st></p>
			<p><st c="18092">– Bir bilim insanı gibi yorumladın hikâyeyi. </st><st c="18137">Sadece küçük ayaklara, bunun için kadınların çektiği acılara takılmadın. </st><st c="18210">Dikkatli bir kızsın.</st></p>
			<p><st c="18230">– Teşekkür ederim. </st><st c="18250">Törelere destek olanlar da yine kadınlar... </st><st c="18294">Kadın istemese erkek hiçbir şey yapamaz... </st><st c="18337">Ama kadın böyle istiyor... </st><st c="18364">Ceza istiyor... </st><st c="18380">Acı istiyor... </st><st c="18395">Hatta sonunda ölümü istiyor... </st></p>
			<p><st c="18426">Neler söylüyor bu kız? </st><st c="18449">Karşımda bir sosyoloji profesörü var sanki. </st><st c="18493">Gözlerimi kapatıp bunu söyleyeni görmeden dinleyebilsem çok yerli yerinde bir sohbet olacak ama maalesef gözlerim açık ve onu görüyorum. </st><st c="18630">Son derece derin, yerli yerinde, bilimsel yorumlar yapıyor. </st><st c="18690">İyi ama madem her şeyi biliyor, bu ne hal? </st><st c="18733">Bu kızı omuzlarından tutup silkelemek geliyor içimden. </st><st c="18788">Hem bu kadar akıllı ol, hem de ortalıkta acuze gibi dolaş, doktora gelirken içki iç, karşısında zıp zıp zıpla! </st></p>
			<p><st c="18899">– Kadınlar var oldukları günden beri çok acı çekmişler Ala.</st></p>
			<p><st c="18958">– Adımla hitap ettiniz bana... </st><st c="18990">Sonunda kabul ettiniz beni... </st></p>
			<p><st c="19020">Demek ona ilk kez adıyla hitap ettim ve onun dikkatinden hiç kaçmadı. </st><st c="19090">Bense bunun hiç farkında değilim. </st><st c="19124">Halbuki ben insanlara hep adıyla hitap ederim. </st><st c="19171">Bu deli kız benden önde. </st><st c="19196">Şimdi artık ben de çok daha dikkatli olmalıyım. </st></p>
			<p><st c="19244">– Bunda kendi payını unutma.</st></p>
			<p><st c="19272">– Evet, evet... </st><st c="19289">Ben de çok dikkat ediyorum...</st></p>
			<p><st c="19318">– Hangi konuda?</st></p>
			<p><st c="19334">– Sizi kızdırmamak için... </st><st c="19362">Elimden geleni yapıyorum... </st><st c="19390">Bazen de hayal kuruyorum.</st></p>
			<p><st c="19415">– Ne hayali? </st></p>
			<p><st c="19429">– “Gülseren Hanım’la seanslarımız çok uzun olsa... </st><st c="19480">Hep o anlatsa... </st><st c="19497">ben dinlesem” diyorum.</st></p>
			<p><st c="19519">– Evet, çok hayalperestsin.</st></p>
			<p><st c="19547">– Ben hiç hayal kurmazdım... </st><st c="19577">Aptalca da olsa... </st><st c="19596">artık hayal kurabiliyorum.</st></p>
			<p><st c="19622">– İyi, memnun oldum. </st><st c="19644">Belki gelecekte daha gerçekçi hayaller kurarsın.</st></p>
			<p><st c="19692">– Belki... </st><st c="19704">Teşekkür ederim. </st></p>
			<p><st c="19721">Başı önünde, elimi hafifçe sıkarak çıkıyor odadan. </st><st c="19772">Elleri bir ölü eli gibi soğuk ve yapışkan! </st><st c="19815">Demek tek hayali, benim yanımda daha uzun kalabilmek ve benim anlatacağım hikâyeleri dinlemek! </st><st c="19910">Ona adıyla bile hitap etmeyen bir doktordan istiyor bunları. </st><st c="19971">Bu kızın zekâ katsayısı kaç acaba? </st><st c="20006">Asıl hayalleri, umutları nedir, bilmiyorum ki... </st><st c="20055">Hayallerine beni alması pek hoşuma gitmedi çünkü şimdilik onunla aynı duyguları paylaşmıyoruz. </st><st c="20150">Hasta ile hekim arasında kurulan ilişkinin içine zamanla mutlaka duygular da karışır. </st><st c="20236">Biz buna “transferans” deriz. </st><st c="20266">Yani duygu geçişi olur. </st><st c="20290">Bu iki taraflı bir geçiştir ve tedavide çok işimize yarar. </st><st c="20349">Bu kızda transferans daha ilk gün ve çok şiddetli başladı. </st><st c="20408">O zaman tamamen olumsuz duygular gidip geliyordu aramızda. </st><st c="20467">Şimdi ise onun duyguları çok değişti. </st><st c="20505">Benim yanımda daha uzun zaman geçirmeyi hayal edecek kadar çok istiyor. </st><st c="20577">Bense hâlâ kendimi ona pek yakın hissedemiyorum. </st></p>
			<p><st c="20626">Tedavinin ilk başlarında hastanın doktora bağlanmasını, onu yüceltmesini doğal kabul edebilir, hatta bundan yararlanabiliriz. </st><st c="20752">Ama sonunda doktor bu duygularla başa çıkmak, her şeyden vazgeçip sadece ona bağlanan hastasını yeniden hayata iade etmek zorundadır. </st><st c="20886">Bu kızda hiçbir şeyi gözden kaçırmadan izlemem ve hep çok dikkatli olmam gerekiyor. </st><st c="20970">Her hastada bu konuda kendimi fazla zorlamam gerekmez. </st><st c="21025">İçten gelen bir doğallıkla akar gider seanslar çünkü onlara karşı içimde kötü duygular dolaşmaz. </st><st c="21122">Yılların verdiği tecrübe ve sezgilerle her şey kendiliğinden yerli yerine oturur. </st><st c="21204">Bu kızda hiçbir şey doğal değil. </st><st c="21237">Zorlanıyorum. </st><st c="21251">Şu anlattığım hikâyeler de olmasa, onunla ilişki kurmak hiç mümkün olmayacak. </st></p>
		</div>
<div id="charCountTotal" value="21329"></div></body>
</html>
