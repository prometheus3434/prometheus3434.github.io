<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-15</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-15" xml:lang="tr-TR">
		<div>
			<p>  </p>
			<p id="_idParaDest-15" xml:lang="en-GB"><st c="0">Bir Sizin Kollarınızda  </st></p>
			<p><st c="23">Gülseren Hanım’ın evine, geçtiğimiz perşembeyi cumaya bağlayan gece hırsız girdi. </st><st c="105">Gülseren Hanım evdeydi; ama hırsızın ya da hırsızların sesini duymadı. </st><st c="176">Nerede uyursa uyusun, illa kapıyı kapatarak uyur ve kapı açılmadığı sürece uyanmazdı. </st><st c="262">Dışarıdan gelen sesi duymaz, seslenildiğinde tepki vermez, sadece kapı açıldığında gözlerini hemen açardı. </st><st c="369">O gece Gülseren Hanım, her zamanki gibi yatak odasında değil de; üç katlı evlerinin en alt katında, misafir için kullandıkları, çok da girilip çıkılmayan odada uyumuş, kapıyı da üzerine kapatmıştı. </st><st c="567">O akşam geç saate kadar alt katta Kuran okumuş, namaz kılmış, biraz ağlamış, sonrasında da kendini iki kat yukarıya çıkıp uyuyamayacak kadar halsiz hissetmiş; dolaptan çıkarttığı battaniyeyle yatağın üzerine kıvrılıvermişti. </st><st c="792">Sabah uyandığında oda kapısı kapalı, ev geceki gibi sessiz, bulunduğu oda her zamankinden çok daha soğuktu. </st><st c="900">Battaniyeyle yattığı için üşüdüğünü düşündü Gülseren Hanım; ama üst katta da battaniyeyle yatıyordu. </st><st c="1001">Ev kaloriferli ev neticede, her yer sıcaktı. </st><st c="1046">Alt kat olduğu için bu kadar serin olabilirdi. </st><st c="1093">Demek ki eve yatılı misafir geldiğinde yorgan çıkartmalıydı. </st><st c="1154">Gülseren Hanım, tırabzanlardan destek alarak bir üst kata çıktı, bu ev artık ona fazlasıyla büyük geliyordu. </st><st c="1263">Uzun zamandır daha düzayak ve küçük bir eve taşınmak istiyor, konuyu her açtığında çocuklardan biri bu evdeki anılarından bahsediyor ve mevzu o gün için kapanıyordu. </st><st c="1429">Hak da veriyordu çocuklara, bu evde bir ömür geçirmiş, beş çocuk büyütmüş, Şevket Bey’i bu evden uğurlamış, bu evde yalnız kalmıştı. </st><st c="1562">Hadi taşınıyoruz deseler, belki en başta kendisi karşı çıkardı. </st><st c="1626">Bir zamanlar sığamadıkları, her odasından birinin çıktığı, neredeyse yirmi dört saat yaşayan bu evde bugün tek başına olmak şaşırtıyordu Gülseren Hanım’ı. </st><st c="1781">Yine de merdivenleri inip çıkarken artık zorlanıyor, alanını bir şekilde daraltmak istiyordu.   </st></p>
			<p>  </p>
			<p><st c="1875">Alt katın merdivenlerini bitirip salona girdiğinde bir gariplik hissetti. </st><st c="1949">Düzenli bir kadındı Gülseren Hanım, aldığını aldığı yere koyar, eşyaların yerini değiştirmez, dağınıklığa tahammül edemezdi. </st><st c="2074">Beş çocuk ve dört torun büyüttüğü bu evde, her gece ortalığı toplayarak yatmış; sabah düzenli bir eve uyanmıştı. </st><st c="2187">Haftada iki gün evine temizliğe gelen Sevgi Hanım’la çok rahat götürüyordu evin işini. </st><st c="2274">Çekmeceyi açık görünce şaşırdı. </st><st c="2306">Herhalde salondaki konsolun çekmecesini açık bırakmışım, diye düşündü. </st><st c="2377">Açmamıştı ki? </st><st c="2391">Sevgi mi geldi acaba, diye düşündü ama Sevgi’nin günü değildi. </st><st c="2454">Konsola doğru yürüdü, başını sağa çevirdiğinde, diğer çekmecelerin de açık olduğunu gördü. </st><st c="2545">Hiçbir şeye dokunmadan tekrar alt kata indi. </st><st c="2590">Telefonunu dün gece yattığı odaya koymuştu, acil bir şey olur da çocukları ona ulaşmak isterlerse diye geceleri yanından ayırmıyordu. </st><st c="2724">Kendisinin çocuklara ulaşmak zorunda olabileceği aklının ucundan geçmiyordu, yıllardır anneydi ve acil durumlar sanki sadece çocuklar için geçerliydi.   </st></p>
			<p>  </p>
			<p><st c="2875">Odaya girip telefonu eline alınca, saatin henüz yedi olduğunu gördü. </st><st c="2944">Çocukların hiçbiri işe gitmemişti daha, bu saatte aramayı uygun görmedi. </st><st c="3017">Tekrar yukarıya çıktı. </st><st c="3040">Sonra giriş kattaki iki odayı ve yere atılmış eşyaları izledi. </st><st c="3103">Yüzünde en ufak bir duygu değişikliği olmadan en üst kata çıktı. </st><st c="3168">Yatak odasına... </st><st c="3185">Oda, çekmeceler, yatak, yorgan, halı, kıyafetler her şey ortaya dökülmüştü. </st><st c="3261">Dün gece burada yatmış olsaydı, buradan sağ çıkmayacağı kesindi. </st><st c="3326">Ahlaksız oldukları kadar aptalmışlar da, dedi. </st><st c="3373">Kimin evini soyduklarını bilmeden girmişler... </st><st c="3420">Yerde iç çamaşırlarını gördü. </st><st c="3450">Askıdan bir hırka alıp çamaşırlarının üzerine attı. </st><st c="3502">Yatak odasındaki banyoya girip yüzünü yıkadı, üzerindeki elbiseye baktı. </st><st c="3575">Dün gece üst kata çıkmaya, üstünü değişmeye, her şeye üşenmiş, namazın verdiği ağırlıkla üstündeki elbiseyle yatıp uyumuştu. </st><st c="3700">Yoksa yapacağı iş değildi. </st><st c="3727">Elbisesini çıkartıp banyodaki kirli sepetine attı. </st><st c="3778">Fazla bir yere dokunmamaya gayret ederek kendine bir elbise seçti ve giderek azalmış olan beyaz saçlarını tepeden topuz yaptı. </st><st c="3905">Çok üşüyordu. </st><st c="3919">Battaniyeyle yattığına yormuştu ama başka bir soğukluk vardı evde. </st><st c="3986">Kalorifer peteğine uzanıp dokundu, buz gibiydi. </st><st c="4034">İç geçirdi. </st><st c="4046">Elektrik düğmesine bastı, ışıklar yanmadı. </st><st c="4089">Hırsızlar şalterleri indirmişlerdi. </st><st c="4125">Üzerine bir hırka aldı. </st><st c="4149">Bütün odaları ifadesiz gözlerle gezdi ve tekrar salona girdi. </st><st c="4211">Pencerenin önündeki kadife koltuğuna oturup aynı boş, donuk ifadeyle iki saat salonu izledi. </st><st c="4304">Saat dokuzu gösterdiğinde büyük oğlunu aradı Gülseren Hanım.  </st></p>
			<p>  </p>
			<p><st c="4365">“Günaydın yavrum. </st><st c="4383">Günün güzel geçsin. </st><st c="4403">Yavrum, dün gece eve hırsız girmiş, bir şey yok, telaş yapmayın, ben iyiyim. </st><st c="4480">Önce sana haber verdim, polisi aramadım, bilgin olsun. </st><st c="4535">Evdeyim, bekliyorum” dedi. </st><st c="4562">Kımıldamadan aynı koltuğun üzerinde, çocuklarının gelmesini bekledi Kuyumcu Şevket Bey’in Hanımı, Kuyumcu Erdal, Kuyumcu Gürdal, Kuyumcu Ercan, Kuyumcu Ersel’in valideleri ve yine Kuyumcu Rıdvan’ın kayınvalidesi Gülseren Hanım.   </st></p>
			<p>  </p>
			<p><st c="4790">Gülseren Hanım gençliğinde bir kuyumcu ile evlendirilmiş, babaları oğlanların dördüne de ayrı birer kuyumcu dükkânı açıp öyle vefat etmiş, tek kızları olan Aysun, abilerinin bir arkadaşına âşık olmuş ve böylece o da bir kuyumcuyla evlenmişti. </st><st c="5033">Hırsızlar mevki olarak bilmeden doğru yere gelmişlerdi. </st><st c="5089">Bilerek gelseler, dolapları ve diğer odaları dağıtmazlardı. </st><st c="5149">Takı dolabını olduğu gibi boşaltıp gitseler, zaten bir daha sırtları yere gelmezdi. </st><st c="5233">Ama takı dolabını bulana kadar bütün odaları dağıtmışlar, televizyonu yerinden sökmüşler, sonra gerek kalmadığını düşünüp yere bırakmışlar, banyo dolaplarını bile didik didik etmişlerdi. </st><st c="5420">Kimin evine geldiğini bilen bir hırsız, doğrudan takı dolabına yönelirdi. </st><st c="5494">Çünkü Gülümser Hanım, onca altın ve mücevher için hiçbir güvenlik önlemi almamıştı.   </st></p>
			<p>  </p>
			<p><st c="5578">Koltukta oturduğu o iki saat içinde Gülseren Hanım bütün takılarını zihninde gözden geçirdi. </st><st c="5671">Evde ne kadar altının olduğunu bilmiyordu, ama her takının hikâyesini çok iyi hatırlıyordu. </st><st c="5763">Hırsızlar Gülseren Hanım’ın altınlarını değil, anılarını çalmışlardı. </st><st c="5833">Çünkü dolapların içinde saklı duran her mücevherin Gülseren Hanım için hatırası vardı. </st><st c="5920">Hiçbirini takmadığı mücevherlerin, aklından çıkarmadığı ama bir o kadar da önemsemediği hatıraları.   </st></p>
			<p>  </p>
			<p><st c="6020">Gülseren Hanım bir altın madeninin içinde dünyaya gelmiş olsa, kaderi bu kadar altına endeksli olabilirdi. </st><st c="6127">Ama bir altın madeninde değil, küçük bir Anadolu kasabasında, ihtiraslı bir annenin kucağında açmıştı dünyaya gözlerini. </st><st c="6248">Başı annesinin kolundaki burma bileziklere değdi her kucağa alındığında. </st><st c="6321">Annesinin memesini emerken boynundaki beşibiryerdenin zincirini kavradı eli. </st><st c="6398">Çok zengin değillerdi; ama bilezikleri, zincirleri, küpeleri, yüzükleri Güldeste Hanım’ın her şeyiydi. </st><st c="6501">Dışarıya dantel ördü, nakış işledi, dikiş dikti ve bu emeklerinin karşılığı olarak aldığı paradan kocasına zırnık koklatmadı. </st><st c="6627">Esnaflık yapan, işlerini de iyi kötü götüren kocası dara düştüğünde, çıkartıp kolundan bir bilezik vermedi. </st><st c="6735">Onun için bilezikleri kesinlikle kocasından ve ailesinden daha kıymetliydi. </st><st c="6811">Kolundaki bilezikleri korumak için dantel bir kılıf ördü Güldeste Hanım; hamur kararken, temizlik yaparken falan bileziklerinin elbisesini giydirdi itinayla, üzerine en ufak bir toz konacak diye aklı çıktı. </st><st c="7018">Yaz kış kısa kollu kıyafet giyiyordu Güldeste Hanım; aksi takdirde özlüyordu bileziklerini, görmeyince yapamıyordu. </st><st c="7134">Gülseren’in koluna ilk bileziğini üç yaşındayken taktı, çocuğun bileği büyüdükçe bileziği büyüttü. </st><st c="7233">Kuyumcu vitrinlerini dolaştı yıllarca, biriktirdiği küçük altınları, bilezik tutarı edince bozdurdu, bilezik aldı. </st><st c="7348">Bilezikler birikince onları satıp beşibiryerde aldı. </st><st c="7401">Yine de gözü hep başkalarının kolunda, boynunda kaldı. </st><st c="7456">Bir yaz günü her zaman alışveriş yaptığı kuyumcunun dükkânında genç bir çocuk gördü. </st><st c="7541">“Oğlunuz mu?” diye sordu kuyumcuya. </st><st c="7577">“Evet” dedi adam; “bana yardım ediyor, okulu bitirdi bu sene.” Bu cevaptan sonra Güldeste Hanım’ın rüyalarını süsledi oğlan damat olarak. </st><st c="7715">Gülseren’i ne pahasına olursa olsun bu oğlana verecekti. </st><st c="7772">Henüz on beş yaşında olan Gülseren’i giydirdi, süsledi, saçını taradı, ertesi gün aldı kuyumcuya götürdü. </st><st c="7878">Oğlan yine ordaydı. </st><st c="7898">Kendi bileziklerinden birini sattı, üstüne de ekleyip Gülseren’in bileğine göre iki ince bilezik aldı. </st><st c="8001">Kız takamıyordu bilezikleri koluna, denemesi gerekiyordu ama beceremiyordu. </st><st c="8077">Oğlanın takmasına müsaade etti Güldeste Hanım, bilerek girmedi araya. </st><st c="8147">Kızın küçük elleri kuş gibi çırpındı oğlanın ellerinde. </st><st c="8203">Bileğine göre iki bilezik aldılar. </st><st c="8238">“Çok güzel oldun Gülseren, zaten güzeldin, iyice güzel oldun, bahtın güzel olsun annecim, bahtın güzel olsun” dedi Güldeste Hanım. </st><st c="8369">Kuyumcu kafasını kaldırıp Gülseren’e baktı. </st><st c="8413">Güzel kızdı gerçekten, güzel ve çok küçük bir kız... </st><st c="8466">Bu, kuyumcuya verilmiş çok açık bir mesajdı ama Güldeste Hanım rahat durmadı, ona haber yolladı, bunu araya koydu derken, yaptı Gündoğanlar Sarraf’ın oğlu Şevket ile tek kızı Gülseren’in arasını. </st><st c="8662">On altı yaşındayken evlendirildi Gülseren. </st><st c="8705">Zayıf kollarına bilezikler, boynuna metreyle zincirler taktılar. </st><st c="8770">Kayınpederi düğün hediyesi olarak özel yapım bir işlemeli kelepçe taktı gelinine. </st><st c="8852">Güldeste Hanım’ın içi gitti; düğünden sonra, sen benim düğünümde bana böylesini takmadın diye kavga etti kocasıyla. </st><st c="8968">Gülseren’in kolu boynu doldukça annesiyle arası açıldı, Güldeste Hanım kendi kızıyla kendi genç kızlığını kıyasladı, yenemedi kıskançlığını. </st><st c="9109">Oysa Gülseren bunların hiçbirini sevmiyor, evde çıkartıp çekmeceye koyuyor, kolunda boynunda hiçbir şey istemiyordu. </st><st c="9226">Güldeste Hanım ne zaman kızını görse; “Salaksın sen, tak boynuna onları, evli olduğun anlaşılsın, şuna bak hele, sokakta oynayan çocuk gibi, çabuk git tak bileziklerini” diyordu. </st><st c="9405">Gülseren, gönülsüz de olsa geçiriyordu sarı halkaların arasından ince bileklerini. </st><st c="9488">Böylece varlığından çok da hoşlanmadığı altınları yüzünden Gülseren ilk kaybını yaşadı, annesini kaybetti. </st><st c="9595">Güldeste Hanım ile tek kızı arasına külçe gibi bir kıskançlık girdi.   </st></p>
			<p>  </p>
			<p><st c="9664">Şevket; genç, azimli, ağzı laf yapan, yakışıklı bir delikanlıydı. </st><st c="9730">Gülseren ile Şevket’in ilk oğullarının doğumunun ardından babası ona şehirde bir dükkân açtı. </st><st c="9824">Çabuk adapte oldu Şevket şehir hayatına. </st><st c="9865">Küçük esnaflıktan büyük esnaflığa geçti hızlıca. </st><st c="9914">Gece gündüz çalıştı, tatil günlerinde bile açtı dükkânı. </st><st c="9971">Gülseren Hanım birlikte bir yerlere gitmek için bekledi, fakat dükkân hep açıktı, ne yazları kapandı, ne kışları. </st><st c="10085">Biri altın almak ister de dükkânı kapalı bulur diye aklı çıktı Şevket Bey’in. </st><st c="10163">Gülseren Hanım yalnız kaldı evde, beş çocuğu tek başına büyüttü. </st><st c="10228">Şevket Bey, karısının her hamileliğinde Ardem Usta’ya özel tasarım bir takı siparişi verdi. </st><st c="10320">Ardem Usta, sanatını onun için konuşturdu. </st><st c="10363">Üstünde bir anne, bir yavru kuşun durduğu altın bir broş yaptı birinde. </st><st c="10435">Birinde bir sıra inci, bir sıra pırlantanın iç içe geçtiği bir bilezik. </st><st c="10507">Birinde üstünde buğday başağı bulunan bir kolye, birinde üzüm yaprağından bir yüzük. </st><st c="10592">Her doğumunda, her doğum gününde ve her evlilik yıldönümünde Ardem Usta’nın elinden çıkmış bir mücevher aldı Gülseren Hanım. </st><st c="10717">Her seferinde “Çok teşekkür ederim” dedi, “zahmet etmişsin.” Sonra götürüp onu da diğer takılarının arasına koydu. </st><st c="10832">Hiçbirini takmadı. </st><st c="10851">Çocuklar büyüdüler, Gülseren Hanım istedi ki hepsi meslek sahibi olsun. </st><st c="10923">Şevket Bey istedi ki hepsi ata mesleğini devam ettirsin. </st><st c="10980">Onun dediği oldu. </st><st c="10998">Oğullarının dördü de babalarının yanında çalıştı. </st><st c="11048">Üniversite okudular ama okurken bir yandan da babalarının yanında çalıştılar. </st><st c="11126">Okuldan mezun olana yeni bir dükkân açtı Şevket Bey. </st><st c="11179">Herkes şehrin başka bir semtinde, kendi kuyumcu dükkânının başına geçti, hepsi evlendi ve eşlerine Ardem Usta’dan sipariş verdi. </st><st c="11308">Sadece karıları için değil, anneleri için de aradılar Ardem Usta’yı. </st><st c="11377">Her anneler gününde, biri kocasından, dördü evlatlarından olmak üzere, Ardem Usta’nın elinden çıkmış beş farklı mücevher aldı Gülseren Hanım. </st><st c="11519">Oysa o istiyordu ki... </st><st c="11542">Neyse; bunları hatırlamak bile istemiyordu şimdi. </st><st c="11592">Sahip olamadığı şeyler hakkında düşünüp üzülmek yoruyordu artık onu. </st><st c="11661">Şevket Bey’in vefatından bir yıl kadar önce, bir bayram yemeği vermişlerdi evde. </st><st c="11742">Ardem Usta’yı da davet etmişti Şevket Bey. </st><st c="11785">O akşam kendisini dürtüp duran bir hisle Ardem Usta’ya sokulmuştu Gülseren Hanım. </st><st c="11867">“Bana yaptığınız takıları” demişti; “Şevket Bey mi tarif ediyor size, yoksa siz kendiniz mi karar veriyorsunuz Ardem Bey, ne yapacağınıza?” Ardem Ustasorunun altında yatan asıl soruyu anlayamamış, kendi sanatının cevabını vermişti. </st><st c="12099">“Şevket Bey beni arar sadece, bizim hanım için der, bir hediye yapıver. </st><st c="12171">Ben düşünürüm, düşünürüm, düşünürüm... </st><st c="12210">Gülseren Hanımcığım ne sever acaba derim. </st><st c="12252">O gece kafamda çizerim önce mücevheri, bulunca onu hayalimde bir kadının bileğine yahut boynuna takarım. </st><st c="12357">Baktım güzel duruyor, ertesi gün otururum tezgâhımın başına. </st><st c="12418">Bu mücevherler bir sizde var Gülseren Hanımcığım, bir sizin kollarınızda, sizin boynunuzda...” Bu cevap içindeki acabayı da silmişti Gülseren Hanım’ın. </st><st c="12570">Bunlar Ardem Usta’nın hediyeleriydi, kocasının yahut çocuklarının değil. </st><st c="12643">Zaten önemsiz olan takılar kıymetini tamamen yitirmişti. </st><st c="12700">Eğer Ardem Usta o akşam; “Şevket Bey beni arar, bizim hanım şunu sever, sen ona şöyle şöyle bir takı yapıver der, ben de yaparım” deseydi; Gülseren Hanım bununla da iktifa edebilirdi.   </st></p>
			<p>  </p>
			<p><st c="12884">Şevket Bey gidince oğlanlar devam ettirdiler geleneği. </st><st c="12939">Ardem Usta da bir yıl önce vefat etti, oğlanlar Gülseren Hanım’a anneler gününde, yeni bir Ardem Usta bulamadıkları yahut hiç aramadıkları için, dükkânın hazır bileziklerinden getirdiler.  </st></p>
			<p>  </p>
			<p><st c="13127">O sabah ilk gelen Ersel oldu; “Abim haber verdi” dedi, sonra diğerleri de döküldüler tek tek. </st><st c="13221">Erdal ekip aracıyla birlikte geldi. </st><st c="13257">Ortalık bir anda bütün sakinliğini yitirdi. </st><st c="13301">Çocuklarının ve polislerin ağzından çıkanlar Gülseren Hanım’ın üstüne yağdı. </st><st c="13378">“Ne kadar kaybımız var anne?”, “Neleri almışlar?”, “Takılarının hepsini mi?”, “Kaç kere sana kasa alalım dedik anne yaa”, “Ulu orta bırakırsan olacağı bu tabii...” Gülseren Hanım sorulan bütün sorulara net ve kısa cevaplar verdi. </st><st c="13608">Oturdukları sokağın başında bir poliklinik vardı, polikliniğin kameraları görüyordu Gülseren Hanım’ın evini. </st><st c="13717">Çocukları kamera kayıtlarını inceleyelim, komşulara soralım, ifade verelim, kayıp listesi yapalım, memur beylerle birlikte karakola gidelim diye sıralasalar da Gülseren Hanım, karakola falan gitmeyeceğini, şikâyetçi olmadığını söyledi. </st><st c="13953">Çalınan altın miktarı göz önüne alındığında şikâyetçi olmamak akıl kârı değildi. </st><st c="14034">Erdal’ın zoruyla Gülseren Hanım evde ifadesini verdi; ama şikâyetçi olmaya yine de ikna olmadı. </st><st c="14130">“Polisi niye çağırdık o zaman anne?” diye sert çıktı Erdal. </st><st c="14190">“Ben polisi değil seni çağırdım oğlum, polisi sen getirdin, şikâyetçi değilim” dedi ve üst kata çıktı Gülseren Hanım. </st><st c="14308">Toplayabildiği kadar odasını topladı ve yatağına uzandı. </st><st c="14365">Aysun’un ağlama sesine uyandı. </st><st c="14396">Annesinin altınlarının yasını tutuyordu Aysun. </st><st c="14443">Nasıl da kendisine benzememişti, nasıl da Güldeste Hanım’ın o ihtiraslı ruhu gelip yapışmıştı Aysun’a anlayamıyordu. </st><st c="14560">Kendi kolunu boynunu doldurmakla kalmıyor, henüz üç yaşındaki kızının bileğine bile altın künyeler takıyordu. </st><st c="14670">Gülseren Hanım’ın altınlarına ağlamak da Aysun’a düşmüştü işte, aşağıda hıçkıra hıçkıra ağlıyordu. </st><st c="14769">Gülseren Hanım üstünü başını düzeltip aşağıya indi, gelinler de gelmişti. </st><st c="14843">Nasıl oldu, duymadın mı, altınları nasıl bulmuş, başka bir şey almış mı, niye şikâyetçi olmadın? </st><st c="14940">Bir fasıl da onlarla geçirdi Gülseren Hanım. </st><st c="14985">Öğle sonu önce işlerini ve açık olan dükkânlarını bahane ederek oğlanlar gitti, akşamüstü okuldan gelecek çocukları bahane ederek gelinler gitti ve en son Aysun ayrıldı evden. </st><st c="15161">Akşam sekizde evde tek başınaydı Gülseren Hanım. </st><st c="15210">Abdest aldı, namaz kıldı, Kuran okudu ve yatak odasına girip yattı. </st><st c="15278">Yatak odasında çalınabilecek tek bir çeyrek altın bile yoktu, garip bir şekilde hafifledi.  </st></p>
			<p>  </p>
			<p><st c="15369">Ertesi gün çocuklar telefon ettiler ve nasıl olduğunu sordular. </st><st c="15433">Her “Nasılsın?” sorusunun devamında “iyi düşündün mü anne, emin misin, şikâyetçi olmayacak mısın?” geldi. </st><st c="15539">“Eminim” dedi. </st><st c="15554">Ertesi gün tekrar aradılar. </st><st c="15582">Sonraki gün iki kez çaldı telefonu, Ersel ve Aysun aradı. </st><st c="15640">Dördüncü gün sadece Ersel. </st><st c="15667">Beşinci gün büyük gelini aradı, “Çocuklar okul çıkışı sana gelecekler anne, bizim işimiz var Erdal’la, gece gelir alırız” dedi. </st><st c="15795">Gülseren Hanım anladı ki hayat normale döndü.  </st></p>
			<p>  </p>
			<p><st c="15841">Cuma günü öğle sonu namazdayken telefonu çaldı, arka arkaya. </st><st c="15902">Bozmadı. </st><st c="15911">Bitirince baktı ki Gürdal aramış üç kere. </st><st c="15953">Hayırdır inşallah diyerek aradı Gülseren Hanım. </st><st c="16001">“Ne oldu yavrum, namazdaydım açamadım?” dedi. </st><st c="16047">Sonra Gürdal’ın anlattıklarını dinledi. </st><st c="16087">Şaşırdı ama çok da sevinmedi. </st><st c="16117">“Helalmiş demek ki yavrum, hepsi helalmiş” dedi. </st><st c="16166">Gülseren Hanım’ın altınlarını bozdurmak için oğlunun dükkânını seçen hırsızlar, yakalanmışlar. </st><st c="16261">Akşama geri getirecekmiş Gürdal hepsini, yarın ilk iş kasa alacaklarmış. </st><st c="16334">Gülseren Hanım’ın gözü aydınmış. </st><st c="16367">Telefonu kapattıktan sonra yedi gün önce oturduğu pencere önündeki kadife koltuğa bıraktı kendini. </st><st c="16466">Ardem Usta’yı andı. </st><st c="16486">Gülümsedi. </st><st c="16497">“Bu mücevherler bir sizde var Gülseren Hanımcığım, bir sizin kollarınızda, sizin boynunuzda...”  </st></p>
		</div>
	<div id="charCountTotal" value="16593"></div></body>
</html>
