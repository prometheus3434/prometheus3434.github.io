<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-9</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-9" xml:lang="tr-TR">
		<div>
			<p>  </p>
			<p id="_idParaDest-9" xml:lang="en-GB"><st c="0">İstiklal Madalyası  </st></p>
			<p><st c="19">Yıllardır mahalle günü yaparız. </st><st c="51">Herkes iki eli kanda olsa gelir. </st><st c="84">Başta öyle anlaştık. </st><st c="105">Herkes işini ona göre ayarlasın, yok öyle ben gelmem param yürüsün demek, dedik. </st><st c="186">Hasta olan maske takıp geldi. </st><st c="216">Yatalak kaynanasını kucaklayıp getiren mi ararsın, yeni sünnetli oğlunu yanında getirip yatıran mı? </st><st c="316">Bir sene Nurgül’ün günü 1 Mayıs’a denk geldi, çok bastırdılar tatil olsun diye ama yapmadık. </st><st c="409">Nesrin “Kocam evde ben gelemem” dedi. </st><st c="447">“E canım” dedik, “bir seninkine bayram değil ya, bizimkiler de evde.” İkna olmadı. </st><st c="530">“Biz de işçiyiz, ev hanımıysak biz de işçiyiz, tatil yapalım” dedi. </st><st c="598">“Tatil değil bayram yaparız, günü bırakmayalım” dedik. </st><st c="653">Bırakmadık. </st><st c="665">Nesrin kocasını da getirdi güne. </st><st c="698">Hep beraber salonda türkü söyleyip, halay çekip bayram yaptık. </st><st c="761">Gene de güne gitmemezlik etmedik. </st><st c="795">Ama şimdi Şengül Abla’nın durumu farklıydı hani. </st><st c="844">Hepimiz gelmez dedik. </st><st c="866">Kadın daha geçen hafta boşandı, günü mü düşünecek, dedik. </st><st c="924">Gün sırası bendeydi. </st><st c="945">Yemin olsun, poğaçayı yaparken düşündüm. </st><st c="986">“Şengül Abla gelir mi acaba?” dedim. </st><st c="1023">“Gelmez herhalde” dedim, “daha geçen hafta boşandı, nereye geliyor?” dedim. </st><st c="1099">Duyduk hep. </st><st c="1111">Çabuk yayılıyor haber. </st><st c="1134">Metin Abi o pazardayken gelmiş toplamış eşyalarını. </st><st c="1186">Ev tutmuş kendine, bir artı bir. </st><st c="1219">E yeter, ne yapsın geniş evi bir başına. </st><st c="1260">Kızı gelmiş Eskişehir’den Şengül Abla’nın. </st><st c="1303">Oğlu da gelmiş gelinle beraber. </st><st c="1335">Sen hiç merak etme, biz yanındayız. </st><st c="1371">Bunca yıl bizim için dayandın, çektin. </st><st c="1410">Artık biz kendi ayaklarımızın üstünde duruyoruz, sana bakarız, demişler. </st><st c="1483">Kim duymuş bilmiyorum ama öyle geldi kulağıma. </st><st c="1530">Tam olarak böyle dememişlerse de, buna yakın bir şeyler demişlerdir. </st><st c="1599">Ne diyecekler kadına. </st><st c="1621">“Altmış yaşında, rahat mı battı, n’apıcaz şimdi biz seni, bize gelemezsin anne, bizim düzenimiz kendimize göre” diyecek halleri yok. </st><st c="1754">Ama bravo, Şengül Abla’ya da bak! </st><st c="1788">Benim diyen kadının yapacağı iş değil. </st><st c="1827">Emeklisi de yok. </st><st c="1844">Sarma sarıyor, baklava yapıyor dışarıya. </st><st c="1885">Yazları makarna, tarhana yapıp satıyor. </st><st c="1925">“Ev kirası yok. </st><st c="1941">Birikmişim de var. </st><st c="1960">Çocuklar kurtardılar kendilerini, bir kendi karnımı mı doyuramayacağım?” demiş. </st><st c="2040">Öyle demediyse de ona benzer şeyler söylemiştir yani. </st><st c="2094">Ne diyecek kadın? </st><st c="2112">Bakar başının çaresine, zorlanır ama bakar. </st><st c="2156">Seveni de çok. </st><st c="2171">Kalabalık arkası. </st><st c="2189">Yıllardır herkesin her şeyine koştu. </st><st c="2226">Düğün olur gel Şengül Abla, ölüm olur gel Şengül Abla, nerde kalabalık, oraya Şengül Abla. </st><st c="2317">Boş bırakmazlar onu. </st><st c="2338">Gerçi elden gelen öğün olmaz, o da vaktinde gelmez, ama gene de kollarlar yani. </st><st c="2418">Hem düşündüm hem yaptım poğaçayı. </st><st c="2452">Gelmezse de tabak hazırlarım, götürürüm, dedim. </st><st c="2500">Bir öğün, bir öğün... </st><st c="2522">Öğlen birde geliyor güncüler. </st><st c="2552">Ancak oluyor. </st><st c="2566">Kalktın, evi topladın, akşam yemeğini koydun, hazırlandın, e ancak.   </st></p>
			<p>  </p>
			<p><st c="2634">İlk Ayşegül geldi. </st><st c="2653">Öpüştük, nasılsın demeden “Şengül Abla gelecek mi?” dedi. </st><st c="2711">“Bilmem ki” dedim, “gelmez herhalde.” Sonra Kadriye geldi, o öpmeden sordu. </st><st c="2787">“Gelecek miymiş Şengül Abla?” Ne bileyim ben ayol. </st><st c="2838">Kadını arayıp, “Abla yeni boşandın ama hani günü de merak ettik, gelecek misin?” diye sorulmaz ki. </st><st c="2937">Her gelen selam verip Şengül Abla’yı sordu. </st><st c="2981">Hepsine, “Bilmem ki dedim, gelmez herhalde...” Gelmez, gelmez diye birbirimizi tasdikleyip oturduk. </st><st c="3081">Ayşegül, “Gelirse” dedi, “gelirse ne diyeceğiz kadına?” “Biz mi boşadık canım, ne diyeceğiz, geçmiş olsun” deriz, açmayız hiç konuyu. </st><st c="3215">Gerçi geçmiş olsun deyince konuyu açmış oluyoruz işte, hiçbir şey dememek lazım aslında ama hiçbir şey demeden de olmaz şimdi. </st><st c="3342">Duruma göre bakarız, dedik. </st><st c="3370">Hiçbir şey yokmuş gibi davranırız, kendisi açarsa konuyu, geçmiş olsun deriz, dedik. </st><st c="3455">Tam fikir birliğine vardık, kapı çaldı. </st><st c="3495">Ay geldi galiba deyip gittim ama gelen Hülya’ymış. </st><st c="3546">Hep geç gelir bu da. </st><st c="3567">İçeriye girip hırkasını omzundan attığı gibi “Şengül Abla gelecek mi acaba?” diye sordu. </st><st c="3656">Hepimiz sanki yarım saattir bunu tartışmıyormuşuz gibi “Kız bi selam ver önce, hemen Şengül’ün derdine mi düştün, aaaa” deyip azarladık kızı. </st><st c="3798">Olsun, geç kalmasaymış o da.   </st></p>
			<p>  </p>
			<p><st c="3827">“Bir şey demeyiz” dedik, “kendi açarsa konuyu geçmiş olsun deriz, üstüne gitmeyiz hiç. </st><st c="3914">Bugün ona yarın bize, konuşulacak konu değil” dedik. </st><st c="3967">“Şeytan kulağına kurşun” diye fiskosun üstüne vurdu Nesrin. </st><st c="4027">Onunki çok kıymetli, boşanmanın lafına tahammülü yok, ölür de boşanmaz. </st><st c="4099">Kocasının ikinci evliliği, bunun ilk. </st><st c="4137">Kırkından sonra buldu. </st><st c="4160">Kolayını bulsa cebinde gezdirecek adamı. </st><st c="4201">Baktım habire kulağını çekiyor, sehpaya vuruyor. </st><st c="4250">“Yeter kız, deldin sehpayı, merak etme, bir şey olmaz seninkine” dedik ama Hülya rövanşını aldı. </st><st c="4347">“Öyle deme” dedi, “ne olacağı belli olmaz, erkek milleti bugün var yarın yok, kimse güvenmesin kocasına...” Nesrin kulağını çekip ön dişlerini tıklama aşaması geçtiğinde Ayşegül konuyu yeniden başlattı. </st><st c="4550">“Öyle kuru kuru geçmiş olsunla olmaz. </st><st c="4588">Kadına sormak lazım, var mı Şengül Abla bir ihtiyacın, yapacağımız bir şey var mı? </st><st c="4671">demek lazım. </st><st c="4684">Her şeyimize koştu bizim kadın yıllardır. </st><st c="4726">Annem rahmetli öldüğünde, Şengül Abla yanındaydı. </st><st c="4776">Akşamüstü öldü annem. </st><st c="4798">Yengemler, teyzemler, komşular herkes bizdeydi. </st><st c="4846">Haberi alan geldi. </st><st c="4865">Yaşlıydı zaten, bekliyorduk. </st><st c="4894">Kurtuldu. </st><st c="4904">Neyse ev insan doldu. </st><st c="4926">Sonra uykusu gelen evine çekildi. </st><st c="4960">Herkes ‘Ay benim çocuklar evde tek kaldı. </st><st c="5002">Ben bi eve gidip geleyim’ diye kaçtı gitti evine. </st><st c="5052">Bunlar gittikçe ben düşünüyorum. </st><st c="5085">Şimdi bunların hepsi giderse ben ne yaparım, gece annemle bir başıma nasıl kalırım, diye. </st><st c="5175">Hep annemle bir başımaydım ama dirisi başka ölüsü başka. </st><st c="5232">Tövbe yarabbi, insanın içine bir korku çöküyor. </st><st c="5280">Hem ağlıyorsun hem korkuyorsun. </st><st c="5312">Baktım herkes gitti Şengül Abla gitmedi. </st><st c="5353">Oturdu da benimle ağladı. </st><st c="5379">Baktım benden çok ağlıyor. </st><st c="5406">Kendi annesi geldi aklına galiba dedim. </st><st c="5446">Ben de ona sarıldım. </st><st c="5467">Ağlama Şengül Abla, alışıcaz artık ne yapalım, dedim. </st><st c="5521">Kız ben ona ağlamıyorum, bıktım bu Metin’den, canımdan bezdirdi beni, içmiş içmiş gelmiş gene, gitmem bu gece ben eve, zıbarsın kalsın bir başına, dedi. </st><st c="5674">Annem orda yatıyor, Şengül Abla ağlıyor, beni bir gülmek aldı, tövbe yarabbim. </st><st c="5753">Öyle demeyin, insanın sinirleri boşanıyor. </st><st c="5796">Neyse gene de bekledi sonuçta kadın benimle sabaha kadar. </st><st c="5854">Demek ki kederi çokmuş bak, çok ağladı çünkü. </st><st c="5900">Öyle kolay iş değil boşanmak. </st><st c="5930">Herkesin başında var ama kimse cesaret edemiyor.” “Ne münasebet canım, niye boşanalım?” diye atladı Nesrin yine. </st><st c="6043">“Ayyyy sana bir şey olmaz Nesrin, bize diyor o, sen alınma üstüne” diye sakinleştirdik kadını. </st><st c="6138">Ama hakkı vardı bak Ayşegül’ün. </st><st c="6170">Benim de çok yardımıma koştu zamanında Şengül Abla. </st><st c="6222">Şimdi dardadır belki. </st><st c="6244">Bilemeyiz ki. </st><st c="6258">Nasıl yapsak dedik, gelirse ne deriz derdimiz vardı, bir de şimdi üstüne nasıl edip de ihtiyacını sorarız derdi çıktı. </st><st c="6377">Figen Abla, “Gün sırasını ona verelim” dedi. </st><st c="6422">“Onuncu o, ona daha çok var. </st><st c="6451">Öne alalım. </st><st c="6463">Doğrudan teklif edilmez şimdi ayıp olur. </st><st c="6504">Bak bak, bunlar da beni mi bekliyormuş, der. </st><st c="6549">Öyle yapalım” dedi. </st><st c="6569">Bu fikir makul geldi. </st><st c="6591">Bundan sonraki gün Şükran’daydı. </st><st c="6624">Şükran, benim evde tadilat var, Şengül Abla sen alır mısın günü, derse iş çözülürdü. </st><st c="6709">Son kararı verdik. </st><st c="6728">Gelirse hiç lafını açmayacaktık. </st><st c="6761">Kendi bahsederse “Geçmiş olsun Şengül Abla” diyecektik. </st><st c="6817">Altınları verirken de Şükran, tadilat madilat girecekti lafa. </st><st c="6879">Bir ara Nurgül, “Ay geçmiş olsun da şey oluyor biraz, acaba hayırlısı olsun mu desek?” dedi ama karıştırma şimdi dedik, hayırlısı mı kalmış! </st><st c="7020">Kadın kırk yıllık evliliğini bitirmiş, postalamış adamı evden, yaşına başına bakmayıp. </st><st c="7107">Ne hayırlısı? </st><st c="7121">Demek ki canına tak etmiş iyice. </st><st c="7154">Etmiştir. </st><st c="7164">Etmese kolay iş değil. </st><st c="7187">Aynı şeyleri tekrar tekrar konuşurken, zil tekrar çaldı. </st><st c="7244">“Ay valla geldi Şengül Abla” dedim sessizce. </st><st c="7289">Herkes sus pus salonda. </st><st c="7313">“Konuşun kız” dedim; aaaa bunlar da Şengül Abla’yı bekliyormuş gibi... </st><st c="7384">Kapıyı açtım ki gelmiş. </st><st c="7408">Boynunda bir kâğıt sallanıyor. </st><st c="7439">Topluiğneyle yakasına tutturmuş küçük altın gibi. </st><st c="7489">“Bu ne kız Şengül Abla, Allah iyiliğini versin!” dedim. </st><st c="7545">Hiç ses etmeden ayakkabılarını çıkartıp salona girdi. </st><st c="7599">Kapının ağzında durdu, ben de arkasındayım. </st><st c="7643">Herkes bir ona bakıyor, bir bana. </st><st c="7677">Kaş göz ediyorlar, bu ne diye. </st><st c="7708">“N’oldu kız ne baktınız öyle? </st><st c="7738">Mahkeme kâğıdı” dedi. </st><st c="7760">“Kırk senedir boşanmaya çalışıyorum ben o adamdan. </st><st c="7811">Boşadım sonunda, ohhh, taktım yakama. </st><st c="7849">İstiklal madalyam bundan sonra bu benim!” dedi, koca bir kahkaha attı. </st><st c="7920">E o öyle deyince biz de geçmiş olsun diyemedik tabii. </st><st c="7974">Hayırlı olsun Şengül Abla dedik, kalktık sarıldık öptü. </st><st c="8030">“Dur kız para da takalım dedi Nurgül. </st><st c="8068">Düğün gibi olsun iyice...” Şengül Abla’nın boşanma ilamının ucuna hepimiz ellişer lira iliştirdik. </st><st c="8167">E hadi bir haftalık pazar harçlığı da çıktı, gerisi Allah kerim.   </st></p>
		</div>
	<div id="charCountTotal" value="8232"></div></body>
</html>
