<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-13</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-13" xml:lang="tr-TR">
		<div>
			<p>  </p>
			<p id="_idParaDest-13" xml:lang="en-GB"><st c="0">Hiç  </st></p>
			<p><st c="4">Senden sonra neler oldu bilmek ister misin?   </st></p>
			<p>  </p>
			<p><st c="48">Eve girdiğimde gözaltlarımda taşıdığım onar kiloluk torbaları kapının önüne bıraktım. </st><st c="134">Ellerimdeki yalnızlığı katlayıp montumun cebine sıkıştırdım. </st><st c="195">Prangalarımım sesini duyunca “Sen mi geldin?” dedi annem. </st><st c="253">Dedim “Bilmem ki anne, ben mi geldim?” Böyle zamanlarda annemin yakasına yapışıp “Anne bana söyle, ben gelmiş miyim, burda mıyım, sahiden var mıyım anne?” diye bağırmak istedim. </st><st c="431">“Kendimi hissetmiyorum anne, sanki yokum, sanki kanım çekildi, sanki kalbim söküldü, belim büküldü anne, anne bul beni” diye peşinden sürünmek istedim. </st><st c="583">İstedim ki annem beni, kaybolan yüzüğünü evde arayıp bulduğu gibi bulsun, beni parmağına taksın, elini hiç bırakmayayım...   </st></p>
			<p>  </p>
			<p><st c="706">Her saniyesi yerlerde sürünen beş koca yıl geçirdim. </st><st c="759">Filmi geri sardığımda, her gün aynı görüntü tekrar ediyor. </st><st c="818">Evden çıkan bir ölüyü, işte çalışan başka bir ölü ve tekrar eve dönen bir başka ölü izliyor, görüntüler mutat devam ediyor. </st><st c="942">Bir yere gelince, bir sabah değişiyor her şey. </st><st c="989">Oraya kadar siyah beyaz olan görüntüler bir yerde renkli yayına geçiyor.   </st></p>
			<p>  </p>
			<p><st c="1062">Renkli yayın nasıl kesildi bilmek ister misin?  </st></p>
			<p>  </p>
			<p><st c="1109">Kuş gibi çıkıyorum o sabah evden. </st><st c="1143">Saçlarım kanat olmuş, sana uçuyorum bir cumartesi sabahı. </st><st c="1201">Bütün gecemi, uykumu, uyku arasındaki dönüşlerimi, rüyalarımı, yastığın soğuk yüzünü, bacaklarımın arasındaki yorganı, doğan güneşi, babamın kapıyı çekip gidişini, annemin çay kaşığı sesini, ekmeği, çayı hep sana yoruyorum. </st><st c="1425">Seni hep oturduğumuz kafenin aynı masasında, pencere kenarında çakılı buluyorum. </st><st c="1506">Kalkmıyorsun, bakmıyorsun. </st><st c="1533">Garson “Bir şey ister miydiniz?” diye soruyor. </st><st c="1580">Başını sallıyorsun. </st><st c="1600">Garson gidince bir de ben soruyorum. </st><st c="1637">“İstemez misin bir şey?” deyip gözünün içine bakıyorum. </st><st c="1693">Ne istesen yapacağım, öyle bakıyorum. </st><st c="1731">En olmayacak şeyi, en yapamayacağım şeyi istiyorsun benden. </st><st c="1791">Diyorsun ki: “Ayrılmak istiyorum.”  </st></p>
			<p>  </p>
			<p><st c="1826">Aldığım nefesi verdim mi, yoksa hâlâ o iç çekişi mi taşıyorum ciğerlerimde bilmiyorum. </st><st c="1913">Ben damarlarımdaki kanın “neden?” diye aktığını, kalbimin “neden?” diye attığını, şakaklarımın “neden?” diye zonkladığını duyarken; sen ağzımdan çıkan o cılız “neden?”i zor duyuyorsun. </st><st c="2098">“Hiç” diyorsun. </st><st c="2114">“Öyle gerekiyor.” Sonra kalkıp ve öyle gerektiren yere gidiyorsun. </st><st c="2181">Renkli yayın burada kesiliyor. </st><st c="2212">Son renkli görüntü o sabaha ait.   </st></p>
			<p>  </p>
			<p><st c="2245">Karanlık zamanlarda neler oldu onu da bilmek ister misin?  </st></p>
			<p>  </p>
			<p><st c="2303">Hızlı adımlarda çıkıp gittin ve kapı üzerime dan diye örtüldü. </st><st c="2366">Apartman girişinde yazan “Çıkarken Işıkları Söndürün” uyarısını bu kadar ciddiye aldığını bilmiyordum. </st><st c="2469">Hayatımdan çıkarken bütün ışıklarımı söndürdün, üstüme xxl bir kadife karanlık örttün. </st><st c="2556">Ayaklarıma dolandın, kollarımı bağladın. </st><st c="2597">Terk edilmiş evlerin koltukları gibi sarındım yokluğuna. </st><st c="2654">Gözlerin doğar mı gecelerime diye Zeki Müren dinledim. </st><st c="2709">Ha bugün ha yarın dedim, doğmadın.  </st></p>
			<p>  </p>
			<p><st c="2744">Yemeden içmeden kesilmedim, bilakis iştahım açıldı. </st><st c="2796">Akşam yemeklerinde beş yıl boyunca kum pişirdi annem, içine taş doğradım. </st><st c="2870">Her aldığım kaşık öyle dolandı ağzımda, her lokmam öyle geçti boğazımdan. </st><st c="2944">Babam her akşam, yılmadan, sıkışmış kavanoz kapaklarını açmaya zorlar gibi bıçakla zorladı ağzımı, açmadım. </st><st c="3052">Kalp kırıklarım ekmek kırıntılarının arasına karıştı sofrada. </st><st c="3114">Babam ortalarına mevsimsel olarak, domates kabuğu, karpuz, zeytin çekirdeği falan çıkarıp bıraktı. </st><st c="3213">Sarı bezle topladı annem avcunun içine hepsini. </st><st c="3261">“Anne o attıkların benim kalbimin parçaları, eline batmasınlar” diye inledi gözlerim arkasından, duymadı. </st><st c="3367">Bıraktığın karanlığı peşimden sürükleyerek odama çekildim. </st><st c="3426">Her sabah yeniden doğup, her akşam yeniden ölen evladı için çok gözyaşı döktü annem. </st><st c="3511">Açıkça söylemem gerekirse, resmen anamı ağlattın bir tanem.   </st></p>
			<p>  </p>
			<p><st c="3571">“Hiç” deyip gittiğin günden sonra çilehaneye çevirdik biz evi. </st><st c="3634">Konuşmadan yemek yiyip, hepimiz kendi ibadetimize çekildik. </st><st c="3694">Ben seni zikrettim, annem babam sabır çekti. </st><st c="3739">Zifiri karanlık hücremde geçirdim günlerimi. </st><st c="3784">Kaç kez öldüm sandım. </st><st c="3806">Öldüm de, hayatımı kurgan yaptılar, annemi, babamı, iş arkadaşlarımı falan benimle birlikte gömdüler, ondan anlamıyorum öldüğümü sandım. </st><st c="3943">Öyle bir karanlık ki, öldüm diyorum yahu, daha ne diyeyim?  </st></p>
			<p>  </p>
			<p><st c="4002">Gözlerimin karanlığa alışması biraz zaman aldı kabul. </st><st c="4056">Tutunacak bir dal aradım el yordamıyla. </st><st c="4096">Ellerimden antidepresan kutuları tuttu, annemin duaları tuttu. </st><st c="4159">Tutunduğum anda attım üzerimdeki karanlığı. </st><st c="4203">Günler boyu ölçtüm, biçtim, yokluğunu verevine kestim binlerce makas darbesiyle. </st><st c="4284">Kiralık terziler tutup doğradım lime lime yokluğunu. </st><st c="4337">Sana kara bir kefen, kendime bir neden diktim. </st><st c="4384">Dikiş bitince sıra işlemeye geldi. </st><st c="4419">Hayat dediğimiz şey hepimize münhasır bir gümüş gergefmiş, bunu anladım. </st><st c="4492">Ben kendi kumaşıma çok şey işledim, öyle çok batıp çıktım ki üzerine, kendi izlerim içime işledi, buna Allah şahidim. </st><st c="4610">Doğduğumda bir paslı iğne tutuşturmuşlar elime. </st><st c="4658">Al demişler, bununla kendi kaderini işle. </st><st c="4700">Batmıyor, yürümüyor, ellerimi deliyor, parmaklarımı kanatıyor. </st><st c="4763">Tutup dişlerimle çekmeyi deniyorum bazen, dilimin ucuna paslı bir tat yapışıyor. </st><st c="4844">Gergef gümüş, kumaş ipek ya, iğne paslı olunca pek bir kıymeti olmuyor.  </st></p>
			<p>  </p>
			<p><st c="4916">Bana paslı iğne veren hayat, başkasına piko makinesi hediye etmiş. </st><st c="4983">Her şey otomatik, bilgisayarlı düzenek. </st><st c="5023">Yukarıdan iki tuşa basıp deseni seçiyorsun, aşağıda makine tıkır tıkır işliyor kaderi. </st><st c="5110">Sen daha ipliği iğneye geçirmeden o bitirmiş, paketlemiş işi.   </st></p>
			<p>  </p>
			<p><st c="5172">Kaderimi nasıl işledim, dur onu da anlatayım, onu da bil.  </st></p>
			<p>  </p>
			<p><st c="5230">Ben o iğneden yine de vazgeçmedim, paslı da olsa benimdir, dedim. </st><st c="5296">Bir gün yokluğu geçirdim iğnemden, yokluğu işledim. </st><st c="5348">Bir gün kavgayı, bir gün yalnızlığı, bir gün sevdayı, sonra ayrılığı, sonra hasreti işledim. </st><st c="5441">İğnemin metal deliğinden acıyı geçirdim, kederi geçirdim. </st><st c="5499">Katran karası ipleri tuttum ucundan, dudaklarımın arasında ıslattım, gözümü kısıp kör bir delikten uzattım ipi, işinin ehli terziler gibi besmeleler çekip iki ucunu eşitledim. </st><st c="5675">Ama sonunu düğümlemedim. </st><st c="5700">Her nefes alışımda bir iğne battı kumaşın üzerine, her nefes verişimde bir iğne çıktı üzerinden. </st><st c="5797">Acımı ince bir işçilikle, tek tek, nakış nakış, sabırla işledim. </st><st c="5862">Kanayan güller mi bitmedi üzerinde, kurumuş çiçekler mi, solmuş menekşeler, dağılmış laleler, perişan bahçeler mi, hiç bilemedim. </st><st c="5992">Gün gelip bitecek. </st><st c="6011">İpek de olsa, çuval da olsa her kumaş bitiyor sonunda bir gün. </st><st c="6074">Batacak tek bir noktası kalmayana kadar işledim yokluğunu. </st><st c="6133">O gün geldiğinde, iğnemi sıkıca tutup var gücümle çektim. </st><st c="6191">İpin düğümsüz ucu kayıp gitti kumaşın üzerinde. </st><st c="6239">Bütün bu nakışlar, bütün bu işler, bütün bu tuttuklarım söküldü bir anda. </st><st c="6313">Geriye delik deşik bir ipek kumaş kaldı elemimden. </st><st c="6364">Adına yürek dediler, nasıl böyle param parça olduğunu bilmediler. </st><st c="6430">Sökülme bir kez başlayınca ardını alamıyorsun, her gün bir yerin açılıyor. </st><st c="6505">Önce gözlerin, sonra ellerin, sonra aklın, sonra için açılıyor. </st><st c="6569">Görmediklerini görmeye, hissetmediklerini hissetmeye başlıyorsun. </st><st c="6635">Sonunda o mertebeye eriştim. </st><st c="6664">Her sabah, bıkmadan usanmadan her sabah penceremden girmeye çalışan güneşin ucundan tuttum nihayet bir sabah. </st><st c="6774">Sensizliğin örekesinden geçirdim, bütün ışığını ellerimle eğirdim. </st><st c="6841">Kırmızıdan sarıya geçen sırma bir ip gibi doladım ışıklarını çile çile. </st><st c="6913">Her gün bir yumak güneş attım evin bir köşesine. </st><st c="6962">Beni terk ettiğin gün, gelip yığıldığım yatağın etrafını küçük güneş toplarıyla doldurdum. </st><st c="7053">Kollarımı şiş yapıp ilmek ilmek geçirdim her günü. </st><st c="7104">Bir ters ördüm, bir düz. </st><st c="7129">Bir günüm ters gitti, bir günüm düz. </st><st c="7166">Çok git gel yaptım. </st><st c="7186">Ama başardım. </st><st c="7200">Yeni bir hayat ördüm kendime güneşin ipliğinden. </st><st c="7249">Ortasına bir motif kondurdum alfabemin nefret ettiğim harflerinden. </st><st c="7317">Düştüğüm kuyudan çıkarken basamak niyetine kullandığım bir H dokudum, yanına sana atfen bir İ kondurdum, çıktığım kuyuya seni gömdüğüm günü temsilen bir çelenk bıraktım C harfinden... </st><st c="7501">Sonunda noktayı koydum. </st><st c="7525">Her “Neden?” sorusuna verebilecek bir cevap işledim şimdi sana, kocaman bir “Hiç” yazıyor yeni hayatımda.  </st></p>
		</div>
	<div id="charCountTotal" value="7631"></div></body>
</html>
