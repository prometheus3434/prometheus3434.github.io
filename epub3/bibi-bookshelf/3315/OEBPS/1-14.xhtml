<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-14</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-14" xml:lang="tr-TR">
		<div>
			<p>  </p>
			<p id="_idParaDest-14" xml:lang="en-GB"><st c="0">Teessüf Ederim Muazzez  </st></p>
			<p><st c="23">Ayrıldıktan sonra “Kıskançlıklarına tahammül edemedim, özgürlüğümü kısıtlıyordu” falan demişsin. </st><st c="120">Teessüf ederim Muazzez. </st><st c="144">Bütün bunlar geldi kulağıma. </st><st c="173">Zaten her yaptığın geliyor, belki de kulağım sana gidiyor, bilmiyorum. </st><st c="244">Ekmek yiyemiyorum, su içemiyorum. </st><st c="278">Biri “Aziz ol” der de aklıma sen gelirsin diye, kuduz gibi sudan kaçıyorum Muazzez, durumum çok fena.  </st></p>
			<p>  </p>
			<p><st c="380">Kıskanmak nedir Muazzez, o nasıl kelime? </st><st c="421">Bilakis, hiç kıskanmıyorum. </st><st c="449">Hatta istiyorum ki, cümle âlem, yedi düvelde, yeryüzünde nefes alan, kalbi atan her erkek sana âşık olsun, senin sevgilin olsun. </st><st c="578">Hepsi sana tutulsun, herkes senden bahsetsin istiyorum Muazzez. </st><st c="642">Düşündüğünün aksine, ben seni hiç kıskanmıyorum.  </st></p>
			<p>  </p>
			<p><st c="691">Bütün arkadaşlarımın sevgilisi sen ol istersen. </st><st c="739">Gözümü açar açmaz elime telefonu alayım her sabah. </st><st c="790">Hepsi seninle bir fotoğrafını paylaşmış olsun, kiminin boynuna sarıl, kiminin elini tut, kimine dudak bük. </st><st c="897">Yeter ki göreyim seni. </st><st c="920">Hepsine tek tek kalpler bırakayım diyeceğim ama bende kalp malp bırakmadın Muazzez.   </st></p>
			<p>  </p>
			<p><st c="1004">Apar topar, kaçar gibi, evden çıkayım sabahları. </st><st c="1053">Bu evde sana âşık kimse yok nasılsa, ben bile yokum. </st><st c="1106">Beni, giderken çöp gibi kapının önüne koydun Muazzez hatırlasana. </st><st c="1172">Günler sonra Hakkı, tiksinerek tutup kaldırdı beni. </st><st c="1224">Oradan oraya sallanırken Hakkı’nın ellerinde, gözyaşlarım hep sapsarı yerlere aktı. </st><st c="1308">Apartmandan topladığı çöplerin arasına attı beni tiksinerek. </st><st c="1369">“Leş gibi âşık olmuşsun” dedi. </st><st c="1400">O gün düşündüm, keşke Hakkı da sana âşık olsa mesela, ikimiz sokak merdivenlerine oturup ağlasak gün boyu, bahçenin çimlerini gözyaşlarımızla sulasak. </st><st c="1551">Kıskanmak ne kelime Muazzez, acımızı hafifletmek maksat.  </st></p>
			<p>  </p>
			<p><st c="1608">Sabahları simit aldığım bıyıklı simitçi var ya hani, tam simit alırken, “Muazzez de sever simidi, en güzelini ona ayırıyorum, sana bunu vereyim” desin mesela. </st><st c="1767">O da sana âşık olsun, o da sevsin seni. </st><st c="1807">Yeter ki senden bahsetsin bana. </st><st c="1839">Oturup dizinin dibine, senin simidi nasıl sevdiğini dinleyeyim ondan. </st><st c="1909">Yere dökülen susamları tek tek toplayan kuşlar gibi, simitçinin ağzından çıkan kelimeleri toplayayım Muazzez. </st><st c="2019">Maksat, birileri acımı senin adınla beslesin.  </st></p>
			<p>  </p>
			<p><st c="2065">Otobüse binince “Kalk oradan, orası Muazzez’in yeri, şimdi gelecek” desin şoför. </st><st c="2146">Kendimi tutamağa asıp bekleyeyim gelmeni. </st><st c="2188">Otobüste herkes seni beklesin hatta. </st><st c="2225">Adını sayıklaya sayıklaya arkaya doğru ilerleyelim. </st><st c="2277">Son durağa kadar geleceksin umuduyla inmeyelim Muazzez, maksat, sensiz geçmeyen zamanı bölüşelim.  </st></p>
			<p>  </p>
			<p><st c="2375">İşyerinde patronun gönlündeki sen ol istersen. </st><st c="2422">Her gün işten kovsun beni, her gün yeniden başvurayım elimde tek kelimelik bir özgeçmişle. </st><st c="2513">Bütün bir ömrümü, bildiğim tüm geçmişimi tek kelimeye indireyim. </st><st c="2578">“Muazzez” yazayım özgeçmişime, times new roman, bold, italik. </st><st c="2640">Görür görmez işe alsın beni, sonra yeniden kovulayım, sonra yeniden ve yeniden... </st><st c="2722">Sensiz hiçbir işe yaramıyorum Muazzez, tiksindim kendimden.  </st></p>
			<p>  </p>
			<p><st c="2782">Derdime derman olsun diye gittiğim, kırk beş dakikası dünyanın parası olan terapistin de aklı sende olsun istersen. </st><st c="2898">Koltuğa bir o uzansın, bir ben uzanayım. </st><st c="2939">Terapistin bıraktığı yerden ben başlayayım, benim bıraktığım yerden terapist... </st><st c="3019">Mevcut psikolojik hastalıklar açıklamasın halimizi, derdimize derman aramak için kendini bilime versin Muazzez. </st><st c="3131">Bari aşkımız literatüre geçsin.  </st></p>
			<p>  </p>
			<p><st c="3163">Hepsine, bunların hepsine, seni sevme ihtimali bulunabilecek berbere, manava, halı sahadaki arkadaşlara, güvenlik görevlisine, muhtara, kargocuya, ışıklarda peçete satan adama varana kadar herkese Muazzez, herkese kin besleyeyim böyle. </st><st c="3399">Peşlerinde dolanayım; herkeste, her şeyde seni arayayım. </st><st c="3456">Sordukları her soruya Muazzez diyeyim, verdikleri her selamı Muazzez bileyim. </st><st c="3534">Elbet biri başıma bela olur, elbet biri geçirir yumruğunu, bir babayiğit çıkar bunların arasından alır canımı elbet. </st><st c="3651">Kendimi öldürecek dermanım yok Muazzez, özgürlük mü demiştin, buyur katilimi sen seç...  </st></p>
		</div>
	<div id="charCountTotal" value="3739"></div></body>
</html>
