<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-4</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-4" xml:lang="tr-TR">
		<div>
			<p>  </p>
			<p id="_idParaDest-4" xml:lang="en-GB"><st c="0">Vecdi Çiçek Açtı  </st></p>
			<p><st c="17">Allah taksiratını affetsin, bugüne kadar hiç görmediğimiz Vecdi Enişte’yi kaybettik. </st><st c="102">Enişteyi hiç görmemiş olsak da taksiratı hakkında hayli bilgi sahibiyiz. </st><st c="175">Hesabı öbür dünyada görülecektir elbet ama biz şahsen bu dünyada kalem kalem bütün taksiratı işledik. </st><st c="277">Hani bir yolu olsa da eldeki listeyi öbür dünyaya gönderebilsek, valla biz konuya bu kadar vakıf değildik dedirtecek kadar mebzul miktarda taksirat söz konusu.   </st></p>
			<p>  </p>
			<p><st c="437">Vecdi Enişte’nin elimizde bir tek fotoğrafı var. </st><st c="486">Pos bıyıklı, gür siyah saçlı, uzun kirpikli, jön bir Vecdi’ymiş gençliğinde, fotoğraf buna işaret ediyor. </st><st c="592">Çok ısrar edersek, Refiye Teyzem yatak odasından çıkartıp getirirdi fotoğrafı; gösterir, her seferinde başka bir şerefsizlik timsali hikâye anlatır, biraz gözyaşı döker, “Hayattaysa bana çektirdiklerinin beş beterini çeksin inşallah” der, fotoğrafı götürüp yerine koyardı.   </st></p>
			<p>  </p>
			<p><st c="865">Refiye Teyzem, annemin büyük ablası. </st><st c="902">Annem ve ondan hariç dört kız, iki oğlan daha var Vecdi Enişteme sövenler listesinde. </st><st c="988">Onların eşlerini ve çocuklarını da sayarsak kadro bir hayli kabarık. </st><st c="1057">Bayram yemeklerinin olmazsa olmazıdır bizim ailede; herkes toplanır, bayramlaşır, bütün enişteler bacanak şöyle, bacanak böyle diye muhabbete sarar. </st><st c="1206">Kahveler içilirken Refiye Teyzem açılışı yapar: “Allah belanı versin Vecdi” der ve saz elden ele bütün aileyi dolaşır. </st><st c="1325">Vecihe Ablam ve Sedat Abim içlerinden geçeni söyledikten sonra Refiye Teyzem, “Öyle demeyin yavrum, ne de olsa babanız, bugün çıkıp gelse, gene siz bakacaksınız” der. </st><st c="1492">Sedat Abim, “Hadi be sen de, ne babası, ne bakması” der ve böylece Vecdi Enişte’ye dair bayram programımız sonlanır. </st><st c="1609">Dedem bize kızınca “Vecdi” der, yani o derece küfür gibidir ismi dilimizde.  </st></p>
			<p>  </p>
			<p><st c="1685">Baştan Refiye Teyzemi vermeye pek gönüllü değilmiş dedem dinlediğim kadarıyla. </st><st c="1764">Fakat bu Vecdi’deki ikna kabiliyeti dillere destan, öyle böyle değil. </st><st c="1834">Daha kızı istemeye geldiklerinde “Baba!” diye sarılmış dedemin eline. </st><st c="1904">“Beş Adımda Etkili Kız İsteme” kitabı yazılsa, yazarı garanti Vecdi Enişte olurdu. </st><st c="1987">Dedeme diyor, Almanya’ya gitmek için sıraya girdim, orada bir fabrika istiyor beni, hususi istiyor, diyor. </st><st c="2094">Türk hükümetine “Vecdi Kartal’ı bilhassa istiyoruz” diye telgraf çekmişler diyor. </st><st c="2176">Çok iyi bir aylıkla başlayacağım. </st><st c="2210">Dört seneliğine anlaştım, dört sene çalışır, paramı kazanır gelirim; Refiye’yi yanıma aldıracağım bir seneye, diyor. </st><st c="2327">Ben oradan para gönderirim, siz buradan bize tarla alırsınız, benim anam babam yok, biliyorsunuz, siz benim babam yerindesiniz, biz çoluk çocuk dönünce, sizin aldığınız tarlaları hep beraber ekip biçeriz, falan diye döşüyor senaryoyu. </st><st c="2562">Kız istemeye diye gelip, konuyu çoluk çocuk Almanya’dan kesin dönüş yaptıkları bir sonuca bağlayınca, dedem de tüm bunlar sahiden yaşanmış hissine kapılıp, “Kızı aldı Almanya’ya götürdü, çocuk da yaptılar, bundan sonra kime verelim biz bu kızı” diye düşünüp vermiş Refiye Teyzemi. </st><st c="2843">Söz kesilmiş, duyurulmuş. </st><st c="2869">Düğün yapmaları gerekiyor tabii. </st><st c="2902">Vecdi demiş ki “Baba ben şimdi düğün yaparım yapmasına ama çok masraf, o parayla Refiye’ye bilezik alırız, yarın tarlalara traktör lazım, altın değerleniyor neticede, Almanya’dan dönünce traktörü alırız altınları satıp, düğün yapsak şimdi milleti doyur, sula, çalgısı, algısı, gelinliği, damatlığı... </st><st c="3203">Benim ettiğim masraf kadar sen de masraf edeceksin baba, paran cebinde dursun, bak geride yedi çocuğun daha var, hükümet bas bas bağırıyor, para yok” diye allem edip kallem edip bir muhtar nikâhıyla kapatmış işi; “Uygun Fiyata Nikâh Çözümleri” kitabının başlığını da atmış. </st><st c="3477">Nikâh dedemlerin evde kıyılmış, nikâhtan sonra herkes bekliyor ki bunlar kalkıp gitsinler. </st><st c="3568">Fakat oturdukça oturuyor Vecdi Paşa. </st><st c="3605">Dedem artık dayanamayıp soruyor, “Evladım, siz evinize gitmeyecek misiniz?” Bizimki, “Baba şimdi ben bir ev açarım bize, orada sorun yok, bütün evler bizim de, zaten Almanya’ya gideceğim, Refiye tek başına kalmasın evde, hırlısı hırsızı var, sizde kalır. </st><st c="3860">Hem anneme de yardım eder burda. </st><st c="3893">E, zaten benim Almanya işi eli kulağında, bugün yarın çağırırlar, boş yere kira vermeyelim şimdi, o zamana kadar sizde kalırız diye düşündüm, hık mık” derken seriyor postu dedemlerin eve. </st><st c="4081">E, çocuklar yeni evli, bunları şimdi salonda yatırmak olmaz deyip ilk kızına ve ilk damadına güzelim yatak odasını veriyor dedemle anneannem. </st><st c="4223">“Nasıl Daha Kolay İç Güveysi Olunur?” kitabının giriş bölümüne böylece başlıyor Uyanık Vecdi.   </st></p>
			<p>  </p>
			<p><st c="4317">Sonraki üç yıl boyunca ha bugün çağırırlar, ha yarın çağırırlar bunu Almanya’ya diye beklemiş bizimkiler ama arayan soran olmamış. </st><st c="4448">“Hani oğlum, bilhassa seni istiyorlardı, neden gitmiyorsun sen?” dediklerinde “Geçen gün haber geldi, işlemler aksamış, aman Vecdi Bey, sakın başka bir işe girme, biz seni bekliyoruz, sonra işten ayrılman sorun olur, az daha sık dişini dediler” diye oyalamış bizimkileri. </st><st c="4720">Ekmek dedemden, su anneannemden, geri kalan her şey Refiye Teyzemden sere sere yaşamış Vecdi Beyciğim evde.   </st></p>
			<p>  </p>
			<p><st c="4828">Burada müsaadenizle mikrofonu anneanneme uzatmak istiyorum, hissiyatını tam olarak nakledemiyorum çünkü:  </st></p>
			<p>  </p>
			<p><st c="4933">“Evde benim Refiye’den hariç dört kızım daha var, hepsi de yetişmiş genç kız. </st><st c="5011">Sabahtan akşama kadar evde bir enişte. </st><st c="5050">Kahveye de gitmez, sokağa da çıkmaz. </st><st c="5087">Ben böyle iyiyim der oturur dedenin minderine o gittikten sonra. </st><st c="5152">Kızlara tedbir koydum, enişteniz evdeyken ortalıkta görünmeyeceksiniz dedim. </st><st c="5229">Enişte hep evde, nereye saklansın yavrucaklar? </st><st c="5276">Bu Vecdi’deki göz de göz değil, Allah günah yazmasın, aslan gibi oturuyor minderin üstünde, kızlardan birini kapıverecek diye aklım çıkıyor Allah affetsin. </st><st c="5432">Selime’yi o sene ilk isteyene verdim. </st><st c="5470">Neyse ki hayırlı çıktı talibi. </st><st c="5501">Ama Allah biliyor ya, çok korktum Vecdi gibi çıkarsa, o da kalırsa üstümüze diye. </st><st c="5583">Selime’den hemen sonra Vesile’yi nişanladık. </st><st c="5628">Hep bu Vecdi yüzünden verdik kızları. </st><st c="5666">Hele Vesilemin kaderi... </st><st c="5691">Ah Vesilem ah...”  </st></p>
			<p>  </p>
			<p><st c="5709">Evliliklerinin ilk senesi Refiye Teyzem, hamile kalıyor, Sedat Abi dünyaya geliyor. </st><st c="5793">Dedem ve anneannem Refiye evlendi, bir boğaz eksildi evden diye düşünürken, iki boğaz daha ekleniyor. </st><st c="5895">Vecdi Beyciğimde hâlâ tık yok, çalışayım demek yok. </st><st c="5947">İkinci yıl, dedem kolundan tutup tarlaya götürüyor Vecdi’yi. </st><st c="6008">“Sen de benimle birlikte çalışacaksın” diyor. </st><st c="6054">“Al şu kazmayı küreği, hadi bakalım tarlaya.” “Şimdi baba” diyor bu, “ben seninle çalışırım, ne demek, başım üstüne, ama bir düşün eller ne der? </st><st c="6199">Koskoca Şaban Ağa, damadını öküz gibi çifte sürüyor, demezler mi? </st><st c="6265">Derler. </st><st c="6273">Senin köy dışında bir tarlan daha yok muydu, öyle duydum sanki. </st><st c="6337">Sen o tarlayı bana ver, ben ekip biçeyim, mahsulü de senin olsun, geliri de. </st><st c="6414">Çalışırım, hiç gocunmam. </st><st c="6439">Tek ne sana laf gelsin, ne bana” diyor, daha başka şeyler de eklemiştir garanti. </st><st c="6520">Nasıl ikna olduğunu dedemden dinleyelim:   </st></p>
			<p>  </p>
			<p><st c="6561">“Bu deyyus, bize geldi, yerleşti. </st><st c="6595">Evden dışarıya çıkmaz. </st><st c="6618">Ben çalışıyorum, hanım çalışıyor, kızlar, oğlanlar, yaşlarına bakmayıp çalışıyorlar. </st><st c="6703">Bunda bir numara yok. </st><st c="6725">Ver yesin, ört uyusun. </st><st c="6748">Götüreyim şunu tarlaya, çalıştırayım zorla dedim. </st><st c="6798">Koskoca Şaban Ağa, damadını çalıştırıyor, demezler mi, dedi. </st><st c="6859">Koskoca Şaban Ağa falan değilim, Şaban Ağa bile değilim, Şaban’ım. </st><st c="6926">Sabahtan akşama tarlada çift süren, eve ekmek yetiştiremeyen Şaban’ım. </st><st c="6997">Ama ikna oldum. </st><st c="7013">Hoşuma gitti. </st><st c="7027">Gitsin dedim, aşağıdaki tarlada çalışsın. </st><st c="7069">Oraya kavak dikelim dedik, onu bile başa çıkaramadık. </st><st c="7123">Boş duruyordu birkaç senedir, Vecdi eksin, hiç değilse evden savuşup gitsin, dedik. </st><st c="7207">Verdim tarlayı, fasulye ekeceğim dedi. </st><st c="7246">Gittim baktım, ekmiş. </st><st c="7268">İlerilere gitmedim, bak bak, tarlayı verdi, denetliyor, der diye. </st><st c="7334">Haysiyete önem veririz biz, çocuk itibar etmedik sanmasın dedim. </st><st c="7399">Ne bileyim pezevengin fasulyelerin arkasına kenevir ektiğini.”  </st></p>
			<p>  </p>
			<p><st c="7462">Önden bakınca fasulye tarlası, arka taraf komple kenevir. </st><st c="7520">Köylülerden biri fark ediyor, tarlaya sınırı var adamın. </st><st c="7577">Bir şey olur da benim tarlaya da sıçrar, pisipisine biz de gümbürtüye gitmeyelim diye arıyor jandarmayı, diyor “Şu şu kişiye ait, şu şu tarlada kenevir yetiştiriyorlar.” Jandarmaya aksiyon lazım zaten, olay yok. </st><st c="7789">Toplanıp geliyorlar tarlaya, baskın. </st><st c="7826">Hakikaten kenevir dolu tarla. </st><st c="7856">Vecdi’yi değil, dedemi buluyorlar tabii. </st><st c="7897">Dedem Vecdi’yi işaret ediyor, diyor ki bu adam ekti. </st><st c="7950">Vecdi “Ben ektim tamam ama sorun bakalım niye ektim? </st><st c="8003">Ben iç güveysiyim, tarla babamın. </st><st c="8037">Ek dedi, ektim. </st><st c="8053">Kendi kullanıyor, satmıyoruz, satsak eker miyim hiç komutanım. </st><st c="8116">Asla. </st><st c="8122">Kendi tarlası, kendi kullanacak, bir şey olmaz diye düşündüm, ektim. </st><st c="8191">Saflığıma geldi komutanım. </st><st c="8218">Bir daha asla” diyor. </st><st c="8240">Böylece çıkıyor işin içinden “Beş Cümlede İftira Atma Sanatı”nın yazarı Vecdi Kartal. </st><st c="8326">İzin belgesi almadan kenevir yetiştiriciliği yaptığı için adli para cezasına çarptırılıyor dedem, bu bir. </st><st c="8432">Tarladaki kenevirin imhası gerekiyor, imha masrafları kanun gereği dedeme yükleniyor, bu iki. </st><st c="8526">Münhasıran kendi kullanımı için ihtiyaç duyduğu esrarı elde etmek amacıyla kenevir ekimi yaptığı suçlamasıyla bir yıldan üç yıla hapis cezasıyla yargılanıyor dedem, bu üç. </st><st c="8698">Neticede damadı evde oturmasın dışarı çıksın diye tarlayı damada veren dedem, kendisi içeri giriyor ve bir yıl hapis yatıyor.  </st></p>
			<p>  </p>
			<p><st c="8824">O bir yılda neler oluyor, bunu Refiye Teyzemden dinleyelim:  </st></p>
			<p>  </p>
			<p><st c="8884">“Sedat bir yaşında ya var ya yok. </st><st c="8918">Babamı alıp götürdüler, eldeki para cezaya gitti, zaten doğru dürüst paramız yok. </st><st c="9000">Evde çoluk çocuk, sefil. </st><st c="9025">Annem ağlayıp duruyor bütün gün. </st><st c="9058">Ağlamayıp ne yapacak, hepimiz ağlıyoruz. </st><st c="9099">Vecdi dışında herkes sefil. </st><st c="9127">O hâlâ ‘Babam böyle bir şeyi nasıl yaptı, nasıl inandım ben ona, az kalsın ben de giriyordum hapse’ deyip duruyor. </st><st c="9242">Kendi inandı, bizi de inandıracak. </st><st c="9277">Nitekim Vesile’nin nişanlısını inandırdı. </st><st c="9319">Oğlanın ana babası, babam içeri girdi, bir de esrarkeş çıktı diye attılar Vesile’nin nişanını. </st><st c="9414">Kolay iş değil köy yerinde nişanı atılmak. </st><st c="9457">Bak elli yaşına girdi Vesile Teyzen hâlâ bekâr. </st><st c="9505">İsteyen olmadı, isteyen olmayınca kız verilmiyor buralarda. </st><st c="9565">Babam hapisten çıkana kadar bizi idare etsin diye, tarlalardan birini içindeki mahsulüyle sattık o yaz. </st><st c="9669">Bedavaya gitti. </st><st c="9685">Vecdi yüzünden. </st><st c="9701">Üç tarlamız vardı, birini o sene sattık, biri kenevirli tarla, adı çıktı. </st><st c="9775">Babam ben o tarlaya bir şey ekmem, satıp parasını da yemem, uğursuz o tarla, gözden çıkarttım, yok bilin, dedi. </st><st c="9887">Uğursuz olan Vecdi aslında ama işte, evlat belasına bir şey diyemedi babam. </st><st c="9963">Neticede kızının kocası, torununun da babası. </st><st c="10009">O sene olmayacak şey oldu, bir de Vecihe’ye hamile kaldım. </st><st c="10068">Kahrımdan öldüğüm bir yıldır babamın hapse girdiği yıl. </st><st c="10124">Ailemizin başına gelen her şeyden kendimi mesul tuttum. </st><st c="10180">Ben o şerefsizle evlenmeseydim, bunların hiçbiri olmazdı, dedim ama ben istemedim ki evlenmeyi, beni de babam verdi. </st><st c="10297">Yoksa tanımam etmem Vecdi’yi.”  </st></p>
			<p>  </p>
			<p><st c="10328">Dedemin hapisten çıkmasına birkaç ay kala, şans eseri, cidden şans eseri, sıra geliyor Vecdi Enişte’ye. </st><st c="10432">Topluyor valizini, ben Almanya’ya gidiyorum, diye çıkıyor evden. </st><st c="10497">Tarla parasından da tırtıklıyor. </st><st c="10530">Yanımda bulunsun, ilk ay şimdi gurbet elde zor yaşarım, sonra zaten yüksek maaş alırım, hepinize bakarım diyor. </st><st c="10642">Mark olarak mı göndereyim size, Türk parası mı olarak mı diyor demokrasisine yandığım. </st><st c="10729">Alıyor parayı, basıp gidiyor. </st><st c="10759">Sonraki beş yıl, Vecdi’siz, sorunsuz, kısmen dertsiz bir hayat. </st><st c="10823">Yokluğu, fakirliği, hastalığı dertten saymıyor bizimkiler, tek Vecdi olmasın, gerisini hallederiz psikolojisindeler.  </st></p>
			<p>  </p>
			<p><st c="10940">Beş yıl sonra çat kapı çıkıp geliyor Vecdi, elinde iki valizle. </st><st c="11004">Beş sene boyunca arayıp sormamış, tek bir haber yok, mektup yok, Vecihe ve Sedat dışında Vecdi’yi soran da yok ama çıkıp geliyor işte. </st><st c="11139">Valizden çikolatalar çıkıyor, içi ballı şekerler, dedeme sigara getiriyor, anneanneme kumaş, evdeki herkese hediyeler. </st><st c="11258">Kimsenin yüzü gülmüyor çocuklar dışında. </st><st c="11299">Dedem tam “Nerdesin lan sen yıllardır?” diye dikleneceği sırada, “Neden mektuplarıma hiç cevap vermediniz, neden evlatlarımdan mahrum bıraktınız beni, ben gurbet elde bir başıma onların hasretiyle yanıp tutuşurken, siz burada benim evlatlarımı bile bile babasız bıraktınız” diye üste çıkıyor zeytinyağı Vecdi. </st><st c="11609">“Senden hiç mektup gelmedi ki?” diyebiliyor sadece dedem. </st><st c="11667">“Okudun mektupları da göstermedin Refiyeme, mektupla yolladığım markları cukkaladın di’mi, esrar aldın kendine, değil mi ki karımın babası, değil mi evlatlarımın dedesisin sesimi çıkartmıyorum, şükret ki Refiyemi çok seviyorum...” diye üste çıkıp bir de tepiniyor dedemin üstünde. </st><st c="11948">Bizimkilere iki sene gibi gelen bir üç hafta geçiriyor evde, sıdkını sıyırıyor insanların.   </st></p>
			<p>  </p>
			<p><st c="12039">Bir akşam ağzından baklayı çıkartıyor Vecdi, giderken ailemi yanımda götüreceğim, diyor. </st><st c="12128">Düşünüyor dedem, Vecdi şerefsizdir ama aile birliği de her şeyden önemlidir, götürsün, çocuklar babalarıyla büyüsünler, diye karar veriyor ve “Götürebilirsin” diyor. </st><st c="12294">Zaten soran da yok. </st><st c="12314">Adamın nikâhlı karısı ve öz çocukları. </st><st c="12353">Refiye Teyzemin işlemlerini başlatıyor, hazırlamış zaten her şeyi önceden. </st><st c="12428">Fakat çocuklar için herhangi bir muamele yok. </st><st c="12474">Soruyor Refiye Teyzem, “Peki çocuklar?” “Onları” diyor, “bu yıl kabul etmiyor Alman hükümeti, onlar seneye gelecekler.”  </st></p>
			<p>  </p>
			<p><st c="12594">Bu bölümde müsaadenizle mikrofonu Sedat Abime uzatalım:  </st></p>
			<p>  </p>
			<p><st c="12650">“Babamı biz hiç hatırlamıyorduk. </st><st c="12683">Vecihe de ben de çok küçükmüşüm gittiğinde. </st><st c="12727">Baba kim, diye sorduğumuzda annem bir fotoğraf çıkartıp gösterirdi, ama yine de biz dedemi baba bilirdik. </st><st c="12833">O fotoğraftaki adamın babam olduğuna inanmazdım. </st><st c="12882">Annem, teyzemler, dayımlar baba diyorlar ya dedeme, biz de öyle derdik. </st><st c="12954">Bir gün bir adam geldi eve. </st><st c="12982">‘Bu senin baban’ dediler. </st><st c="13008">Öyle karşıdan durup baktığımı hatırlıyorum. </st><st c="13052">Bize çikolata getirmiş, o zamana kadar hiç böyle bir şey yememişiz. </st><st c="13120">Anladım ki baba tatlı bir şeymiş. </st><st c="13154">Ama sonra annemi aldı gitti. </st><st c="13183">Babasızdık, bir de anasız kaldık. </st><st c="13217">Anneanneme anne dedim ben, annem olmadığını bile bile. </st><st c="13272">Hâlâ öyle diyorum, başkasına alışamıyor dilim. </st><st c="13319">Annem üzülüyor biliyorum ama alışmışız bir kere. </st><st c="13368">İlkokula başladım ben o sene, anasız. </st><st c="13406">İlkokulu bitirdim, anasız. </st><st c="13433">O beş yıl, annem yok, babam yok. </st><st c="13466">Vecihe’yle ikimiz yorganın altına girip ağlardık. </st><st c="13516">Biz de gideceğiz, annem bizi bırakmaz, der kandırırdım Vecihe’yi. </st><st c="13582">Ama gidemedik, sonra annem geldi.”  </st></p>
			<p>  </p>
			<p><st c="13617">“Yirmi Bir Günde İnsan Hayatının İçine Sıçma” akımının öncülerinden Vecdi Kartal, hiç gelmeseymiş daha iyiymiş diyeceğimiz o üç haftalık iznin sonunda Refiye Teyzemi almış gitmiş; iki evladına annesiz bir çocukluk yaşatmış. </st><st c="13841">Teyzem hep “Ben o Almanya’da ölmedim ya, daha da ölmem” der. </st><st c="13902">Gidince çalışmayı bırakmış bu Vecdi, teyzemi fabrikada çalıştırmış, izin günlerinde oturdukları apartmanın temizliğini yaptırmış, geceleri Türklerin çalıştırdığı restoranlarda bulaşık yıkatmış. </st><st c="14096">“Yasaktı Almanya’da böyle şeyler, ama yasak masak dinlemezdi bu Vecdi; Almanya’yı bile karıştırdı” diye anlatır o günleri teyzem. </st><st c="14226">Dil bilmediği için hiç kimseye derdini anlatamadığına mı yansın, it gibi çalıştığına mı, memleketini özlediğine mi, evlatlarının hasretiyle yandığına mı? </st><st c="14380">Hayatının en çaresiz, en yalnız, en yorgun beş yılını geçirmiş ve bir gün canına tak edip atmış fabrikadaki makinelerden birinin altına kendini. </st><st c="14525">Nasıl bezdiyse hayattan artık, gözü bir şey görmüyormuş. </st><st c="14582">Ana babası var ama arayamıyor. </st><st c="14613">Evladı var ama göremiyor, bakamıyor. </st><st c="14650">Hayvan gibi her işe koşuyor Vecdi, teyzemi ama cebinde bir kuruş parası yok. </st><st c="14727">En son... </st><st c="14737">Durun, bu kısmı Refiye Teyzemden dinleyelim:  </st></p>
			<p>  </p>
			<p><st c="14782">“En son, o bulaşık yıkamaya gittiğim lokantalardan birinde, lokantanın sahibi geldi. </st><st c="14867">Geç vakit. </st><st c="14878">Mutfakta bir ben varım, bir de bir aşçı. </st><st c="14919">Aşçıya kaş göz etti, çıktı dışarı. </st><st c="14954">Bana yanaştı adam. </st><st c="14973">Tezgâhta bıçaklar var, çektim birini. </st><st c="15011">Dedim ‘Yaklaşma sokarım bıçağı.’ Yapabilir miydim bilmiyorum ama yapardım herhalde. </st><st c="15095">Adam geri çekildi, mutfaktan çıktı. </st><st c="15131">O an diyorum, inşallah Vecdi beni almaya erken gelir, alır götürür beni. </st><st c="15204">Kendimi mutfaktan dışarı zor attım. </st><st c="15240">Bir baktım ki adamla ikisi oturmuş bira içiyorlar. </st><st c="15291">O adamla Vecdi’nin bakışlarını hiç unutmuyorum, anladım ki haberi vardı Vecdi’nin. </st><st c="15374">O günün sabahında işe gittim, gözlerim kan çanağı. </st><st c="15425">Büyük büyük makineler var fabrikada, bize her gün anlatıyorlar, şuraya dikkat edin, buraya dikkat edin, buraya yaklaşmayın, diye. </st><st c="15555">Yaklaşmayın dedikleri yerde attım kendimi makinenin altına. </st><st c="15615">Vatanımı kaybetmişim, anamı babamı kaybetmişim, evlatlarımı kaybetmişim, bari namusumu kaybetmeyeyim, dedim.”   </st></p>
			<p>  </p>
			<p><st c="15725">Hikâyenin evvelinden anlayacağınız üzere ölmemiş Refiye Teyzem, hatta hayata yeniden bağlanmış o kazadan sonra. </st><st c="15837">Alman hükümeti tedavi ettirmiş teyzemi, ülkesine geri göndermiş, bir de maaş bağlamış üstelik. </st><st c="15932">Körün istediği bir göz, Allah vermiş iki göz. </st><st c="15978">Vecdi Almanya’da kalmış, böylece ondan kurtulduğunu sanmış teyzem. </st><st c="16045">Geldiğinde otuzlu yaşlarında, bir bacağı topal, dünyanın yükünü sırtlamış bir anne bulmuş çocukları karşılarında. </st><st c="16159">Gerisini Vecihe Ablamdan dinleyelim:  </st></p>
			<p>  </p>
			<p><st c="16196">“Annem geldi ama, tekerlekli sandalyeyle geldi. </st><st c="16244">Bilmiyorum ki, o nasıl bir şey. </st><st c="16276">Hiç görmedim daha önce tekerlekli sandalye. </st><st c="16320">Boyu tam boyumca, o oturduğu için. </st><st c="16355">Herhalde dedim, araba gibi bir şey bu. </st><st c="16394">Bunu sürerek gelmiş Almanya’dan. </st><st c="16427">Göz göze duruyoruz öyle, ‘Gel kucağıma otur’ dedi annem. </st><st c="16484">Çıkıp oturdum kucağına. </st><st c="16508">Belki bacağı acımıştır ama ses etmedi. </st><st c="16547">Sarıldık, öptü beni. </st><st c="16568">‘Anne oyun oynayalım mı?’ dedim. </st><st c="16601">Hep bugünü beklemişim. </st><st c="16624">‘Olur’ dedi, ‘oynayalım. </st><st c="16649">Ne oynayalım yavrum söyle?’ dedi. </st><st c="16683">‘Kovalanbaç’ dedim. </st><st c="16703">‘Ben kaçayım, sen beni kovala, ama koşarak...’ Ağlamaya başladı sonra annem. </st><st c="16780">Çok ağladı.”  </st></p>
			<p>  </p>
			<p><st c="16793">Sonra Refiye Teyzem, Almanya’da bağlanan aylıkla büyütmüş çocuklarını. </st><st c="16864">Bacağı var, ama yürüyemediği için bacaksız kalmış. </st><st c="16915">Kocası var, ama ortada olmadığı için yarı dul kalmış. </st><st c="16969">Günün birinde çıkıp gelen bir adam var. </st><st c="17009">Kızını bekârım diye kandırıp kaçıran, sonra da iki çocuk yapan Vecdi’nin boşanıp boşanmadığını teyit etmek için teyzemi bulmaya geldiği günleri ve o olayları, başka bir kadının mahremi olması dolayısıyla tafsilatlı anlatmıyorum. </st><st c="17238">Anladınız siz “Birden Fazla Kadınla Ahlaksız Yaşam” isimli bestseller kitabın müellifinin kim olduğunu.  </st></p>
			<p>  </p>
			<p><st c="17342">Kendisinden bu son darbesiyle kurtulduğunu sanmış bizimkiler, peşine de düşmemişler. </st><st c="17427">Peşine düşmeyi geç, adını bile anmamışlar, akıllarından geçirmemeye çalışmışlar. </st><st c="17508">Olayların üzerinden yirmi yıl falan geçip de yaşananlar gülerek anlatılmaya başlanınca biz de duymaya başladık Vecdi Enişte’yi. </st><st c="17636">Acıyı çekerken çekiyorsun, anlatırken gözyaşların senden önce konuşuyor. </st><st c="17709">Yıllar içinde alışıyorsun, her geçen gün daha çok alışıyorsun. </st><st c="17772">Bir zaman sonra başkasının hikâyesi gibi anlatmaya başlıyorsun, sanki sen yaşamamışsın, sanki sen çekmemişsin gibi.   </st></p>
			<p>  </p>
			<p><st c="17888">Geçen ay Vecdi Enişte’yi kaybettiğimizi Refiye Teyzeme bir telefonla bildirmiş Alman hükümeti. </st><st c="17983">Alman hükümeti işi gücü yokmuş gibi, Almanya’daki Vecdileri takip ediyor böyle. </st><st c="18063">Öleni postalıyor. </st><st c="18081">Bizimkini de böyle postaladı. </st><st c="18111">Haber tüm aileye bomba gibi düştü. </st><st c="18146">Dedem “Ölmemiştir o, yalandır, bu da dalaveredir, gözümle görmeden inanmam” dedi. </st><st c="18228">Anneannem “Almayalım cenazesini, kalsın ortada” dedi. </st><st c="18282">Yufka yüreklilerin bir tanesi Refiye Teyzem, “Benim cenazesini görecek takatim yok, ama değil mi ki çocukların babası, alıp defnetmek gerekir, insanlık bizde kalsın” dedi. </st><st c="18454">Vesile Teyzem “Onun yüzünden evde kaldım” diye ağlamaya başladı. </st><st c="18519">Ortalık bir anda yine Vecdi’ye küfredenler kulübüne dönüştü. </st><st c="18580">Dedem “Ölmemiştir ama öldüyse, ölünün arkasından konuşulmaz, kendinize gelin” dedi, susturdu cemaati. </st><st c="18682">Neticede gidip alma kararına varıldı; Sedat Abim, iki dayım ve babam cenazeyi teslim almak için İstanbul’a gittiler.   </st></p>
			<p>  </p>
			<p><st c="18799">Yeri gelmişken babamdan da azıcık bahsedeyim isterim. </st><st c="18853">Ya da durun kendisi bahsetsin:  </st></p>
			<p>  </p>
			<p><st c="18884">“Ben ailenin ikinci damadıyım. </st><st c="18915">Benim dışımda üç damat daha var, bir baldızım evlenmedi, bir de işte Vecdi var. </st><st c="18995">Onu damattan saymıyoruz, onu hatta insandan saymıyoruz. </st><st c="19051">Bu Vecdi hepimizin önünü açmış bir adamdır. </st><st c="19095">Onun yaptıkları karşısında bizim hiçbir vukuatımız göze çarpmamıştır. </st><st c="19165">Sonuçta hepimizin biraz içki, biraz kumar, hani ne bileyim, birkaç çapkınlık davası olmuştur ama hepsine ‘olur o kadar’ deyip geçtiler. </st><st c="19301">Neticede hepimiz insanız ve hiçbirimiz Vecdi değiliz. </st><st c="19355">Cenazeyi almaya giderken konuştuk. </st><st c="19390">Eğer yaşıyorsa ve bu da oyunsa ne yaparız, dedik, sonunda hepimiz Vecdi’yi öldürme kararında birleştik.”  </st></p>
			<p>  </p>
			<p><st c="19495">Gerçekten ölmüş Vecdi Kartal. </st><st c="19525">Bizimkiler doblonun arkasına yükleyip de getirdiler tabutu. </st><st c="19585">Şimdi burada tabuttan uzun uzun bahsedeceğim, ama bırakayım tabut konuşsun. </st><st c="19661">Çünkü tabut, karşıdan bakınca konuşuyor, o derece güzel:  </st></p>
			<p>  </p>
			<p><st c="19718">“Almanya’dan geldim ama dilinizi biliyorum çünkü Muğlalıyım. </st><st c="19779">Maunum, kulplarım pirinç, içim dışım vernikli. </st><st c="19826">Muğla’da üretildim, Almanya’ya ihraç edildim. </st><st c="19872">Tek kullanımlık tabutum ben, öyle diğerleri gibi içine yatır-göm, yatır-göm bir durumum yok yani. </st><st c="19970">Transfer tabutu diyor Almanlar bize. </st><st c="20007">İşte başka memleketlere mevta gönderirken kullanıyorlar. </st><st c="20064">E boş tabutu geri göndermek de tabut parası kadar olacağından, tabut gittiği yerde kalıyor, artık sonumuz ne olur bilinmez. </st><st c="20188">Ben şahsen hep bir Norveçli falan taşırım diye hayal etmiştim. </st><st c="20251">Nedense o insanlara karşı ayrı bir ilgim var. </st><st c="20297">Fakat gele gele Vecdi geldi. </st><st c="20326">Bizde derler hep, taşıdığın insanın günahına göre ağırlık çöker üstüne. </st><st c="20398">Yemin ederim Vecdi gâvur ölüsü gibi oturdu içime. </st><st c="20448">Anladım bunun ne mal olduğunu da, işte taşımam diyemiyorsun. </st><st c="20509">Kimin omuzlarında taşındığın da önemli tabii. </st><st c="20555">Vecdi’yi almaya gelenlerde gram keder yoktu. </st><st c="20600">Çimento çuvalı gibi attılar beni de Vecdi’yi de doblonun arkasına. </st><st c="20667">Dedim başlangıcımız böyleyse, sonumuz hayır olsun inşallah.”  </st></p>
			<p>  </p>
			<p><st c="20728">Vecdi Enişte gelince dedemlerin iç avluya getirdiler tabutu. </st><st c="20789">Herkes sus pus. </st><st c="20805">“Baktınız mı?” dedi dedem, “ne var tabutun içinde?” Hepsi kafa salladı almaya gidenlerin. </st><st c="20895">Dedem “Bismillahirrahmanirrahim” deyip araladı tabutu. </st><st c="20950">“Ölü gibi” dedi dedem, “inşallah öyledir.” Herkes cümleten “İnşallah” dedi. </st><st c="21026">Refiye Teyzem tabutu açıp kapattı. </st><st c="21061">Fakat tabut da tabuttu hani. </st><st c="21090">Maun, vernikli, cayır cayır yanıyor. </st><st c="21127">Kulplar falan birinci sınıf. </st><st c="21156">Biz daha bu zamana kadar böyle kulp görmemişiz. </st><st c="21204">Herkesin gözü ister istemez tabutta kaldı. </st><st c="21247">“Bizim tarla parasıyla kendine tabut yaptırmış” dedi anneannem. </st><st c="21311">Vecdi’ye sövenler alayı, hep bir ağızdan yeniden başladı. </st><st c="21369">Dedem, “Ölünün arkasından konuşulmaz, günahtır” dese de “arkasından konuşmuyoruz, yüzüne söylüyoruz baba” deyip devam ettiler kaymaya. </st><st c="21504">Kızkurularının en kederlisi Vesile Teyzem, “Yalnız tabut da tabut ha, insanın Vecdi Enişte’yi çıkarıp kendi yatası geliyor” dedi. </st><st c="21634">Tövbe de’ler, ağzından yel alsınlar havada uçuştu bir süre. </st><st c="21694">İçimizdeki en aklıselim insan olan annem, “İyi de dedi, defin işleri var. </st><st c="21768">İmamı çağırmak lazım. </st><st c="21790">Sala verdirelim. </st><st c="21807">Biraz da ağlamaklı gözükün canım. </st><st c="21841">Bu ne el âleme karşı. </st><st c="21863">Millet bilmez bu Vecdi’den ne çektiğimizi, cenazeleri var ama bir zil takıp oynamadıkları kaldı, derler. </st><st c="21968">Hadi Refiye, hadi bacım, ağlayın siz biraz” diye zorlu görevi attı Refiye Teyzemle çocuklarına. </st><st c="22064">Başta zorlansa da, çektiklerini anlatmaya başladı, Almanya’da olanları falan. </st><st c="22142">Baktık iyi gidiyor, biz de gaza getirdik. </st><st c="22184">İyice coştu. </st><st c="22197">“Bunun yüzünden gün yüzü görmedim, evlenemedim, kurudum kaldım baba evinde” diye Vesile Teyzem de topa girdi. </st><st c="22307">Baktık, sanki ölen bunun kocası, tabutun önünde ağlıyor. </st><st c="22364">Anneannem tarlaya ağladı, dedem hapse girdiğine, Sedat’la Vecihe babasızlığına; ben bile tutamadım kendimi. </st><st c="22472">Zaten sevgilimden yeni ayrılmışım, acım taze, Vecdi bahanem oldu. </st><st c="22538">İmam geldiğinde hepimizi çeşitli köşelerde ağlarken buldu. </st><st c="22597">“Başınız sağ olsun” dedi, “Sağ ol dedik, dostlar sağ olsun.” “Allah sizlere uzun ömür versin” dedi, “Amin” dedik. </st><st c="22711">Bütün aile hep birlikte ağlayınca salaya gerek kalmadı, sesimiz göğü tuttu. </st><st c="22787">Konu komşu akın akın gelmeye başladı. </st><st c="22825">İçlerinden biri “Doktor çağıralım, birer sakinleştirici yapsınlar, perişan halde insancıklar” dedi. </st><st c="22925">Eminim hepimiz içimizden “Yok devenin nalı” dedik. </st><st c="22976">Babam “Atsınlar acılarını, yaşasınlar. </st><st c="23015">İçlerine atarlarsa daha fena, sonra çıkacağına şimdi çıksın” diye geri çevirdi doktor teklifini.   </st></p>
			<p>  </p>
			<p><st c="23112">Öyle böyle defnettik cenazeyi. </st><st c="23143">Eve geldik, helva kavurdu annemler. </st><st c="23179">“Helva masrafını da bize taktı rahmetli” dedi annem servis tabaklarını söylene söylene doldururken. </st><st c="23279">Tam tatava bitti, herkes dağıldı derken imam geldi, tekrar. </st><st c="23339">Bu kısmı imamdan dinleyelim:  </st></p>
			<p>  </p>
			<p><st c="23368">“Köy camisine iki sene önce atandım. </st><st c="23405">Güzel memleket, sevdim; cemaati de iyi, pek işleri yok namazla niyazla. </st><st c="23477">Tarladalar bütün gün, ben de ezanı okuyup eve dönüyorum. </st><st c="23534">Cumadan cumaya geliyorlar camiye. </st><st c="23568">Yeterli. </st><st c="23577">Çalışmak da ibadet. </st><st c="23597">Fakat ölüsü çok oluyor köyün. </st><st c="23627">300 hanelik köyde, iki senede 300 kişi yıkamışımdır. </st><st c="23680">Memleketin dört bir yanına dağılmışlar. </st><st c="23720">Âdetleri var, öleni illa köye gömüyorlar. </st><st c="23762">Ne olacaksa! </st><st c="23775">Öldüğü yerde gömülsün işte, ne bu toprak merakı anlamadım ki. </st><st c="23837">Hafta sekiz, gün dokuz buyrun cenaze namazına. </st><st c="23884">Köyün de bir tane tabutu var, asırlık. </st><st c="23923">İçi hep tahtakurusu oyuğu. </st><st c="23950">Şaban Ağa’nın damadı Vecdi Kartal ölünce, Almanya’dan tabutla gönderdiler. </st><st c="24025">Ama ne tabut! </st><st c="24039">İnsanın ölesi geliyor. </st><st c="24062">Cenaze evine geldim mezarlıktan dönünce. </st><st c="24103">Dedim ‘Tabutu camiye bağışlayın, kullanalım, camininki çok eski.’ Ne yapacaklar zaten tabutu? </st><st c="24197">Saklanacak eşya değil. </st><st c="24220">Fakat rahmetlinin karısı fırladı içerden. </st><st c="24262">‘O tabut bana lazım, katiyen vermem’ dedi. </st><st c="24305">Öyle hışımla çıktı ki, ikileyemedim teklifimi. </st><st c="24352">Acı insanı perişan ediyor. </st><st c="24379">Ne dediğini bilmiyor insan acıdan, yoksa ne yapacak tabutu evde?”  </st></p>
			<p>  </p>
			<p><st c="24445">İmam gittikten sonra herkes Refiye Teyzeme baktı soru dolu gözlerle. </st><st c="24514">Sedat Abimle Vecihe Ablamı da aldı yanına, “Dur yav ne olur, nereye, anne dur” falan dinlemeden caminin yolunu tuttu. </st><st c="24632">Biraz sonra baktık ki omuzlamışlar boş tabutu, geliyorlar. </st><st c="24691">“Şöyle gölgeye koyalım, hah, duvarın dibine doğru” dedi, bahçe duvarının önüne yerleştirdi tabutu. </st><st c="24790">Kapağını açıp duvara dayadı. </st><st c="24819">Çiçek saksılarını tek tek taşıyıp boşalttı içine. </st><st c="24869">Kimse dokunmadı teyzeme. </st><st c="24894">Hem ağladı, hem çiçek dikti tabutun içine. </st><st c="24937">Vesile Teyzem yardıma gitti, ikisi birlikte hem ağladılar hem diktiler. </st><st c="25009">İşi bitince “Bari öldüğünde bi boka yarasın canına yandığımın adamı” dedi Refiye Teyzem ellerini yıkamak için çeşmeye giderken...   </st></p>
			<p>  </p>
			<p><st c="25139">Vecdi’nin tabutu yıllardır orada duruyor; her yaz Vecdi Kartal, aile efradının gözleri önünde çiçek açıyor.   </st></p>
		</div>
	<div id="charCountTotal" value="25247"></div></body>
</html>
