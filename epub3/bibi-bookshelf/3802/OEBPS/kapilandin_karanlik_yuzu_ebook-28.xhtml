<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kapilandin_karanlik_yuzu_ebook-28</title>
    <meta http-equiv="Content-Type" content="text/html; charset=utf-8" />
  

</head>
  <body id="kapilandin_karanlik_yuzu_ebook-28" xml:lang="tr-TR">
		<div>
			<p><br /><br /><br /><br /><br /></p>
			<p id="_idParaDest-28"><st c="0">28   </st><br /><st c="4">Pembe Tişörtlü Marji</st></p>
			<p><br /></p>
			<p><st c="24">Güneş ışığı perde aralarından içeriye sızıp Mehtap’ın yüzünde gezinmeye başlamıştı. </st><st c="109">Zorlukla açtı gözlerini.</st></p>
			<p><st c="133">“Başım, başım...” diye mırıldandı. </st><st c="169">Gerçekten de dayanılmaz bir ağrı vardı başında. </st><st c="217">Dün gece olanları anımsadı birden. </st><st c="252">Evet, ayak seslerini, profesörün yanındaki adamın pis konuşmasını duymuştu ve en son hatırladığı yüzüne püskürtülen boğucu gazdı. </st><st c="382">Başındaki bu ağrı gazdan kaynaklanıyor olmalıydı, ama ya iğnenin içindeki saf su değilse? </st><st c="472">Bunu nasıl anlayacaktı? </st><st c="496">Kendi kendini test etse... </st><st c="523">Ama eğer sempati sinirleri son gaz çalışıyorsa anlayabilir miydi? </st><st c="589">Belki Marji anlayabilirdi. </st><st c="616">Ama ona da aynı şey yapıldığına göre, ikisi de birbirlerinde bir tuhaflık bulamayacaklardı. </st><st c="708">Ancak üçüncü bir kişi, onları yakından tanıyan üçüncü bir kişi anlayabilirdi.</st></p>
			<p><st c="785">“Başımın ağrıdığını hissediyorsam ve bundan yakınıyorsam demek ki aptallaşmadım,” dedi kendi kendine ve güldü. </st><st c="897">Odadaki aynada gülen aksiyle karşılaşınca bu kez ‘Başı ağrıyan insan güler mi, kesin aptalım’ diye düşünmeye başladı. </st><st c="1015">Acaba Marji ne haldeydi? </st><st c="1040">Hemen banyoya gidip yüzünü yıkadı ve oyalanmadan koridora çıkıp karşı odanın kapısını tıklattı. </st><st c="1136">İçeriden ses gelmiyordu. </st><st c="1161">Kaygılandı, profesör bir hata mı yapmıştı? </st><st c="1204">Kapının koluna bastırınca açık olduğunu anladı ve hemen içeri daldı. </st><st c="1273">Marji yatakta ölü gibi yatıyordu. </st><st c="1307">Korkuyla ayaklarına dokundu ve hissettiği sıcaklık içini rahatlattı. </st><st c="1376">Delikanlının başucuna yaklaştı.</st></p>
			<p><st c="1407">“Marji, Marji uyan.”</st></p>
			<p><st c="1428">Delikanlı yüzünü buruşturdu, anlaşılmaz bir şeyler söyledi.</st></p>
			<p><st c="1488">“Hadi Marji, yeni rolümüz için prova yapmalıyız, İsmail gelmeden hazır olalım.”</st></p>
			<p><st c="1568">Marji gözlerini açtı. </st><st c="1591">Sonra gerindi ve gülümseyerek baktı Mehtap’ın yüzüne.</st></p>
			<p><st c="1644">“Yeni bir güne uyanmak ne güzel, çok mutluyum bir tanem,” dedi.</st></p>
			<p><st c="1708">Mehtap gözlerini kocaman açarak baktı ona. </st><st c="1752">Bu cümle asla onun gibi birinin söyleyeceği türden değildi. </st><st c="1812">Ağlamaklı oldu birden.</st></p>
			<p><st c="1834">“Profesör bizi kandırmış. </st><st c="1861">Bizi gerçekten aptal yapmış!” dedi hıçkırarak.</st></p>
			<p><st c="1907">Delikanlı bastı kahkahayı.</st></p>
			<p><st c="1934">“Şaka yaptım, anlamadın mı?”</st></p>
			<p><st c="1963">Kandırıldığı için iyice sinirlenen Mehtap, yerden bir terlik alıp vurmaya başladı delikanlıya.</st></p>
			<p><st c="2058">“Geri zekâlısın, yemin ediyorum geri zekâlısın, ödümü kopardın.”</st></p>
			<p><st c="2123">Neyse ki konukevinin ince ve yumuşak terliği pek can yakacak cinsten değildi.</st></p>
			<p><st c="2201">“Tamam tamam, özür dilerim,” dedi Marji kendini terliğe karşı savunarak. </st><st c="2275">“Ama başım fena ağrıyor.”</st></p>
			<p><st c="2300">“Galiba bayıltıcı gaz yüzünden, benim de başım fena. </st><st c="2354">Eee, İsmail’e karşı nasıl rol yapacağız?”</st></p>
			<p><st c="2395">“Çok kolay, sürekli gülümseriz, iştahlı oluruz, her şeye aaa ne kadar güzelmiş diye bayılırız, fotoğraf makinesini daha sık kullanırız, alışveriş merkezinden çıkmak istemeyiz falan falan...”</st></p>
			<p><st c="2586">“Tamam,” dedi Mehtap, “giyim konusunda da biraz farklı takılalım bugün. </st><st c="2659">Pembe tişörtümü sen giy mesela...”</st></p>
			<p><st c="2693">Bu kez terliği kapıp Mehtap’ı kovalamaya başlayan Marji oldu.</st></p>
			<p><st c="2755">Kahvaltıya indiklerinde giyimleri gerçekten de her zamankinden daha çılgındı. </st><st c="2834">İkisi de en renkli, en uyumsuz giysileri geçirmişlerdi üstlerine. </st><st c="2900">Marji müzik çalarının kulaklığından gelen ritme bütün bedeniyle eşlik ediyor, dünyayı unutmuş gibi görünüyordu. </st><st c="3012">Mehtap da genelde makyaj yapmadığı halde o gün renklerle oynamaya karar vermişti. </st><st c="3094">Dudağını ve yanağını epeyce abartarak boyamış, annesini taklit eden üç yaşındaki kızlar gibi beceriksiz bir makyaj yapmıştı. </st><st c="3219">İsmail bu ikisini konukevinin kapısında gördüğünde önce şaşırdı, sonra güldü. </st><st c="3297">‘Profesör başarmış,’ dedi içinden.</st></p>
			<p><st c="3331">Bizimkiler rehberlerini görünce ona doğru koştular. </st><st c="3384">Mehtap sarılıp bir de kocaman öpücük kondurdu delikanlının yanağına. </st><st c="3453">Marji bu sululuktan hoşlanmasa da rol gereği tepki gösteremedi ve sineye çekti bu durumu.</st></p>
			<p><st c="3542">“Harikasınız çocuklar, bu güzel değişimi neye borçlusunuz bakalım?”</st></p>
			<p><st c="3610">“Kapiland insanı değiştiriyor,” dedi Mehtap, “bambaşka biri yapıyor.”</st></p>
			<p><st c="3680">Marji de başını eğmiş, ne desem diye kara kara düşünüyordu.</st></p>
			<p><st c="3740">“Sen ne dersin Hayri?” dedi İsmail ona.</st></p>
			<p><st c="3780">Marji duymazlıktan geldi ve kulaklıktan gelen müziğe bedeniyle eşlik etmeye çalıştı. </st><st c="3866">Eh, bu da bir cevap sayılırdı.</st></p>
			<p><st c="3896">İşlerin yoluna girdiğini düşünen İsmail keyifliydi.</st></p>
			<p><st c="3948">“Söyleyin bakalım, bugün nereyi gezmek istersiniz?”</st></p>
			<p><st c="4000">İşte bunun cevabını verebilirdi Marji.</st></p>
			<p><st c="4039">“Bir AVM’ye gidelim Smile. </st><st c="4067">Türkiye’ye giderken yanımızda götüreceğimiz havalı bir şeyler alalım.”</st></p>
			<p><st c="4137">“Ay, evet evet!” diye çırpındı Mehtap.</st></p>
			<p><st c="4176">İsmail, profesörün yarattığını sandığı bu sempatik zombilere gülerek baktı.</st></p>
			<p><st c="4252">“Tamam çocuklar tamam, buraya yakın Kapimall var. </st><st c="4303">Orayı dolaşabiliriz, harika bir yer.” </st></p>
			<p><st c="4341">Bir taksiye bindiler ve beş dakika sonra Türkiye’deki AVM’lerin beş katı büyüklüğünde bir yapının önünde indiler.</st></p>
			<p><st c="4454">Marji içi sıkılsa da ister istemez bir hayranlık ıslığı çaldı.</st></p>
			<p><st c="4517">“Vay be! </st><st c="4527">Bizimkiler cüce kalır bunun yanında.”</st></p>
			<p><st c="4564">İnsanlar sanki bir tapınağa özel bir gün için gelmişler gibi en güzel giysilerini giyip camlı büyük kapılardan dalıyorlardı içeriye. </st><st c="4698">Ellerini kollarını sallayarak enerjiyle girdikleri bu yapıdan torbalarla, paketlerle yorgun, doygun çıkıyorlardı. </st><st c="4812">Kredi kartları, ek banka kartları hafifliyor; borçlar, faturalar çoğalıyordu. </st><st c="4890">Bir dahaki sefere şimdiden hayaller kuruyorlardı. </st><st c="4940">O bir dahaki seferi yapabilmek için kredi alabilecekleri bir banka bulurlardı nasılsa. </st><st c="5027">Bankanın borçlarını kapatmak için ek işler de vardı, başkalarının köpeklerini gezdirmekten tutun, başkalarının yaşlısına bakmaya kadar bin bir türlü iş bulunabilirdi.</st></p>
			<p><st c="5193">Bizimkiler de yüzlerinde gülümseme maskesi ile girdiler büyük camlı kapıdan. </st><st c="5271">Güvenlik görevlisinin gülümseyen maskesine selam verdiler. </st><st c="5330">Işık içindeki geniş vitrinlere baktılar. </st><st c="5371">Kollarından çekerek bir o yana bir bu yana sürüklediler birbirlerini. </st><st c="5441">Kocaman bardaklarda türlü türlü kahveler içtiler. </st><st c="5491">Birbirlerinin ve kendi kendilerinin fotoğraflarını çektiler. </st><st c="5552">Çeker çekmez telefonlarından sosyal paylaşım sitelerine eklediler.</st></p>
			<p><st c="5618">Girdikleri bir mağazada ikisi de aynı tişörtten satın almıştı. </st><st c="5682">Tişörtlerin üzerinde </st><span><st c="5703">Mall of Kapiland</st></span><st c="5719"> yazıyordu. </st><st c="5731">İsmail’in biraz uzakta kravatlarla ilgileniyor olmasını fırsat bilen Marji, Mehtap’a fısıldadı.</st></p>
			<p><st c="5826">“Bizimkiler bu tişörtü üzerimde gördüklerinde </st><span><st c="5873">mala bak</st></span><st c="5881"> demezlerse neyim.”</st></p>
			<p><st c="5900">“Giymeyi düşünüyor musun, ben kesinlikle giymem ya da çamaşır suyuna batırır yazıyı yok eder, sonra giyerim.”</st></p>
			<p><st c="6010">İsmail yaklaşınca Marji eski havasına döndü.</st></p>
			<p><st c="6055">“İyi ki geldik buraya, kafa dağıtmaya birebir,” dedi.</st></p>
			<p><st c="6109">Mehtap biraz kaygıyla onayladı.</st></p>
			<p><st c="6141">“Evet, hem kafa hem para dağıtıyoruz. </st><st c="6180">Uçağa bindiğimizde cebimizde tek kuruş kalmamış olacak.”</st></p>
			<p><st c="6236">Marji’nin kolunu çimdiklemesiyle söylediği cümlenin hiçbir şeyi dert etmeyen, laylaylom yaşayan bir kızın ağzına yakışmadığını anladı. </st><st c="6372">Daha dikkatli olmalıydı. </st><st c="6397">Ama İsmail cümleyi duymuştu ve bu konuda söyleyeceği şeyler vardı:</st></p>
			<p><st c="6463">“Ekonomi böyle canlı kalır. </st><st c="6492">Sen tişört alacaksın, o para hiç bilmediğin birine ilaç parası olacak. </st><st c="6563">Ticaret, toplumu canlı kılar. </st><st c="6593">Biz Kapilandlılar hep inanmışızdır buna.”</st></p>
			<p><st c="6634">Marji bu tür söylemleri hatta daha acıklısını Türkiye’de duymuştu. </st><st c="6702">Paranın gerekli olduğunu savunan, para düzeniyle ayakta kalan böyle insanların hikâye uydurmakta üstlerine yoktu.</st></p>
			<p><span><st c="6815">“Bir sakız al, ekonomiye can ver!”</st></span></p>
			<p><st c="6850">Hikâyeler basit ve kısa, ama alışveriş rakamları uzun ve korkutucuydu. </st><st c="6922">Şu an içinde bulundukları merkeze de kimse sakız almak için gelmemişti. </st><st c="6994">Aslında alışveriş dışında başka şeyler için de geliyorlardı böyle yerlere. </st><st c="7069">Öyle ya, sinema var, buluşulacak arkadaşlar var. </st><st c="7118">Belki de yalnızca merkezin tuvaletini kullanmak için girenler de vardı. </st><st c="7190">Ama içeride ne oluyorsa oluyordu. </st><st c="7224">Sinemadan sonra bir de bakıyordunuz, elinizde bir torba. </st><st c="7281">Pırıl pırıl vitrinler mi aklınızı başınızdan alıyordu, yoksa o ışığın bizim bilmediğimiz gizli bir çekim gücü mü vardı? </st><st c="7401">Belki de mağazalardan dışarıya yansıyan müzik etkiliyordu. </st><st c="7460">Sanki birileri notaların arasından fısıldıyordu: Al sana yakışır, al bununla güzel olursun, al bununla güzel kokarsın, al bununla mutlu olursun, al bununla farklı olursun... </st><st c="7634">Ve mutlu olmak, farklı olmak için kendinizi kasanın karşısında para uzatırken buluyorsunuz. </st><st c="7726">Ama nedense fazla uzun sürmüyordu bu farklılık ve mutluluk. </st><st c="7786">Bir hafta sonra yeniden eski mutsuzluğunuzla vitrininin önünde duruyordunuz.</st></p>
			<p><st c="7862">“Şu çantalara da bakalım aşkım!”</st></p>
			<p><st c="7895">Mehtap’ın normalde asla söylemeyeceği bu cümleyle irkildi Marji. </st><st c="7961">Rolüne kendini iyice kaptırmış olan Mehtap sanki böyle olmaktan gerçekten hoşlanmaya başlamış gibiydi. </st><st c="8064">Bir an korktu delikanlı. </st><st c="8089">Ya böyle kalırsa? </st><st c="8107">Ya çantaydı, tokaydı, parfümdü diye AVM’lerde gezen saftirik bir kıza dönüşürse... </st><st c="8190">Marji elindeki markalı torbalarla aynada kendini görünce, kendinden de korktu. </st><st c="8269">Yok canım, böyle kalmazlardı herhalde. </st><st c="8308">Birkaç gün sonra dönüş uçağına bindiklerinde kuşlar gibi özgür olacak, kendileri gibi davranabileceklerdi. </st><st c="8415">Elinden tutup çekiştiren Mehtap’ın peşi sıra yürüdü. </st><st c="8468">İsmail de arkalarından memnun bir suratla geliyordu.</st></p>
		</div>
	<div id="charCountTotal" value="8520"></div></body>
</html>
