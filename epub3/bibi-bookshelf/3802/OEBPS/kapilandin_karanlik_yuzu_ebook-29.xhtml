<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kapilandin_karanlik_yuzu_ebook-29</title>
    <meta http-equiv="Content-Type" content="text/html; charset=utf-8" />
  

</head>
  <body id="kapilandin_karanlik_yuzu_ebook-29" xml:lang="tr-TR">
		<div>
			<p><br /><br /><br /><br /><br /></p>
			<p id="_idParaDest-29"><st c="0">29   </st><br /><st c="4">Şimdi Ödül Zamanı</st></p>
			<p><br /></p>
			<p><st c="21">O akşam İsmail, gözlerinin içi gülerek Sagar’a AVM gezisini olduğu gibi aktardı. </st><st c="103">Bir kamera gibi ne yaptılarsa, ne aldılarsa hepsini anlattı. </st><st c="164">Sagar teşekkür edip uğurladı onu ve doğruca Başkan Bud’ın odasına gitti.</st></p>
			<p><st c="236">“Çocuklar tam bir Kapilandlı olmuş. </st><st c="273">Döndüklerinde arkadaşlarına mutlulukla geçen bir gezi anlatacaklar.”</st></p>
			<p><st c="341">Bud keyifle yaslandı koltuğuna.</st></p>
			<p><st c="373">“Sonunda muradımıza erdik demek. </st><st c="407">Ne demişler; alışveriş merkezleri icat oldu, anarşistler kayboldu.”</st></p>
			<p><st c="474">Sagar, önceki gece yapılan işlemi anımsattı.</st></p>
			<p><st c="519">“Ama efendim, AVM etkisi değil ki… Profesör, çocukların sempati sinirlerine müdahale etmeseydi bu sonucu alamazdık.”</st></p>
			<p><st c="636">“Elbette öyle. </st><st c="652">Bak ne yapalım Sagar, bu çalışması için profesörü ödüllendirelim, ne dersin?”</st></p>
			<p><st c="729">“Gayet iyi olur efendim, ama ne adına ödül verelim? </st><st c="782">Herhalde çocukların kuşku sinirlerini öldürüp sempati sinirlerini tam gaz çalıştırdı diye veremeyiz.”</st></p>
			<p><st c="883">“Tabii ki öyle olmayacak Sagar. </st><st c="916">Bazen aklın duruyor senin. </st><st c="943">Bizim profesör senin için de uygun bir operasyon yapsa ne iyi olur.”</st></p>
			<p><st c="1011">Sagar’ın sağ bacağı sinirden yine kıpır kıpır oynamaya başladı. </st><st c="1076">Bud aldırış etmedi onun bu hallerine.</st></p>
			<p><st c="1113">“Resmî ama cafcaflı bir ödül olmalı. </st><st c="1151">En son ne üzerine çalışıyordu bu adam?”</st></p>
			<p><st c="1190">“Bildiğim kadarıyla lağım farelerine çip takmaya başlamıştı. </st><st c="1252">Onlardan aldığı sesleri gruplandırıyordu. </st><st c="1294">Ne için kullanacak, hiçbir fikrim yok. </st><st c="1333">Umurumda da değil.”</st></p>
			<p><st c="1352">“Benim umurumda, ara onu, bize rapor versin bu konuda. </st><st c="1408">Vereceği rapordan yola çıkarak ödüllendirelim. </st><st c="1455">Farelerin deprem habercisi olup olmayacağı ile ilgili olumlu bir sonuca ulaşırsa nefis olur.”</st></p>
			<p><st c="1548">“İyi fikir, deprem hakkındaki bir çalışmaya verilecek ödülü bütün ülke alkışlar. </st><st c="1630">Hatta dünya bile.”</st></p>
			<p><st c="1648">Başkan Bud keyifle güldü.</st></p>
			<p><st c="1674">“Hah, şimdi akıllı bir adam olduğunu gösterdin Sagar.”</st></p>
		</div>
	<div id="charCountTotal" value="1729"></div></body>
</html>
