<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kapilandin_karanlik_yuzu_ebook-25</title>
    <meta http-equiv="Content-Type" content="text/html; charset=utf-8" />
  

</head>
  <body id="kapilandin_karanlik_yuzu_ebook-25" xml:lang="tr-TR">
		<div>
			<p><br /><br /><br /><br /><br /></p>
			<p id="_idParaDest-25"><st c="0">25   </st><br /><st c="4">Aptal Olmak mı, Aptal Rolü Oynamak mı</st></p>
			<p><br /></p>
			<p><st c="41">Marji, Mehtap’ın küçük dizüstünü ödünç almış, Burhan’la yazışıyordu. </st><st c="111">Mehtap da odadaki koltuğa çökmüş, elinde televizyon kumandası, yüzlerce kanal arasında dolaşıp duruyordu.</st></p>
			<p><span><st c="216">“Orada hayat nasıl Marji?”</st></span></p>
			<p><span><st c="243">“Bildiğin gibi, herkes mala bağlamış.” </st></span></p>
			<p><span><st c="283">“Oğlum dikkat et, sen de az mal değilsin, beter olup gelme ha.”</st></span></p>
			<p><span><st c="346">“Bilmem artık, yerli malı yurdun malı, deyip seveceksin oğlum.”</st></span></p>
			<p><st c="410">Karşıdan gülme simgeleri yağdı.</st></p>
			<p><st c="442">Tüm bu mesajlar aynı anda İsmail’in de karşısındaki bilgisayarda akıyordu. </st><st c="518">Ve İsmail’in omuzları üzerinden ekrana bakan biri daha vardı: Sagar.</st></p>
			<p><st c="586">İsmail anlamını bilmediği “mala bağlamak” sözünü çevirebilmek için ter döküyordu. </st><st c="669">Sonunda bunu herkesin eşyaya bağlı olduğu biçiminde çevirdi. </st><st c="730">Eh, doğru anlamı bulamasa da Kapiland’da yaşayanlar için çok da yanlış bir çeviri sayılmazdı.</st></p>
			<p><st c="823">“Kes şunun bağlantısını,” dedi Sagar. </st><st c="862">“Ülkelerine döndüklerinde daha tatlı gevezelikler yapacaklar nasıl olsa.” </st></p>
			<p><st c="936">İnternet bağlantısı kesilen Marji öfkeyle doğruldu yataktan.</st></p>
			<p><st c="996">“Şuna bak, bir de süper ülke olmakla övünürler. </st><st c="1045">Bağlantı kesildi.”</st></p>
			<p><st c="1063">“Az sonra yeniden dene. </st><st c="1088">Bende de oluyor bazen,” dedi Mehtap gözünü televizyondan ayırmadan.</st></p>
			<p><st c="1155">“Var mı izlenmeye değer bir şey?”</st></p>
			<p><st c="1189">“Arıyorum, ama hepsi de süper kahramanların başından geçen hikâyeler. </st><st c="1260">Kapiland süper kahraman icat etmeye doymadı.”</st></p>
			<p><st c="1305">“Damardan vermeyi biliyorlar.”</st></p>
			<p><st c="1336">“Belki de doğrusu bu, ne de olsa herkesin bilinçaltında süper kahraman olma hayali vardır. </st><st c="1428">Sende de var mı Marji?”</st></p>
			<p><st c="1451">Delikanlı bunu inkâr edecekti ama o sırada kapı usulca iki kez çaldı. </st><st c="1522">Birbirlerine baktılar. </st><st c="1545">Saat hayli geçti ve bu saatte İsmail gelmezdi. </st><st c="1592">Ana kapıdaki görevliyi ve yemekhanedeki bir iki kişiyi saymazsak o güne dek ne aşağıda ne koridorda başka biriyle de karşılaşmamışlardı.</st></p>
			<p><st c="1728">Marji tedirginlikle yaklaştı kapıya. </st><st c="1766">Hangi ülkede olduğunu bir an için unutup Türkçe, “Kim o?” diye seslendi.</st></p>
			<p><st c="1838">Kırık Türkçesiyle yanıtladı profesör: “Açar mısınız?”</st></p>
			<p><st c="1892">Babasından yıllar önce öğrendiği bu dili hatırlayıp kullanmak çok zordu profesör için.</st></p>
			<p><st c="1979">Marji kapıyı açtı. </st><st c="1999">Karşısında temizlik kovası ve paspasla dikilen adama şaşkınlıkla baktı. </st><st c="2071">Mehtap da gelmişti yanına.</st></p>
			<p><st c="2097">“Temizliği biz odada yokken yapmıyor musunuz?” dedi.</st></p>
			<p><st c="2150">Profesör bir şey söylemedi. </st><st c="2179">Elini dudağına götürüp sus işareti yaptı, sonra da daha önceden yazıp cebine koyduğu kâğıdı çıkardı. </st><st c="2280">Mehtap gözlerini açarak şaşkınlıkla, Marji ise kuşkuyla okudu kâğıttaki cümleyi:</st></p>
			<p><st c="2360">ODADA DİNLEME CİHAZI OLABİLİR. </st><st c="2392">KONUŞMALIYIZ. </st><st c="2406">BENİ TAKİP EDİN!</st></p>
			<p><st c="2422">Marji adama güvenip güvenmemekte kararsızdı. </st><st c="2468">Mehtap tepeden tırnağa süzdü ilk kez gördüğü bu adamı ve ona güvenileceğine karar verdi. </st><st c="2557">Profesör Baha’nın laboratuvar dışına pek çıkmamış, güneşle fazla neşir olmamış temiz yüzü ve dürüst gözleri ikna ediciydi. </st><st c="2680">Adamın arkasından yürüyen Mehtap’ın peşine ister istemez Marji de takıldı. </st><st c="2755">Profesör bir kapıyı açtı ve içeri girdi, çocuklar da arkasından. </st><st c="2820">Burası temizlik malzemelerinin konduğu daracık bir odaydı. </st><st c="2879">Fazla zamanı olmayan profesör onlara olup biteni yarı Türkçe yarı İngilizce anlattı.</st></p>
			<p><st c="2963">“Size bu işlemi yapmak istemiyorum,” dedi profesör, sonra babasının topraklarından gelen çocukların badem gözlerine unuttuğu bir duyguyla baktı, unuttuğu ve bu olayla yeniden anımsadığı duygunun adı, galiba sevgiydi.</st></p>
			<p><st c="3180">“Çocuklar, size yapacağım iğne bir tür aptallaştırma iğnesi, beni anlayabiliyor musunuz?”</st></p>
			<p><st c="3270">Çocuklar çoktan anlamışlardı ve o konuşmaya devam etse de bizimkiler çözüm yolu aramaya başlamışlardı bile.</st></p>
			<p><st c="3378">“Dönelim hemen Marji,” dedi Mehtap yalvaran bir sesle.</st></p>
			<p><st c="3433">Delikanlı düşünüyordu, en çok korktuğu şeydi bu: aptallaşmak, karşısına çıkan her şeyi beğenip alkış tutmak, bulutlarda yürümek, iyimser olmak, olumlu düşünmek... </st><st c="3597">Bütün bunları yaparak yaşayacaksa kendi olamayacaktı. </st><st c="3651">Dünyada başka biri olarak ve hatta başka biri olduğunu da fark etmeden yaşamak. </st><st c="3731">Salaklığın daniskası... </st><st c="3755">Mehtap’a baktı.</st></p>
			<p><st c="3770">“Haklısın, gitmekten başka yol yok.”</st></p>
			<p><st c="3807">Profesör bunun bir seçenek olmadığını gayet iyi biliyordu.</st></p>
			<p><st c="3866">“Sizi böyle yollamazlar, bunu aklınızdan çıkarın.”</st></p>
			<p><st c="3917">Diklendi Marji.</st></p>
			<p><st c="3933">“Yağma yok, nasıl yollamazlarmış?”</st></p>
			<p><st c="3968">Mehtap da arıyordu çıkış yolunu.</st></p>
			<p><st c="4001">“Bir yalan buluruz, annem çok hasta falan deriz, bize hemen bilet bulun deriz.”</st></p>
			<p><st c="4081">“Bulmazlar,” dedi profesör. </st><st c="4110">“Onları tanımıyorsunuz.”</st></p>
			<p><st c="4134">“O zaman kaçarız, siz bize yardımcı olursunuz, biletimizi de kendimiz alırız ya da ne bileyim Türkiye Elçiliğine falan sığınırız,” dedi Mehtap.</st></p>
			<p><st c="4278">“Elçiliği ikna edemezsiniz, zaten siz oraya ulaşmadan caddeden, metrodan, bindiğiniz taksiden her neredeyseniz oradan sizi almaları çok kolay. </st><st c="4422">Buna girişirseniz sizi terörist bile ilan edebilirler. </st><st c="4477">Bu da şu anlama gelir: Kapiland cezaevinde aylarca, belki yıllarca kalmak. </st><st c="4552">Üstelik orada aptallaştırma operasyonu daha kolay yapılır.”</st></p>
			<p><st c="4611">“O zaman ne?” diye hırsla soludu Marji, “Yok mu başka yolu, o aptallaştıran iğneyi yapacak mısınız bize?”</st></p>
			<p><st c="4717">“Evet,” dedi profesör.</st></p>
			<p><st c="4740">İki genç şaşkınlıkla baktı Profesör Baha’ya.</st></p>
			<p><st c="4785">“Yapacağım, ama etkisiz bir enjeksiyon olacak bu. </st><st c="4836">Yani sinirlerinize hiç etki etmeyecek basit bir su enjekte edeceğim. </st><st c="4905">Onlar size ne verdiğimi anlamazlar. </st><st c="4941">Ama asıl oyun sonra başlayacak. </st><st c="4973">Size büyük rol düşüyor çocuklar. </st><st c="5006">Aptallaştığınızı kanıtlamak için rol yapacaksınız. </st><st c="5057">Başka türlü kurtulamazsınız.”</st></p>
		</div>
	<div id="charCountTotal" value="5086"></div></body>
</html>
