<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kapilandin_karanlik_yuzu_ebook-20</title>
    <meta http-equiv="Content-Type" content="text/html; charset=utf-8" />
  

</head>
  <body id="kapilandin_karanlik_yuzu_ebook-20" xml:lang="tr-TR">
		<div>
			<p><br /><br /><br /><br /><br /></p>
			<p id="_idParaDest-20"><st c="0">20   </st><br /><st c="4">Yolculuk Başlıyor</st></p>
			<p><br /></p>
			<p><st c="21">Havaalanında aileler dış hatlar camından birkaç dakika daha görmeye çalıştılar çocuklarını. </st><st c="114">Mehtap ve Marjinal dönüp dönüp el salladılar geride bıraktıklarına. </st><st c="182">Kapılardan, polis ve pasaport kontrolünden geçtiler. </st><st c="235">Mehtap daha önce uçağa binmişti, ama Marjinal için yeni bir deneyim olacaktı bu yolculuk. </st><st c="325">Gerçi Mehtap’ın önceki yolculuğu bir saat bile sürmemişti, şimdi ise neredeyse on iki saat kalacaklardı gökyüzünde.</st></p>
			<p><st c="440">Bulundukları yerden pistteki uçakları görüyorlardı. </st><st c="493">Her biri iri kuşlar gibiydi, tombul iri kuşlar...</st></p>
			<p><st c="542">“Orada telefon konuşmalarımıza dikkat edelim Mehtap, dinliyorlar biliyorsun.”</st></p>
			<p><st c="620">“Tamam tamam, merak etme, fazla da abartma, plan belli işte. </st><st c="682">Nuri Baba da söyledi ya, şov yapacaklar. </st><st c="723">Hiç umurumda değil, başka bir ülkeyi tanımak güzel olacak. </st><st c="782">Yeni arkadaşlar ediniriz, dilimizi geliştiririz, ne bileyim... </st><st c="845">güzel şeyler olacak bence.”</st></p>
			<p><st c="872">“Umarım,” dedi Marji.</st></p>
			<p><st c="894">İkisi de uçak anonsları için kulak kesilmişti. </st><st c="942">Sonunda binecekleri uçağın duyurusu yapıldı. </st><st c="987">Hangi kapıda beklemeleri gerektiğini anlar anlamaz o yana koştular. </st><st c="1055">Kapıyı bulduklarında, önlerinde uzunca bir kuyruk oluşmuştu bile. </st><st c="1121">Önlerindeki ve arkalarındaki insanların yalnızca İngilizce konuşuyor olması canlarını sıkmıştı.</st></p>
			<p><st c="1216">“Bizim lise İngilizcesi hiçbir şeye yetmeyecek Mehtap, herkese </st><span><st c="1280">thanks</st></span><st c="1286"> deyip gülümseyeceğiz galiba.”</st></p>
			<p><st c="1316">“Merak etme, cep telefonuma sözlük yükledim.”</st></p>
			<p><st c="1362">“Sözlüğe baka baka konuşacağız öyle mi, şu dalga geçtiğimiz turistler gibi.”</st></p>
			<p><st c="1439">“Dert etme Marji, elçilikte söylediler ya, Türkçe bilen bir rehberimiz olacakmış.”</st></p>
			<p><st c="1522">Sıra ikisine geldiğinde biletlerini gösterip geçtiler, uzun bir koridorda yürüdüler. </st><st c="1608">Herkes güler yüzlüydü, bilet kontrolü yapanlar, uçağın kapısındaki hostesler, yolcular...  </st><st c="1698">hatta koltuklar bile gülümsüyor gibiydi. </st><st c="1739">Yerlerini buldular.</st></p>
			<p><st c="1758">“Yaşasın, cam kenarındayım!” diye sevindi Mehtap.</st></p>
			<p><st c="1808">“Ne göreceğini sanıyorsun, yol kenarındaki ağaçları mı?”</st></p>
			<p><st c="1865">“Bulutları tabii ki.”</st></p>
			<p><st c="1887">“İyi, on iki saat bulutlara bakarsın artık. </st><st c="1932">İnsan havadaki bulutlara bakacağım diye bu kadar sevinir mi?”</st></p>
			<p><st c="1993">Marji gergindi. </st><st c="2010">Hostesin tehlike anında yolculara ne yapmaları gerektiğini anlatan el kol işaretlerine baktı. </st><st c="2104">İnsan uçağın içinde hangi tehlikeden kurtulabilirdi ki?</st></p>
			<p><st c="2159">Mehtap onun gibi değildi. </st><st c="2186">Her şeyde bir neşe arıyordu ve bu çocuk ne söylerse söylesin keyfini kaçıramazdı.</st></p>
			<p><st c="2267">“Bak Marji, sen küçük şeylerden mutlu olmayı bilmiyorsun.”</st></p>
			<p><st c="2326">Arkasına yaslanarak gerginlikten uzaklaşmaya çalışıp gülümsedi delikanlı.</st></p>
			<p><st c="2400">“Kim demiş? </st><st c="2413">Küçük bir sevgilim bile var.”</st></p>
			<p><st c="2442">“Seninle aynı yaştayız, nerden küçük oluyorum!”</st></p>
			<p><st c="2490">“Boyun kısa,” dedi Marji, Mehtap’ın başına bastırarak.</st></p>
			<p><st c="2545">“Bırak şimdi boyumu, gerçekten de senin karakterin bir tuhaf. </st><st c="2608">Çevrende hep sorun arıyorsun, insan ne düşünürse başına o gelir. </st><st c="2673">Hep işin kötü yanlarını görürsen başın beladan kurtulmaz. </st><st c="2731">Olumlu ol, böylece kendiliğinden koruyucu bir kalkan yaratırsın. </st><st c="2796">Hem kendini korursun hem çevrendekileri. </st><st c="2837">Senin düşüncelerin yüzünden ben de zarar görüyorum.”</st></p>
			<p><st c="2889">Güldü Marjinal.</st></p>
			<p><st c="2905">“Eee sen olumlu düşündüğüne göre bir kalkanın var yani, madem öyle senin kalkanın beni de korusun.”</st></p>
			<p><st c="3005">“Üfff!.,” diyerek başını çevirdi Mehtap.</st></p>
			<p><st c="3046">“Üff tabii, işine gelmeyince üfff püfff.”</st></p>
			<p><st c="3088">Ona bakmadan konuştu Mehtap.</st></p>
			<p><st c="3117">“Evrenin bir çekim yasası var, ben buna inanıyorum.”</st></p>
			<p><st c="3170">“Ben de yerçekimine inanıyorum,” dedi Marji.</st></p>
			<p><st c="3215">“Yani kaderci misin?”</st></p>
			<p><st c="3237">“Yok canım, ne ilgisi var yerçekimi ile kaderin?”</st></p>
			<p><st c="3287">“Şöyle ilgisi var,” dedi Mehtap internette okuduğu bir yazıyı anımsayarak. </st><st c="3363">“Olumlu düşünce, her şeyi senin belirleyebileceğin bir dünya kurmanı sağlıyor. </st><st c="3442">Ama sen yerçekimi derken, iş olacağına varır demek istiyorsun. </st><st c="3505">Bu da kadercilik sayılır.”</st></p>
			<p><st c="3531">“Yuh, birbirine bu kadar uzak iki şey arasında nasıl bağlantı kurdun? </st><st c="3602">Ben yerçekimine inanıyorum derken doğanın yasalarına inandığımı söylemek istedim. </st><st c="3684">Eğer birileri benim için ya da bizim için birtakım kötü planlar içindeyse olumlu düşünerek mi bozacağım o planı? </st><st c="3797">Bu mümkün mü? </st><st c="3811">Hayır, yapacağım tek şey, karşı koymak. </st><st c="3851">Sense bulutlara bakarak, her şey çok güzel olacak, diyorsun. </st><st c="3912">Asıl senin yaptığın kadercilik. </st><st c="3944">İyi düşünürsen iyi olur, kötü düşünürsen kötü olur gibi bir saçmalık.”</st></p>
			<p><st c="4014">“Aman sus ya, yolculuk boyunca içimi karartacaksın.”</st></p>
			<p><st c="4067">Ama Marji susmaya hiç mi hiç niyetli değildi.</st></p>
			<p><st c="4113">“Bak, diyelim ki uçak düşmeye başladı ve bütün yolcular tüm güçleriyle pozitif düşünmeye başladılar, senin evrenin çekimi dediğin şey, aaa bunlar düşmek istemiyor, deyip uçaktaki sorunu giderir mi acaba? </st><st c="4318">Yoksa yerçekimi kuralı her zamanki gibi devreye mi girer?”</st></p>
			<p><st c="4376">Mehtap kucağındaki çantayı kaldırıp Marji’nin kafasına vurmaktan başka bir yol bulamadı.</st></p>
		</div>
	<div id="charCountTotal" value="4465"></div></body>
</html>
