<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kapilandin_karanlik_yuzu_ebook-30</title>
    <meta http-equiv="Content-Type" content="text/html; charset=utf-8" />
  

</head>
  <body id="kapilandin_karanlik_yuzu_ebook-30" xml:lang="tr-TR">
		<div>
			<p><br /><br /><br /><br /><br /></p>
			<p id="_idParaDest-30"><st c="0">30   </st><br /><st c="4">Raporunu Bekliyoruz Profesör</st></p>
			<p><br /></p>
			<p><st c="32">Özel telefonu çaldığında tedirginlikle açtı Profesör Baha. </st><st c="92">Acaba çocuklara yaptığı iğnenin boş bir uygulama olduğunu mu anlamışlardı?</st></p>
			<p><st c="166">“Merhaba profesör, nasılsınız?” dedi Sagar neşeyle.</st></p>
			<p><st c="218">Baha rahatladı, demek ki her şey yolundaydı.</st></p>
			<p><st c="263">“Sizi kutluyoruz, büyük bir iş başardınız ve işimizi kolaylaştırdınız.”</st></p>
			<p><st c="335">“Bu sondu,” dedi Baha, “bir daha olmayacak.”</st></p>
			<p><st c="380">“Bakalım, ileride karşımıza ne çıkacağını bilemeyiz profesör. </st><st c="443">Kapiland güçlü olmalı, saldırganlar dört yanımızı çevirmişken size her zaman ihtiyacımız olabilir.”</st></p>
			<p><st c="542">‘Bu masalı başkalarına anlat,’ diye geçirdi içinden profesör.</st></p>
			<p><st c="604">“Ben hem teşekkür etmek hem de en son üzerinde çalıştığınız farelerle ilgili bir rapor istemek için aradım. </st><st c="713">Biraz söz eder misin farelerinden?”</st></p>
			<p><st c="748">‘Bu ilginç işte!’ diye geçti profesörün aklından, deneylerinin KGK tarafından merak edilmesi gerçekten şaşırtıcıydı.</st></p>
			<p><st c="865">“Belirgin bir hedefim yok, hayvanların kulaklarına çip taktım ve onların heyecanlarını ölçüp gruplandırıyorum. </st><st c="977">Metro sesi duyduklarında ne yapıyorlar ya da bir tehlikeyle karşılaştıklarında ne yapıyorlar, yönlerini nasıl buluyorlar gibi çalışmalar.”</st></p>
			<p><st c="1115">“Bunun depremle de bağlantısı kurulabilir, değil mi?”</st></p>
			<p><st c="1169">“Kurulabilir, ama henüz bir deprem olmadığı için bunu ölçemedim.”</st></p>
			<p><st c="1235">“Olsun, metro geçerken tepki veriyorlarsa depremde de benzer tepki verirler.”</st></p>
			<p><st c="1313">“Bilmiyorum, ölçmedim,” dedi profesör yeniden.</st></p>
			<p><st c="1360">“Ne mantık! </st><st c="1373">İlle de ölçmeniz mi gerekir?”</st></p>
			<p><st c="1402">“Ben bilim adamıyım Sagar, ölçmeden ne söyleyebilirim?”</st></p>
			<p><st c="1458">“Söyleyebilirsin, hatta söyleyeceksin, çünkü bu çalışma için seni ödüllendireceğiz. </st><st c="1543">Hem medyada adın duyulacak hem de büyük para desteği alacaksın.”</st></p>
			<p><st c="1607">“Ama...”</st></p>
			<p><st c="1616">“Aması maması yok, senin bize yaptığın katkıların yanında bunun ne önemi var? </st><st c="1695">Raporunu bekliyorum profesör,” dedi ve telefonu kapadı Sagar.</st></p>
			<p><st c="1756">Profesör Baha kafasını kaşıdı. </st><st c="1788">Nasıl rapor yazacaktı şimdi? </st><st c="1817">Çalışmayı başlatalı iki yıl olmuştu ama bu süre içinde kayda değer bir deprem olmamıştı ki. </st><st c="1909">O sırada kapısı tıkladı. </st><st c="1934">Gelen Maya’ydı, tepsi içinde buharı tüten bir kahveyle girdi içeri.</st></p>
			<p><st c="2001">“Maya, sence önümüzdeki günlerde bir deprem olabilir mi?”</st></p>
			<p><st c="2059">Maya şaşırdı, ama annesinden ve hatta anneannesinden sıkça duyduğu bir tespiti aktarmadan edemedi.</st></p>
			<p><st c="2158">“Bu yıl erken çiçek açtı erikler, deprem habercisi olabilir,” dedi ve kahveyi masaya koydu.</st></p>
			<p><st c="2250">Güldü profesör.</st></p>
			<p><st c="2266">“Tamam o halde, raporuma bunu da eklemeliyim.”</st></p>
		</div>
	<div id="charCountTotal" value="2313"></div></body>
</html>
