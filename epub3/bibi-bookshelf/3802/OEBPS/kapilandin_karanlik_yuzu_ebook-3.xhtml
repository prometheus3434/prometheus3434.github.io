<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kapilandin_karanlik_yuzu_ebook-3</title>
    <meta http-equiv="Content-Type" content="text/html; charset=utf-8" />
  

</head>
  <body id="kapilandin_karanlik_yuzu_ebook-3" xml:lang="tr-TR">
		<div>
			<p><br /><br /><br /><br /><br /></p>
			<p id="_idParaDest-3"><st c="0">3   </st><br /><st c="3">Yeni Bir Sınav, Yeni Bir Hayal</st></p>
			<p><br /></p>
			<p><st c="33">Okul müdürü Çetin Bey, Milli Eğitim’den gelen resmi yazıyı imzaladı ve ekteki duyuruyu müdür yardımcısına uzattı.</st></p>
			<p><st c="147">“İki aylık Kapiland gezisi için sınav varmış, şunu çoğaltıp astırsana camlara.” </st></p>
			<p><st c="228">Müdür yardımcısı Recep Bey, iştahla uzandı kâğıda.</st></p>
			<p><st c="278">“Yaş sınırı var mıymış?”</st></p>
			<p><st c="303">“Hayrola, sen de mi katılacaksın?” diye güldü müdür.</st></p>
			<p><st c="356">Ama Recep Bey gayet ciddiydi.</st></p>
			<p><st c="386">“Niye olmasın? </st><st c="402">Bedavadan tatil! </st><st c="419">Kapiland’a gitmek piyangoda büyük ikramiye sayılır. </st><st c="471">Yol parası bile benim iki maaşım tutar.”</st></p>
			<p><st c="511">“Hiç heveslenme, öğrenciler için bu. </st><st c="549">Üstelik de başarılı öğrenciler için. </st><st c="586">Sen bu sınava girsen otuz bile alamazsın.”</st></p>
			<p><st c="628">Recep Bey gücendi bu söze.</st></p>
			<p><st c="655">“Aşk olsun müdürüm, sen de bizi iyice aptal yerine koydun.”</st></p>
			<p><st c="715">Çetin Bey, yardımcısının gönlünü alması gerektiğini düşündü.</st></p>
			<p><st c="776">“Yok yahu, ben de girsem aynı olur, ya otuz ya kırk puan alırım. </st><st c="842">Bizim okuldan doksan alacak çıkmaz ya, sen yine de as kâğıtları.”</st></p>
			<p><st c="907">Müdür yardımcısı duyuruyu alıp odadan çıktı, fotokopi bölümüne yürüdü. </st><st c="979">Makinenin kapağını kaldırıp kâğıdı yerleştirdi. </st><st c="1027">Çoğaltma adedi olarak beş yazacakken vazgeçti altı yazdı. </st><st c="1085">Birini de eve götürürdü. </st><st c="1110">Kızı Neva bu sınava katılabilirdi, şartlar ona uyuyordu. </st><st c="1167">Neva parlak bir öğrenci değildi ama sınav bu! </st><st c="1213">Sorular varsa bir yerlerde cevaplar da olmalıydı. </st><st c="1263">Eh, var olan bir şeye ulaşmak biraz çabayla mümkündü. </st><st c="1317">Sağa sola telefon eder; akraba, memleketli, partili birilerini bulurdu. </st><st c="1389">Makineden çıkan sıcak kâğıtlardan birini katlayıp cebine koydu. </st><st c="1453">Kalanları eline alıp koridora çıktı. </st><st c="1490">Cebindeki sıcak kâğıdın verdiği coşkuyla bağırdı:</st></p>
			<p><st c="1539">“Nail Efendi! </st><st c="1554">Nail Efendi!”</st></p>
			<p><st c="1567">Ortada hizmetli görünmüyordu. </st><st c="1598">Onun yine kantinciyle lafa daldığını düşünüp bahçeye doğru yürüdü. </st></p>
		</div>
	<div id="charCountTotal" value="1665"></div></body>
</html>
