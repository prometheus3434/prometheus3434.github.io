<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kapilandin_karanlik_yuzu_ebook-4</title>
    <meta http-equiv="Content-Type" content="text/html; charset=utf-8" />
  

</head>
  <body id="kapilandin_karanlik_yuzu_ebook-4" xml:lang="tr-TR">
		<div>
			<p><br /><br /><br /><br /><br /></p>
			<p id="_idParaDest-4"><st c="0">4   </st><br /><st c="2">Tatlı Tartışma</st></p>
			<p><br /></p>
			<p><st c="16">O sabah Mehtap ve Marji evden erken çıkıp Sonkale Kitabevi’nde buluşmuşlardı. </st><st c="95">Kitaba düşkünlüklerinden değil, buranın kafe bölümünü ikisi de seviyordu. </st><st c="169">“Bizim yerimiz” diyorlardı oraya, henüz “bizim şarkımız”a karar verememiş olsalar da yer kesindi. </st><st c="267">Sabahın bu saatinde buluşmaları da daha sonra hiç zamanları kalmadığındandı. </st><st c="344">Okulda konuşmaya pek fırsatları olmuyordu, çıkışta ise dershaneye koşturuyorlardı ve şehrin iki ters yakasındaydı dershaneleri. </st><st c="472">Bu nedenle akşamdan mesajlaşıp sabah erkenden buluşmaya karar vermişlerdi.</st></p>
			<p><st c="546">“Hâlâ Ankara konusunda ısrarlı mısın?” diye sordu Marjinal.</st></p>
			<p><st c="606">“Evet Marji, fazla seçeneğim yok ki. </st><st c="644">En mantıklısı Ankara’da okumak.”</st></p>
			<p><st c="676">“Ama ben orada olmayacağım,” dedi delikanlı homurdanarak.</st></p>
			<p><st c="734">Mehtap camdan dışarıya baktı, bu tartışmadan yorulmuştu artık.</st></p>
			<p><br /></p>
			<p><st c="797">“Sen ne diye İstanbul inadını sürdürüyorsun? </st><st c="843">İstediğin bölüm yok mu sanki Ankara’da? </st><st c="883">ODTÜ’de var, başka üniversitelerde de var,”</st></p>
			<p><st c="926">“Var, ama İstanbul’da okumak cazip,” dedi Marji hayal içinde.</st></p>
			<p><st c="988">“Orda ben olmayacağım için mi?” dedi hınçla Mehtap.</st></p>
			<p><st c="1040">“Ya öyle düşünsem, İstanbul üniversitelerini seç diye ısrar eder miyim sana? </st><st c="1118">Ankara’da veterinerlik okumak bir üstünlük sağlamayacak ki sana, İstanbul’da da veterinerlik okuyabilirsin.”</st></p>
			<p><st c="1226">Mehtap garsonun getirdiği kahvesinden bir yudum aldı, tadını beğenmedi.</st></p>
			<p><st c="1298">“Bizi adam yerine koymuyor bunlar ha! </st><st c="1337">Kahve berbat.”</st></p>
			<p><st c="1351">“Konuyu değiştirme Mehtap, İstanbul’da okuyabilirsin, diyorum.”</st></p>
			<p><st c="1415">“Bizimkiler istemiyor Marji, büyük şehirden korkuyorlar. </st><st c="1473">Ankara’da teyzem var ya.”</st></p>
			<p><st c="1498">“Üniversite ve teyze... </st><st c="1523">Nasıl bir bağ varsa? </st><st c="1544">Öğrencilik teyze yanında mı geçirilir? </st><st c="1583">Kendini sıkıntının ortasına atacaksın!” dedi Marji.</st></p>
			<p><st c="1634">“Yok ya, teyzem bildiğin gibi değil, kafa kadındır.”</st></p>
			<p><st c="1687">“Ne kadar kafa olursa olsun, teyze teyzedir. </st><st c="1733">Üniversite özgürlük demek, her anlamda.”</st></p>
			<p><st c="1773">“İyi, sen git İstanbul’da özgür özgür yaşa o zaman.”</st></p>
			<p><st c="1826">Bu tartışma nedeniyle biraz kırgın kalktılar masadan. </st><st c="1881">Okula doğru yürürlerken Marji elini tuttu arkadaşının.</st></p>
			<p><st c="1935">“Teyzen İstanbul’a taşınmayı düşünmez mi?” </st></p>
			<p><st c="1979">Dayanamayıp güldü Mehtap, bunu teyzesine söylediğini hayal etti. </st></p>
			<p><span><st c="2044">“Teyze, İstanbul’a taşınsana. </st><st c="2074">Ben orada okumak istiyorum.”</st></span></p>
			<p><st c="2102">Herhalde elinde ne varsa fırlatırdı. </st></p>
			<p><st c="2140">Okula yaklaştıklarında Mehtap elini kurtardı Marji’den. </st><st c="2196">Okul kapısından da böyle girebilirlerdi, ama arkadaşlarının ıslıklarıyla, pis şakalarıyla uğraşmak, onlara cevap vermek zorunda kalmak istemiyordu. </st><st c="2344">Hem bazı öğretmenler bunu saygısızlık olarak görüyordu. </st><st c="2400">Marji bir sevgi işaretinin saygısızlık olarak yorumlanmasını saçma bulduğunu söyleyip ısrar etse de Mehtap, öğretmenlerini kızdırmak niyetinde değildi. </st></p>
			<p><st c="2552">Kapıdan geçtiler, artık pek çok okulda olduğu gibi onların da kapısında bir güvenlik görevlisi vardı ve ona ait küçük bir kulübe.</st></p>
			<p><st c="2681">“Günaydın Tekin abi!” diye seslendi Marji güvenlikçiye.</st></p>
			<p><st c="2737">Tekin dalgınlığından sıyrıldı. </st><st c="2769">“Ooo, günaydın Hayri.”</st></p>
			<p><st c="2791">Mehtap gülerek arkadaşının kulağına fısıldadı:</st></p>
			<p><st c="2838">“Dünyanın en dalgın adamını bizim okula güvenlikçi yaptılar.”</st></p>
			<p><st c="2900">Tekin gerçekten de yalnızca kostüm olarak güvenlikçiydi. </st><st c="2958">İçi bambaşkaydı. </st><st c="2975">Giriş çıkış saatlerinde kapıya dikilse de aklı çoğu zaman çatıdan çatıya uçan güvercinlerdeydi. </st><st c="3071">Bu okulda göreve başlamadan güvenlik kursuna katılmıştı, ama bitirme sınavını zor vermişti. </st><st c="3163">Marji’nin dedesinin komşusuydu ve okulda Marji’ye Hayri diyen tek kişiydi. </st><st c="3238">Çünkü çocuğu bebekliğinden bu yana bilirdi ve okuldaki adına alışamamıştı.</st></p>
			<p><st c="3312">Mehtap ve Marjinal arkadaşlarının arasına karışacakken arkalarından seslendi:</st></p>
			<p><st c="3390">“İlanı gördün mü Hayri? </st><st c="3415">Kapiland sınav açmış.”</st></p>
			<p><st c="3437">İki arkadaş aynı anda döndüler Tekin’e.</st></p>
			<p><st c="3477">“Ne sınavı?” dedi Marjinal.</st></p>
			<p><st c="3505">“Baksana binanın girişine, millet niye yığılmış sandın?”</st></p>
			<p><st c="3562">Marjinal okulun büyük camlı kapısının önündeki kalabalığı gördü o zaman. </st><st c="3636">Çocuklar birikmiş, bir şeye bakıyorlardı.</st></p>
			<p><st c="3677">Bir el işaretiyle Tekin ikisini yanına çağırdı. </st><st c="3726">Cebinden bir kâğıt çıkarıp uzattı Marjinal’e.</st></p>
			<p><st c="3771">“Bir fotokopi de ben aldım, okuyun da geri verin.”</st></p>
			<p><st c="3822">İki arkadaş hızlıca göz attılar duyuruya.</st></p>
			<p><span><st c="3864">“Eğitim Bakanlığımız ile Kapiland Eğitim Bakanlığı’nın ortaklaşa aldığı bir karar sonucunda dostluk bağlarımızı güçlendirmek için iki başarılı öğrenci Kapiland’a gönderilecektir. </st><st c="4044">İki ay sürecek olan bu dostluk gezisi yaz tatilinde gerçekleştirilecektir. </st><st c="4119">Öğrenciler sınavla belirlenecek, sınav her okulun kendi bünyesinde uygulanacak, sorular bakanlık tarafından yollanacaktır. </st><st c="4242">Yol dahil tüm masraflar Kapiland tarafından karşılanacaktır. </st><st c="4303">Başvurular okul müdürlüğüne yapılacaktır.”</st></span></p>
			<p><st c="4345">Duyuruda Kapiland’ın sembolü bir kartal resmi de bulunuyordu ve sanki tırnaklarını kâğıda geçirmiş gibi duruyordu.</st></p>
			<p><st c="4460">Mehtap heyecanlanarak kolunu sıktı Marji’nin. </st><st c="4507">“Düşünsene ikimizin kazandığını!”</st></p>
			<p><st c="4540">Marji kâğıdı geri uzattı Güvenlikçi Tekin’e. </st><st c="4586">Sonra okulun kapısına doğru yürüdü. </st><st c="4622">Mehtap arkasından seslendi:</st></p>
			<p><st c="4649">“Her şey geride kaldı Marji, o şurup yüzünden bütün ülkeyi karalayamazsın.”</st></p>
			<p><st c="4725">Marji durdu, Mehtap’ın yaklaşmasını bekledi.</st></p>
			<p><st c="4770">“Bu sınava girmek aklımın ucundan bile geçmez.”</st></p>
			<p><st c="4818">“Don Kişotluğun âlemi yok, şansımızı deneyelim. </st><st c="4867">Tatil gibi işte, hem İngilizcemiz gelişir, hem ülkeyi yakından tanırız.”</st></p>
			<p><st c="4939">Marji, Mehtap’taki bu hevesi anlamıyordu. </st><st c="4982">Acaba o da mı pek çok insan gibi balık hafızasına sahipti?</st></p>
			<p><st c="5040">“Kazansak bile bizi kabul etmezler Mehtap. </st><st c="5084">Adamların planını bozduk. </st><st c="5110">Bir yığın tazminat ödemek zorunda kaldılar. </st><st c="5154">Bu haberler gazetelerde, televizyonlarda bir hafta dönüp durdu. </st><st c="5218">Bunu unuttular mı sanıyorsun? </st><st c="5248">Kapiland unutmaz! </st><st c="5266">Belli ki yeniden güvenimizi kazanmaya çalışıyorlar. </st><st c="5318">Depremde de aynı şeyi yaptılar, en büyük bağış onlardan gelmişti.”</st></p>
			<p><st c="5384">“Gelecek tabii, zengin ülke.”</st></p>
			<p><st c="5414">“Zenginliğinden mi yapıyor sence? </st><st c="5449">Yoksa kaz gelecek yerden tavuk esirgenmez diye mi düşünüyor?”</st></p>
			<p><st c="5510">“Üfff Marji, ne kadar kötümsersin! </st><st c="5546">Her şeyde art niyet arıyorsun.”</st></p>
			<p><st c="5577">“Her şeyde değil, bazı şeylerde. </st><st c="5611">Bu sınava da kim girerse girsin, kim kazanırsa kazansın, o kişi ben olmayacağım.”</st></p>
			<p><st c="5692">Mehtap’ın yüzü asıldı. </st><st c="5716">Biraz hayal kurmak istiyordu, ne vardı ki bunda? </st><st c="5765">Hem sınavı kazanmaları olası mıydı sanki? </st><st c="5807">Sonuçta kendilerini geçebilecek düzeyde pek çok başarılı öğrenci vardı. </st><st c="5879">Ama belli mi olur, belki kendileri kazanırdı. </st><st c="5925">Peki şu inatçı Marji’yi nasıl ikna edecekti?</st></p>
			<p><st c="5969">“Ya bana bak, ben Kapiland’ın bayrağını alıp yürüme niyetinde değilim. </st><st c="6041">Tabii ki üstümüze bastıklarını, bir yığın dolap çevirdiklerini biliyorum. </st><st c="6115">Ama bunu gezi olarak düşün, yalnızca gezi.”</st></p>
			<p><st c="6158">Artık dinlemek istemiyordu delikanlı.</st></p>
			<p><st c="6196">“Hadi sınıfa hadi, ders başlayacak.”</st></p>
			<p><st c="6233">Camdaki ilanı okumak için biriken kalabalığı aralayarak zorlukla girebildiler okula. </st><st c="6319">Havada uçuşan sözlerden öyle anlaşılıyordu ki, hepsi sınava girecek ve hepsi kazanacaktı!</st></p>
			<p><st c="6408">Sınıfa girdiklerinde konuşulan konu yine buydu. </st><st c="6457">En iddialı olanlar sipariş toplamaya bile başlamıştı. </st><st c="6511">Bilgisayar, cep telefonu hatta pantolon isteyen bile vardı. </st><st c="6571">Burhan isyanlardaydı yine:</st></p>
			<p><st c="6597">“Saçmalığa bakın ya! </st><st c="6619">Neden başarılı olanları istiyorlar? </st><st c="6655">Başarısızların Kapiland’a gitme hakkı yok mu?”</st></p>
			<p><st c="6701">Ezgi başarılı olacağına gayet emindi.</st></p>
			<p><st c="6739">“Bu bir ödül Burhan, başarının ödülü. </st><st c="6778">Tembellere verecek değiller ya.”</st></p>
			<p><st c="6810">Burhan bunu dert edecek değildi.</st></p>
			<p><st c="6843">“Doğru, tembelliğin kendisi zaten ödül, hayatın tadını onlar çıkarıyor.”</st></p>
			<p><st c="6916">“Onlar mı? </st><st c="6928">Sen yok musun içlerinde?” dedi Mehtap.</st></p>
			<p><st c="6966">“Kendime dışarıdan bakabilmeyi biliyorum canım, siz kendi derdinize yanın.”</st></p>
			<p><st c="7042">Bütün sınıf bu yeni durumdan çıkartılan esprilere çılgınca gülüp duruyordu. </st><st c="7119">Gülmeyen yalnızca Marjinal’di. </st><st c="7150">Şamata yatışınca kendi düşüncesini söyledi:</st></p>
			<p><st c="7193">“Bu sınav beyin göçü için sempatik bir kılıf.”</st></p>
			<p><st c="7240">Mehtap dudak büktü bu düşünceye.</st></p>
			<p><br /></p>
			<p><st c="7273">“Beyin göçü için kılıf yaratmaya ne gerek var? </st><st c="7321">Zaten üniversitelerde başarılı olanlara Kapiland gibi ülkelerin kapıları ardına kadar açık.”</st></p>
			<p><st c="7413">Yiğit de dalga geçti Marji’nin düşüncesiyle.</st></p>
			<p><st c="7458">“Oğlum her durumdan paranoyakça düşünceler çıkartıp durmasana. </st><st c="7522">Geçen sefer şurup konusunda haklı olman her seferinde haklı çıkacağın anlamına gelmez.” </st></p>
			<p><st c="7610">Sınıfın çoğunluğu böyle düşünüyordu ve aslında hepsi de seçilecek o iki kişiden biri olmak için can atıyordu, Marji dışında hepsi. </st><st c="7741">Biyoloji öğretmeni Ekrem Bey sınıfa girdiğinde tartışma ister istemez kesildi. </st><st c="7820">Marji sırasına yürürken homurdanıyordu.</st></p>
			<p><st c="7859">“Bu asla sandığınız gibi masum bir öğrenci gezisi olmayacak. </st><st c="7921">Hepiniz göreceksiniz, hepiniz!”</st></p>
		</div>
	<div id="charCountTotal" value="7952"></div></body>
</html>
