<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kapilandin_karanlik_yuzu_ebook-33</title>
    <meta http-equiv="Content-Type" content="text/html; charset=utf-8" />
  

</head>
  <body id="kapilandin_karanlik_yuzu_ebook-33" xml:lang="tr-TR">
		<div>
			<p><br /><br /><br /><br /><br /></p>
			<p id="_idParaDest-33"><st c="0">33   </st><br /><st c="4">İşte Karşınızdayız ve Eskisi Gibiyiz</st></p>
			<p><br /></p>
			<p><st c="40">Kapiland’da Marshall Bilim Kurulu’nun düzenlediği ödül töreni için hazırlıklar yapılırken aynı anda Türkiye’de Mehtap ve Marjinal, basın açıklaması için belediye salonundaydılar. </st><st c="220">Tüm ulusal gazetelere ve televizyonlara, ayrıca yerel basın bürolarına da haber vermelerine karşın daha ortada kimse yoktu. </st><st c="344">Yalnızca sınıftan yakın arkadaşları gelmişti salona.</st></p>
			<p><st c="396">Sahneye masa konmuş, ışıklar açılmıştı. </st><st c="437">Doğrusu iki lise öğrencisinin Kapiland gezisi hakkında basın açıklaması yapacağız, çağrısını haber büroları hiç mi hiç umursamamıştı. </st><st c="571">İki çocuk işte! </st><st c="587">Ne açıklayacaklardı sanki? </st><st c="614">Gezdik, yedik, içtik, fotoğraf çektik, Kapiland büyük bir ülke falan diyeceklerdi herhalde. </st><st c="706">Böyle düşünen özellikle büyük medya büroları, bu çağrıyı ajandalarına yazmamışlardı bile.</st></p>
			<p><st c="795">Belediye salonundan içeriye yalnızca Beyhan Cesur TV kanalında staj yapan Emre girmişti kamerayla. </st><st c="895">Elindeki makine Nuh Nebi’den kalma bir şeydi ve çalışıp çalışmayacağını Emre bile bilmiyordu. </st><st c="989">Bizimkiler yine de sabırla bakıyorlardı kapıya; kameralı, fotoğraf makineli birileri girmeliydi salona ki seslerini herkes duysun.</st></p>
			<p><st c="1119">Öte yandan Burhan salonun ön koltuklarından birinde Ezgi’yle yan yana oturuyordu. </st><st c="1202">Gözünü dizindeki bilgisayardan ayırmıyordu. </st><st c="1246">Marji ve Mehtap’la hazırladıkları plana göre Profesör Baha’nın ödül çeki verildikten sonra yapacaklardı basın açıklamasını. </st><st c="1370">Profesörün kendilerine yaptıkları iyiliği karşılıksız bırakmak istememişler ve fareleriyle daha çok zaman geçirebilmesi için o ödülü alması gerektiğini düşünmüşlerdi.</st></p>
			<p><st c="1536">Marji işaret bekliyordu Burhan’dan. </st><st c="1573">Sahneye çıkan üç basamaklı merdivenin yanındaydı. </st><st c="1623">Burhan, arkadaşının sabırsızlığının ve heyecanının farkındaydı. </st><st c="1687">İşaretparmağını kaldırdı, “Bekle biraz,” dedi ve yeniden dizindeki bilgisayara döndü. </st><st c="1773">Ekranda Marshall Bilim Kurulu Başkanı görülüyordu, elindeki zarfla sahnedeki mikrofona yürüdü. </st><st c="1868">Kamera arada bir Profesör Baha’yı da görüntülüyordu. </st><st c="1921">Profesör alışık olmadığı ışıkların aydınlattığı sahnede gözlerini kırpıştırarak, biraz utangaç, bu ödülü hak etmediğini düşünerek bekliyordu. </st><st c="2063">Evet, hak etmemişti, sonuçta bir deprem araştırması yapmamıştı. </st><st c="2127">Yalnızca farelerin frekansını takip ediyor ve notlar alıyordu. </st><st c="2190">Ama KGK’nın ısrarı üzerine farelerin bu alanda kullanılabileceğini ön gören bir rapor hazırlamıştı. </st><st c="2290">Ölçülmemiş bilgilerden, varsayımlardan oluşan bir rapor.</st></p>
			<p><st c="2346">Kurul başkanı mikrofonu aldı.</st></p>
			<p><st c="2376">“Kapiland büyük bir ülke. </st><st c="2403">Ülkemizin büyüklüğünü bilim adamalarına borçluyuz ve işte onlardan biri, Profesör Baha Soner!”</st></p>
			<p><st c="2497">Salon alkışa boğuldu. </st><st c="2520">Profesör gülümseyerek başını eğdi. </st><st c="2555">Alkışlar sona erince kurul başkanı konuşmasına devam etti.</st></p>
			<p><st c="2613">“Kendisi uzun zamandır farelere taktığı çiplerle onların hareketlerini izledi ve bize depremin öncü işaretleri hakkında mükemmel bir rapor sundu. </st><st c="2760">O iğrendiğimiz lağım fareleri artık bilimin hizmetinde. </st><st c="2816">Kendisine çalışmalarında büyük konfor sağlayacak bu çeki vermekten gurur duyuyorum.”</st></p>
			<p><st c="2900">Profesör Baha teşekkür edip zarfı aldı. </st><st c="2941">Genç bir kızın sunduğu koca bir buket çiçeği de alkışlar eşliğinde aldıktan sonra salonu selamladı. </st><st c="3041">Profesör zarfı cebine koyduğunda Burhan da Marji’ye beklediği işareti yolladı.</st></p>
			<p><st c="3119">“Tamamdır.”</st></p>
			<p><st c="3131">Marjinal ve Mehtap yeterince kalabalık toplayamamanın verdiği kırgınlıkla basamakları çıkıp sahnedeki masaya yöneldiler. </st><st c="3253">Onlar sandalyelerine otururken Cesur TV’den Emre de objektifin sıkışmış kapağını açmaya uğraşıyordu. </st><st c="3354">Çıt diye bir ses duyuldu salonda. </st><st c="3388">Kapağı kırdığını anladı Emre, ama bozuntuya vermedi ve kamerasını sahneye çevirdi.</st></p>
			<p><st c="3470">İlk sözü Mehtap aldı:</st></p>
			<p><st c="3492">“Merhaba, geldiğiniz için teşekkür ederiz. </st><st c="3536">Basın açıklamamıza daha fazla ilgi gösterileceğini ummuştuk. </st><st c="3597">Sanırım bu ilgiyi daha sonra göreceğiz. </st><st c="3637">Hem ülkemizdeki hem de Kapiland’daki medya, söyleyeceğimiz her cümleyi manşetlerine taşıyacak. </st><st c="3732">Önce ülkemizde çevrilen dolaptan başlayalım. </st><st c="3777">Biz aslında hileli bir sınavla Kapiland’a gönderildik.”</st></p>
			<p><st c="3832">Salondaki arkadaşları bunu önceden öğrendikleri için şaşırmadılar ama hem Ezgi hem Burhan cep telefonlarından internete canlı yayın yapıyorlardı ve işte asıl şaşkınlık internet ortamındaydı. </st><st c="4024">Mehtap’ın ağzından “hileli sınav” sözü çıkar çıkmaz o anda bu yayına denk gelmiş olanlar bir anda yayını paylaşmaya başladılar. </st><st c="4152">Saniyeler içinde yayılan haber en gelişmiş medya şirketlerinden Togan Ajans’a kadar ulaştı. </st><st c="4244">Şefler, genel yayın yönetmenleri ve yazı kurulu başkanları, alt elemanlara öfkeyle, azar dolu cümlelerle ulaştılar.</st></p>
			<p><st c="4359">“Neden bu salonda muhabirimiz yok!”</st></p>
			<p><st c="4395">Telefonlar, smsler, twitler yağdı ve bir anda Beyhan’daki tüm haber büroları belediyenin salonuna koştular. </st><st c="4504">Bir yandan da ellerindeki cep telefonu ve tabletlerle basın açıklamasından tek bir cümleyi bile kaçırmamaya çalışıyorlardı.</st></p>
			<p><st c="4627">Mikrofonu Marjinal aldı:</st></p>
			<p><st c="4652">“Evet, hileli bir sınavdı bu. </st><st c="4683">Yalnızca birkaç soru çözdüm ve kazandım, daha doğrusu kazandırıldım. </st><st c="4752">Çünkü Kapiland bizi istiyordu, çünkü geçen yıl onların oyununu bozmuştuk. </st><st c="4826">Bize ne kadar iyi olduklarını, ne kadar büyük olduklarını ve gelişmişliklerini göstereceklerdi. </st><st c="4922">Döndüğümüzde çevremizdeki insanlara karşı Kapiland’ı övecek ve dünyanın hükümdarı olmak isteyen bu ülkeye sempati duyulmasını sağlayacaktık.”</st></p>
			<p><st c="5063">Aynı anda haber Kapiland’a da ulaşmıştı. </st><st c="5105">Sagar yanında Türkçe bilen bir görevliyle koşarak Başkan Bud’ın odasına girmiş ve canlı yayını takip edebilecekleri bir internet sayfası açmıştı. </st><st c="5251">Çocuklar konuştukça çevirmen eşzamanlı aktarıyordu cümleleri. </st><st c="5313">Bud sinirlendi.</st></p>
			<p><st c="5328">“Ne diyor bunlar? </st><st c="5347">Sempati sinirlerini devreden çıkartan şey ne?” dedi ağzı köpürerek.</st></p>
			<p><st c="5414">Sagar’ın da kafası allak bullaktı.</st></p>
			<p><st c="5449">“Burada her şey yolundaydı!”</st></p>
			<p><st c="5478">Bud kuşkuyla baktı yardımcısına.</st></p>
			<p><st c="5511">“Profesör geçici bir uygulama yapmış olabilir mi?”</st></p>
			<p><st c="5562">KGK bürosundaki tartışma Mehtap’ın söz almasıyla kesildi.</st></p>
			<p><st c="5620">“Bizi orada gezdirdiler, eğlendirdiler, alışveriş yapmamızı sağladılar. </st><st c="5693">Konukseverliklerine teşekkür ederiz. </st><st c="5730">Ama biliyorduk ki bütün bunlar yalnızca gözümüzü boyamak içindi. </st><st c="5795">Başaramayacaklarını anladıklarında ise korkunç bir girişimde bulundular,” dedi ve mikrofonu Marji’ye uzattı.</st></p>
			<p><st c="5903">“Bizi gülümseyen, inanan, alkış tutan, cici kelebek, cici böcek yapmak için beynimizin içine girdiler. </st><st c="6007">Kuşku sinirlerimizi felç eden ve sempati hücrelerini çoğaltan bir operasyon yaptılar.”</st></p>
			<p><st c="6093">“Eee?” dedi çevirmenin aktarmasından sonra Başkan Bud, “Neden işe yaramamış bu yöntem?”</st></p>
			<p><st c="6181">Cevabı tüm dünyaya Mehtap aktardı ama Profesör Baha’yı korumak için beyaz bir yalanla harmanlayarak.</st></p>
			<p><st c="6282">“İlaç bizi etkiledi, ama döndüğümüzde Nuri Baba, yani Marji’nin büyükbabası bizdeki aptallaşmayı fark etti. </st><st c="6391">Bunu gidermek için gece gündüz çalıştı, kitaplar karıştırdı, karışımlar yaptı, beğenmedi bir daha yaptı. </st><st c="6496">En sonunda bizi koyun olmaktan kurtaracak formülü buldu. </st><st c="6553">İşte karşınızdayız ve eskisi gibiyiz. </st><st c="6591">Kapiland’ın kobayı değil, olan bitene kuşkuyla bakmayı bilen gençleriz.”</st></p>
			<p><st c="6663">Profesör Baha da izliyordu telefonundan bu yayını. </st><st c="6715">Rahatladı. </st><st c="6726">‘Vefalı çocuklarmış, beni ele vermediler,’ diye geçirdi içinden.</st></p>
			<p><st c="6790">Marji sözü devraldı.</st></p>
			<p><st c="6811">“Ama büyükbabamı rahat bıraksın herkes, çünkü o kadar yaşlı ki yaptığı her şeyi ertesi gün unutuyor, aynı formülü bir daha bulması mümkün değil.”</st></p>
			<p><st c="6957">Bütün bunları en arka koltukta dinleyen Nuri Baba homurdandı. </st><st c="7020">Dayanamadı, ayağa kalkıp sahneye doğru haykırdı.</st></p>
			<p><st c="7068">“Kim yaşlı! </st><st c="7081">Eve döner dönmez bir gençlik iksiri yapayım da gör sen, kim yaşlı!”</st></p>
			<p><st c="7148">Bütün salon kahkahaya boğuldu ve bu yayına son anda katılmayı başaran haber ajanslarının kamerası Nuri Baba’ya döndü.</st></p>
			<p><st c="7266">Başkan Bud da kükredi.</st></p>
			<p><st c="7289">“Bu bunak mı panzehir bulmuş? </st><st c="7320">Yaşlı bir bunağın etkisiz hale getirebildiği bir ilaç mı üretmiş bizim profesör? </st><st c="7401">Allah kahretsin, az önce ödül verildi ona.”</st></p>
			<p><st c="7444">“Sakin olun efendim, araştırırız bu konuyu, merak etmeyin,” dedi Sagar, yeniden hep birlikte internete kilitlendiler. </st><st c="7563">Marjinal konuşuyordu.</st></p>
			<p><st c="7584">“Evet, Kapiland büyük bir ülke, zengin bir ülke. </st><st c="7634">Ama saygın bir ülke değil, adil bir ülke değil, halkını ve başka halkları düşünen bir ülke değil. </st><st c="7732">Oradaki insanların hepsi yalanlara inandırılmışlar, rüyalarla avutuluyorlar. </st><st c="7809">Taksi şoföründen, hamburgercisine ve profesörlerine kadar herkes borçlu. </st><st c="7882">Bu borcu ödemek için deli gibi çalışıyor, kuruş kuruş hesap yapıyorlar. </st><st c="7954">Kapiland bir köleler ülkesidir.”</st></p>
			<p><st c="7986">Burhan ve Ezgi internet yayınının binlerce kişiye ulaştığını, paylaşımları, yorumları heyecanla gözlüyorlardı ve sık sık sahnedeki arkadaşlarına amaçlarını gerçekleştirdiklerini işaretle bildiriyorlardı.</st></p>
			<p><st c="8190">Mehtap sözü devraldı.</st></p>
			<p><st c="8212">“Kapiland kendi terörünü kendi yaratıyor, kendi düşmanını kendi yaratıyor. </st><st c="8288">Çünkü devlet, teröristler sayesinde varlığını sürdürebiliyor. </st><st c="8350">Halkına gözdağı veriyor. </st><st c="8375">‘Devletine karşı çıkma, devletini sorgulama yoksa teröristler tepene biner,’ diyor. </st><st c="8459">İşte Kapiland budur! </st><st c="8480">Savaşı yaratır, sonra depoda biriken un çuvallarını savaştan geriye kalan halka yardım diye uzatır. </st><st c="8580">Kim onun bu kanlı elini tutmak ister!”</st></p>
			<p><st c="8618">Burhan dayanamadı. </st><st c="8638">“Hiç kimse! </st><st c="8650">Kapiland’ın kobayı olmayacağız!” diye bağırdı.</st></p>
			<p><st c="8696">Marjinal son noktayı koydu.</st></p>
			<p><st c="8724">“Kapiland cennet gibi gösterilen bir cehennemdir.”</st></p>
			<p><st c="8775">Evde oğlunu yerel kanal Cesur TV’den izleyen Marji’nin babası gururlansın mı korksun mu karar veremedi. </st><st c="8880">Karısına döndü.</st></p>
			<p><st c="8895">“Bizimki büyük laflar etmeye başladı. </st><st c="8934">Alıp götürmesinler şimdi.”</st></p>
			<p><st c="8960">Annesi de gururlanmıştı oğlunu televizyonda görmekten, önemli adamlar gibi basın açıklaması yapmasından. </st><st c="9066">Aslında karı koca salonda olacaklardı, ama Marji gelmeyin demişti. </st><st c="9133">Anne babası orada olursa kendini çocuk gibi hissediyormuş.</st></p>
			<p><st c="9191">Salon alkışla inliyordu. </st><st c="9217">Sevda Hanım da ön koltukta alkışlayanlar arasındaydı. </st></p>
			<p><st c="9271">Marjinal sözünü tamamladığında belediyenin salonuna yığılan onlarca gazeteci ve televizyon habercisiyle soru yağmuru başladı.</st></p>
			<p><st c="9396">“Hileli sınavda kaç soru yapmıştınız?”</st></p>
			<p><st c="9435">“Sizi aptallaşmaktan koruyan ilacın formülü nedir?”</st></p>
			<p><st c="9487">“Bu açıklamalardan sonra Kapiland’dan korkmuyor musunuz?”</st></p>
			<p><st c="9545">“Sempati operasyonunu yapan doktorun adı neydi?”</st></p>
			<p><st c="9594">Ve buna benzer pek çok soru... </st><st c="9626">Marjinal, profesörün gerçek adını vermeyi doğru bulmadı. </st><st c="9683">Yalnızca, Profesör Deha Kurt, dedi.</st></p>
			<p><st c="9718">Daha pek çok soru vardı havada uçuşan ama içeriye gümbür gümbür giren polisler nedeniyle ortalık bir anda karıştı. </st><st c="9834">Polisleri gören, salondakileri silahlı terörist zannedebilirdi. </st><st c="9898">Kimi kar maskeli, kimi gaz maskeli; ellerinde son model operasyon silahları ile bağırarak dolmuşlardı içeri. </st><st c="10007">Mehtap ve Marjinal yaka paça sahneden uzaklaştırılırken Sevda Hanım boşuna bağırıyordu.</st></p>
			<p><st c="10094">“Bu izinli bir basın açıklamasıydı! </st><st c="10131">Nereye götürüyorsunuz onları? </st><st c="10161">Bırakın! </st><st c="10170">Bırakın çocukları!”</st></p>
		</div>
	<div id="charCountTotal" value="10189"></div></body>
</html>
