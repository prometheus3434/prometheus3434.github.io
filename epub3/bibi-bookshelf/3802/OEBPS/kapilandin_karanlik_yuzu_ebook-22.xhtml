<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kapilandin_karanlik_yuzu_ebook-22</title>
    <meta http-equiv="Content-Type" content="text/html; charset=utf-8" />
  

</head>
  <body id="kapilandin_karanlik_yuzu_ebook-22" xml:lang="tr-TR">
		<div>
			<p><br /><br /><br /><br /><br /></p>
			<p id="_idParaDest-22"><st c="0">22   </st><br /><st c="4">Kafesteki Profesör</st></p>
			<p><br /></p>
			<p><st c="22">Sagar odasında bilgisayarın karşısındaydı, gözü ekranda, dünyanın her yerinden gelen anket raporlarına bakıyordu. </st><st c="137">Sık sık sosyal paylaşım sitelerinden Kapiland karşıtı söylemler, videolar, resimler hakkında rapor alırdı. </st><st c="244">Görünen o ki, son yaptıkları sinema filmiyle yeniden sempati kazanmayı başarmışlardı. </st><st c="330">Film gişe rekorları kırmıştı ve herkes görülmesi gerektiğini söylüyordu.</st></p>
			<p><st c="402">Truman’ın başkan seçilmesi, eski vahşi girişimleri perdeleyen iyi bir atak olmuştu. </st><st c="487">Sempatikti, halktan yana sıcak mesajları vardı, orta halli bir aileden geliyordu ve eski başkan gibi savaş çığırtkanlığı yapmıyordu. </st><st c="620">Savaşı barışçıl bir girişim gibi göstermekte ustaydı. </st><st c="674">Kapiland’ın vitrini için gelmiş geçmiş en iyi mankenlerden sayılırdı. </st><st c="744">KGK olarak tabii ki onu destekleyeceklerdi. </st><st c="788">Vitrin güzel olmalıydı, ötesi önemli değildi. </st><st c="834">Barış ve demokrasi dükkânının deposundaki lağım farelerini, sırtlanları, çakalları ve diğer leş yiyicileri ancak muhteşem bir vitrin görünmez kılabilirdi.</st></p>
			<p><st c="988">“Son durulama suyuna yalnızca bir kapak Truman ekleyin,” diye mırıldandı Sagar. </st><st c="1069">Sonra gülümsedi. </st><st c="1086">Bu cümleyi Bud’la görüşmeye gittiğinde de söylemeliydi. </st><st c="1142">Espri anlayışları birbirine uymasa da, ‘bu çamaşır yumuşatıcısı benzetmesine kesin güler,’ diye düşündü. </st></p>
			<p><st c="1247">Şu Truman yakın zamanlarda bir huzurevini ziyaret etse çok iyi olurdu. </st><st c="1318">Huzurevinde bir doğum günü kutlamasına katılabilirdi örneğin. </st><st c="1380">Ya da bir anaokulunda boy göstermeliydi. </st><st c="1421">Çocuklarla gayet iyi resim veriyordu. </st><st c="1459">Bu düşüncesini Truman’ın danışmanlarına aktarmaya karar verdi.</st></p>
			<p><st c="1521">Telefonu çaldığında anket raporlarına dalmıştı. </st><st c="1570">Uzandı ahizeye, arayan sekreteriydi.</st></p>
			<p><st c="1606">“Evet Faye?”</st></p>
			<p><st c="1619">“Smile geldi efendim, sizinle görüşmek istiyor.”</st></p>
			<p><st c="1668">O zaman çocukları anımsadı Sagar. </st><st c="1703">Öyle ya, onlar geleli bir hafta olmuştu. </st><st c="1744">Smile’ın söyleyeceği önemli şeyler olmalıydı. </st><st c="1790">Kapiland’daki herkes gibi o da İsmail’e “Smile” demeyi yeğliyordu.</st></p>
			<p><st c="1856">“Tamam bekliyorum, gönder.”</st></p>
			<p><st c="1884">İsmail odaya girdiğinde Sagar da bilgisayardaki sayfaları kapatmıştı. </st><st c="1955">Herkes bilmesi gereken kadarını bilmeliydi. </st><st c="1999">Delikanlıya oturması için masanın karşısındaki koltuğu gösterdi.</st></p>
			<p><st c="2063">“Nasıl gidiyor Smile, epey Türkçe pratik yapma şansı verdik sana, değil mi?”</st></p>
			<p><st c="2140">“Evet efendim, çok yararlı oldu, kitap diline benzemiyor günlük dil. </st><st c="2210">Özellikle gençler çok farklı konuşuyor.”</st></p>
			<p><st c="2250">“Evet evet, iyi oldu senin için. </st><st c="2284">İleride hem sana hem bize yararı olur bu dilin. </st><st c="2332">Peki bana güzel haberlerin var mı? </st><st c="2367">Çocuklar memnun mu?”</st></p>
			<p><st c="2387">İsmail olumsuz anlamda başını iki yana salladı.</st></p>
			<p><st c="2435">“Zor çocuklar. </st><st c="2451">Türkçede bir deyim vardır, kazı koz anlamak diye...”</st></p>
			<p><st c="2503">İsmail bu deyimi birebir İngilizceye çevirip söylediği için doğrusu Sagar da anlamamıştı. </st><st c="2594">Çünkü kaz anlamındaki “goose” nasıl olur da “walnut” diye anlaşılırdı?</st></p>
			<p><st c="2664">“İlginç! </st><st c="2674">Bu sözcükler birbirine hiç benzemiyor.”</st></p>
			<p><st c="2713">İsmail düzeltti.</st></p>
			<p><st c="2730">“Türkçede benziyor efendim.”</st></p>
			<p><st c="2759">“Neyse, konumuz fonoloji değil, devam et sen.”</st></p>
			<p><st c="2806">“Bunlar öyle çocuklar işte. </st><st c="2835">Hiçbir şeye sempati ile bakmıyorlar. </st><st c="2872">Sürekli muhalifler ve her şeyin olumsuz tarafını görüyorlar. </st><st c="2933">Düşünebiliyor musunuz, benim Camaro almamı bile yanlış buldular. </st><st c="2998">Oysa o yaşta kime söylesem hayranlıktan ağzı bir karış açılır.”</st></p>
			<p><st c="3061">Sagar şaşırdı.</st></p>
			<p><st c="3076">“Sende Camaro mu var?”</st></p>
			<p><st c="3099">Gururla omuzlarını dikleştirdi İsmail.</st></p>
			<p><st c="3138">“Krediyle aldım.”</st></p>
			<p><st c="3156">“Delisin sen,” dedi Sagar ve telefona uzanıp sekreterinden iki kahve istedi. </st></p>
			<p><st c="3234">İsmail yakınarak anlatmayı sürdürdü.</st></p>
			<p><st c="3270">“Her şeyde bir olumsuzluk arıyorlar işte. </st><st c="3313">Önyargıları çok fazla. </st><st c="3336">Sürekli kuşku içindeler, özellikle Marjinal adlı çocuk. </st><st c="3392">Düşünebiliyor musunuz, dün yunus balıklarının gösterisine götürdüm ikisini. </st><st c="3468">Bana yunusların acı çektiğini, yüzlerindeki o ifadenin herkesi yanılttığını, aslında mutsuz hayvanlar olduğunu söylediler.”</st></p>
			<p><st c="3591">“Yunusların mutluluğu onlara mı kalmış? </st><st c="3632">Ne sanıyor bunlar kendilerini, dünyanın efendisi mi?” </st></p>
			<p><st c="3686">“Her yerde benzer olaylar yaşadık. </st><st c="3721">Pizzacıda, üniversite laboratuvarında, ekmek fabrikasında… Kayıtları dinlerseniz siz de durumu anlarsınız.”</st></p>
			<p><st c="3828">Sagar sinirlenmişti. </st><st c="3850">Sekreteri Faye’in masaya bıraktığı kahve bile keyfini yerine getirmedi. </st><st c="3922">Bir yudum aldı ve sonra unuttu fincanı. </st><st c="3962">Bu çocukları olumlu düşüncelerle dopdolu yollamak istiyordu ülkelerine ve galiba geriye tek seçenek kalmıştı. </st><st c="4072">İsmail’e teşekkür etti. </st><st c="4096">Delikanlı artık gitmesi gerektiğini anladığı için hızlıca içti kahvesini. </st><st c="4170">Sagar onu oda kapısına kadar uğurladı.</st></p>
			<p><st c="4208">“Sen rehberliğe devam et Smile. </st><st c="4241">Çocukların düşüncesini değiştiremesek bile senin Türkçeni geliştirmiş oluruz,” diye şaka yaptı.</st></p>
			<p><st c="4336">Kapıyı kapatıp masasına ilerledi ve çekmeceden küçük bir kutu çıkardı, kilitli bir kutu. </st><st c="4426">Cebine koydu ve odasından çıkıp Başkan Bud’ın çalışma odasına yürüdü. </st><st c="4496">Kutuda zor zamanlarda bağlantı kurdukları bazı insanların iletişim bilgilerinin saklandığı çipler vardı. </st><st c="4601">Bud’ın da kendisi gibi bir karar alacağından emindi, bu nedenle kutuyu yanına almıştı. </st><st c="4688">Birbirlerinden habersiz iş çevirmemek için anahtar Bud’da, kutu Sagar’da kalırdı.</st></p>
			<p><st c="4769">Bud, masasında önüne yeni konmuş bir raporu inceliyordu. </st><st c="4827">Türkiye’de Kapiland karşıtı hareketlerin etkinliği üzerine gözlemler yazılıydı raporda. </st><st c="4915">Şu not hoşuna gitmişti: Başkan Truman İstanbul’da üniversite gençleriyle buluştuğu bir konferans salonunda saatine bakmış ve “Ezandan önce sorularınızı yanıtlamak istiyorum, yaklaşık yarım saatimiz var,” demişti. </st><st c="5128">Truman’ın bu hassasiyeti –tabii danışmanlarının yönlendirmesiyle– öyle takdir edilmişti ki. </st><st c="5220">Gazete ve televizyon haberlerinde Kapiland başkanı Truman’ın halkların inançlarına ne kadar saygılı olduğu koca koca harflerle yazılmıştı. </st><st c="5359">Eh, halk da ezana saygı gösteren bir başkanın, insan haklarına da saygılı olacağını düşünecekti. </st><st c="5456">Türkiye’de kaldığı sürece uzun uzun övüldü Truman. </st><st c="5507">Böylece Kapiland gönüllerde daha iyi bir yere oturtuldu. </st><st c="5564">Ardından imzalanan anlaşmalar kimsede büyük tepkilere neden olmadı. </st><st c="5632">Persia’ya Türk askeri bile yollatabilirlerdi artık. </st><st c="5684">Koyunun gözleri bağlanmış, bıçağı görmesi engellenmişti.</st></p>
			<p><st c="5740">Bud bu rapordan kaynaklanan yüksek moralle karşıladı yardımcısını. </st><st c="5808">Sagar çocukların durumunu aktarınca az önceki keyfi biraz azaldı. </st><st c="5874">Ama fazla kafa yormak istemedi. </st><st c="5906">Koskoca ülkelerle uğraşıyorlardı, iki liseliyi yola getirmek, yapılan onca işe kıyasla devede kulak kalırdı. </st><st c="6015">Sagar’ın niçin geldiğini tahmin etti.</st></p>
			<p><st c="6052">“Anahtarı almaya geldin sanırım.”</st></p>
			<p><st c="6086">“Evet, sizce de uygunsa.”</st></p>
			<p><st c="6112">“Uygun,” dedi Bud.</st></p>
			<p><st c="6131">Başkan Truman’ın ezan hassasiyetiyle kazandığı sempatinin tadını çıkarmalarına kimse engel olamazdı. </st><st c="6233">Hele de iki marjinal liseli... </st><st c="6264">Profesör Baha, her şeyin üstesinden gelirdi. </st><st c="6309">Çekmecesini açtı ve küçük bir anahtar uzattı Sagar’a. </st><st c="6363">Sagar anahtarı alıp kutuyu açtı, yaklaşık on kadar çip vardı. </st><st c="6425">Sagar üzerinde “Baha” yazan kartı aldı. </st><st c="6465">Masadaki özel telefonu alıp arka kapağını açtı. </st><st c="6513">Elindeki minik parçayı taktı. </st><st c="6543">Böylece Profesör Baha ile yapılacak olan görüşme kimse tarafından dinlenemez ve kaydedilemez hale geliyordu.</st></p>
			<p><br /></p>
			<p><st c="6651">Profesör Baha, özel telefonu çaldığında laboratuvardaki bilgisayarın başındaydı. </st><st c="6733">Ekranda daha önce lağım farelerinin kulaklarına taktığı çiplerden gelen frekansları gruplamakla uğraşıyordu. </st><st c="6842">Kafesleri temizleyen yardımcısına baktı. </st><st c="6883">Maya’nın duymaması gereken bir konuşma olacağı kesindi. </st><st c="6939">Telefonu alıp kendi odasına geçti.</st></p>
			<p><st c="6973">“Buyurun?”</st></p>
			<p><st c="6984">“Nasılsınız profesör?”</st></p>
			<p><st c="7007">Profesör Baha, bu telefonun hal hatır sormak için olmadığından emindi.</st></p>
			<p><st c="7078">“Teşekkür ederim, çalışıyorum.”</st></p>
			<p><st c="7110">Sagar sözü uzatmadı.</st></p>
			<p><st c="7131">“İki çocuk var, daha doğrusu iki genç, bir kız bir erkek. </st><st c="7190">Türkiye’den geldiler ve şimdi senin sempati operasyonuna ihtiyacımız var.”</st></p>
			<p><st c="7264">Canı sıkıldı profesörün, hiç sevmediği ve vicdanını rahatsız eden bir uygulamaydı bu.</st></p>
			<p><st c="7350">“Başka bir yol bulamadınız mı?”</st></p>
			<p><st c="7382">Sagar şaşırdı.</st></p>
			<p><st c="7397">“Profesör, daha önceleri böyle şeyler sormazdınız...”</st></p>
			<p><st c="7451">“Sağa sola gülücükler atan zombiler yaratmak istemiyorum artık.”</st></p>
			<p><st c="7516">Sagar çirkin bir kahkaha attı, öyle ki karşısında oturan Bud’ın bile midesi bulandı.</st></p>
			<p><st c="7601">“Profesör, onlara zombi demek doğru mu? </st><st c="7642">Mutlu birer insana dönüşecekler. </st><st c="7675">Tatlı tatlı gülümseyecekler her şeye,” dedi Sagar, sonra birden ciddileşti. </st><st c="7751">“Ama bunu tartışmayacağım sizinle. </st><st c="7786">Profesör, siz bu ülkenin vatandaşısınız. </st><st c="7827">Ülkemizin geleceği için ve dünya üzerindeki gücümüzün devamı için herkes üzerine düşeni yapmalı. </st><st c="7924">Daha önce de yardım ettiniz. </st><st c="7953">Biz de size çalışmalarınız için fon sağladık ve sağlamaya da devam ediyoruz. </st><st c="8030">Sözü uzatmayacağım, bize hayır derseniz fonların kapanacağını ve zavallı farelerinizin açlıktan öleceğini, çalışmalarınızın yarım kalacağını biliyorsunuz değil mi?”</st></p>
			<p><st c="8194">Profesör Baha, köşeye sıkıştırılmıştı, bütün vücudunu ter bastı. </st><st c="8260">Bu çalışmalara ömrünü adamıştı. </st><st c="8292">Üzerinde çalıştığı projelere kolay kolay sponsor bulamazdı. </st><st c="8352">Bugüne dek yalnızca KGK para desteği vermişti. </st><st c="8399">O parayla kurabilmişti laboratuvarını. </st><st c="8438">Kendisini öylesine adamıştı ki çalışmalarına, evi bile orası olmuştu. </st><st c="8508">Laboratuvarın bir odasında yaşıyordu. </st><st c="8546">Şimdi KGK’nın istediği şeye hayır derse yalnızca fareleri değil, kendisi de aç kalırdı. </st><st c="8634">Duyulur duyulmaz bir sesle, “Peki,” dedi karşı tarafa. </st><st c="8689">Ayrıntıları anlattı Sagar. </st><st c="8716">Adresi verdi, tarih konuşuldu.</st></p>
			<p><st c="8746">Konuşma sona erip telefonlar kapatıldığında Sagar yine özenle çıkardı telefona taktığı parçayı. </st><st c="8843">Başkan Bud biraz kaygılanmıştı.</st></p>
			<p><st c="8874">“Profesörün babası Türkiye’den göç eden biriydi değil mi? </st><st c="8933">Çocukların tarafını tutmasın sonra.”</st></p>
			<p><st c="8969">Sagar kendinden emin baktı başkana.</st></p>
			<p><st c="9005">“O bir bilim adamı, bilim adamlarının milliyeti olmaz.”</st></p>
			<p><st c="9061">Başını salladı Bud.</st></p>
			<p><st c="9081">“Doğru, ama vicdanları vardır, umalım ki vicdanın sesini değil, bizim sesimizi dinlesin.”</st></p>
			<p><st c="9171">Yine o pis kahkahalarından birini attı Sagar.</st></p>
			<p><st c="9217">“Bence Profesör Baha, deney hayvanlarıyla o kadar zaman geçiriyor ki, ondaki vicdan ancak bir fareninki kadardır.”</st></p>
			<p><st c="9332">Başkan Bud gözlerini Sagar’dan kaçırdı. </st><st c="9373">Aklından geçeni okumasından çekindi. </st><st c="9410">Çünkü Sagar’ın da bir lağım faresinden farkı olmadığını düşünüyordu.</st></p>
			<p><st c="9478">Profesör Baha telefonu kapadığında kendini bir kafeste gibi hissetti. </st><st c="9549">Tıpkı laboratuvarında kullandığı fareler, tavşanlar ve hamsterlar gibi. </st><st c="9621">Odasından çıktı, yardımcı kadın şimdi tavşanların kafesini temizliyordu.</st></p>
			<p><st c="9693">“Çay var mı Maya?” dedi yorgun bir sesle.</st></p>
			<p><st c="9735">Şaşırdı kadın, profesör bu saatlerde hiç çay içmezdi.</st></p>
			<p><st c="9789">“Şimdi yaparım efendim, iyi misiniz?”</st></p>
			<p><st c="9827">“Hayır, iyi değilim, hiç iyi değilim,” diye mırıldandı.</st></p>
			<p><st c="9883">Maya mutfağa gittiğinde Profesör Baha bilgisayarını kapadı. </st><st c="9944">Lağım farelerinin çiplerinden gelen frekanslara karşı eski ilgisini bir anda kaybetmiş gibiydi. </st><st c="10040">Babasını düşünmeye başladı. </st><st c="10068">Babası genç yaşta gelmişti Türkiye’den buraya. </st><st c="10115">Çok zeki bir adamdı, Kapiland’ın en büyük bilim üniversitesi kapılarını ardına kadar açmıştı onun için. </st><st c="10219">Son sınıftayken Kapilandlı bir kızla evlenmiş ve bir yıl sonra da oğulları Baha, yani kendisi dünyaya gelmişti.</st></p>
			<p><st c="10330">Babasının yaşlandıkça ülkesini nasıl özlediğini anımsadı. </st><st c="10389">Kaçınılmaz sona yaklaştıkça dilinden düşürmez olmuştu.</st></p>
			<p><st c="10443">“Kendi topraklarıma gömülmek istiyorum.”</st></p>
			<p><st c="10484">Üzüntüsünü her fırsatta oğlu Baha’ya aktarmıştı.</st></p>
			<p><st c="10533">“Diri halimizi Kapiland’a sattık; beynimizi, aklımızın ışığını sattık ve şimdi zavallı ülkeme yalnızca ölü bedenimi verebiliyorum.”</st></p>
			<p><st c="10665">Baha gitmemişti Türkiye’ye, annesi ve babasının birkaç arkadaşı ilgilenmişti cenazeyle. </st><st c="10754">Baha gidemezdi, çünkü tıpkı babası gibi bir bilim adamı olmak istemiş, gece gündüz üniversitenin bilim sınavına hazırlanmıştı. </st><st c="10881">Sonunda istediğini elde etmişti. </st><st c="10914">Sınavı kazanmış, dünyaca ünlü bilim adamlarının yetiştiği üniversiteye kabul edilmişti. </st><st c="11002">Türkiye’ye karşı kendini borçlu hissetmiyordu, çünkü o Kapiland’da doğmuştu, annesi oralıydı. </st><st c="11096">Babası Anadolu topraklarının duygusallığını hep taşımıştı ruhunda, ama Baha öyle değildi. </st><st c="11186">Yine de şimdi taa oralardan, Anadolu’dan sanki babasının fısıltısı geliyordu kulaklarına:</st></p>
			<p><span><st c="11275">“Ülkemin insanlarına kötülük yapma. </st><st c="11312">Kapiland’a karşı çıkamasan bile, sen onların oyunları içinde yer alma.”</st></span></p>
			<p><st c="11383">Baha politikayla ilgilenmezdi. </st><st c="11415">Ona bir laboratuvar kursunlar, farelerini, tavşanlarını versinler, makinelerini, bilgisayarlarını fişe taksınlar ve kapısını da kapasınlar isterdi. </st><st c="11563">Kim başkan seçilmiş, hangi ülkeyle ticaret yapılıyormuş, hangisiyle savaşılıyormuş bilmek istemezdi. </st><st c="11664">Belki de haklıydı, insan bilimsel projeler ve formüller üzerinde kafa yorarken dünya üzerindeki yanlışlıkları düzeltmek için uğraşacak ne zaman bulabilirdi ne de enerji. </st><st c="11834">Ama şimdi ona öyle geliyordu ki bu işi yaparsa babasına karşı büyük bir saygısızlık ve değerli anısına haksızlık yapmış olacaktı. </st><st c="11964">Babasının ısrarla gömülmek istediği, kendisinin hiç görmediği o topraklardan iki emanet vardı bu şehirde, iki genç insan.</st></p>
			<p><st c="12085">Maya çayını getirip masanın üzerine koydu.</st></p>
			<p><st c="12128">“Baş ağrısı ilacı ister misiniz?” diye sordu kadın.</st></p>
			<p><st c="12180">“Hayır,” dedi profesör, baş ağrısının ancak bir karar verdiğinde geçeceğini gayet iyi biliyordu. </st><st c="12278">İki yıl önce KGK’nın istediği şeyi yapmıştı bir politikacıya. </st><st c="12340">Adam Orta Asya’daki küçük bir ülkenin dışişleri bakanıydı ve midesindeki bir sorunun tedavisi için gelmişti Kapiland’a. </st><st c="12460">Profesör Baha mide ameliyatına alınan bu bakanın şakağından soktuğu bir iğne ile bütün kuşku sinirlerini felç edip sempati sinirlerini uyarmıştı. </st><st c="12606">Mide ameliyatı da başarılı geçmişti. </st><st c="12643">Dışişleri bakanı gülen gözleriyle, gülen yanaklarıyla, sevinçten hoplayıp zıplayan ayaklarıyla dönmüştü ülkesine. </st><st c="12757">Birkaç ay içinde Kapiland’ın imzalamasını istediği her anlaşmayı da imzalamıştı. </st><st c="12838">Profesör bazen merak eder, internette bu bakanın adını yazıp son durumuna göz atardı. </st><st c="12924">Okuduğu haberler sempati sinirlerinin hâlâ deli gibi çalıştığını kanıtlıyordu. </st><st c="13003">Mutluluk oyunu oynuyordu o bakan. </st><st c="13037">Çok yoksul olan ülkesi için şöyle açıklamalar yapabiliyordu örneğin:</st></p>
			<p><st c="13105">“Büyük bir kalkınma içindeyiz, işsizlik sorunumuz yok, bütün yabancılar bizim ülkemizde yatırım yapmak istiyorlar, beş yıl sonra dünyanın en zengin ülkesi olacağız.” </st></p>
			<p><st c="13272">Profesör yaptığı işlem için pek pişmanlık duymuyordu. </st><st c="13326">Çünkü politikacılar zaten böyle konuşarak halkı oyalar, pembe tablolar çizer ve iktidarda kalmaya devam ederlerdi. </st><st c="13441">Ama şimdi şu iki gence bunu yapmak galiba ona acı verecekti. </st><st c="13502">Çünkü gençler zaten doğaları gereği her şeyden kuşku duymalıydılar. </st><st c="13570">Söylenen her şeye inanırlarsa doğruyu ve daha iyiyi, daha güzeli nasıl bulacaklardı? </st><st c="13655">Tabii ki karşı koymalılar, tabii ki bazı şeyleri reddetmelilerdi. </st><st c="13721">İnsanlık ancak bu reddedişlerle sıçramalar yapabilirdi. </st><st c="13777">Şimdi bir karar vermeliydi. </st><st c="13805">O ikisini çevresine tatlı tatlı gülümseyen ama aslında içinde bir aptalı barındıran gençlere dönüştürecek miydi?</st></p>
			<p><st c="13917">Zordu karar vermek. </st><st c="13938">KGK’yı karşısına almak ve laboratuvarın kapısına kilit vurmak en son isteyeceği şeydi. </st><st c="14025">Yardımcı kadına seslendi:</st></p>
			<p><st c="14050">“Maya, şu baş ağrısı hapı neredeydi?”</st></p>
		</div>
	<div id="charCountTotal" value="14088"></div></body>
</html>
