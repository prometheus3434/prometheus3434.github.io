<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kapilandin_karanlik_yuzu_ebook-8</title>
    <meta http-equiv="Content-Type" content="text/html; charset=utf-8" />
  

</head>
  <body id="kapilandin_karanlik_yuzu_ebook-8" xml:lang="tr-TR">
		<div>
			<p><br /><br /><br /><br /><br /></p>
			<p id="_idParaDest-8"><st c="0">8   </st><br /><st c="3">Paranoyaksın Sen Oğlum</st></p>
			<p><br /></p>
			<p><st c="25">O gün akşama doğru Marji’nin telefonuna bir mesaj geldi. </st><st c="83">Hem de bir aydır yüzüne bile bakmayan Mehtap’tan. </st><st c="133">Sabırsızlıkla, şaşkınlıkla, heyecanla, pek çok duygunun karışımıyla okudu mesajı.</st></p>
			<p><span><st c="214">“Yeniden başlayabiliriz, eğer Kapiland sınavına girersen...”</st></span></p>
			<p><st c="275">Sinirlenerek sildi mesajı. </st><st c="303">Nasıl böyle bir şart koyuyordu önüne? </st><st c="341">Arkadaşlıklarıyla, duygularıyla ne ilgisi vardı sınava girmenin? </st><st c="406">Bu kız, kendisiyle dalga mı geçiyordu? </st></p>
			<p><st c="445">‘İnsanları tanımak zormuş’ diye geçti içinden. </st><st c="492">Bir zamanlar sevdiği kız bu muydu? </st><st c="527">Sınava hazırlanırken aptallaşmış mıydı yoksa? </st><st c="573">Telefonu yeniden aldı eline, listede Mehtap’ı buldu ve aradı.</st></p>
			<p><st c="634">Mehtap önündeki kâğıtlardan başını kaldırıp çalan telefona uzandı. </st><st c="702">Kimin aradığına baktı, kayıtlı biri değildi, ama numara tanıdıktı, Marji’nin numarası. </st><st c="789">Ayrılık kararından bir hafta sonra silmişti onu rehberinden. </st><st c="850">Açıp açmamakta kararsız kaldı. </st><st c="881">Ne diye arıyordu ki, ona söyleyecek nesi olabilirdi? </st><st c="934">Bitmişti, çoktan bitmişti bu aşk. </st><st c="968">Şimdi sınava az bir süre kalmışken yine kafasını mı karıştıracaktı? </st><st c="1036">Telefonu sessize aldı ve görmemek için de masanın en uzak noktasına koydu.</st></p>
			<p><st c="1110">Telefonun açılmamasına anlam veremedi delikanlı. </st><st c="1160">Bir dakika önce mesaj yazan biri neden telefonunu açmaz ki? </st><st c="1220">Bu işin içinde bir iş vardı. </st><st c="1249">Ertesi gün pazardı ve okulda görüşme şansı yoktu. </st><st c="1299">Evlerine gidebilirdi, bundan çekince duymuyordu. </st><st c="1348">Babasıyla tanışmamıştı, ama annesiyle birkaç kez ayaküstü konuşmuştu, arkadaş olduklarını biliyordu. </st><st c="1449">Kapıyı babası açsa bile ödev için geldim derdi. </st><st c="1497">Odasından çıktı, oturma odasına seslendi.</st></p>
			<p><st c="1538">“Ben çıkıyorum anne!”</st></p>
			<p><st c="1560">Annesi, “Nereye?” sorusunun yanıtını alamadı. </st><st c="1607">Televizyonda haberlere dalmış olan eşine yakındı. </st><st c="1657">“Mehtap’tan ayrıldıktan sonra bu çocukta hiç neşe kalmadı.”</st></p>
			<p><st c="1716">Hakan Bey muzipçe baktı eşine. </st><st c="1748">“Biz ona ayrılık aşısı yaptırmamış mıydık?”</st></p>
			<p><st c="1791">“Yok,” dedi Sibel Hanım, “doğal ayrılıklarla güçlensin istemiştik, unuttun mu?”</st></p>
			<p><st c="1871">Hakan Bey başını salladı. </st><st c="1898">“Evet,” dedi. </st><st c="1912">“Nuri Baba’nın torunu için en iyi yol budur zaten.”</st></p>
			<p><st c="1963">“Babamı karıştırma bu işe hemen.”</st></p>
			<p><st c="1997">“Kötü bir şey mi dedim canım. </st><st c="2028">Doğalcılık işte… Dededen toruna devam ediyor, onu söylemek istedim.”</st></p>
			<p><st c="2096">“Küçümser gibisin, unutma, babamın formülleri için deli oluyor tıp dünyası.”</st></p>
			<p><st c="2173">“Yoo küçümsemiyorum, ama bize bir faydası mı var? </st><st c="2224">Bak saçım dökülüyor, bir kellik ilacı yapmadı, sen şişmanlıyorsun, zayıflama ilacı yapmaya yanaşmadı.”</st></p>
			<p><st c="2326">“Hiiiç bekleme, babam şarlatan şifacılardan değil.”</st></p>
			<p><st c="2378">Karı kocanın tartışmaları sürerken ayrılık aşısı yapılmamış ruhuyla Mehtap’ın kapısına doğru ilerleyen delikanlı, yeniden başlamanın güzel olacağını düşünmeye başlamıştı bile. </st><st c="2555">Bu ayakların yalnızca o mesajın hesabını sormak için ilerlemediğini içten içe kendisi de hissediyordu. </st></p>
			<p><st c="2658">Kapıdaydı. </st><st c="2669">Derin bir nefes alıp zile bastı. </st><st c="2702">Sürüklenerek gelen bir terlik sesi ve kâğıt hışırtıları duydu.</st></p>
			<p><st c="2764">“Kim o?”</st></p>
			<p><st c="2773">“Benim ben, Marji.”</st></p>
			<p><st c="2793">Kapı açıldı. </st><st c="2807">Üzerinde mavi eşofmanları, dağınık saçları ve elinde bir tomar soru kâğıdı tutan Mehtap boş boş baktı ona.</st></p>
			<p><st c="2913">“Ne var? </st><st c="2923">Neden geldin?”</st></p>
			<p><st c="2937">“Mesajın için geldim.”</st></p>
			<p><st c="2960">“Ne mesajı?”</st></p>
			<p><st c="2973">“Sen bir saat önce bana mesaj yazmadın mı?”</st></p>
			<p><st c="3017">“Yooo, sana ne diye mesaj yazayım, numaranı bile sildim.”</st></p>
			<p><st c="3075">“O zaman bu ne?” diye telefonunu çıkardı Marji ve o anda anımsadı. </st><st c="3143">Okur okumaz sinirlenip silmişti. </st><st c="3176">Kendini bir parça yalancı pozisyonunda hissetti.</st></p>
			<p><st c="3224">“Yemin ediyorum Mehtap, senden mesaj geldi.”</st></p>
			<p><st c="3269">“Ne yazıyordu peki?”</st></p>
			<p><st c="3290">“Yeniden başlayalım, ama Kapiland’ın sınavına girmelisin gibi bir cümle.”</st></p>
			<p><st c="3364">Mehtap gülmeye başladı. </st><st c="3389">“Hayri, bütün bu numaralara ne gerek var?”</st></p>
			<p><st c="3431">“Ne numarası, inan ki geldi bu mesaj.”</st></p>
			<p><st c="3470">“Ama gösteremiyorsun.”</st></p>
			<p><st c="3493">“Çünkü sinirlenip sildim.” </st></p>
			<p><st c="3521">“O zaman benim telefonuma bakalım diyeceğim, gönderilmiş mesajlar arasında öyle bir şey var mı diye, ama onu da ben silmiş olabilirim değil mi?” diye güldü Mehtap.</st></p>
			<p><st c="3684">“Sen yazmadın yani, öyle mi? </st><st c="3714">Peki evden biri yazmış olabilir mi?”</st></p>
			<p><st c="3750">“Paranoyaksın sen oğlum, kim yazacak?”</st></p>
			<p><st c="3789">Marji ne düşüneceğini, ne söyleyeceğini bilmiyordu, kafası iyice karışmıştı.</st></p>
			<p><st c="3866">“Mehtap bu çok saçma ama, biri benim bu sınava girmemi istiyor ve bu birinin kolları o kadar uzun ki senin telefonundan bana mesaj yolluyor.”</st></p>
			<p><st c="4008">Mehtap, arkadaşının kolay kolay yalana başvurmayan bir insan olduğunu biliyordu. </st><st c="4090">Ama şimdi söyledikleri de tepeden tırnağa saçmalıktı.</st></p>
			<p><st c="4143">“Bu biri sınava girmenle ne kazanacak acaba?”</st></p>
			<p><st c="4189">Marji’nin aklına bir şeyler geliyordu, ama söylemek istemedi. </st><st c="4252">O günlük yeterince paranoyak damgası yemişti çünkü.</st></p>
			<p><st c="4303">“Bilmiyorum,” dedi. </st><st c="4324">“Şimdi ne desem saçma gelecek sana. </st><st c="4360">Biraz da sen düşün. </st><st c="4380">Hem bu kadar da çalışma istersen, bu da sana ipucu olsun. </st><st c="4438">Hadi hoşça kal.”</st></p>
			<p><st c="4454">Merdivenlerden inerken kafası hızla çalışmaya başlamıştı. </st><st c="4513">Evet, birileri sınava girmesini istiyordu. </st><st c="4556">Çünkü, çünkü Kapiland’a gitmesini isteyenler vardı. </st><st c="4608">En başından seçmişlerdi onu. </st><st c="4637">Bundan emin olmanın tek yolu da sınav kaydını yaptırmak olacaktı. </st></p>
			<p><st c="4703">Apartmandan çıktığında çoktan kararını vermişti. </st><st c="4752">Sınava girecekti ve yalan yanlış cevaplayıp, çoğunu da boş bırakıp gerçekten önceden seçilip seçilmediğini anlayacaktı. </st><st c="4872">Pazartesi başvuru için son gündü. </st><st c="4906">Birileri başkalarının telefon hattı üzerinden mesaj yolluyorsa telefonu da dinliyor olmalıydılar. </st><st c="5004">Bunu anlamak için küçük bir test yapmak istedi. </st><st c="5052">Mehtap’ı aradı. </st><st c="5068">Bu kez hemen açıldı telefon.</st></p>
			<p><st c="5096">“Mehtap, ben bir karar verdim, gireceğim bu sınava.” Bunu söylerken karşı tarafın kuşku uyandıracak bir cümle söylememesi dileğinde bulundu.</st></p>
			<p><st c="5237">Umursamazca konuştu Mehtap. </st><st c="5266">“İyi, ne yapayım?”</st></p>
			<p><st c="5284">“Pazartesi başvurunun son günü, ama ben dedeme gitmek zorundayım, bahçe işleri için yardım istedi.”</st></p>
			<p><st c="5384">Mehtap bu konuşmadan hiçbir şey anlamamıştı.</st></p>
			<p><st c="5429">“Ya bunları bana niye anlatıyorsun? </st><st c="5466">Senin yerine ben başvuramam ki. </st><st c="5498">Allah Allah!”</st></p>
			<p><st c="5511">İşte şimdi test cümlesini söylemeye hazırdı delikanlı.</st></p>
			<p><st c="5566">“Salı gününe kadar uzatmazlar mı acaba?”</st></p>
			<p><st c="5607">“Marji sen okula telefon edip sorsana, ben ne bileyim?”</st></p>
			<p><st c="5663">“Valla süreyi uzatmazlarsa başvuramam.”</st></p>
			<p><st c="5703">“Kafayı yemişsin sen, düne kadar karşı çıktığın bir sınavdı bu. </st><st c="5768">Şimdi de girmek için can atıyorsun. </st><st c="5804">Hadi kapatıyorum ben, sen bir çözüm yolu bulursun.”</st></p>
			<p><st c="5855">Delikanlı neşeyle kapadı telefonu. </st><st c="5891">Kendi evine doğru adım adım ilerlerken pazartesi günü başvuru süresinin bir gün daha uzatılıp uzatılmayacağını, dolayısıyla telefonlarının dinlenip dinlenmediğini anlamış olacaktı. </st><st c="6072">Telefonda Mehtap’ın kendisine Marji demeye başlamış olması fazladan bir sevinç katmıştı içine. </st><st c="6167">Aralarında yeniden bir sıcaklığın başlayacağının işaretiydi belki. </st><st c="6234">Keyifle ellerini cebine soktu. </st><st c="6265">Okul zili melodilerinden birini ıslıkla çalmaya başladı. </st><st c="6322">Pazartesi günü her olasılığa karşı öğleden sonra okula gidecek ve süre uzatılsın uzatılmasın sınav başvuru formunu dolduracaktı. </st><st c="6451">Mehtap’ı bu kuşkulu sınavda ve sonrasında yalnız bırakamazdı.</st></p>
		</div>
	<div id="charCountTotal" value="6512"></div></body>
</html>
