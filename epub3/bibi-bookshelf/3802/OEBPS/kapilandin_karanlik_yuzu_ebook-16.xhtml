<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kapilandin_karanlik_yuzu_ebook-16</title>
    <meta http-equiv="Content-Type" content="text/html; charset=utf-8" />
  

</head>
  <body id="kapilandin_karanlik_yuzu_ebook-16" xml:lang="tr-TR">
		<div>
			<p><br /><br /><br /><br /><br /></p>
			<p id="_idParaDest-16"><st c="0">16   </st><br /><st c="4">Kapiland’a İki Bilet</st></p>
			<p><br /></p>
			<p><st c="24">Marjinal, paranoyak olmadığını kanıtlayacak duyuruyu 27 Mayıs gecesi öğrenmeyi umuyordu. </st><st c="114">Gece saat 12’yi vurduğunda önünde açık olan internet sayfasını yeniledi. </st><st c="187">Sayfa açılmadı, bir daha bastı F5’e, olmadı. </st><st c="232">‘Anlaşılan benim gibi binlerce kişi aynı anda tıklıyor buraya’ diye düşündü.</st></p>
			<p><st c="308">Biraz bekleyecekti. </st><st c="329">Bu arada listede adı çıkarsa ne yapacağını hesaplamaya başladı. </st><st c="393">Başına nelerin geleceğini bilmediği bu tuzağa gönüllü adım atmıştı. </st><st c="461">O geziye katılacak mıydı? </st><st c="487">Mehtap da kazanmışsa ya da kendisi gibi kazandırılmışsa ne yapacaktı? </st><st c="557">Onu belirsizliklerle dolu bu yolculukta tek başına bırakamazdı. </st><st c="621">Bu adamlar beyin yıkamakta ustaydı, siyahı beyaz, beyazı siyah gösterebilirlerdi. </st><st c="703">Ele geçiremedikleri beyinleri yok etmekte de sakınca görmezlerdi. </st><st c="769">Küçük, herkesin başına gelebilecek doğallıkta görülen bir kaza ile de sorunu çözebilirlerdi. </st><st c="862">Mehtap zaten hazırdı inanmaya. </st><st c="893">Dünya iyilik üzerine dönüyor sanıyordu. </st><st c="933">Kapiland’dan döndüğünde belki de onu hiç tanıyamazdı. </st><st c="987">Kaygısı büyüyordu Marji’nin. </st><st c="1016">Aptallaşmış birini sevmeye devam edebilir miydi?</st></p>
			<p><st c="1064">Odasında dönüp durdu Marji ve düşünmekten, dolanmaktan yorulup yeniden oturdu masaya. </st><st c="1151">Zamanın dolmasını beklerken facebook’ta birkaç karikatür beğendi, bu arada gözü Neva’nın durum güncellemesine takıldı.</st></p>
			<p><span><st c="1269">“Çok heyecanlıyım çok, yarın bambaşka bir gün olacak!”</st></span><st c="1324"> yazmıştı kız.</st></p>
			<p><st c="1338">‘Ne olacak acaba?’ diye düşündü Marji. </st><st c="1378">Hık demiş babasının burnundan düşmüş bu mıymıy kızdan hiç hoşlanmazdı. </st><st c="1449">Sınıf arkadaşı olduğu için eklemek zorunda kalmıştı listesine. </st><st c="1512">Biriyle mi çıkmaya başlamıştı acaba? </st><st c="1549">Sonra yine Neva’nın ışıklar içinde Kapiland’ın başkenti Marshall’ın bir resmini duvarında paylaştığını gördü. </st><st c="1659">Bir de yorum eklemişti:</st></p>
			<p><span><st c="1682">“Marshall dünyanın kalbidir ve ben de o kalbin içinde olacağım.”</st></span></p>
			<p><st c="1747">‘Galiba sınavı kazanacağını sanıyor,’ diye düşündü Marjinal ve sınıfta orta halli bir başarı gösteren Neva’nın neden bu kadar güvenli göründüğünü anlayamadı. </st><st c="1906">Yeniden Kapiland elçiliğinin sayfasına yöneldi. </st><st c="1954">Açılmayan duyuru sayfasını bir daha yeniledi. </st><st c="2000">Oh, yavaş da olsa açılıyordu işte ve derken sorgu kutusu belirdi.</st></p>
			<p><st c="2065">Hemen kimlik numarasını yazdı kutuya ve sorgula düğmesine tıkladı. </st><st c="2133">Anında geldi yanıt:</st></p>
			<p><span><st c="2152">“Kutlarız! </st><st c="2164">Kapiland’a gitme hakkı kazandınız.”</st></span></p>
			<p><st c="2199">Dondu kaldı Marjinal. </st><st c="2222">Haklı çıkmıştı işte! </st><st c="2243">Her şey önceden planlanmış, sınav görünümünde bir bilet sunmuşlardı ona. </st><st c="2316">Bu tuzağı ekranda apaçık görmek, önceden tahmin etse bile şoka girmesine engel olmamıştı. </st><st c="2406">Mehtap’ın ona yakıştırdığı “paranoyak” lafı keşke gerçek olsaydı. </st><st c="2472">Ama değildi işte. </st><st c="2490">Gerçek tam karşısındaydı ve berbat bir sınav kâğıdı verdiğini gayet iyi biliyordu. </st></p>
			<p><st c="2573">Marji ilk şoku atlattıktan sonra Mehtap’ın kimlik numarasını yazdı sorgu kutusuna. </st><st c="2656">Önceden başka bir sınav işlemi için almıştı onun kimlik numarasını. </st><st c="2724">Kutsal rakamlar gibi, en sevdiği kitabın iç kapağına kaydetmişti. </st><st c="2790">Heyecan içinde sorgula düğmesine tıkladı. </st><st c="2832">Ve beklediği cümle geldi:</st></p>
			<p><span><st c="2857">“Kutlarız! </st><st c="2869">Kapiland’a gitme hakkı kazandınız.”</st></span></p>
			<p><st c="2904">Hemen telefona uzandı, evet geç bir saatti, ama umursamadı, konuşmalıydılar. </st><st c="2982">Meşgul sinyali geldi kulağına. </st><st c="3013">Bir daha aradı, olmadı. </st><st c="3037">Gece yarısı kiminle konuşuyordu bu kız?</st></p>
			<p><st c="3076">Birden telefonu çaldı, arayan oydu. </st><st c="3113">Heyecanla açtı.</st></p>
			<p><st c="3128">“Ben de seni arıyordum.”</st></p>
			<p><st c="3153">“Açıklandı Marji!”</st></p>
			<p><st c="3172">Soluk soluğa söylemişti bunu Mehtap.</st></p>
			<p><st c="3209">“Biliyorum Mehtap.”</st></p>
			<p><st c="3229">“Kazanmışız!”</st></p>
			<p><st c="3243">“Benimkini de mi öğrendin?” dedi Marjinal. </st><st c="3287">“Kimlik numaram var mı sende?”</st></p>
			<p><st c="3317">“Evet, var tabii.”</st></p>
			<p><st c="3336">Sevindi Marji, kendisi gibi o da saklamıştı demek.</st></p>
			<p><st c="3387">“İnanmıyorum ya, uyuyamam şimdi sabaha kadar!” dedi Mehtap.</st></p>
			<p><st c="3447">“Sevinçten mi, korkudan mı?” </st></p>
			<p><st c="3477">“Yani şey, bilmiyorum, seviniyorum ama bir yandan da sen haklı çıktığın için ürküyorum.”</st></p>
			<p><st c="3565">“Bunları yarın konuşalım mı Mehtap?”</st></p>
			<p><st c="3602">“Neden?”</st></p>
			<p><st c="3611">“Telefonumda hışırtılar var da…” diyerek telefonun dinlenme olasılığını ima etmeye çalıştı delikanlı. </st></p>
			<p><st c="3714">“Tamam yarın konuşuruz. </st><st c="3738">Seni seviyorum Marji!” diye kapattı Mehtap telefonu.</st></p>
			<p><st c="3790">‘Sevinçten ne dediğini bilmiyor bu,’ diye düşündü delikanlı ama bu cümleyi duymuş olmaktan da gayet mutluydu. </st><st c="3901">Bilgisayarındaki açık sayfaları kapatmadan önce Neva’nın Facebook’ta paylaştığı Marshall resminin altına yorum yazmayı da ihmal etmedi:</st></p>
			<p><st c="4036">“Pusulanı almayı unutma Neva.”</st></p>
			<p><st c="4067">Sonra bilgisayarını kapadı.</st></p>
			<p><br /></p>
			<p><st c="4095">Bu sırada Neva, ablası, annesi ve babası da uyanıktı ve sabaha kadar oturacak gibi görünüyorlardı. </st><st c="4195">Kimse bu sonuca bir anlam verememişti. </st><st c="4234">Recep Bey tekrar tekrar yazdı sorgu kutusuna kızının kimlik numarasını. </st><st c="4306">Her seferinde aynı cümle çıktı karşısına:</st></p>
			<p><span><st c="4347">“Üzgünüz, Kapiland’a gitme hakkı kazanamadınız.”</st></span></p>
			<p><st c="4396">Oysa neredeyse tüm soruları doğru işaretlemişti kızı. </st><st c="4451">Acaba bizim yeğen hata mı yaptı diye soru ve cevapları kontrol etmiş, kontrol ettirmiş, ama bir yanlışlık olmadığını görmüştü.</st></p>
			<p><st c="4577">“Kaydırdın mı yoksa kızım?” diye sordu Neva’ya.</st></p>
			<p><st c="4625">Neva ağlayarak, sinirle yanıtladı: “Kaydırdım evet, salağım ya ben, kontrol etmedim hiç.”</st></p>
			<p><st c="4715">Eee kayma yoksa, cevaplar doğruysa neyin nesiydi bu sonuç? </st><st c="4775">Neva değilse kim kazanmıştı, hangi iki kişi o kadar yüksek puan almıştı? </st><st c="4848">Neva burnunu çekerek banyoya gitti. </st><st c="4884">Karısı, “Bir işi de düzgün yap be adam!” diyerek mutfağa yöneldi. </st><st c="4950">O akşam sonuç açıklanacak diye yılbaşı keyfi gibi yiyip içmişlerdi ve mutfak ağzına kadar kirli kap kacakla doluydu. </st></p>
			<p><st c="5067">Büyük kızı elini babasının omzuna koydu. </st><st c="5108">“İtiraz edelim baba.”</st></p>
			<p><st c="5129">Recep Bey olumsuz anlamda başını salladı.</st></p>
			<p><st c="5171">“Neye itiraz edelim, şimdi kurcalarsak başka bir sıkıntı çıkar, olmadı işte, sineye çekmekten başka yol yok.”</st></p>
		</div>
	<div id="charCountTotal" value="5281"></div></body>
</html>
