<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kapilandin_karanlik_yuzu_ebook-23</title>
    <meta http-equiv="Content-Type" content="text/html; charset=utf-8" />
  

</head>
  <body id="kapilandin_karanlik_yuzu_ebook-23" xml:lang="tr-TR">
		<div>
			<p><br /><br /><br /><br /><br /></p>
			<p id="_idParaDest-23"><st c="0">23   </st><br /><st c="4">Sokak Çalgıcısı</st></p>
			<p><br /></p>
			<p><st c="19">Profesör Baha, çocukların kaldığı konukevine girebilmek için bir yol arıyordu. </st><st c="99">KGK’nın haberi olmadan görüşmeliydi o ikisiyle. </st><st c="147">Şimdi bilgisayarda konukevinin web sayfasını inceliyordu. </st><st c="205">Burası otel ya da pansiyon gibi dışarıya da hizmet veriyor olabilirdi. </st><st c="276">Şansını denemek istedi. </st><st c="300">Telefon numarası vardı sitede. </st><st c="331">Aradı.</st></p>
			<p><st c="337">“İyi günler, Gençlik Konukevi mi?” </st></p>
			<p><st c="373">“Evet, buyurun?”</st></p>
			<p><st c="389">“Boş odanız var mı diye soracaktım. </st><st c="426">Evimi ilaçlattım da... </st><st c="449">bir gece için oda istiyorum.”</st></p>
			<p><st c="478">“Boş odamız yok efendim,” diyerek ve karşılık beklemeden pat diye kapattı telefonu karşıdaki.</st></p>
			<p><st c="572">Profesör bunun yalan olduğuna, bu iki gencin kaldığı odalar dışında bütün odaların boş olduğuna emindi. </st><st c="677">KGK her şeyi planlamış olmalıydı. </st><st c="711">Başka bir yol bulacaktı. </st><st c="736">Konukevinin web sayfasının sağını solunu tıklarken </st><span><st c="787">insan kaynakları</st></span><st c="803"> diye bir başlığa ilişti gözü.</st></p>
			<p><st c="833">“Öyle ya, bana göre bir iş vardır belki,” diye mırıldandı, sonra kendini tutamayıp güldü, çünkü ‘onları farelerden kurtarabilirim mesela,’ diye geçirmişti aklından. </st><st c="999">Aradıkları işçi listesine baktı. </st><st c="1032">Yarı zamanlı aşçı, bulaşıkçı ve temizlikçi arıyorlardı. </st><st c="1088">Yemek yapmak ve bulaşık yıkamakla arası iyi olmadığından temizlikçi ilanını gözüne kestirdi. </st><st c="1181">Gece 23’te başlayan bir işti ve üç saat süreceği yazıyordu. </st><st c="1241">Temizlikçi olabilirdi, paspası oraya buraya sürükleyebilen herkes yapabilirdi bu işi. </st><st c="1327">İlanın altında saatine 10 dolar verileceği belirtilmişti.</st></p>
			<p><st c="1384">“Bir gün laboratuvarımı kapatmak zorunda kaldığımda bu işi sürekli yapabilirim,” diyerek gülümsedi.</st></p>
			<p><st c="1484">Profesörün hem ev hem laboratuvar olarak kullandığı bu daire tenha bir sokaktaydı. </st><st c="1568">Yatak odası olarak kullandığı bölmeye geçti. </st><st c="1613">Fazla eşyası yoktu. </st><st c="1633">Yatak, gardırop ve küçük bir kitaplık. </st></p>
			<p><st c="1672">İlk işi kıyafet aramak oldu. </st><st c="1701">Kendi giysileri yeni olmamakla birlikte seçkin bir mağazadan alındığı belliydi, bunları kullanamazdı. </st><st c="1803">Böyle işlere zaman ayıramadığı için yardımcısı Maya yapardı bütün alışverişi. </st><st c="1881">Şu anda, Maya bana biraz döküntü giysi bul, diyemezdi. </st><st c="1936">Pencereden dışarıya baktı, ne zaman bir çözüm yolu arasa yapardı bunu. </st><st c="2007">Her ne kadar sokağın karşısındaki yapıların kırmızı tuğlalarından başka bir şey göremese de zihnini açıyordu pencereden bakmak. </st><st c="2135">Akşam karanlığı çökmüştü. </st><st c="2161">Sokak lambaları bencildi, kendi diplerindeki yuvarlak daireler dışına ışık vermiyordu. </st><st c="2248">Profesör, gözünü bu yarı karanlık sokakta dolaştırırken duvar dibine çökmüş sokak çalgıcısını gördü. </st><st c="2349">Üçgen gövdeli telli bir çalgı vardı kucağında, başı göğsüne düşmüş, uyuklar gibiydi.</st></p>
			<p><st c="2433">‘Rus olmalı’ diye düşündü profesör. </st><st c="2470">‘Kapiland rüyası onu buralara sürüklemiş, ama sokaklarda balalayka çalarak yaşamaya çalışıyor.’</st></p>
			<p><st c="2565">Bu konuda daha fazla düşünmek istemedi. </st><st c="2606">Kafasındaki planı uygulamak için giysi bulmalıydı. </st><st c="2657">Birden duvar dibindeki o adamın giysilerinin rolü için gayet uygun olduğunu fark etti. </st><st c="2744">Hemen küçük gardırobunu açtı. </st><st c="2774">Adama verebileceği bir şeyler çıkardı. </st><st c="2813">Gri bir pantolon, mavi bir gömlek ve koyu gri bir ceket çıkarıp torbaya koydu. </st><st c="2892">Evden çıktı.</st></p>
			<p><st c="2904">Sokak lambasının ışığında uzayan gölgesi çalgıcının üzerine düştüğünde adam kafasını kaldırıp profesörün yüzüne baktı. </st><st c="3024">Profesör Baha gülümsedi.</st></p>
			<p><st c="3048">“Giyecek bir şeyler var, ister misin?”</st></p>
			<p><st c="3087">Adam boş boş baktı. </st><st c="3108">“İstemez.” </st></p>
			<p><st c="3119">Baha böyle bir yanıt beklemiyordu. </st><st c="3154">“Ama üzerindekilere ihtiyacım var, değiş tokuş yapacağız yani.”</st></p>
			<p><st c="3217">Adamın bir şey söylemesini beklemeden torbadakileri çıkardı. </st><st c="3279">“Bak gayet temiz ve iyi kumaş bunlar.”</st></p>
			<p><st c="3317">Adam balalaykasını duvara yasladı, ayağa kalktı.</st></p>
			<p><st c="3366">“Bunu neden yapıyorsun? </st><st c="3391">Benim giysilerimle ne yapacaksın? </st><st c="3425">Belki de cinayet işledin, suçu bana atacaksın ha! </st><st c="3475">İstemem!”</st></p>
			<p><st c="3484">Güldü profesör. </st><st c="3501">“Sen çok mu polisiye okuyorsun arkadaşım. </st><st c="3543">Yalnızca bir tiyatro oyunu için gerekli,” diye o anda aklına gelen yalanı söyleyiverdi.</st></p>
			<p><st c="3630">Çalgıcının kuşkusu geçmemişti. </st><st c="3662">“Ama tiyatrocuya benzemiyorsun.”</st></p>
			<p><st c="3694">“Amatör bir grubumuz var. </st><st c="3721">İstiyor musun, istemiyor musun?”</st></p>
			<p><st c="3753">“Peki peki,” dedi çalgıcı, sonra giysileri alıp iki bina arasındaki karanlığa yöneldi. </st><st c="3841">Birkaç dakika sonra kirli ve uzamış saçlarına, yırtık ayakkabılarına uymayan düzgün giysilerle çıktı karanlıktan.</st></p>
			<p><st c="3954">“Keşke ayakkabı da getirseydin,” dedi.</st></p>
			<p><st c="3993">Profesör o zaman adamın ayakkabılarına baktı. </st><st c="4040">Giyilecek hali kalmamış, yanı yönü açılmıştı. </st><st c="4086">“Kaç numara giyiyorsun?”</st></p>
			<p><st c="4110">“Fark etmez, 40’tan küçük olmasın da.”</st></p>
			<p><st c="4149">Profesör Baha ayakkabılarını çıkardı ve düzgünce koydu adamın önüne, sonra eski elbiseleri torbaya doldurup çoraplı ayaklarıyla laboratuvarına yöneldi. </st><st c="4302">Adam eski ayakkabıları alıp arkasından koştu.</st></p>
			<p><st c="4347">“Benimkileri almayacak mısın? </st><st c="4378">Ayakkabısız kaldın!”</st></p>
			<p><st c="4398">Baha adamın elindeki giyilmez durumdaki ayakkabılara baktı. </st><st c="4459">“Yok, giysiler gerekli yalnızca. </st><st c="4492">Evim yakın zaten,” dedi ve karşı kaldırıma doğru caddeyi adımladı.</st></p>
			<p><st c="4558">Odasına girer girmez giysileri üzerine geçirdi. </st><st c="4607">Pis bir koku dolmuştu odaya, aylarca yıkanamamış bir insan kokusu. </st><st c="4674">Ama bunları temizletmek için zamanı yoktu. </st><st c="4717">Hemen çıkıp gitmeliydi bu iş görüşmesine. </st><st c="4759">Pantolon biraz bol geldi, kemerle belini biraz daha büzdü. </st><st c="4818">Gömlek ise dar gelmiş, koltuk altlarından sıkmıştı. </st><st c="4870">Eh, idare edecekti bir gece için. </st></p>
			<p><st c="4904">Sokağa çıktı, çalgıcı hâlâ orada profesörün giysileri içinde yine duvara dayalı oturuyor ama bu kez elindeki balalaykayı tıngırdatıyordu. </st><st c="5042">Öyle kötü çalıyordu ki kaldırımdan geçenlerin çoğu, değil bozukluk atmak karşı kaldırıma geçmeyi yeğliyordu. </st><st c="5151">Hızlı adımlarla çalgıcının önünden geçti. </st><st c="5193">O, köşeyi döner dönmez çalgıcı ayağa kalktı ve cebinden çıkardığı son model telefonla birini aradı.</st></p>
			<p><st c="5292">“Evden çıktı,” dedi dinç bir sesle.</st></p>
		</div>
	<div id="charCountTotal" value="5328"></div></body>
</html>
