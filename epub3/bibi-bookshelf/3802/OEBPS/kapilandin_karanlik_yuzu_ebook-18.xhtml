<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kapilandin_karanlik_yuzu_ebook-18</title>
    <meta http-equiv="Content-Type" content="text/html; charset=utf-8" />
  

</head>
  <body id="kapilandin_karanlik_yuzu_ebook-18" xml:lang="tr-TR">
		<div>
			<p><br /><br /><br /><br /><br /></p>
			<p id="_idParaDest-18"><st c="0">18   </st><br /><st c="4">Dürüst Sınav Kaldı mı</st></p>
			<p><br /></p>
			<p><st c="25">Öğretmenler odasında iki kişi dışında herkes sınıflara, derslerine gitmişti. </st><st c="103">Sevda Hanım, Ekrem Bey’in uzattığı çayı aldı.</st></p>
			<p><st c="148">“Teşekkür ederim. </st><st c="167">Müdür Bey’in duyurusu hakkında ne düşünüyorsunuz?”</st></p>
			<p><st c="217">“Marjinal ve Mehtap’ın kazanması mı?”</st></p>
			<p><st c="255">“Evet.”</st></p>
			<p><st c="263">“Şanslı çocuklar, onların yerinde olmak isterdim.”</st></p>
			<p><st c="314">“Ama bir güvenlik soruşturması yapacak olsalar, bence ikisini de ülkelerine almazlar.”</st></p>
			<p><st c="401">“Neden? </st><st c="410">Temiz çocuk onlar. </st><st c="429">Hem daha yaşları ne ki suça bulaşsınlar?”</st></p>
			<p><st c="470">“Ama Kapiland’ın şurup komplosunu bozan grubun başındaydılar, unutunuz mu?”</st></p>
			<p><st c="546">Ekrem Bey sıcak çayından hüüüp diye iri bir yudum aldı.</st></p>
			<p><st c="602">“Onlar kimi almaları gerektiğini gayet iyi bilir. </st><st c="653">Çocukların gözünü boyamak için de iyi bir fırsat. </st><st c="703">Belki de bile bile seçtiler ikisini?”</st></p>
			<p><st c="740">“Ama ortada bir sınav vardı. </st><st c="770">Nasıl bile bile seçsinler? </st><st c="797">Mülakat değil ki bu.”</st></p>
			<p><st c="818">“Haklısın, ama hiçbir başarı tesadüf değildir.”</st></p>
			<p><st c="866">Güldü Sevda Hanım.</st></p>
			<p><st c="885">“Bu ne demek şimdi, dershane reklamı gibi konuştunuz.”</st></p>
			<p><st c="940">“Kimin kazanacağı sınavdan önce belirlenmiş demek istedim.”</st></p>
			<p><st c="1000">Sevda Hanım neredeyse hopladı koltuğundan.</st></p>
			<p><st c="1043">“Yani sınav hileli mi?”</st></p>
			<p><st c="1067">“Dürüst sınav kaldı mı Sevda?”</st></p>
			<p><st c="1098">“O başka şey. </st><st c="1113">Birilerini kayırmak için yapılması ayrı bir sorun, ama zarar vermek için yapılmışsa çok tehlikeli. </st><st c="1212">Bundan kuşku duyuyorsanız çocuklarla konuşalım, onları uyaralım. </st><st c="1277">Gitmemelerini söyleyelim.”</st></p>
			<p><st c="1303">Bardakta kalan son çay yudumlarını vantuz gibi çekti Ekrem Bey.</st></p>
			<p><st c="1367">“Bunu sen yap, bana güvendiklerini sanmıyorum. </st><st c="1415">Geçen sefer de seninle işbirliği yapmışlardı.”</st></p>
			<p><st c="1461">Sevda Hanım çayını yarım bırakıp çıktı öğretmenler odasından. </st><st c="1524">Çocukların sınıfına doğru yürürken içeride anlayışlı bir öğretmenin olmasını umuyordu. </st><st c="1611">Kapıyı tıklattı. </st><st c="1628">İçeride Recep Bey vardı.</st></p>
			<p><st c="1652">“Hocam rahatsız ediyorum ama sakıncası yoksa iki öğrencinizi almak istiyorum.”</st></p>
			<p><st c="1731">Recep Bey dersin bölünmesine hiç mi hiç sinirlenmedi. </st><st c="1786">Zaten bir şey olsa da ders kaynasa diye geçiriyordu içinden. </st><st c="1847">Canı çok sıkkındı, Neva’nın sınavı kazanamaması, çevirdiği tüm dolaplara rağmen kazanamaması moralini korkunç derecede bozmuştu.</st></p>
			<p><st c="1975">“Buyurun alın Sevda Hanım.”</st></p>
			<p><st c="2003">“Melike ve Bahri, sizinle konuşacağım çocuklar.”</st></p>
			<p><st c="2052">Tabii sınıfta ne Melike ne de Bahri adında öğrenci vardı. </st><st c="2111">Mehtap ve Marjinal kapıdan kendilerine doğru bakan Sevda Hanım’ın çağrısını anlamışlardı. </st><st c="2201">Sınıf Sevda Hanım’ın adları karıştırmasına o kadar alışmıştı ki artık buna ne şaşıyor ne de gülüyorlardı.</st></p>
			<p><st c="2306">Recep Bey bu durumdan habersiz olduğundan sınıftan çıkan iki öğrencinin arkasından şaşkınlıkla baktı. </st><st c="2409">Sonra sınıfa döndü.</st></p>
			<p><st c="2428">“Bu çocukların bir de göbek adı mı var yahu?”</st></p>
			<p><st c="2474">Bütün sınıf bu “göbek adı” sözüne bastı kahkahayı. </st><st c="2526">Sonra da birbirlerinin göbeğini görmek için gömlek çekiştirmeye ve birbirlerine “Senin göbek adın ne?” demeye başladılar. </st><st c="2648">Böylece Recep Bey’in yapmak istemediği ders de kaynamış oldu.</st></p>
			<p><st c="2709">Mehtap ve Marjinal, Sevda Hanım’ın arkasından tıpış tıpış yürürken Mehtap arkadaşına fısıldadı:</st></p>
			<p><st c="2805">“O konuda konuşacaksa ne diyeceğiz?”</st></p>
			<p><st c="2842">“Doğruyu söyleyelim, hiç olmazsa birkaç kişi gerçeği bilsin.”</st></p>
			<p><st c="2904">Sevda Hanım kuytu bir köşede kalorifer peteğine yaslanıp karşısında dikilen iki öğrenciye baktı, gözleri soru doluydu ve adlarını karıştırsa da bu iki öğrenciyi seviyordu.</st></p>
			<p><st c="3076">“Sizi kutlamalı mıyım, bilmiyorum.”</st></p>
			<p><st c="3112">“Beni değil ama Mehtap’ı kutlayabilirsiniz hocam, o gerçekten de sıkı çalıştı. </st><st c="3192">Ama hiç çalışmasa da sonuç aynı olurdu.”</st></p>
			<p><st c="3232">Az önce Ekrem Bey’in ima ettiği şeyi bir de Marji’nin ağzından duyunca gözleri büyüdü Sevda Hanım’ın.</st></p>
			<p><st c="3334">“Yani düzmece bir sınavdı, öyle mi?”</st></p>
			<p><st c="3371">“Kesinlikle,” dedi Marji “ben yalnızca üç beş soru işaretledim ve onları da kafadan attım.”</st></p>
			<p><st c="3463">“Bu durumda bir şey yapmalıyız çocuklar. </st><st c="3505">Olur mu böyle şey? </st><st c="3524">Eğitim Bakanlığı’na ya da ne bileyim, savcılığa suç duyurusunda bulunmamız gerekir. </st><st c="3608">Siz hak etmediğiniz bir sonuç almışsınız.”</st></p>
			<p><st c="3650">Mehtap karşı çıktı.</st></p>
			<p><st c="3670">“Ben çalıştım hocam, gece gündüz çalıştım. </st><st c="3714">Gitmek istiyorum Kapiland’a, bu benim hakkım.”</st></p>
			<p><st c="3760">Sevda Hanım’ın kaygılı bakışları iki öğrencinin yüzünde dolaşıp durdu.</st></p>
			<p><st c="3831">“Ama sizi oraya almak istiyorlarsa bunda iyi bir niyet olmadığı açık. </st><st c="3902">Anlamıyor musunuz? </st><st c="3921">Adamlar ülke çapında bir sınav düzenleyecek kadar gözlerini karartmışlar. </st><st c="3995">Buna masum bir gezi diyemezsiniz.”</st></p>
			<p><st c="4029">Marji öğretmeninin de olaya kendisi gibi bakmasından hoşnuttu. </st><st c="4093">Ama Mehtap’ın gitme hevesi onu da zaman zaman etkiliyordu.</st></p>
			<p><st c="4151">“Hocam biz biraz düşünelim, Mehtap’la konuşur bir karara varırız. </st><st c="4218">Birlikte hareket etmeliyiz. </st><st c="4246">Diyelim ki gitmedik, bu durumda planın ne olduğunu asla öğrenemeyiz. </st><st c="4315">Ama gidersek…”</st></p>
			<p><st c="4329">Mehtap’ın içi o zaman rahatladı. </st><st c="4363">Demek o da istiyordu, aynı nedenlerle olmasa bile bu yolculukta yanında olacaktı.</st></p>
			<p><br /></p>
			<p><st c="4444">“Peki,” dedi Sevda Hanım. </st><st c="4471">“Sizden” haber bekliyorum. </st><st c="4498">İsterseniz bunu bir de Nuri Baba ile konuşun. </st><st c="4544">Kapiland’ın planlarını bizden iyi bildiğine eminim. </st><st c="4596">Çünkü tarih okumayı seviyor.”</st></p>
			<p><st c="4625">İki genç, öğretmenin yanından ayrılıp sınıfa dönerken Marji mırıldandı.</st></p>
			<p><st c="4697">“Hayret, büyükbabamın adını yanlış söylemedi, fark ettin mi?”</st></p>
			<p><st c="4759">Mehtap güldü.</st></p>
			<p><st c="4773">“Yalnızca öğrencilerin adını karıştırıyor demek ki. </st><st c="4826">Bu da gösteriyor ki, o da diğer öğretmenler gibi bizi birey olarak görmüyor. </st><st c="4903">Takma kafana, yine de iyi kadındır.”</st></p>
		</div>
	<div id="charCountTotal" value="4939"></div></body>
</html>
