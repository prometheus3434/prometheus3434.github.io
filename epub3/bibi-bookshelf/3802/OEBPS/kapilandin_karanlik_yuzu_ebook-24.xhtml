<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kapilandin_karanlik_yuzu_ebook-24</title>
    <meta http-equiv="Content-Type" content="text/html; charset=utf-8" />
  

</head>
  <body id="kapilandin_karanlik_yuzu_ebook-24" xml:lang="tr-TR">
		<div>
			<p><br /><br /><br /><br /><br /></p>
			<p id="_idParaDest-24"><st c="0">24   </st><br /><st c="4">Kendi Köpeğini Gezdirememek </st></p>
			<p><br /></p>
			<p><st c="32">Mehtap konukevinde yatağa uzanmış, küçük bilgisayarında annesiyle yazışırken kapısı tıkladı. </st><st c="125">Hızlıca annesine not yazdı.</st></p>
			<p><st c="152">“Marji geldi anne, yolun karşısında bir park var, orada dolaşacağız. </st><st c="222">Hadi hoşça kal.”</st></p>
			<p><st c="238">Annesinin mesajını beklemeden bilgisayarı kapadı ve kapıya koştu.</st></p>
			<p><st c="304">“Hadi,” dedi Marji, “çıkalım artık.”</st></p>
			<p><st c="341">“Tamam, hazırım zaten ben.”</st></p>
			<p><st c="369">Sessiz koridorda hızlı adımlarla merdivenlere doğru yürüdüler. </st><st c="433">Aşağıya indiklerinde kapıdaki görevli soğuk bir gülümsemeyle baktı bizimkilere.</st></p>
			<p><st c="512">“Program dışı bir gezi mi yapacaksınız?” diye sordu.</st></p>
			<p><st c="565">“Parka gidiyoruz,” dedi Marji, eliyle yolun karşısını gösterip.</st></p>
			<p><st c="629">“Dikkatli olun, hava karardı, kaybolmayın,” dedi görevli yarı şaka yarı ciddi.</st></p>
			<p><st c="708">Mehtap, yarım yamalak İngilizcesiyle uygun bir karşılık aramaya çalışan ama sinirden sözcükleri toparlamayan Marji’nin elinden tutup onu kapıya doğru neredeyse çekerek götürdü. </st><st c="886">Dışarıya çıktıklarında kendi dilinin sağladığı özgürlükle söylenip durdu Marji.</st></p>
			<p><st c="965">“Kaybolmayalımmış, tabii salağız ya biz, beş yaşındayız da yolun karşısındaki parkta kaybolacağız, geri zekâlı!”</st></p>
			<p><st c="1078">“Tamam Marji, espri yaptı işte, abartma.”</st></p>
			<p><st c="1120">Yolun karşısına geçmek için alt geçidi kullandılar. </st><st c="1173">Mehtap havayı yumuşatmak istedi.</st></p>
			<p><st c="1205">“Bak bunların alt geçidi bizimkiler gibi çiş kokmuyor.” </st></p>
			<p><st c="1262">Marji güldü.</st></p>
			<p><st c="1274">“Belki onu da biriktiriyorlardır, para gibi.”</st></p>
			<p><st c="1320">“Keşke öyle olsaydı. </st><st c="1342">Sence de iyi olmaz mıydı?”</st></p>
			<p><st c="1368">“İdrar biriktirmek mi?”</st></p>
			<p><st c="1392">“Evet, yani dünyada para yerine idrar kullanılsa, düşünsene kimse parasızlık çekmez.”</st></p>
			<p><st c="1478">Çok sık olmasa da Mehtap’tan acayip şeyler duyduğu olurdu Marji’nin. </st><st c="1548">Güldü.</st></p>
			<p><st c="1554">“Evet, biraz su içersin ve on beş dakika sonra paran olur.”</st></p>
			<p><st c="1614">İki arkadaş, kahkahalarıyla alt geçidi çınlatarak yürümeye devam etti. </st><st c="1686">Güle eğlene parka girdiler. </st><st c="1714">Yüksek ağaçların, düzgün çimlerin, türlü biçimlerle budanmış çalıların arasında dolaştılar. </st><st c="1806">Park lambaları oldukça güçlüydü, gezintiye çıkmış insanların olması parkın güvenli olduğuna işaret ediyordu. </st><st c="1915">Çoğunlukla köpeklerini gezdiren insanlar vardı. </st><st c="1963">O güne dek görmedikleri türden pek çok köpek cinsi oraya buraya koşturuyor, sahiplerinin attıkları topları, çubukları soluk soluğa yakalayıp geri getiriyorlardı. </st><st c="2125">Bizimkiler ahşap bir sıraya oturdu. </st><st c="2161">Marji elini Mehtap’ın omzuna attı. </st><st c="2196">İçinden güzel şeyler söylemek geliyordu. </st><st c="2237">Ama buna fırsat bulamadı. </st><st c="2263">Yanlarına elinde bir köpek tasması tutan, yirmi beş yaşlarında, geniş omuzlu, iri göbekli bir genç oturdu. </st><st c="2370">Keskin bir balık kokusu geliyordu üzerinden. </st><st c="2415">Serbest bıraktığı kıvırcık tüylü köpek çalıların arasına girip çıkmaya başladı.</st></p>
			<p><st c="2494">Köpeğin oyunları Mehtap’ın hoşuna gitti.</st></p>
			<p><st c="2535">“Köpeğiniz çok güzel, adı ne?” </st></p>
			<p><st c="2567">İri yarı delikanlı kapandı kapanacak şiş gözleriyle Mehtap’a bakmadan yanıtladı.</st></p>
			<p><st c="2647">“Adı Joy, benim köpeğim değil, ben yalnızca gezdiriciyim.” </st></p>
			<p><st c="2707">Bu işin az da olsa Türkiye’de de yapıldığını duymuştu Mehtap. </st><st c="2769">Marji de katıldı konuşmaya.</st></p>
			<p><st c="2796">“Yalnızca bu işi mi yapıyorsunuz?”</st></p>
			<p><st c="2831">Uykulu uykulu güldü genç.</st></p>
			<p><st c="2857">“Deli misin, bu işi akşamları yapıyorum. </st><st c="2899">Gündüz balıkhanede çalışıyorum. </st><st c="2931">Yeni bilgisayarımın ve telefonumun borcu bitene kadar yapacağım bu işi.”</st></p>
			<p><st c="3003">Sonra çocuklara bir şey demeden kalktı yanlarından ve yorgun ayaklarını sürüyerek köpeğin uzaklaştığı yana doğru yürüdü. </st></p>
			<p><st c="3125">“O kadar yoruluyor olmalı ki yeni aldığı bilgisayarı kullanacak hali kalmıyor galiba,” dedi Marji.</st></p>
			<p><st c="3223">Mehtap başını sallayıp onayladı onu. </st><st c="3261">Sonra bir süredir aklında olan düşünceyi söyledi.</st></p>
			<p><st c="3310">“Bu çok saçma, insanlar bir şey elde edebilmek için köle gibi çalışıyor. </st><st c="3384">Araba, bilgisayar, telefon, ev... </st><st c="3418">Bunlara sahip olmak için günlerini ve gecelerini satıyorlar. </st><st c="3479">Aslında göremediğimiz bir kölelik var gibi. </st><st c="3523">Sürekli yeni şeyler icat ediliyor, sonra da bu icadın bizim için çok gerekli olduğunu söylüyorlar. </st><st c="3622">Biz de onu elde etmek için, yani o parayı bulmak için olmadık şeyler yapıyoruz. </st><st c="3702">Şuraya bak, başkasının köpeğini gezdirmek, bu çok saçma!”</st></p>
			<p><st c="3759">Marji de bu tempoya anlam veremiyordu.</st></p>
			<p><st c="3798">“Köpeğin sahibi de bir ofiste deli gibi çalışıyor olmalı, öyle ya bir sürü şeye para yetiştirmek zorunda, listeye köpek gezdiricinin ücreti de eklenmiştir. </st><st c="3955">İnsan kendi köpeğini gezdirecek zaman bulamıyorsa işler kötü gidiyor bence. </st><st c="4031">Bizde de aynı şey var. </st><st c="4054">Ama Kapiland bunu daha acımasız yapıyor ve elini bizim gibi ülkelere de uzatıyor,” diyerek düşüncesini belirtti.</st></p>
			<p><st c="4166">“Doğru, bizde de böyle. </st><st c="4191">Mesela annem, kurutmalı çamaşır makinesi çıkmış diye dört dönüyor, ne yapıp edip alacak onu, oysa diğerini alalı iki yıl oldu,” dedi Mehtap.</st></p>
			<p><st c="4331">“Acaba dünya yıkılıp insanlık yeni baştan kurulmaya başlasa aynı para düzeni olur muydu?”</st></p>
			<p><st c="4421">“Bilmem, belki de başka türlü bir işleyiş kurulurdu.”</st></p>
			<p><st c="4475">“Değiş tokuş yaparlardı herhalde, sen bana elma ver, ben sana ayakkabı dikeyim,” diye güldü Marji.</st></p>
			<p><st c="4574">“O zaman eninde sonunda yine parayı icat ederlerdi. </st><st c="4627">Çünkü kimse sırtında elma çuvalı ile dolaşmaz. </st><st c="4674">Değiş tokuş olmamalı. </st><st c="4696">Ya da o ayakkabı yapan, karşılık beklemeden ayakkabı yapacak.”</st></p>
			<p><st c="4758">“Ya da herkes kendi ayakkabısını yapacak. </st><st c="4801">Ama yeteneği yoksa?”</st></p>
			<p><st c="4821">“O da yalınayak gezer,” diye güldü Mehtap.</st></p>
			<p><st c="4864">“Sen orman kanununa inanıyorsun galiba. </st><st c="4905">Güçlü olan yaşar, yetenekli olan kazanır, diğerleri kaybeder, öyle mi?”</st></p>
			<p><st c="4976">“Şaka yaptım canım.”</st></p>
			<p><st c="4997">Marji aklına gelen düşünceyle gülümsedi ve Mehtap’ın gözlerinin içine baktı.</st></p>
			<p><st c="5074">“Ama ben değiş tokuşu seninle yapmak isterdim. </st><st c="5122">Bana bir öpücük versen ben sana bir çuval elma...”</st></p>
			<p><st c="5172">Marji sözünü tamamlayamadı, omzuna yumruğu yedi.</st></p>
			<p><st c="5221">“Öpücük satan birine benziyor muyum salak!” dedi Mehtap gülerek.</st></p>
			<p><st c="5286">Marji acıyan omzunu ovuşturdu.</st></p>
			<p><st c="5317">“Satmak değil ki bu, takas.”</st></p>
			<p><st c="5346">“Aynı şey,” dedi Mehtap.</st></p>
			<p><st c="5371">Marji, “Öpücüğün karşılığı da öpücüktür,” diye fısıldayarak eğildi Mehtap’ın yüzüne. </st><st c="5457">Köpek gezdiren iri yarı genç önlerinden geçerken dönüp bakmadı bile bizimkilere. </st><st c="5538">Bir an önce eve gitmenin ve yeni bilgisayarına en azından yarım saat ayırabilmenin derdindeydi.</st></p>
		</div>
	<div id="charCountTotal" value="5633"></div></body>
</html>
