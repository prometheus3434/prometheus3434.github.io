<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kapilandin_karanlik_yuzu_ebook-32</title>
    <meta http-equiv="Content-Type" content="text/html; charset=utf-8" />
  

</head>
  <body id="kapilandin_karanlik_yuzu_ebook-32" xml:lang="tr-TR">
		<div>
			<p><br /><br /><br /><br /><br /></p>
			<p id="_idParaDest-32"><st c="0">32   </st><br /><st c="4">Sabırsız Yolcular</st></p>
			<p><br /></p>
			<p><st c="21">Uçağın tekeri Beyhan Havaalanı’nın pistine dokunduğunda ikisinin de yüzü yorgun, ama sağ salim ve normal birer insan olarak ülkelerine dönmenin keyfiyle aydınlıktı. </st><st c="187">Bir an önce anne babalarına sarılmak için sabırsızlanıyorlardı. </st><st c="251">Bu nedenle diğer yolculara çok da dikkat etmeyerek, hatta bazen onları iterek kapıya yaklaştılar. </st><st c="349">Bir türlü açılmak bilmeyen kapının önünde hostesle konuşmak zorunda kaldılar.</st></p>
			<p><st c="426">“Nasıl, beğendiniz mi Kapiland’ı?” dedi hostes.</st></p>
			<p><st c="474">Ona ayaküstü bir şey anlatamayacakları için başlarını sallayarak yanıt verdiler.</st></p>
			<p><st c="555">“Ben de çok seviyorum, oradan bir ev almak istiyorum,” dedi hostes, “ama yeterince para biriktiremedim.”</st></p>
			<p><st c="660">“Krediyle alın,” dedi Marji gülerek, “herkes öyle yapıyor.”</st></p>
			<p><st c="720">“Borçlanmak istemiyorum,” dedi genç kadın, “ödeyemezsem hem ev gider hem deli gibi ek işler aramak zorunda kalırım.”</st></p>
			<p><st c="837">“Akıllıca,” dedi Marji, “en iyisi kira, istediğiniz zaman istediğiniz eve taşınabilirsiniz.”</st></p>
			<p><st c="930">Hostes gülümseyerek baktı delikanlıya.</st></p>
			<p><st c="969">“Annem de öyle söyler, ev sahibinin bir evi, kiracının bin evi var, der. </st><st c="1043">Yaşın genç ama gayet olgun düşünüyorsun.”</st></p>
			<p><st c="1084">Tam bu sırada kapı açıldı ve bizimkiler, hostese iyi günler dileyip merdivenlerden apar topar indiler. </st><st c="1188">Yolcuları havaalanı binasına götürecek olan servise koştular. </st><st c="1250">Acele etmelerinin anlamı olmadığını son yolcuyu, hatta pilot ve hostesleri de bekleyerek anladılar.</st></p>
		</div>
	<div id="charCountTotal" value="1349"></div></body>
</html>
