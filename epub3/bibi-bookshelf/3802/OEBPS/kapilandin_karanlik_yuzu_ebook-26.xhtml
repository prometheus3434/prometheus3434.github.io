<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kapilandin_karanlik_yuzu_ebook-26</title>
    <meta http-equiv="Content-Type" content="text/html; charset=utf-8" />
  

</head>
  <body id="kapilandin_karanlik_yuzu_ebook-26" xml:lang="tr-TR">
		<div>
			<p><br /><br /><br /><br /><br /></p>
			<p id="_idParaDest-26"><st c="0">26   </st><br /><st c="4">Kafeslenmiş Bir Farenin Çaresizliği</st></p>
			<p><br /></p>
			<p><st c="39">Profesör Baha laboratuvarında fare kafeslerini kontrol ederken çalan telefonuyla zıpladı. </st><st c="130">Tedirgindi, çok tedirgindi. </st><st c="158">Birkaç gün sonra yapacağı aptallaştırma operasyonu ve çocukların badem gözleri aklından çıkmıyordu.</st></p>
			<p><st c="257">Arayan Sagar’dı. </st><st c="275">Sözü uzatmadan konuya girdi.</st></p>
			<p><st c="303">“Ne işin vardı konukevinde? </st><st c="332">Oraya temizlikçi kılığında girdiğini biliyoruz profesör.”</st></p>
			<p><st c="389">Takip edileceğini tahmin eden profesörün yanıtı hazırdı.</st></p>
			<p><st c="446">“Keşif yapmam gerekiyordu, çocukları tanımalıydım, her bilim adamı, üzerinde işlem yapacağı kobayı önceden görmek ister, değil mi?”</st></p>
			<p><st c="578">“Bize oyun oynama profesör. </st><st c="607">Her şeyini kaybedersin, her şeyini... </st><st c="645">Ömrünün kalan kısmını bir lağım faresi gibi geçirmek istemezsin, değil mi?”</st></p>
			<p><st c="720">Profesör terlemeye başlamıştı.</st></p>
			<p><st c="751">“Bana işimi öğretmeyin, keşfi gerekli gördüysem gerekli demektir.”</st></p>
			<p><st c="818">“Bu konuda bizden yardım isteyebilirdin.”</st></p>
			<p><st c="860">“Yardımsız da yapılabilecek basit bir işti. </st><st c="905">Hem siz de iyi bilirsiniz ki insan hangi işi yaparsa yapsın bazen kendini gizli bir ajan gibi hissetmek ister. </st><st c="1016">Eh, laboratuvardan çıkamayan biri olarak ben de adrenalin seviyemi yükseltmek istedim.”</st></p>
			<p><st c="1103">Sagar ona inanıp inanmamakta kararsızdı.</st></p>
			<p><st c="1144">“Bu iş hiç hoşumuza gitmedi profesör. </st><st c="1183">Operasyon başarısızlıkla sonuçlanırsa bunda senin parmağın olduğunu düşüneceğim.”</st></p>
			<p><st c="1264">Karşı taraf telefonu kapadığında Baha alnına biriken terleri elinin tersiyle sildi. </st><st c="1349">Gözünü kafeslere dikti. </st><st c="1373">Gördüğü, fareler değil de sanki kendisiydi. </st><st c="1417">Hareket alanı daraltılmış, başkası tarafından beslenmekten başka seçeneği olmayan kafeslenmiş bir farenin çaresizliği içindeydi.</st></p>
		</div>
	<div id="charCountTotal" value="1545"></div></body>
</html>
