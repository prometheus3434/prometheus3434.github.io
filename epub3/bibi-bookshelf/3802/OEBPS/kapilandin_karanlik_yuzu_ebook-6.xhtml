<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kapilandin_karanlik_yuzu_ebook-6</title>
    <meta http-equiv="Content-Type" content="text/html; charset=utf-8" />
  

</head>
  <body id="kapilandin_karanlik_yuzu_ebook-6" xml:lang="tr-TR">
		<div>
			<p><br /><br /><br /><br /><br /></p>
			<p id="_idParaDest-6"><st c="0">6   </st><br /><st c="2">Aşk da Yorulur</st></p>
			<p><br /></p>
			<p><st c="16">Ertesi sabah Nurten Hanım, çantasında Rusça sorularla çeviri bürosunun yolunu tutarken Mehtap da okul bahçesine giriyordu. </st><st c="140">Güvenlikçi Tekin’le selamlaştı. </st><st c="172">Ezgi hemen buldu onu.</st></p>
			<p><st c="193">“Ne bu gözler panpa?”</st></p>
			<p><st c="215">“Deme bana öyle ya!”</st></p>
			<p><st c="236">“Ya ne var, sevgi sözü işte. </st><st c="266">Bırak şimdi tersliği de bu gözlerin hali ne?”</st></p>
			<p><st c="311">“Hiiç, sınava çalıştım işte.”</st></p>
			<p><st c="341">“Bugün sınav mı var be?”</st></p>
			<p><st c="366">“Kapiland gezisi için, sanki sen çalışmıyorsun da, ayak yapma bana.”</st></p>
			<p><st c="435">Bu sırada Marjinal bahçeye girmiş ve arkadaşlarını görünce hemen o yana yönelmişti. </st><st c="520">“Günaydın güzeller!” dedi.</st></p>
			<p><st c="546">Mehtap şaşkınlıkla baktı yüzüne. </st><st c="580">Gerçekten bu çocuk terk edildiğini anlamamış olabilir miydi, yoksa saf ayaklarına yatıp durumdan kurtulmaya mı çalışıyordu?</st></p>
			<p><st c="703">Ezgi güldü. </st><st c="716">“Bak Marji, seninki sabaha kadar Kapiland sınavına hazırlanmış, kesin gidecek ama sen burada bizimle kalacaksın.”</st></p>
			<p><st c="829">Mehtap sinirlendi. </st><st c="849">“Ben onunki falan değilim!” diyerek uzaklaştı yanlarından. </st><st c="908">Ezgi şaşkınlıkla baktı Marji’ye.</st></p>
			<p><st c="940">“Siz ne zaman ayrıldınız panpa?”</st></p>
			<p><st c="973">Marji de şaşkındı. </st><st c="993">“Bilmem, ben ayrılmadım, ama galiba o ayrılmış,” diye mırıldandı. </st><st c="1059">Sonra yürüdü, Mehtap’ın arkasından yetişti, kolundan tuttu. </st><st c="1119">“Ne oldu, sen neye sinirlendin?”</st></p>
			<p><st c="1151">Mehtap bütün öfkesini herkesin içinde bağıra çağıra söylemek isterdi onun yüzüne karşı, ama toparladı kendini. </st><st c="1263">Marjinal’i kimsenin olmadığı Atatürk büstünün arkasına çekti.</st></p>
			<p><st c="1324">“Bundan sonra seninle selamlaşmaktan başka işim olmaz Hayri!” dedi. </st><st c="1393">Özellikle asıl adını söyleyerek arayı iyice açmak istemişti. </st><st c="1454">“Yoruldum tamam mı, sen benimle aynı yolda yürümek istemiyorsun. </st><st c="1519">Dün dalga geçtin benimle, yok çanta hazırlamakmış falan. </st><st c="1576">İçimi karartıyorsun ya, senden de komplo teorilerinden de bıktım. </st><st c="1642">Zaten üniversite için Ankara’yı aklına bile getirmiyorsun. </st><st c="1701">Neyi paylaşayım ben seninle? </st><st c="1730">Bana azıcık önem versen sen de Kapiland’ın sınavına hazırlanırdın. </st><st c="1797">Ama nerde? </st><st c="1808">Beyin göçüymüş! </st><st c="1824">Onların bizim beynimize ihtiyacı mı var? </st><st c="1865">Dünyanın tüm beyinleri oraya koşuyor zaten. </st><st c="1909">Bitti, tamam mı, bitti ilişkimiz!”</st></p>
			<p><st c="1943">Marjinal’i orada karman çorman bir yüzle bırakıp giriş kapısına yürüdü. </st></p>
			<p><st c="2016">Delikanlı genç kızın ardından şaşkın şaşkın bakarken ders zili çaldı. </st><st c="2086">Yeni müdür yardımcısı Recep Bey zil programını öyle bir ayarlamıştı ki her gün başka melodilerle giriyorlardı okula. </st><st c="2203">O sabah çalan müzik de Marji’nin durumuna oldukça uygundu. </st><st c="2262">Barış Manço’nun </st><span><st c="2278">Ben Bilirim</st></span><st c="2289"> şarkısı.</st></p>
			<p><span><st c="2298">“Deli gönül sevdasını ben bilirim, ben bilirim”</st></span><st c="2346"> diye geçti sözlerin bir kısmı Marji’nin zihninden. </st><st c="2398">‘Demek Mehtap sevmiyor beni,’ diye düşündü. </st><st c="2442">Öyle ya, sevse düşüncelerine önem verirdi, komplo teorisi diye bir kalemde silip atmazdı. </st><st c="2532">Bu gezi programına katılmıyor diye, İstanbul’da okumak istiyor diye, çanta hazırlama şakası yaptı diye biter miydi aşk? </st><st c="2652">Canı sıkıldı. </st><st c="2666">Canı çok sıkıldı. </st><st c="2684">Büstün arkasından çıkıp bahçe kapısına yürüdü. </st><st c="2731">Güvenlikçi Tekin kapıyı kapatıyordu.</st></p>
			<p><st c="2767">“Ben çıkıyorum abi,” dedi delikanlı.</st></p>
			<p><st c="2804">Giriş zilinden sonra kimseyi okul dışına bırakmayan Tekin kapıyı aralamak zorunda kaldı. </st><st c="2894">Çocuğun yüzündeki ifade, değil ona engel olmak, hemen yolundan çekilmesi gerektiğini gösteriyordu. </st><st c="2993">Delikanlı okul sokağının sonuna doğru karamsarlık içinde yürürken, Tekin çatılardaki güvercinlere baktı Marji’yi unutarak.</st></p>
			<p><st c="3115">‘Bir gün çıkacak lotodan o para ve ben bu işi bırakıp bir avlu dolusu güvercin besleyeceğim. </st><st c="3209">Bir gün mutlaka, bir gün mutlaka…’ diye geçirdi içinden.</st></p>
		</div>
	<div id="charCountTotal" value="3265"></div></body>
</html>
