<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kapilandin_karanlik_yuzu_ebook-27</title>
    <meta http-equiv="Content-Type" content="text/html; charset=utf-8" />
  

</head>
  <body id="kapilandin_karanlik_yuzu_ebook-27" xml:lang="tr-TR">
		<div>
			<p><br /><br /><br /><br /><br /></p>
			<p id="_idParaDest-27"><st c="0">27   </st><br /><st c="4">Ya Profesör Karşı Tarafa Çalışıyorsa</st></p>
			<p><br /></p>
			<p><st c="40">Sabaha karşı üç sıralarında profesör yanında KGK’dan bir görevli ile girdi konukevine. </st><st c="128">Kapıdaki güvenlikçi bu adamı bir yerden tanıdığını düşündü. </st><st c="188">Ama bir gece gelip sonra işe gelmeyen temizlikçi ile arasında bir bağ kurmayı aklından bile geçirmedi.</st></p>
			<p><st c="290">Marji’nin kilitli kapısını yedek kilitle kolayca açtı KGK görevlisi. </st><st c="360">Sessiz olmaya çalışıyorlardı. </st><st c="390">Gözleri kapalı, yatağına uzanmış olan Marji uyanıktı. </st><st c="444">Kapıdaki tıkırtıları duyunca kalbi daha hızlı atmaya başladı. </st><st c="506">Korkuyordu, ya profesör karşı tarafa çalışıyorsa? </st><st c="556">Ya bütün bu anlattıkları senaryonun parçasıysa? </st><st c="604">Ya insanı aptallaştıran o iğneyi gerçekten yaparsa? </st><st c="656">Sempatik bir oyuncağa dönüşmek istemiyordu delikanlı. </st><st c="710">O, sıra dışı biriydi, insanların kolayca kabullendiği her şeye karşı çıkmaya hazırdı. </st><st c="796">Bir an yataktan fırlayıp bağırmak istedi.</st></p>
			<p><st c="837">“Kapiland’ın kobayı olmayacağım! </st><st c="871">Defolun! </st><st c="880">Defolun! </st><st c="889">Cehennemin dibine gidin.”</st></p>
			<p><st c="914">Ama diyemedi, profesöre güvenmeleri gerektiği konusunda Mehtap onu ikna etmişti. </st><st c="996">Kızların sezgisinin erkeklere göre daha güçlü olduğunu biliyordu. </st><st c="1062">Ayak sesleri başucuna kadar geldi. </st><st c="1097">Sonra yüzüne püskürtülen gazla irkildi, ama yine de açmadı gözlerini. </st><st c="1167">Bir iki saniye sonra da derin bir uykuya daldı. </st><st c="1215">Marji’nin uyuduğundan emin olan profesör cebinden çıkardığı küçük bir kutudan iki mililitrelik içi dolu bir enjektör çıkardı. </st><st c="1341">Marji’nin kulağının hemen üstünden yaptı iğneyi.</st></p>
			<p><st c="1389">Delikanlının uyuduğundan emin olan görevli artık sesini kısmaya gerek görmeden güldü.</st></p>
			<p><st c="1475">“Bana da versen şu ilaçtan profesör.”</st></p>
			<p><st c="1513">Kaşlarını çatarak baktı ona profesör Baha.</st></p>
			<p><st c="1556">“İhtiyacın olduğunu sanmıyorum, yeterince aptalsın.”</st></p>
			<p><st c="1609">Adam daha büyük bir kahkahayla karşılık verdi.</st></p>
			<p><st c="1656">“Şu ortamda bile kahkaha attığına göre yanılmıyorum demek,” diye devam etti profesör.</st></p>
			<p><st c="1742">Diğerinin yüz ifadesi değişmedi.</st></p>
			<p><st c="1775">“Zaten kendim için değil, karım için isteyecektim, eve gittiğimde beni güler yüzlü bir kadın karşılasın istiyorum.”</st></p>
			<p><st c="1891">Enjektörü çantasına yerleştiren profesör başını salladı.</st></p>
			<p><st c="1948">“Ona her ay yeni bir elektronik eşya alırsan aynı etkiyi yapar,” dedi ve kapıya yöneldi. </st><st c="2038">Sıra Merhtap’a gelmişti.</st></p>
			<p><st c="2062">Mehtap’ın durumu da Marji’den farklı değildi. </st><st c="2109">Yatağa uzanmış, gözlerini tavana dikmiş, kapının açılmasını bekliyordu. </st><st c="2181">Tıkırtıyı duyar duymaz kapadı gözlerini.</st></p>
			<p><st c="2221">“Vay vay, tatlı bir tavşan varmış burada,” dedi KGK görevlisi.</st></p>
			<p><st c="2284">Bayıltıcı küçük gaz tüpünü adama çevirdi profesör.</st></p>
			<p><st c="2335">“Kes sesini, yoksa gerçekten bu iğneyi sana yapmaktan çekinmem.”</st></p>
			<p><st c="2400">Profesörün ciddiyetini gören adam toparladı kendini.</st></p>
			<p><st c="2453">Profesör gazı püskürttü uyanık olduğunu tahmin ettiği Mehtap’ın yüzüne. </st><st c="2526">Sonra tıpkı Marji’ye yaptığı gibi daha önceden hazırladığı küçük enjektörün içindeki sıvıyı deri altına yolladı.</st></p>
		</div>
	<div id="charCountTotal" value="2638"></div></body>
</html>
