<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kapilandin_karanlik_yuzu_ebook-14</title>
    <meta http-equiv="Content-Type" content="text/html; charset=utf-8" />
  

</head>
  <body id="kapilandin_karanlik_yuzu_ebook-14" xml:lang="tr-TR">
		<div>
			<p><br /><br /><br /><br /><br /></p>
			<p id="_idParaDest-14"><st c="0">14   </st><br /><st c="4">Gofretin İçindeki Kopya</st></p>
			<p><br /></p>
			<p><st c="27">Sınavın yapıldığı pazar günü okulun kendi öğretmenleri gözcülük yapıyordu. </st><st c="103">Her sınıfta iki öğretmen vardı, müdür yardımcısı Recep Bey de sınav başkanı olmuştu. </st><st c="188">Ekrem Bey allem etmiş kallem etmiş Sevda Hanım’la aynı salona yazdırmıştı kendini. </st><st c="271">Sınıfta Marjinal, Mehtap, Ezgi, Neva, Yiğit ve Çağatay da vardı. </st><st c="336">Kızı Neva burada olduğu için Recep Bey sık sık uğruyordu salona.</st></p>
			<p><st c="400">Sorular oldukça zor görünüyordu. </st><st c="434">Mehtap iyi hazırlanmıştı ama yine de soruların zorluk derecesi içini kararttı. </st><st c="513">Marjinal’e bakıp fısıldadı.</st></p>
			<p><st c="540">“Bu iş zor.” </st></p>
			<p><st c="554">Sevda Hanım uyardı.</st></p>
			<p><st c="573">“Aranızda konuşmayın!”</st></p>
			<p><st c="596">Neva, babası ne zaman sınıfa girse gözlerinin içine bakıyordu, yardım et dercesine. </st><st c="681">Recep Bey fırsat kolluyordu zaten. </st><st c="716">Soru kitapçıklarından birini kaşla göz arasında tarayıp bilgisayarına atmıştı. </st><st c="795">Ardından Uluslararası İlişkiler son sınıfta okuyan yeğenine e-posta ile yollamıştı hemen. </st><st c="885">Yeğeni ile önceden haberleşmiş, bilgisayarın başında bekle diye uyarmıştı onu. </st><st c="964">Şimdi cevap anahtarının gelmesini bekliyordu. </st><st c="1010">Bu nedenle sık sık odasına gidiyor, bilgisayarını kontrol ediyordu. </st><st c="1078">Sonunda beklediği e-posta geldi. </st><st c="1111">Kapısını kilitleyip cevap anahtarını küçücük bir kâğıda aktardı. </st><st c="1176">Önceden çekmecesine koyduğu gofretin ambalajını açıp kağıdı içine sıkıştırdı. </st><st c="1254">Odasından çıkıp Neva’nın olduğu sınav salonuna doğru yürüdü. </st><st c="1315">Elinde kırmızı ambalajlı gofret, Sevda Hanım’a yaklaştı. </st><st c="1372">“Bizim kızın şekeri düşmüştür, ona vereceğim,” dedi.</st></p>
			<p><st c="1424">“Tabii tabii Recep Bey,” dedi Sevda Hanım ve ne o ne de Ekrem Bey kuşkulandı bu durumdan.</st></p>
			<p><st c="1514">Neva gofrete uzandı, kuşku çekmemek için bir ısırık alıp çıtır çıtır yemeye başladı.</st></p>
			<p><st c="1599">Yiğit, “Hocam bize de alsaydınız, canımız çekti,” diyerek sınıfı güldürdü.</st></p>
			<p><st c="1674">Sınıf gevşerken Neva oldukça gergindi. </st><st c="1714">Gofretin içindeki kopyayı yavaşça çıkarmış, sınav kitapçığının altına sokuşturmuştu, kalan zamanını cevap kâğıdını işaretlemekle geçirdi.</st></p>
			<p><st c="1851">Marji pek bir şey yapmadı. </st><st c="1879">Sıra aralarında dolaşan öğretmenlerin dikkatini çekmemek için rastgele birkaç şıkkı işaretledi. </st><st c="1975">Arada bir sorulara göz attı. </st><st c="2004">Ama Kapiland’a gitmek gibi bir amacı olmadığından ve eğer tezi doğruysa zaten kazanacağından, yalnızca zaman doldurdu ve Mehtap’ın soruları cevaplamasını bekledi.</st></p>
			<p><st c="2166">Sınavın bittiğine dair zil çaldığında, bu kez melodi Sezen Aksu’nun </st><span><st c="2235">Şinanay</st></span><st c="2242"> şarkısıydı, Mehtap ve Marjinal de kâğıtlarını masaya bırakıp çıktılar.</st></p>
			<p><st c="2313">Sınav heyecanından Mehtap’ın yanakları kıpkırmızıydı.</st></p>
			<p><st c="2367">“Nasıl geçti?” diye sordu Marjinal.</st></p>
			<p><st c="2403">“Yapmaya çalıştım, ama iyi bir sonuç gelmeyebilir.”</st></p>
			<p><st c="2455">“Boş ver, dert etme.”</st></p>
			<p><st c="2477">“Senin nasıl geçti?”</st></p>
			<p><st c="2498">“Üç beş soruyu kafadan işaretledim, sonra da pencereden dışarıyı izledim.”</st></p>
			<p><st c="2573">“İnanmıyorum ya. </st><st c="2591">Biz ter döküyoruz, sen eğleniyorsun.”</st></p>
			<p><st c="2628">“Aynen öyle. </st><st c="2642">Bir hafta sonra sonuçlar açıklanacakmış. </st><st c="2683">Bakalım paranoyak mıyım, değil miyim? </st><st c="2721">Ben haklı çıkarsam bundan sonra yalan bile söylesem inanırsın artık,” diyerek güldü Marji.</st></p>
			<p><st c="2811">Neva da sınavdan çıkar çıkmaz babasının odasına koştu, sıkıca sarıldı kendisi gibi heyecanlı olan babasına. </st><st c="2920">Bir de teşekkür öpücüğü kondurdu adamın yanağına.</st></p>
			<p><st c="2969">“Ne dersin, eve gidip bavul mu hazırlasan acaba?” diye güldü Recep Bey.</st></p>
			<p><br /></p>
			<p><st c="3041">Bahçedeyse Güvenlikçi Tekin, pazar gününü de okulda geçirdiği için son derece mutsuzdu. </st><st c="3130">Bu sınav işi çıkmasaydı, güvercin pazarına gidecekti. </st><st c="3184">Mardin’den çok güzel kuşlar geldiğini söylemişti arkadaşları. </st><st c="3246">Alamasa bile onları seyretmek ömre bedeldi.</st></p>
		</div>
	<div id="charCountTotal" value="3289"></div></body>
</html>
