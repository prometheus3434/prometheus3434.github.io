<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kapilandin_karanlik_yuzu_ebook-31</title>
    <meta http-equiv="Content-Type" content="text/html; charset=utf-8" />
  

</head>
  <body id="kapilandin_karanlik_yuzu_ebook-31" xml:lang="tr-TR">
		<div>
			<p><br /><br /><br /><br /><br /></p>
			<p id="_idParaDest-31"><st c="0">31   </st><br /><st c="4">Hoşça Kal Smile</st></p>
			<p><br /></p>
			<p><st c="19">Bavullarını, çantalarını tıka basa doldurmuş olan Marji ve Mehtap sahte olduğu anlaşılmayan neşeli yüzleriyle ve çılgın giysileriyle havaalanındaydılar. </st><st c="173">Pasaport kontrolünden geçtikten sonra son kez dönüp kalabalığın içindeki İsmail’e baktılar.</st></p>
			<p><st c="264">“Şuna güzel bir hareket çekeyim mi?” dedi Marji.</st></p>
			<p><st c="313">“Ayıp olur, o kadar kahrımızı çekti.”</st></p>
			<p><st c="351">“Asıl biz onun kahrını çektik, yok Kapiland fırsatlar ülkesiymiş de, herkesin evi arabası varmış da, kendisi genç yaşta kırmızı Camaro alabilmiş de... </st><st c="503">Borçlarından bahsetmiyor tabii, bir kere bile ağzından borç sözü çıkmadı. </st><st c="577">Kredi, kredi... </st><st c="593">Sanki kredi borç değilmiş gibi. </st><st c="625">Şimdi ona bir hareket çekmezsem içime dert olur.”</st></p>
			<p><st c="674">“Boş ver, Türkiye’ye döndüğümüzde bombayı patlatacağız zaten.”</st></p>
			<p><st c="737">O ânı dört gözle bekliyordu Marji. </st><st c="773">Hevesini erteleyerek İsmail’e el salladı.</st></p>
			<p><st c="814">Bavullarını bagaj kapılarından teslim etmeleri gerekiyordu. </st><st c="875">Neresi olduğunu anlamak için bakınırlarken tuvalet kapısını fark etti Mehtap. </st><st c="953">O anda da aklına şu üzerindeki çılgın kıyafetten kurtulma düşüncesi geldi.</st></p>
			<p><st c="1027">“Uçağa binmeden şu palyaço kılıklarından kurtulsak mı?” dedi Marji’ye dönüp.</st></p>
			<p><st c="1104">Yüzü aydınlandı delikanlının, o da rahatsızdı kendi karakteriyle uyumsuz bu giysilerden. </st><st c="1194">Birlikte tuvalet kapılarına yöneldiler. </st><st c="1234">İçeride bavullarından çıkardıkları rahat giysileri giyip normal hallerine döndüler. </st><st c="1318">Mehtap saçındaki rengârenk tokaları çıkarmaya çalışırken iyice dolaştırdı, üstesinden gelemeyeceğini anlayınca vazgeçti. </st><st c="1439">Dışarı çıktığında Marji’yi kapıda kendisini beklerken buldu. </st><st c="1500">Delikanlı onu saç baş dağılmış halde görünce güldü.</st></p>
			<p><st c="1551">“Ne o, içeride dayak mı yedin?”</st></p>
			<p><st c="1583">“Şu baş belası tokaları çıkarmaya çalıştım, ama olmadı.”</st></p>
			<p><st c="1640">Marji’nin yardımıyla, saçlarına iyice dolaştırdığı pembeli morlu toklardan kurtuldu Mehtap.</st></p>
			<p><st c="1732">“Gidince bunları sınıftakilere hediye et,” dedi delikanlı, “Kapiland tokası ya, bayılırlar.”</st></p>
		</div>
	<div id="charCountTotal" value="1825"></div></body>
</html>
