<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>on altı</title>
</head>

<body>
  <h1 class="h11"><a id="a64"></a>on altı</h1>

  <p class="p529"><span class="t32">&nbsp;</span></p>

  <p class="p529"><span class="t32">P</span>resteign Kalesi'nin fildişi ve altın Yıldız Odası'nda duyuları yerine geldi. Görüntü, görüntüye dönüştü ve yüksek aynalarla vitraylı camları; kütüphaneci androidin merdivende durduğu altın işlemeli kütüphaneyi gördü. Ses, sese dönüştü ve Sekreter androidin Louis Quinze masada elle çalışan bir kayıt topuna bir şeyler. yazdığını duydu. Robot barmenin verdiği konyağı yudumlarken de tat yine tat haline geldi.</p>

  <p class="p42">Kapana kısılmış, hayatının kararıyla karşı karşıya olduğunu biliyordu. Düşmanlarına aldırmayıp robot barmenin yüzüne kazınmış kalıcı gülümsemeyi, o klasik sırıtışı inceledi.</p>

  <p class="p127">"Teşekkür ederim," dedi Foyle.</p>

  <p class="p41">"Zevkti efendim," diye cevap verdi robot ve bir sonraki işareti beklemeye başladı.</p>

  <p class="p127">"Güzel bir gün," dedi Foyle.</p>

  <p class="p145">"Her zaman bir yerlerde güzel bir gün vardır efendim," diye sırıttı robot.</p>

  <p class="p127">"Berbat bir gün," dedi Foyle.</p>

  <p class="p530">"Her zaman bir yerlerde güzel bir gün vardır efendim," diye cevap verdi robot. ' "Gün," dedi Foyle.</p>

  <p class="p42">"Her zaman bir yerlerde güzel bir gün vardır efendim," dedi robot.</p>

  <p class="p42">Foyle diğerlerine döndü. "İşte bu benim," dedi robotu göstererek. "Hepimiz buyuz. Özgür iradeden söz edip duruyoruz ama tepkiden başka bir şey değiliz <span class="t36">...</span>belirli kalıplarda mekanik tepki. Peki öyleyse <span class="t36">...</span> işte buradayım, burada, tepki vermeyi bekliyorum. Düğmelere basın, zıplayayım." Robotun metalik sesinin gülünç bir taklidini yaptı. "Size hizmet etmek benim</p>

  <p class="p60">için bir zevkti efendim." Birden sesi hepsini tokatladı. "Ne istiyorsunuz?"</p>

  <p class="p42">Hepsi tedirginlikle kıpırdandı. Foyle yanmış, bitmiş, cezalandırılmıştı <span class="t36">...</span> ama yine de hepsini kontrol ediyordu.</p>

  <p class="p292">"Tehditleri önceden belirleyelim," dedi Foyle. "Asılacağım, doğranacağım, cehennemde yanacağım eğer <span class="t50">...</span> ama ne? Ne yapmalıyım? Ne istiyorsunuz?"</p>

  <p class="p120">"Malımı istiyorum," dedi Prestign buz gibi bir gülümsemeyle.</p>

  <p class="p182">"Dokuz küsur kilo PyrE. Evet. Ne öneriyorsunuz?"</p>

  <p class="p49">"Öneri getirmiyorum efendim, benim olanı istiyorum."</p>

  <p class="p43">Y'ang-Yeovil ve Dagenham konuşmaya başladı, Foyle onları susturdu. "Düğmelere teker teker basalım beyler. Şu anda Presteign beni oynatmaya çalışıyor." Presteign'a döndü. "Daha sert bas, kan ve para, ya da başka bir düğme bul. Şu anda kim oluyorsun da isteklerde bulunuyorsun?"</p>

  <p class="p51">Presteign dudaklarını kastı. "Yasalar..." diye başladı.</p>

  <p>"Ne? Tehdit mi?" Foyle güldü. "Beni korkutarak bir şeyler elde edebileceğinizi mi düşünüyorsunuz? Aptal olmayın. Benimle Yeni Yıl Gecesinde konuştuğunuz gibi konuşun Presteign... acıma, affetme, ikiyüzlülük olmaksızın."</p>

  <p class="p48">Presteign başını eğdi, derin. bir nefes alıp gülümsemeyi bıraktı. "Sana güç öneriyorum," dedi. "Varisim olarak, Presteign Yatırımları'na ortaklık, klan ve septin başkanlığı. Birlikte dünyaya sahip olabiliriz."</p>

  <p class="p127">"PyrE ile mi?"</p>

  <p class="p132">"Evet."</p>

  <p class="p169">"Teklifiniz incelenip reddedildi. Kızınızı teklif eder misiniz?"</p>

  <p class="p130">"Olivia mı?" Presteign boğulur gibi oldu, yumruklarını</p>

  <p class="p57">sıktı.</p>

  <p class="p132">"Evet Olivia. Nerede ö?"</p>

  <p class="p42">"Seni pislik!" diye bağırdı Presteign. "Rezil <span class="t36">...</span> Adi hırsız . . . . Nasıl cüret <span class="t36">...</span> <span class="t36">"</span></p>

  <p class="p42"><span class="t36">&nbsp;</span></p>
</body>
</html>
