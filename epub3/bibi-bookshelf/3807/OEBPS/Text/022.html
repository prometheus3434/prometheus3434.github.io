<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>on</title>
</head>

<body>
  <h1 class="h11"><a id="a58"></a>on</h1>

  <p class="p366"><span class="t32">&nbsp;</span></p>

  <p class="p366"><span class="t32">C</span>eres'li Fourmyle, Şangay'daki Kostümlü Balo'da Durer'in . 'Ölüm ve Bakire'sindeki Ölüm kılığına bürünmüş ve yanında şeffaf örtüler içindeki göz kamaştırıcı bir yaratıkla* birlikte ortaya çıktığında sosyeteyi dehşete düşürdü. Kadınlarını haremlere kapatan ve Peenemunde klanının 1920'den kalma elbiselerini fazlasıyla cüretli bulan Viktoria sosyetesi şok olmuştu. Ama Fourmyle bu dişinin muhteşem bir android olduğunu açıkladığında fikirler hemen ondan yana değişiverdi. Sosyete bu kandırmacaya bayılmıştı. İnsanlara utanç veren çıplak bir beden, bir androide ait olunca cinsellik içermeyen bir merak uyandırıyordu yalnızca.</p>

  <p class="p43">Gece yarısı, Fourmyle androidi salondaki beyefendilere açık arttırmayla satışa çıkardı.</p>

  <p class="p202">"Para yardım fonlarına mı gidecek Fourmyle?"</p>

  <p class="p129">"Tabii ki hayır. Sloganımı biliyorsunuz: Hareketlilik için tek kuruş yok. Bu pahalı ve sevimli yaratık için yüz kredi veren biri var galiba? Yüz kredi beyler? Kendisi katıksız güzelliktir ve çok uyumludur. İki yüz? Teşekkürler. Üç yüz elli? Teşekkürler. ' Beş mi dendi? Sekiz? Teşekkürler. Dört Mil Sirki'nde yaşayan dahinin bu muhteşem ürünü için başka teklif var mı? Yürüyor, konuşuyor. Çok uyumlu. En yüksek teklifi verene tepki vermek üz;ere şartlandırıldı. Dokuz? Başka yükselten var mı? Bütün teklifler bitti mi? Herkes son sözünü söyledi mi? Dokuz yüz krediye, Lord Yale'e satıldı."</p>

  <p class="p43">Gürültülü alkışlar ve afallamış fısıldaşmalar oldu: "Böylesi bir android ona doksan bine malolmuş olmalı. Buna nasıl gücü</p>

  <p class="p367"><span class="t2">1. Yıldızlar Hedefim'de A.B., 'gözkarnaştırıcı sarışın yaratık' tanımlamasını yapıyor ve Robin'in çifte refakat ettiğini de ekliyor. yhn.</span></p>

  <p class="p353">yetiyor?"</p>

  <p class="p368">"Parayı androide verir misiniz Lord Yale? Gerektiği gibi tepki verecektir. Roma'da yeniden buluşana kadar bayanlar, baylar <span class="t36">...</span> Gece yarısı Borghese Sarayı'nda. Mutlu Yıllar."</p>

  <p class="p260">Lord Yale ve diğer bekârlar mutlu bir şaşkınlıkla çifte kandırmaca yapıldığını keşfettiğinde, Fourmyle oradan ayrılmıştı bile. Android aslında canlı bir insandı; katıksız güzellikti ve çok uyumluydu. Dokuz yüz krediye muhteşem tepkiler verdi. Bu numara yılın hikâyesiydi. Bekâr konuklar Fourmyle'ı kutlamak için dört gözle bekliyorlardı.</p>

  <p class="p369">Ama Foyle ve Robin Wendesbury, üzerinde yedi dilde JAUNTE'NİZİ YA DA PARANIZI İKİYE KATLAYIN yazılı bir tabelanın&nbsp; altından geçip, DR. SERGEI OREL, İLAHİ BEYİNSEL YETENEK GENİŞLETİCİSİ'nin ticaret merkezine girmişlerdi</p>

  <p class="p57">bile.</p>

  <p class="p136">Bekleme odası Dr. Orel'in, beyin kapasitesini ya da paranızı ikiye katlamak için beyni nasıl lapa haline getirdiğini, vantuzladığını, muşmulaya çevirdiğini, elektrolizlediğini gösteren beyin şemalarıyla süslenmişti. Ayrıca antifebril müshillerle belleğinizi ikiye katlıyor, tonik roborantlarla ahlakınızı büyütüyor ve Orel'in Epulotik Şifa Bitkisiyle acı çeken tüm ruhları huzura kavuşturuyordu.</p>

  <p class="p42">Bekleme odası boştu. Foyle rastgele bir kapıyı açtı, önlerinde uzun bir hastane koğuşu vardı. Foyle tiksintiyle söylendi.</p>

  <p class="p145">"Bir Kokain Tekkesi. Keşler için de bir batakhane işlettiğini tahmin etmem gerekirdi."</p>

  <p class="p370">Bu Tekke en umutsuz nörotik-bağımlılarına, Hastalık Toplayıcılarına hizmet veriyordu. Hastane yataklarında yatıp yasadışı olarak tatbik edilmiş yapay kızamık, yapay grip ve yapay sıtma geçiriyorlar; kolalı beyaz üniformalar içindeki hemşireler tarafından büyük bir bağlılıkla bakılarak, bu yasadışı hastalıklarından ve gördükleri ilgiden büyük keyif alıyorlardı.</p>

  <p>"Şunlara bir bak," dedi Foyle aşağılayıcı bir sesle. "İğrenç. Şu din soytarılarından daha pislik bir şey varsa o da hastalık</p>

  <p class="p57">kuşlarıdır."</p>

  <p class="p132">"İyi akşamlar," dedi arkalarından bir ses.</p>

  <p class="p142">Foyle kapıyı kapayıp döndü. Dr. Sergei Orel onları başıyla selamladı. Saygıdeğer doktor yalnızca düzenbaz bir iddiayla dahil olduğu tıp klanlarının klasik beyaz başlık, elbise ve ameliyat maskesinin içinde oldukça ciddi ve temiz görünüyordu. Kısa boylu, esmer ve zeytin gözlüydü, Rus olduğu yalnızca adından belli oluyordu. Bir yüzyıldan fazladır süregelen jaunte'leme, dünyadaki insan topluluklarını o kadar birbirine karıştrmıştı ki, artık ırkların tipik özellikleri kayboluyordu.</p>

  <p class="p145">"Yeni Yıl Gecesinde çalışıyor olacağınızı ummuyordum," dedi Foyle.</p>

  <p class="p41">"Rusya'daki Yeni Yılımız iki hafta sonra," diye cevapladı Dr. Orel. "Bu taraftan buyrun lütfen. Ah <span class="t36">...</span> bir saniye." Yok oldu ve yeniden arkalarında belirdi. "Kapıyı kapamayı unuttunuz." Kapıyı kapatıp yine jaunte'ledi. Bu sefer yukarıda, merdivenlerin başında belirdi. "Buradan, lütfen."</p>

  <p>"Gösteriş yapıyor," diye mırıldandı Foyle. "Jaunte'nizi ya da paranızı ikiye katlayın. Yine de, bayağı hızlı. Ondan daha hızlı olmam gerekecek."</p>

  <p class="p43">Konsültasyon odasına girdiler. Burası cam tavanlı bir çatı katıydı. Duvarlar boyunca sakinleştirici bir banyo ilacı, şizofrenlere şok tedavisi uygulamak için bir elektrikli sandalye, beyin analizi yapmak için bir E.K.G. makinesi, eski optik ve elektronik mikroskoplar gibi gösterişli ama modası geçmiş tıbbi malzemeler sıralanmıştı.</p>

  <p class="p43">Şarlatan onları masasının arkasında bekliyordu. Kapıya jaunte'leyip kapattı, tekrar masasına jaunte'leyip yer gösterdi, Robin'in arkasına jaunte'leyip oturması için sandalyesini tuttu, pencereye jaunte'leyip gölgeyi ayarladı, ışık düğmesine jaunte'leyip ışıkları ayarladı, sonra yeniden masasının arkasında belirdi.</p>

  <p class="p120">"Bir yıl önce," diye gülümsedi. "Hiç jaunte'leyemiyordum. Sonra büyük sırrımı keşfettim, Salutiferous Abstersive <span class="t36">..."</span></p>

  <p class="p43">Foyle dilini dişlerinin sinir uçlarına yerleştirilmiş kontrol mekanizmasına değdirdi. Hızlandı. Acele etmeden kalktı, masanın arkasında yavaş çekimde 'Bluuu-hvuu-maaviing' sesleri çıkaran şekle doğru atıldı, ağır bir sopa çıkarıp Orel'in alnına frontal loblan şoka uğratıp jaunte merkezini sarsan ilmi bir darbe indirdi. Şarlatanı kaldırıp elektrikli sandalyeye bağladı. Bütün bunlar yaklaşık beş saniyede tamamlandı. Robin Wendesbury içinse olanlar bulanık bir hareket dalgasından ibaretti.</p>

  <p class="p43">Foyle yavaşladı. Şarlatan gözlerini açtı, çevreye bakıp nerede olduğunu anladığında öfke ve şaşkınlıkla bağırmaya başladı.</p>

  <p class="p57">"Sen Sergei Orel'sin, Vbrga'nın ecza tayfası," dedi Foyle sakince. "16 Eylül 2336'da Vorga'daydın.'' Öfke ve şaşkınlık dehşete dönüştü.</p>

  <p class="p145">"On altı Eylül'de bir enkazı geçtiniz. Asteriod kuşağının yakınlarında bir yerde. Göçebe'nin enkazıydı. Yardım istedi ama <span class="t34">Vorga</span> onu almadan geçti. Uzayda ölüme terk ettiniz. Neden?"</p>

  <p class="p80">Orel sağa sola bakındı ama cevap vermedi.</p>

  <p class="p145">"Beni bırakıp gitme emrini kim verdi? Beni ölüme ve çürümeye terk eden kimdi?"</p>

  <p class="p51">Orel anlaşılmaz şeyler söylemeye başladı.</p>

  <p class="p133">"Vorga'da kimler vardı? Seninle birlikte gemide kimler bulunuyordu? Komuta kimdeydi? Seni konuşturacağım. Sakın bunu yapamayacağımı düşünme." dedi Foyle sakin bir zalimlikle. "İstediğimi senden ya satın alacağım, ya da söke söke çıkaracağım. Neden ölüme terk edildim? Ölüme terk edilmemi kim emretti?"</p>

  <p class="p50">Orel bir çığlık attı. "Konuşamam -tamam konuşacağım." Hareketsiz yığıldı. Foyle cesedi inceledi.</p>

  <p class="p57">"Ölmüş," diye mırıldandı. "Tam da konuşmaya karar vermişken. Tıpkı Forrest gibi." "Cinayet."</p>

  <p class="p49">"Hayır. Ona hiç dokunmadım. İntihar etti." Foyle tedirgin</p>

  <p class="p57">bir kahkaha attı.</p>

  <p class="p143">"Sen aklını kaçırmışsın."</p>

  <p class="p57">"Hayır, sadece ilgimi çekti. Onları ben öldürmedim; kendilerini öldürmeye zorladım." "Bu nasıl bir saçmalık?"</p>

  <p class="p129">"Sempatik Bloklar yerleştirilmiş adamlara. S.B.'lerle ilgili bir şey biliyor musun kızım? Haberalma onları gizli ajanları için kullanır. Söylenmesini istemediğin bir bilgi topluluğunu alırsın. Otomatik solunum ve kalp atışını kontrol eden sempatik sinir sistemine bağlarsın. Adam bilgiyi aktarmaya çalıştığı anda blok yıkılır, kalp ve akciğerler durur, adam ölür ve sırrın da açığa çıkmamış olur. Bir ajan işkenceden kaçmak için kendini öldürmek derdine düşmez; bu onun için yapılmış olur zaten."</p>

  <p class="p371">"Bu adamlara da mı yapılmış?" "Öyle görünüyor." "Ama neden?"</p>

  <p>"Ben nereden bileyim. Mülteci ticareti yeterli neden değil. Böyle bir önlem almaları için Vbrga'nın çok daha beter işlere bulaşmış olması gerek. Ama bir sorunumuz var. Son ipucumuz Roma'da, Poggi adlı adam. Angelo Poggi; Vorga'nın aşçı yamağı. Peki ölmeden ondan bu bilgileri nasıl " Birden sustu.</p>

  <p class="p43">Sessiz, uğursuz, yüzü kan kırmızısı yanan, elbiselerinden alevler çıkan görüntüsü karşısında duruyordu.</p>

  <p class="p141">Foyle donup kalmıştı. Derin bir nefes alıp titreyen bir sesle konuştu. "Kimsin sen? Ne isti -"</p>

  <p class="p50">Görüntü kayboldu.</p>

  <p class="p42">Foyle dudaklarını ıslatıp Robin'e döndü. "Gördün mü?" Kızın ifadesi yeterli yanıttı. "Gerçek miydi?"</p>

  <p class="p43">Kız, görüntünün yanında durmuş olduğu, Sergei Orel'in masasını işaret etti. Masanın üzerindeki kağıtlar alev almış, canlı bir ateşle yanıyordu. Foyle olanlara inanamayarak, korku içinde geriledi. Eliyle yüzünü sildi. Eli ıslanmıştı.</p>

  <p class="p59">Robin masaya koşup alevleri söndürmeye çalıştı. Kâğıt ve</p>

  <p class="p60">mektup destelerini umutsuzca masaya vuruyordu. Foyle kımıldamıyordu.</p>

  <p class="p272">"Söndüremiyorum," dedi kız sonunda nefes nefese. "Buradan çıkmamız gerek."</p>

  <p class="p372">Foyle başını sallayıp güç ve azimle kendini toparladı. "Roma," dedi zor duyulan bir sesle. "Roma'ya jaunte'leyeceğiz. Bunun bir açıklaması olmalı. Yemin ederim, onu bulacağım. Bu arada da vazgeçmeyeceğim. Roma'ya. Git kız! Jaunte'le!"</p>

  <p class="p373">Ortaçağ'dan beri İspanyol Merdivenleri Roma'daki çürümenin merkezi olmuştu. Spagna Meydanı'nından Borghese Sarayı'nın bahçelerine uzanan geniş İspanyol Merdivenleri şimdi de, her zaman olduğu ve olacağı gibi ahlaksızlık kaynıyordu. Merdivenlerde pezevenkler sürtüyordu, ortalık fahişeler, sapıklar, lezbiyenler, homoseksüellerle doluydu. Küstah ve kibirli tavırlarla, arada bir geçen saygıdeğerlere kendileri sergileyerek onlarla alay ediyorlardı.</p>

  <p class="p43">İspanyol Merdivenleri yirminci yüzyılın sonlarındaki fizyon savaşlarında yıkılmıştı. Yeniden yapılmış ve yirmi birinci yüzyıldaki Dünya Restorasyonu savaşında tekrar yıkılmıştı. Merdivenler bir kez daha yapılıp bu sefer patlatılamaz kristalle kaplanarak merdivenli bir Galleria'ya çevrilmişti. Galleria'nın kubbesi Keats'ın evindeki ölüm odasının manzarasını kapatıyordu. Artık hiçbir ziyaretçi Keats'ın odasındaki dar pencereden bakıp, ölüm döşeğindeki şairin izlediği son manzarayı göremiyordu. Onun yerine İspanyol Merdivenleri'nin duman rengi kubbesini ve onun içinden de aşağıdaki çarpık Sodom ve Gomorre görüntülerini izliyorlardı.</p>

  <p class="p42">Merdivenler Galleria' sı geceleri ışıklandırılıyordu ve bu Yeni Yıl Gecesi de karmakarışıktı. Bin yıldır Roma her Yeni Yılı bombardımanla karşılıyordu <span class="t50">...</span> havai fişekler, roketler, torpidolar, silah sesleri, şişeler, ayakkabılar ve eski tencere tavalar.</p>

  <p class="p60">Romalılar, saat gece yansını çaldığında üst kat pencerelerinden aşağıya fırlatmak için aylarca takım taklavat toplarlardı. Foyle ve Robin Wendesbury, Borghese Sarayı'ndaki festivalden çıktıklarında Merdivenlerin içindeki havai fişeklerin gümbürtüsü ve Galleria'nın çatısına düşen eşyaların gürültüsü kulakları sağır ediyordu.</p>

  <p class="p145">Kostümleri hâlâ üzerlerindeydi; Foyle, Cesare Borgia'nın kızıl siyah taytı ve ceketini, Robin de Lucresia Borgia'nın gümüş kabuklu tuvaletini giymişti. Kocaman kadife maskeler takmışlardı. Onların Rönesans kostümleriyle etraflarındaki modern giysiler arasındaki karşıtlık, alaylara ve laf atmalara neden oldu. İspanyol Merdivenleri'nde sık sık görülen lobolar, beyinlerinin dörtte biri prefontal lobötomiyle yakılmış o şanssız gedikli suçlular bile, mahzun duygusuzluklanndan sıyrılıp onlara baktı. Kalabalık, Galleria'ya inen çiftin çevresinde kaynaşmaya başladı.</p>

  <p class="p72">"Poggi," diye seslendi Foyle yavaşça. "Angelo Poggi?" Bir fahişe ondan ısrarlı anatomik isteklerde bulundu. "Poggi? Angelo Poggi?" Foyle aldırış etmiyordu. "Onu geceleri Merdivenlerde bulabileceğimi söylediler. Angelo Poggi?" Orospunun biri annesine dil uzattı.</p>

  <p>"Angelo Poggi? Beni onu götürecek olana. on kredi." Foyle'un çevresini ona doğru uzanmış eller sardı; bazıları kirliydi, bazıları da kokuyordu, ama hepsi açgözlüydü. Foyle başını salladı. "Önce nerede olduğunu gösterin."</p>

  <p class="p143">Romalıların öfkesi çevresinde parladı.</p>

  <p class="p188">"Poggi? Angelo Poggi?"</p>

  <p class="p374"><span class="t52">∞</span></p>

  <p class="p78"><span class="t1">&nbsp;</span></p>

  <p class="p375">Altı haftadır İspanyol Merdivenleri'nde gezindikten sonra Yüzbaşı Peter Y'ang-Yeovil sonunda duymayı umduğu sözleri duymuştu. Altı haftadır başka birinin, uzun zamandır ölü olan Vbrgfl'nın aşçı yamağı Angelo Poggi'nin, kimliğine bürünmüş</p>

  <p class="p60">olmak sonunda işe yaramıştı. Hııberalma'dan Yüzbaşı Y'ang-Yeovil'e, birinin Presteign Vbrga'nın mürettebatıyla ilgili titiz bir soruşturma yaptığı ve bilgi için oldukça fazla ödediği haberi geldiğinde oynanmaya karar verilen bir kumardı bu.</p>

  <p class="p118">"Zor bir ihtimal," demişti Y'ang-Yeovil, "ama Gully Foyle, AS-128/127:006, Vorga'yı havaya uçurmak için o delice girişimi yapmıştı. Ve on kilo PyrE de bu ihtimali araştırmaya değer."</p>

  <p class="p340">Şimdi, salına salına merdivenleri çıkarak Rönesans kostümü ve maskesi içindeki adama doğru ilerliyordu. Bezel iğnelerle yirmi kilo almıştı. Diyet manipulasyonuyla tenini koyulaştırmıştı. Hiçbir zaman Doğulu havasında olmayan; daha çok eski Amerikan Kızılderililerinin kartalımsı çizgilerine benzeyen yüz hatları biraz kas kontroluyla kolayca güvenilmez bir kalıba giriyordu.</p>

  <p class="p43">Haberalma ajanı, hırsız tipli bir aşçı görünümünde salına salına İspanyol Merdivenleri'ne tırmandı. Foyle'a bir paket kirli zarf uzattı.</p>

  <p class="p292">"Pis resimler, Senyor? Bodrum-Hıristiyanları, diz çökmüşler, dua ediyorlar, ilahi söylüyorlar, haçı öpüyorlar. İster misiniz? Çok edepsiz, çok açık saçık, Senyor. Arkadaşlarınızı eğlendirin <span class="t36">...</span> hanımları heyecanlandırın."</p>

  <p>"Hayır," Foyle pornografiyi bir kenara attı. "Ben Angelo Poggi'yi arıyorum."</p>

  <p class="p41">Y'ang-Yeovil, gözle görülemeyecek bir sinyal verdi. Merdivenlerdeki ekibi, pezevenklik ve fahişelik yapmayı bırakmadan görüşmeyi kaydedip fotoğraflar çekmeye başladı. İç Gezegenler Silahlı Kuvvetler Haberalma Tongu'nun Gizli Dili minik tikler, burun çekmeler, duruşlar ve tavırlardan oluşan bir hareket yağmuru halinde Foyle ve Robin'in çevresinde gidip gelmeye başladı. Bu dil gözkapaklarını, kaşları, parmak uçlarını ve sonsuz sayıda vücut hareketini içeren Çinlilerin eski işaret diliydi.</p>

  <p class="p49">"Senyor?" diye sızlandı Y'ang-Yeovil.</p>

  <p class="p279">"Angelo Poggi?"</p>

  <p class="p376">"Si Senyor. Ben Angelo Poggi'yim."</p>

  <p class="p292">"<span class="t34">Vo</span>rga'nm aşçı yamağı mı?" Sonunda nedenini anladığı, Forrest ve Orel'in verdiği aynı korku dolu tepkiyi bekleyen Foyle aniden elini uzatıp Y'ang-Yeovil'in dirseğini yakaladı.</p>

  <p class="p49">"Evet mi?"</p>

  <p class="p41">"Si Senyor," diye cevapladı Y'ang-Yeovil sakince. "Saygıdeğer efendime nasıl hizmet edebilirim?"</p>

  <p class="p145">"Belki bu başarır," diye mırıldandı Foyle Robin'e. "Korkmuyor. Belki de Bloğu aşmanın bir yolunu biliyordur."</p>

  <p class="p42">"Senden bilgi istiyorum Poggi. Sendeki bilginin hepsini satın almak istiyorum. Ne varsa. Fiyatını söyle."</p>

  <p class="p145">"Ama Senyor! Ben yaşlı ve tecrübeli bir adamım. Ben toptancı pazarında satın almamam. Bana madde başına ödeme yapmalısınız. Seçiminizi yapın, ben de fiyatını söyleyeyim. Ne istiyorsunuz?"</p>

  <p class="p188">"16 Eylül 2336'da Vbrga'da mıydın?"</p>

  <p class="p127">"Bu maddenin fiyatı 10 Kr."</p>

  <p class="p143">Foyle acı acı gülümsedi ve parayı ödedi. "Evet Senyor."</p>

  <p class="p41">"Asteroid kuşağının yakınlarında bırakıp gittiğiniz bir gemiye ilişkin bilgi istiyorum. <span class="t34">Göçebe'nin</span> enkazına. On altı Eylül'de yanından geçip gittiniz. <span class="t34">Göçebe</span> yardım istedi ama <span class="t34">Vorga</span> onu bırakıp gitti. Bu emri kim verdi?"</p>

  <p class="p49">"Ah, Senyor!"</p>

  <p class="p127">"O emri kim verdi ve neden?"</p>

  <p class="p132">"Neden soruyorsunuz Senyor?"</p>

  <p class="p132">"Neden sorduğumu boş ver. Fiyatını söyle ve konuş."</p>

  <p>"Cevaplamadan önce bir sorunun neden sorulduğunu bilmem gerekir Senyor." Yılışık bir tavırla gülümsedi Y'ang-Yeovil. "Ve fiyatı düşürerek de tedbirimin bedelini ödeyeceğim. Neden <span class="t34">Göçebe</span> ve <span class="t34">Vorga'yla</span> ve uzaydaki bu korkunç terk etme olayıyla ilgileniyorsunuz? Acaba siz, bu kötü muameleye maruz kalan o şanssız insan olabilir misiniz?" '</p>

  <p><span class="t34">"Bu adam italyan değil! Aksanı mükemmel, ama konuşma kalıpları hiç uymuyor. Hiçbir italyan böyle cümleler kurmaz."</span></p>

  <p class="p51">Foyle telaşla irkildi. Y'ang-Yeovil'jn, en küçük bir hareketi</p>

  <p class="p60">yakalayıp sonuç çıkaracak kadar keskinleşmiş gözleri, adamın tavırlarındaki bu değişikliği sezdi. Bir şekilde hata yaptığını hemen anladı. Aceleyle ekibine işaret etti.</p>

  <p class="p48">İspanyol Merdivenlerinde ateşli bir kavga patlak verdi. Foyle ve Robin bağırışan, çırpınan kalabalığın içinde kaldı. Haberalma Tongu'nun ekipleri, jaunte'leyen dünyayı faka bastırmak için hazırlanmış bu OP-I manevrasında eski ustalardı. Şaşmaz zamanlamaları herkesin dengesini bozup kimlik belirlemesi için soyabilirdi Başarılan, beklenmedik bir saldırıyla kendini koruma tepkisi arasında her zaman bir kavrama süresi olduğu gibi basit bir gerçeğe dayanıyordu. Bu süre içinde Haberalma Tongu, adamın kendini kurtarmasını önlemeyi garantiliyordu.</p>

  <p class="p377">Saniyenin beşte üçü kadar bir süre içinde Foyle tartaklanmış, yumruklanmış, yere yapıştırılmış ve tekmelenmişti. Maske yüzünden çekip çıkartılmış, giysilerinin bir kısmı yırtdmıştı.ve cimlik belirleme kameralarının tecavüzü için hazır ve çaresiz bir haldeydi. Derken, Tong'un tarihinde ilk defa, operasyonları yanda kesildi.</p>

  <p class="p43">Foyle'un bedeninin yanında bir adam belirdi <span class="t36">...</span> yüzünde korkunç bir dövme olan ve yanan giysilerinden dumanlar tüten iriyan bir adam. Görüntü o kadar afallatıaydı ki, ekip donup bakakaldı. Bu ürkütücü manzara karşısında Merdivenlerdeki kalabalıktan bir uğultu yükseldi.</p>

  <p class="p130">"Yanan Adam! Bakın! Yanan Adam!"</p>

  <p class="p182">"Ama Foyle bu," diye fısıldadı Y'ang-Yeovil.</p>

  <p class="p42">Yaklaşık bir çeyrek dakika boyunca görüntü, sessizce yanarak, kör gözlerle bakınarak öylece durdu. Sonra yok oldu. Yerde yatan adam da yok oldu. Ekibin arasında yıldırım gibi dalıp kameraları, kayıt aletlerini, tüm kimlik belirleme makinelerini bulup parçalayan bir hareket fırtınasına dönüştü. Ardından fırtına Rönesans tuvaleti giymiş kızı kapıp kayboldu.</p>

  <p class="p378">&nbsp;&nbsp;İspanyol Merdivenleri bir kâbustan uyanmaya çalışırcasına yavaş ve acıyla yeniden hayata döndü. Şaşkın Haberalma ekibi Y'ang-Yeovil'in çevresinde toplandı. "Tanrı aşkına, neydi o Yeo?"</p>

  <p class="p41">"Galiba o adamımız Gully Foyle'du. Yüzündeki dövmeyi gördünüz."</p>

  <p class="p283">"Ve yanan giysilerini! İsa Aşkına!" "Yakılan cadılara benziyordu."</p>

  <p class="p42">"Ama o yanan adam Foyle'sa, biz zamanımızı kiminle harcıyorduk peki?"</p>

  <p class="p41">"Bilmiyorum. Komando Tugayı'nın bize söyleme zahmetine katlanmadığı bir Haberalma servisi var mı?"</p>

  <p class="p182">"Neden Komandolar Yeo?"</p>

  <p class="p145">"Bay Ahım-Şahım'ın nasıl hızlandığını gördünüz değil mi? Yaptığımız bütün kayıtları yok etti."</p>

  <p class="p127">"Hâlâ gördüklerime inanamıyorum."</p>

  <p class="p145">"Ama görmediklerine inanabilirsin pekâlâ. O çok gizli bir Komando tekniğiydi. Adamlarını parçalayıp tellerle ve teçhizatlarla yeniden birleştiriyorlar. .Mars'taki Genel Merkez'le bir görüşüp Komando Tugayı'nın da benzer bir araştırma yürütüp yürütmediğini öğrenmem gerek!'</p>

  <p class="p127">"Ordu, Deniz Kuvvetleri'ne bir şey söyler mi?"</p>

  <p class="p41">"Haberalma'ya söyler," dedi Y'ang-Yeovil öfkeyle. "Bu dava yetki dalaşmaları olmadan da yeterince kritik. Ve bir şey daha: manevrada kızı da hırpalamaya gerek yoktu. Disiplinsiz ve gereksiz bir davranıştı." Y'ang-Yeovil durakladı, bu seferlik çevresinde dolanan anlamlı bakışların farkında değildi. "Onun kim olduğunu öğrenmem gerek," dedi hülyalı hülyalı.</p>

  <p class="p41">"Eğer ona da yeni vitesler takılmışsa, gerçekten ilginç olurdu Yeo," dedi belirgin bir şekilde ifadeden yoksun tatlı bir ses. "Bizim oğlan, Komando'ya Karşı."</p>

  <p class="p41">Y'ang-Yeovil kızardı. "Pekâlâ," dedi birdenbire. "Demek düşüncelerimi de okuyabiliyorsunuz."</p>

  <p class="p43">"Yalnızca hep aynı şeyi yapıyorsun Yeo. Bütün romantik ilişkilerin böyle başlıyor. 'Kızı hırpalamaya gerek yoktu . . . ' Peşinden Dolly Quaker, Jean Webster, Gwynn Roget, Marion "</p>

  <p class="p145">"İsim yok lütfen!" diye araya girdi şok olmuş bir ses. "Romeo Juliet'i ele verir mi?"</p>

  <p class="p266">"Yarın hepiniz tuvalet görevi yapacaksınız," dedi Y'ang-Yeovil. "Bu müstehcen serkeşliği daha fazla çekersem ne olayım. Hayır yarın değil, ama bu dava .kapanır kapanmaz." Kartalımsı yüzü karardı. "Tanrım, ne pislik! Foyle'un bir meşale gibi orada duruşunu kim unutabilir? Ama nerede bu adam? Ne yapmak istiyor? Bütün bunlar ne demek oluyor?"</p>

  <p class="p266">&nbsp;</p>
</body>
</html>
