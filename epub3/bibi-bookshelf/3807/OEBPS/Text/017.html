<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>altı</title>
</head>

<body>
  <h1 class="h11"><a id="a53"></a>altı</h1>

  <p class="p263"><span class="t32">&nbsp;</span></p>

  <p class="p263"><span class="t32">D</span>r. Harley Baker'ın Washington-Oregon'da, her hafta sonu katıldığı, Sahra'da rağbet gören eski model traktör rallilerinde tükettiği dizel benzinin masrafını ancak karşılayabildiği küçük ' yasal bir muayenehanesi vardı. Asıl gelirini her Pazartesi, Çarşamba ve Cuma gecesi jaunte'lediği Trenton'daki Yaratık Fabrikası'nda kazanıyordu. Burada, olağanüstü ücretler alıp soru sormadan eğlence dünyası için canavarlar yaratıyor, yeraltı için deri, kas ve kemikleri yeniden şekillendiriyordu.</p>

  <p class="p42">Baker, Spokane villasının serin verandasında oturmuş, Jiz McQueen'in kaçış öyküsünü dinlerken erkek bir ebeye benziyordu.</p>

  <p class="p145">"Gouffre Martel'in çevresindeki açık araziye çıktıktan sonrası kolaydı. Bir avcı kulübesi bulduk, içeri girip giyecek bir şeyler bulduk. Kulübede tabancalar da vardı <span class="t36">...</span>patlayıcılarla öldürmeye yarayan çok güzel eski çelik aletler. Onları alıp yöreden birkaç kişiye sattık. Sonra ezberlemiş olduğumuz en yakın jaunte platformuna kadar bilet aldık."</p>

  <p class="p199">"Hangisine?"</p>

  <p class="p76">"Biarritz."</p>

  <p class="p264">"Geceleri yolculuk ediyordunuz herhalde?" "Doğal olarak."</p>

  <p class="p57">"Foyle'un yüzüne bir şeyler yaptınız mı?" "Makyaj denedik ama işe yaramadı. Lanet olası dövmeler yine de görünüyordu. Sonra bir yanık ten spreyi alıp yüzüne</p>

  <p class="p265">sıktım."</p>

  <p class="p233">"İşe yaradı mı?"</p>

  <p>"Hayır," dedi Jiz öfkeyle. "Yüz hareket etmemeli yoksa sprey çatlayıp soyuluyor. Foyle kendini kontrol edemedi. Hiç edemez zaten. Öfkeden delirmiş gibiydi." "Şimdi nerede?" "Sam Quatt'ın yanında."</p>

  <p class="p188">"Sam dalavere işlerinden emekli oldu sanıyordum."</p>

  <p>"Oldu," dedi Jisbella sertçe, "ama bana bir borcu var. Foyle'la ilgileniyor. Aynasızları atlatmak için jaunte'leyerek dolaşıyorlar."</p>

  <p class="p266">"İlginç," diye mırıldandı Baker. "Hayatım boyunca hiç dövme olayıyla karşılaşmadım. Ölü bir sanat olduğunu sanıyordum. Onu koleksiyonuma katmak isterim. Acayip şeyleri topladığımı biliyorsun değil mi Jiz?"</p>

  <p class="p186">"Trenton'daJd o hayvanat bahçeni herkes biliyor, Baker. Korkunç bir şey."</p>

  <p class="p186">"Geçen ay gerçek bir tek yumurta kisti buldum," diye başladı Baker heyecanla.</p>

  <p class="p145">"Dinlemek istemiyorum," diye parladı Jiz. "Ve Foyle'u hayvanat bahçende görmek de istemiyorum. O pisliği yüzünden çıkarabilir misin? Temizleyebilir misin? Foyle, Merkez Hastanesi'nde çaresiz kaldıklarını söylemişti."</p>

  <p class="p41">"Onlarda benim deneyimim yoktur hayatım. Hımrn. Bir zamanlar <span class="t36">...</span> bir yerlerde bir şeyler okuduğumu hatırlıyorum <span class="t36">..</span> . Neredeydi acaba? Bir dakika bekle." Baker ayağa kalkıp kısık bir pat sesiyle kayboldu. Yirmi dakika sonra elinde yırtık pırtık bir kitap ve yüzünde bir zafer ifadesiyle yeniden belirinceye dek Jisbella öfkeyle verandayı arşınlayıp durdu.</p>

  <p class="p41">"Buldum," dedi Baker. "Üç yıl önce California Teknik Üniversitesindeki yığınların arasında görmüştüm. Belleğime hayran olabilirsin."</p>

  <p class="p127">"Belleğinin canı cehenneme. Yüzü ne olacak?"</p>

  <p class="p84">"Yapılabilir." Baker nazik sayfaları çevirip derin derin düşündü. "Evet, yapılabilir. Indigotin disülfonik asit. Asiti sentezlemem gerekebilir ama <span class="t36">..."</span> Baker kitabı kapatıp kesin olarak başını salladı. "Yapabilirim. Sadece anlattığın kadar benzersizse o yüzle uğraşmak yazık gibi geliyor."</p>

  <p class="p267">"Şu hobini bir kenara bırakır mısın," diye haykırdı Jisbella öfkeyle. "Peşimizdeler, anlıyor musun? Gouffre Martel'den kaçan ilk mahkûmlarız. Aynasızlar bizi geri getirene dek rahat etmeyecekler. Bu onlar için çok çok özel."</p>

  <p class="p49">"Ama-&ldquo;</p>

  <p class="p49">"Foyle o dövmeli yüzüyle ortalıkta dolanırken daha ne kadar Gouffre Martel'in dışında kalabiliriz sence?"</p>

  <p class="p49">"Neden bu kadar sinirlendin?"</p>

  <p class="p49">"Sinirlenmedim. Açıklama yapıyorum."</p>

  <p class="p41">"Hayvanat bahçesinde o da mutlu olurdu," dedi Baker ikna edici bir tavırla. "Orada saklanabilir de. Tek gözlü kızın yanındaki odaya koyarım onu -"</p>

  <p class="p127">"Hayvanat bahçesini unut. Kesinlikle olmaz."</p>

  <p class="p145">"Pekâlâ hayatım. Ama Foyle'un yeniden yakalanması seni niye endişelendiriyor ki? Seninle bir ilgisi olmayacak."</p>

  <p>"Benim endişelenmem seni niye endişelendiriyor ki? Senden bir iş yapmanı istiyorum. Bu iş için para da ödüyorum."</p>

  <p>"Çok pahalıya patlar hayatım ve seni severim. Paranı kurtarmaya çalışıyorum."</p>

  <p class="p127">"Hayır çalışmıyorsun."</p>

  <p class="p127">"Öyleyse yalnızca merak ettim."</p>

  <p>"Öyleyse ona borçluyum diyelim. O bana yardım etti, şimdi de ben ona yardım ediyorum."</p>

  <p class="p41">Baker alaycı bir tavırla gülümsedi. "O zaman ona yepyeni bir yüz vererek yardım edelim."</p>

  <p class="p130">"Hayır."</p>

  <p>"Bana da öyle gelmişti. Yüzünün temizlenmesini istiyorsun çünkü yüzü seni ilgilendiriyor."</p>

  <p class="p130">"Lanet olsun Baker, yapacak mısın, yapmayacak mısın?"</p>

  <p class="p227">"Beş bine patlar."</p>

  <p class="p132">"Böl bakalım şunu."</p>

  <p class="p160">"Asiti sentezlemek için bin. Ameliyat için üç bin. Ve kalan</p>

  <p class="p57">bin de-"</p>

  <p class="p130">"Senin merakın için mi?</p>

  <p class="p268">"Hayır, canım." Yeniden gülümsedi. "Bin de anestezi için." "Ne anestezisi?"</p>

  <p class="p158">Baker eski kitabı yeniden açtı. "Acı veren bir ameliyata benziyor. Dövmeyi nasıl yaptıklarını biliyor musun? Bir iğne alıp boyaya batırıyor, sonra da deriyi delerek içine sokuyorlar. O boyayı ağartmam için yüzündeki bütün gözenekleri iğneyle delip indigotin disülfoniği içeri akıtmam gerekiyor. Acır."</p>

  <p class="p48">Jisbella'nın gözleri parladı. ''Uyuşturmadan yapabilir misin?"</p>

  <p class="p49">"Ben yapabilirim hayatım, ama Foyle-"</p>

  <p class="p145">"Foyle'un canı cehenneme. Dört bin ödüyorum. İlaç yok Baker. Bırak Foyle acı çeksin."</p>

  <p class="p127">"Jiz! Onu neye attığını bilmiyorsun."</p>

  <p>"Biliyorum. Bırak acı çeksin." O kadar sinirli bir kahkaha attı ki Baker'ı bile korkuttu. "Bırak yüzü ona da acı çektirsin."</p>

  <p class="p269">&nbsp;</p>

  <p class="p269">Baker'ın Yaratık Fabrikası, Trenton Roket kuyularının arkasında, jaunte'leme şehir metrolarına olan gereksinimi ortadan kaldırmadan önce, A.C.W. metro trenlerinin üretildiği beş katlı bir binadaydı. Arka pencereler karşıt yerçekimi ışınlarının çıktı<span class="t28">ğı</span> kuyuların yuvarlak ağızlarına bakıyordu ve Baker'ın hastaları, lombozları parıldayan, sinyalleri yanıp sönen ve dış uzayda biriken elektrostatik akımlar atmosferde akıp gittikçe gövdeleri cehennem ateşiyle dalgalanan gemilerin ışınların üzerinde inip kalkmalarını seyrederek eğlenebilirlerdi.</p>

  <p class="p42">Fabrikanın bodrumunda Baker'ın satın alınmış, kiralanmış, kaçırılmış, zorla getirilmiş anatomik acayiplikler, doğal hilkat garibeleri ve canavarlardan oluşan hayvanat bahçesi vardı. Baker, dünyasının geri kalanı gibi, bu şanssız yaratıklara da büyük bir tutkuyla bağlıydı ve diğer insanların sanatın güzelliğini içlerine sindirdikleri gibi onlarla birlikte uzun saatler geçirip çirkin manzaralarını doya doya seyrediyordu. Fabrikanın orta katlarında ameliyat sonrası hastalar için yatak odaları, laboratuvarlar, personel odaları ye mutfaklar vardı. Üst kattaysa ameliyat odaları vardı.</p>

  <p class="p136">Bu odalardan birinde, genellikle retina deneylerinin yapıldığı küçük odada, Baker, Foyle'un yüzü üzerinde çalışıyordu. Bir sürü parlak lambanın altında, ameliyat masasının üzerine eğilmiş küçük bir çelik çekiç ve platin iğneyle titizlikle uğraşıyordu. Baker, Foyle'un yüzündeki eski dövmenin üzerinden geçerek derideki her küçük yarayı bulup iğneyi içeri itiyordu. Foyle'un başı bir mengeneyle sıkıştırılmıştı ama bedeni yatağa bağlı değildi. Çekicin her darbesinde kasları geriliyor ama bedenini hiç oynatmıyordu. Ameliyat' masasının kenarlarına tutunmuştu.</p>

  <p class="p57">"Kontrol," dedi dişlerinin arasından. "Kontrolü öğrenmemi istiyordun Jiz. Çalışıyorum işte." Acıyla kasıldı. "Kımıldama," diye emretti Baker. "Çok eğleniyorum."</p>

  <p class="p43">"İyi gidiyorsun oğlum," diyen Sam Quatt her an kusacakmış gibi görünüyordu. Jisbella'nın öfkeli yüzüne yan yan baktı. "Sen ne diyorsun Jiz?"</p>

  <p class="p127">"Öğreniyor."</p>

  <p class="p143">Baker iğneyi asite batırıp deriyi delmeye devam etti.</p>

  <p class="p43">"Dinle Sam," diye mırıldandı Foyle zor duyulur bir sesle. "Jiz bana özel bir gemin olduğunu söyledi. Suç iyi para getiriyor galiba."</p>

  <p class="p72">"Evet, getiriyor ya. Dört kişilik küçük bir teknem var. Çift motorlu. Satürn Haftasonu dedikleri cinsten." "Neden Satürn Haftasonu?"</p>

  <p>"Çünkü Satürn'de bir haftasonu doksan gün sürerdi. Üç aylık yiyecek ve yakıt taşıyabiliyor."</p>

  <p class="p41">"Tam bana göre," diye mırıldandı Foyle. Birden kasıldı, sonra kendini kontrol etti. "Sam, gemini kiralamak istiyorum."</p>

  <p class="p49">"Ne için?"</p>

  <p class="p127">"Sıkı bir iş."</p>

  <p class="p270">"Yasal mı?"</p>

  <p class="p177">"Değil."</p>

  <p class="p115">"O zaman bana göre değil oğlum. Ben cesaretimi kaybetmişim. Seninle birlikte, aynasızlardan bir adım ilerde jaunte'leyip dururken iyice fark ettim bunu. Ben sonsuza dek emekli oldum. Bütün istediğim huzur."</p>

  <p class="p171">"Elli bin öderim. Elli bin istemiyor musun? Bu parayı saymak için bütün bir Pazar gününü harcayabilirsin."</p>

  <p class="p43">İğne acımasızca delmeye devam ediyordu. Foyle'un bedeni her darbede kasılıyordu.</p>

  <p>"Benim elli binim var zaten. Viyana'daki bir bankada da bunun beş katı nakit olarak duruyor," Quatt elini cebine attı ve bir halka dolusu parıldayan radyoaktif anahtar çıkardı. "Bu bankanın anahtarı. Bu Joburg' daki evimin anahtarı. Yirmi odalı, yirmi dönüm. Buradaki ise Montauk'ta duran Haftasonu'mun anahtarı. Beni ayartamazsın oğlum. Ben bıraktığımda işi zaten ilerletmiştim. Joburg'a jaunte'leyip mutlu bir hayat yaşayacağım."</p>

  <p class="p42">"Haftasonu'nu almama izin ver. Sen Joburg'da güvenlikte oturup parsayı toplarsın."</p>

  <p class="p243">"Ne zaman?"</p>

  <p class="p271">"Döndüğümde."</p>

  <p class="p272">"Gemimi sana ve ödeme sözüne güvenerek mi vermemi istiyorsun?"</p>

  <p class="p127">"İş garanti."</p>

  <p class="p57">Quatt bir kahkaha attı. "Nasıl garanti?" "Asteroidlerde bir kurtarma işi. <span class="t34">Göçebe</span> adlı bir gemi." <span class="t34">"Göçebe'de</span> ne var? Kurtarmanın kârlı olmasını sağlayacak şey ne?"</p>

  <p class="p273">"Bilmiyorum." "Yalan söylüyorsun."</p>

  <p class="p145">"Bilmiyorum," diye mırıldandı Foyle inatla. "Ama değerli bir şey olmalı. Jiz'e sor."</p>

  <p class="p132">"Dinle beni," dedi Quatt, "Sana bir şey anlatayım. Biz bu</p>

  <p class="p157">işi kuralına göre yaparız. Vurup kaçmayız. Birbirimizden bir şey gizlemeyiz. Aklından neler geçtiğini biliyorum. Elinde iyi bir şeyler var ama kimseyi işe ortak etmek istemiyorsun. O yüzden lütuf dileniyorsun <span class="t36">..."</span></p>

  <p class="p48">Foyle iğnenin altında kıvranıyordu ama, yine de saplantısının kıskacında tekrar etmek zorunda kaldı: "Bilmiyorum Sam. Jiz'e sor."</p>

  <p class="p41">"Eğer elinde dürüst bir iş varsa dürüst bir teklif yap," dedi Quatt kızgın bir sesle. "Avına nasıl atlayacağına karar vermeye çalışan lanet olası dövmeli bir kaplan gibi ortalıkta dolaşıp durma. Biz senin tek arkadaşlarınız. Bizi vurup kaçmaya-"</p>

  <p class="p41">Quatt'ın sözü Foyle'un dudaklarından dökülen bir çığlıkla kesildi.</p>

  <p class="p186">"Kımıldama," dedi Baker dalgın bir sesle. "Yüzünü kastığında iğneyi kontrol edemiyorum." Sert bir biçimde uzun uzun Jisbella'ya baktı. Kızın dudakları titredi. Birden cüzdanını açıp içinden iki tane <span class="t34">500</span> Kr.'lik banknot çıkardı. Paraları asit kabının yanına bıraktı.</p>

  <p class="p49">"Biz dışarıda bekleriz," dedi.</p>

  <p class="p274">Koridorda bayıldı. Quatt onu bir sandalyeye sürükledi ve hoş kokulu amonyakla kendine gelmesini sağlayan bir hemşire buldu. Jisbella o kadar şiddetli ağlamaya başladı ki, Quatt korktu. Hemşireyi gönderip hıçkırıkları kesilene kadar kızın başında bekledi.</p>

  <p class="p42">"Neler oluyor burada?" diye sordu. "O para da ne demek oluyordu?"</p>

  <p class="p49">"Acı parasıydı."</p>

  <p class="p275">"Ne için?"</p>

  <p class="p276">"Bu konuda konuşmak istemiyorum."</p>

  <p class="p277">"İyi misin?" "Hayır."</p>

  <p class="p271">"Yapabileceğim bir şey var mı?"</p>

  <p class="p278">"Hayır."</p>

  <p class="p279">Uzun bir sessizlik oldu. Ardından Jisbella yorgun bir sesle</p>

  <p class="p57">sordu: "Gully'le o anlaşmayı yapacak mısın?"</p>

  <p class="p51">"Ben mi? Hayır. Binde bir ihtimale benziyor."</p>

  <p class="p42"><span class="t34">"Göçebe'de</span> değerli bir şeyler olmalı. Yoksa Dagenham Gully'nin peşine düşmezdi."</p>

  <p class="p49">"Yine de ilgilenmiyorum. Ya sen?"</p>

  <p class="p280">"Ben mi? Ben de ilgilenmiyorum. Bir daha Gully Foyle'la ilgili hiçbir şey istemiyorum."</p>

  <p class="p214">Uzun bir sessizlik daha oldu. Quatt sordu: "Artık eve gidebilir miyim?"</p>

  <p class="p143">"Zor anlar yaşadın, değil mi Sam?"</p>

  <p class="p281">"O kaplana jaunte bakıcılığı yaparken bin kere öldüm dirildim galiba."</p>

  <p class="p51">"Üzgünüm Sam."</p>

  <p>"Memphis'te yakalandığında sana yaptıklarımdan sonra hak etmiştim."</p>

  <p class="p143">"Beni bırakıp kaçman doğaldı Sam."</p>

  <p class="p118">"Her zaman doğal olanı yaparız ama bazen yapmamamız gerekir."</p>

  <p class="p143">"Biliyorum Sam, biliyorum."</p>

  <p class="p57">"Hayatımızın geri kalanını bunu ödemekle geçiririz. Galiba ben şanslıyım Jiz. Bu gece ödeştik. Eve gidebilir miyim?" "Joburg'a ve mutlu hayata mı?"</p>

  <p class="p248">"Hı hı."</p>

  <p class="p282">"Biraz daha kal, Sam. Kendimden utanıyorum."</p>

  <p class="p127">"Neden?"</p>

  <p class="p185">"Aptal hayvanlara kötülük ettiğim için." "Bu da ne demek oluyor?"</p>

  <p>"Boş ver. Biraz buralarda takıl. Mutlu hayatı anlat bana. Bu kadar mutlu olacak ne var?"</p>

  <p class="p145">"Şey," dedi Quatt düşünceli bir tavırla. "Çocukken istediğin her şeyin olmasıyla ilgili. Eğer on beş yaşındayken istediğin her şeyi elli yaşında elde edebiliyorsan mutlu -oluyorsun. Ben on beş yaşındayken <span class="t36">..."</span> Ve Baker ameliyat odasından, çıkıncaya kadar Quatt, şimdi tatmin etmekte olduğu çocukluğunun bütün hayal, tutku ve üzüntülerini anlatmaya devam etti.</p>

  <p class="p127">"Bitti mi?" diye sordu Jisbella sabırsızlıkla.</p>

  <p class="p41">"Bitti. Bayılttıktan sonra daha hızlı çalışabildim. Şimdi <span class="t28">yü</span>zünü sarıyorlar. Birkaç dakika içinde çıkar."</p>

  <p class="p49">"Zayıf mı?"</p>

  <p class="p49">"Doğal olarak."</p>

  <p class="p283">"Sargıları ne zaman sökülecek?" "Altı ya da yedi gün sonra." "Yüzü temiz olacak mı?"</p>

  <p class="p43">"Yüzüyle ilgilenmediğini sanıyordum hayatım. Temiz olması gerek. Tek bir boyalı noktayı kaçırdığımı sanmıyorum. Yeteneğimi takdir edebilirsin Jisbella <span class="t36">...</span> aklımı da. Foyle'un kurtarma yolculuğunu destekleyeceğim."</p>

  <p class="p41">"Ne?" Quatt güldü. "Binde birlik bir kumarı mı oynayacaksın Baker? Akıllı olduğunu sanırdım."</p>

  <p class="p41">"Öyleyim. Anestezi altında konuştu. Gö'peöe'de platin külçeler halinde yirmi milyon var."</p>

  <p class="p41">"Yirmi milyon!" Sam Quatt'ın yüzü karardı ve Jisbella'ya döndü ama o da öfkeden kuduruyordu.</p>

  <p class="p41">"Bana bakma Sam. Bilmiyordum. Benden de gizledi. Dagenham'ın niye peşinde olduğunu bilmediğine yemin ediyordu."</p>

  <p class="p42">"Ona söyleyen Dagenham'mış," dedi Baker. "Onu da ağzından kaçırdı."</p>

  <p class="p42">"Onu öldüreceğim," dedi Jisbella. "Onu kendi ellerimle parçalayacağım ve leşinin içinde kapkara bir çürükten başka bir şey bulamayacaksınız. Hayvanat bahçen için bir yaratık olacak Baker; Tanrım, keşke onu almana baştan izin verseydim!"</p>

  <p class="p43">Ameliyat odasının kapısı açıldı ve iki hastabakıcı, üzerinde Foyle'un hafifçe kasılarak yattığı sedyeyi sürükleyerek dışarı çıkardı. Kafası kocaman sargılı bir eldivene benziyordu.</p>

  <p class="p132">"Kendinde mi?" diye sordu Quatt Baker'a.</p>

  <p class="p42">"Bunu ben hallederim," diye fırladı Jisbella. "Bu orospu çocuğuyla konuşacağım - Foyle!"</p>

  <p class="p42">Foyle sargı maskesinin altından kısık bir sesle cevap verdi. Jisbella saldırıya geçmek için öfkeli bir nefes aldığı sırada hastane duvarlanndan biri yok oldu ve herkesi yere fırlatan bir gökgürültüsü koptu. Bütün bina üst üste patlamalarla sarsıldı ve duvarlardaki boşluklardan, bir savaş alanının ortasına çullanan leş kargaları gibi, üniformalı adamlar dışarıdaki sokaklardan içeri jaunte'lemeye başladı.</p>

  <p class="p132">"Baskın!" diye bağırdı Baker. "Baskın!"</p>

  <p class="p127">"Aman Tanrım!" Quatt titriyordu.</p>

  <p class="p41">Üniformalı adamlar bütün binayı sararken, "Foyle! Foyle! Foyle!" diye bağırıyorlardı. Baker bir pat sesiyle yok oldu. Yardımcılar da, üzerinde kollarını ve bacaklarını sallayıp zayıf sesler çıkaran Foyle'un yattığı sedyeyi bırakıp jaunte'lediler.</p>

  <p>"Lanet olası bir baskın bu!" Quatt Jisbella'yı sarstı. "Git kızım! Git!"</p>

  <p class="p238">"Foyle'u bırakamayız!" diye bağırdı Jisbella. "Uyan kızım! Git!" "Onu bırakıp kaçamayız."</p>

  <p class="p284">Jisbella sedyeyi yakalayıp koridordan aşağı itmeye başladı. Quatt yanında koşuyordu. Hastanedeki gümbürtü daha da arttı: "Foyle! Foyle! Foyle!"</p>

  <p class="p145">"Bırak onu, Tanrı aşkına!" diye sıkıştırdı Quatt. "Bırak yakalasınlar onu."</p>

  <p class="p49">"Hayır."</p>

  <p class="p285">"Yakalanırsak bizim için lobo demek kızım. Lobotomi Jiz!" "Onu bırakıp gidemeyiz."</p>

  <p class="p142">Bir köşeyi döndüklerinde çığlık çığlığa bağırışan bir ameliyat sonrası hasta topluluğuna rastladılar: Kanatlarını çırpan kuşadamlar, fok balıklan gibi gövdelerini yerde sürükleyen deniz kızları, herrnafroditler, devler, pigmeler, çift başlı yapışık ikizler, at başlı insanlar ve inleyen bir sfenks. Korku içinde Jisbella ve Quatt'a pençe atmaya başladılar.</p>

  <p class="p49">"Onu sedyeden indir," diye bağırdı Jisbella.</p>

  <p class="p80">Quatt Foyle'u sedyenin üzerinden hızla çekti. Foyle ayağa</p>

  <p class="p286">kalktı ve düşer gibi oldu. Jisbella koluna girdi. Sam ve Jiz onu aralarına alarak bir kapıdan Baker'ın zaman yaratıklarının <span class="t38">...</span> hızlandırılmış zaman duyusu olan hastaların, vınlayan kuşlar gibi yıldırım hızıyla oradan oraya koşuşturup kulak tırmalayıcı, yarasa benzeri sesler çıkardığı bir koğuşa soktu.</p>

  <p class="p287">"Jaunte'leyip onu götür Sam."</p>

  <p class="p287">"Bizi dolandırıp gitmeye kalktıktan sonra mı?"</p>

  <p>"Onu bırakıp gidemeyiz Sam. Bunu şimdiye dek anlaman gerekirdi. Jaunte'leyip götür onu. Caister'in yerine!"</p>

  <p class="p43">Jisbella, Quatt'ın Foyle'u omzuna almasına yardım etti. Zaman yaratıkları, koğuşu tiz sesli şimşeklerle dolduruyor gibiydi. Koğuş kapısı ardına kadar açıldı. Bir düzine tarama tabancası ışını koğuşta vınlayarak zaman yaratıklarının dönüşlerini durdurarak, düşmelerine neden oldu, Quatt geriye fırlayıp arkasındaki duvara çarptı ve Foyle'u düşürdü. Şakağında koyu mavi bir ezik belirdi.</p>

  <p class="p288">"Git buradan," diye gürledi Quatt. "Ben bittim."</p>

  <p class="p287">"Sam!"</p>

  <p class="p289">"Bittim. Jaunte'leyemem. Git kızım!"</p>

  <p class="p43">Quatt, jaunte'lemesini önleyen darbenin etkisinden kurtulmaya çalışarak doğruldu ve koğuşa doluşan üniformalı adamlara doğru atıldı. Jisbella Foyle'un kolunu yakalayıp onu koğuşun arkasından çıkardı; bir kilerden, klinikten, çamaşır deposundan geçirip, üzerinden bulutlar halinde beyaz karınca tozu yükselen eski, eğik bir merdivenden indirdi.</p>

  <p class="p42">Bodrumdaki bir erzak ambarına girdiler. Bakeı'ın hayvanat bahçesi kargaşada hücrelerinden kurtulmuş, saldırıya uğramış bir kovanda kendilerini balla tıka basa dolduran arılar gibi' ambarı yağmalıyorlardı. Tek gözlü bir kız bir fıçıdan avuçladığı tereyağlarını ağzına tıkıştırıyordu. Burun kemerinin üzerindeki tek gözü kuşkuyla onlara baktı.</p>

  <p class="p45">Jisbella Foyle'u sürükleyerek erzak ambarından geçirdi, sürgülenmiş tahta bir kapı buldu ve tekmeleyip açtı. Harap olmuş bir dizi merdivenden düşe kalka indiklerinde kendilerini</p>

  <p class="p60">bir .zamanlar kömür ambarı olan bir yerde buldular. Yukarıdan gelen darbe sesleri ve gümbürtüler daha boğuk ve derin bir hal aldı. Ambarın bir köşesindeki, kömürlerin ambara atıldığı delik, demir kancalarla tutturulmuş demir bir kapakla kapatılmıştı. Birlikte kancaları söküp kömür deliğinden tırmanarak ambardan çıktılar.</p>

  <p class="p42">Yaratık .Fabrikasının dışındaydılar, arka duvarın bir köşesine çöküp kalmışlardı. Önlerinde Trenton roket kuyuları vardı ve sakinleşmeye çalışırlarken Jiz'in gözüne bir karşıt yerçekimi ışınının üzerinde, beklemede olan bir kuyuya inen bir yük gemisi çarptı. Geminin lombozları parlıyor, parlak bir neon tabela gibi yanıp sönen tanıtım sinyalleri hastanenin arka duvarını olduğu gibi aydınlatıyordu.</p>

  <p class="p120">Hastanenin damından bir şekil aşağıya atladı. Bu, umutsuz bir kaçış denemesi yapan Sam Quatt'tı. Kolları ve bacaklarıyla havayı döverek yüzüyor, op.u havada yakalayıp düşüşünü hafifletebilecek en yakındaki kuyunun gökyüzüne dönük karşıt yerçekimi ışınına ulaşmaya çalışıyordu. Hedefini tam on ikiden vurdu. Otuz metre yukarıdan tam ışının hizasına düştü ama ışın o anda çalışmıyordu. Düştü ve kuyunun kenarına çarptı.</p>

  <p class="p43">Jisbella hıçkıra hıçkıra ağlamaya başladı. Foyle'un kolunu bırakmak aklına bile gelmeden, tabakalar halindeki betonu geçerek Sam Quatt'ın cesetinin yanına koştu. Foyle'u bırakıp Quatt'ın başına şefkatle dokundu. Parmakları kana bulandı. Foyle neler olup bittiğini görebilmek için, bandajı yırtarak ince kumaşta göz delikleri açmaya çalışıyordu. Jisbella'nm hıçkırık seslerine, Baker'ın fabrikasından gelen bağırışmalar karıştı. Sesleri duyan Foyle söylenerek ellerini Quatt'ın cesetinde gezdirdi, sonra kalktı ve Jisbella'yı ayağa kaldırmaya çalıştı.</p>

  <p class="p130">"Gitmeliyiz," diyebildi.</p>

  <p class="p130">"Kaçmamız gerek. Gördüler."</p>

  <p class="p43">Jisbella hareket etmedi. Foyle bütün gücünü toplayıp kızı kaldırdı.</p>

  <p class="p143">"Times Meydanı," diye rrarûdandı.</p>

  <p class="p143">"Jaunte'le Jiz! Times Meydanı. Jaunte'le!"</p>

  <p class="p42">Etraflarında üniformalı şekiller belirdi. Foyle Jisbella'yı kolundan tutup sarstı ve Times Meydanı'na jaunte'ledi. Bir futbol sahası büyüklüğündeki dev platformun üzerindeki jaunte' topluluğu baş yerine sargılı beyaz bir yuvarlak taşıyan bu adama hayretle bakakaldı. Foyle sargıların arasından çevreyi inceledi. Jisbella'dan hiç iz yoktu ama her yerde olabilirdi. Sesini bağıracak kadar yükseltti.</p>

  <p class="p127">"Montauk, Jiz! Montauk! Folly Platformu!"</p>

  <p class="p43">Foyle kalan son enerjisi ve bir duayla jaunte'ledi. Kara Ada'dan buz gibi bir kuzeydoğu rüzgarı esiyor ve Balıkçı'nın deliliği olarak bilinen ortaçağdan kalma yıkıntılarda yer alan platforma soğuk buz kristalleri uçuruyordu. Platformda biri daha vardı. Foyle, rüzgarın ve karın arasından ilerledi. Üşümüş ve kaybolmuş gibi görünen Jisbella'ydı.</p>

  <p class="p145">"Tanrıya şükür," diye mırıldandı Foyle. "Tanrıya şükür. Sam, Haftasonu'nu nerede tutuyor?"</p>

  <p class="p132">"Sam öldü."</p>

  <p class="p185">"Satürn Haftasonu'nu nerede tutuyor?" "Sam emekli oldu. O artık korkmuyor." "Gemi nerede Jiz?" "Deniz fenerindeki depolarda."</p>

  <p class="p290">"Haydi gel."</p>

  <p class="p160">"Nereye?"</p>

  <p class="p171">"Sam'in gemisine." Foyle kocaman elini Jisbella'nın gözünün önüne doğru kaldırdı; avucunda bir düzine parlayan anahtar vardı. "Anahtarlarını aldım. Haydi gel."</p>

  <p class="p291">"Anahtarları sana mı verdi?"</p>

  <p class="p124">"Cesedinden aldım."</p>

  <p class="p145">"Canavar!" gülmeye başladı. "Yalancı . . . Zampara . . . Kaplan <span class="t36">...</span> Canavar. Yürüyen kanser <span class="t36">...</span> Gully Foyle."</p>

  <p class="p43">Yine de kar fırtınasının içinden Foyle'u Montauk Feneri'ne doğru izledi.</p>

  <p class="p142">Saul Dagenham, pudralı kanatlar takmış olan üç akrobata, piton yılanları taşıyan dört süslü kadına, ağzı alayla kıvrılmış altın bukleleri olan bir çocuğa ve içinde bir japon balığının yüzdüğü ince, uzun camdan bir bacağı olan bir adama seslendi: "Pekâlâ, operasyon tamamlandı. Kalanları bulun ve Kurye genel merkezine dönmelerini söyleyin," dedi.</p>

  <p class="p118">Şaşırtma ekibi jaunte'leyip yok oldu. Regis Sheffield gözlerini ovuşturarak sordu: "Bu çılgınlığın anlamı ne Dagenham?"</p>

  <p class="p145">"Yasal kafanı rahatsız etti, değil mi? Bunlar bizim E.F.K.K. operasyon takımımızın bir kısmıydı. Eğlence, fantazi, karmaşa, kıyamet." Dagenham Presteign'a dönüp kurukafa gülüşüyle gülümsedi. "Eğer isterseniz ödediğiniz ücreti geri verebilirim Presteign."</p>

  <p class="p143">"İşi bırakmıyorsun değil mi?"</p>

  <p class="p171">"Hayır. Çok eğleniyorum. Ücret almadan da çalışırım. Daha önce hiç Foyle gibi biriyle karşılaşmamıştım. Benzersiz bir adam."</p>

  <p class="p49">"Nasıl yani?" diye sordu Sheffield.</p>

  <p class="p281">"Gouffre Martel'den kaçışını ayarladım. Kaçtı da, ama benim yöntemimle değil. Karmaşa ve kıyametle polisin eline düşmesini önlemeye çalıştım. Polisi atlattı ama benim yöntemimle değil <span class="t36">...</span> kendi yöntemiyle, Eğlence ve fantaziyle Merkezi Haberalma'nın eline düşmesini önlemeye çalıştım. Kendini korudu <span class="t36">...</span> yine kendi yöntemiyle. Göçebe'ye ulaşmayı denemesi için onu bir gemiye yönlendirmek istedim. O yöne gitmedi, ama kendine bir gemi buldu. Şimdi yola çıkmış durumda."</p>

  <p class="p143">"Sen de izliyorsun."</p>

  <p class="p41">"Tabii ki." Dagenham tereddüt etti. "Ama Baker'ın fabrikasında ne yapıyordu?"</p>

  <p class="p292">"Plastik cerrahi olabilir mi?" diye sordu Sheffield. "Yeni bir yüz mü?"</p>

  <p class="p118">"Mümkün değil. Baker iyidir, ama bu kadar çabuk bir plastik ameliyat yapamaz. Küçük bir ameliyattı. Foyle kafası sargılı olarak ayaktaydı."</p>

  <p class="p127">"Dövme," dedi Presteign.</p>

  <p class="p43">Dagenham başını salladı ve gülümseme dudaklarını terk etti. "Beni endişelendiren de bu. Farkında mısın Presteign, eğer Baker dövmeyi çıkardıysa Foyle'u tanıyamayız."</p>

  <p class="p49">"Sevgili Dagenham, yüzü değişmeyecek ki."</p>

  <p class="p49">"Yüzünü hiç görmedik <span class="t36">...</span> yalnızca maskeyi gördük"</p>

  <p>"Ben adamla hiç karşılaşmadım," dedi Sheffield. "Maske neye benziyor?"</p>

  <p>"Bir kaplana. Foyle'la iki uzun konuşma yaptım. Yüzünü ezbere bilmem gerekir, ama bilmiyorum. Bildiğim tek şey dövmesi."</p>

  <p class="p132">"Saçma," dedi Sheffield açıkça.</p>

  <p class="p41">"Hayır., İnsanın inanması için Foyle'u görmesi gerek. Yine de, önemli değil. Bizi Göçebe'ye götürecek. Bizi sizin külçelerinize ve PyrE'nize götürecek Presteign. Bittiğine neredeyse üzülüyorum. Dediğim gibi, çok . eğleniyordum. Gerçekten de eşsiz biri o."</p>

  <p class="p41">&nbsp;</p>
</body>
</html>
