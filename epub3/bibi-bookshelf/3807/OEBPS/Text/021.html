<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>dokuz</title>
</head>

<body>
  <h1 class="h11"><a id="a57"></a>dokuz</h1>

  <p class="p344"><span class="t32">&nbsp;</span></p>

  <p class="p344"><span class="t32">C</span>eres'li Geoffrey Fourmyle, Yeni Yıl gecesinde sosyeteye karşı çılgın saldırısına başladı. İlk önce gece yarısındanyarım saat önce Canberra'daki Hükümet Konağı balosunda ortaya çıktı. Bu, oldukça renkli ve şatafatlı, son derece resmi bir toplantıydı. Sosyetenin resmi balolara, klanın kurulduğu ya da ticari markasının tescil edildiği yıllarda moda olan gece elbiseleriyle gelmesi bir gelenekti.</p>

  <p class="p42">Bu yüzden Morslar (Telefon ve Telgraf) on dokuzuncu yüzyıl redingotları, hanımları da Viktoria tarzı çember etekler giyiyordu. Skodalar (Barut &amp; Tabancalar) on sekizinci yüzyılın sonlarına kadar uzanıyor ve Regency taytlarıyla, kabarık etekli elbiseler giyiyordu. 1920'lerden gelen cüretkâr Peenemundeler (Roket &amp; Reaktörler) smokin giyiyorlar ve hanımlar utanmadan antika Worth ve Mainbocher elbiseleri içinde bacaklarını, kollarını ve boyunlarını sergiliyordu.</p>

  <p class="p42">Ceres'li Fourmyle, yalnızca omuzundaki Ceres klanının ticari markası olan patlayan beyaz güneş şekliyle renklenen oldukça modern ve simsiyah gece giysileri içinde belirdi. Yanında, ince belini sımsıkı saran parıltılı, beyaz bir tuvalet giymiş olan Robin Wendesbury vardı. Tuvaletinin arka eteklerindeki kabarıklık kızın uzun, düzgün sırtını ve zarif yürüyüşünü daha da belirginleştiriyordu.</p>

  <p class="p42">Siyah ve beyazın bu karşıtlığı o kadar dikkat çekti ki bir emir eri, Soylular ve Patentler Almanağı'ndan patlayan güneş ticari markasını kontrol etmeye gönderildi. Emir eri; markanın 2250 yılında Ceres, Pallas ve Vesta'daki mineral kaynaklarının işlenmesi için kurulan Ceres Madencilik Şirketi'ne ait olduğu haberiyle döndü. Kaynaklar asla çok gelir getirmemişti ve Ceres ailesi gölgede kalmış ama hiçbir zaman yok olmamıştı. Görünüşe bakılırsa şimdilerde yeniden canlanmıştı.</p>

  <p class="p127">"Fourmyle mı? Şu palyaço mu?"</p>

  <p class="p49">"Evet. Dört Mil Sirki. Herkes ondan söz ediyor."</p>

  <p class="p49">"Bu aynı'adam mı?"</p>

  <p class="p49">"Olamaz. Bu adam normal görünüyor."</p>

  <p class="p345">Sosyete, merakla ama temkinli olarak Fourmyle'ın çevresinde toplandı. "&nbsp; "İşte geliyorlar," diye mırıldandı Foyle, Robin'e.</p>

  <p class="p43"><span class="t34">"Sakin ol. Eğlence arıyorlar. Eğlenceliyse her şeyi kabul ederler. Uyumlu ol."</span></p>

  <p class="p49">"Siz şu sirki olan korkunç adam mısınız Fourmyle?"</p>

  <p class="p127"><span class="t34">"Tabii ki sensin. Gülümse."</span></p>

  <p class="p143">"Benim madam. Bana dokunabilirsiniz."</p>

  <p>"Canım, gerçekten de kibirli görünüyorsunuz. Kötü zevkinizle gurur mu duyuyorsunuz?"</p>

  <p class="p132"><span class="t34">"Bugünlerde sorun öyle ya da böyle bir zevkinizin olması."</span></p>

  <p class="p346">"Bugünlerde sorun öyle ya da böyle bir zevkinizin olması. Galiba ben şanslıyım"</p>

  <p class="p143">"Şanslı ama korkunç uygunsuz."</p>

  <p class="p127">"Uygunsuz ama sıkıcı değil."</p>

  <p>"Ayrıca korkunç ama eğlenceli. Neden şimdi de hokkabazlık yapmıyorsunuz?"</p>

  <p class="p49">"Şu anda 'etki altındayım' Madam."</p>

  <p class="p316">'"Hay Allah. Sarhoş musunuz? Ben Lady ' Shrapnel'im. Bir daha ne zaman ayılacaksınız?"</p>

  <p class="p188">"Ben sizin etkiniz altındayım Lady Shrapnel."</p>

  <p class="p41">"Sizi muzip genç adam. Charles! Charles, buraya gelip Foumyle'ı kurtarır mısın? Onu mahvediyorum."</p>

  <p class="p130"><span class="t34">"Bu RCA Victor'ın Victor'ı."</span></p>

  <p class="p57">"Fourmyle değil mi? Memnun oldum. Sizin şu kafileniz kaça maloluyor kuzum?" <span class="t34">"Doğruyu söyle."</span> "Kırk bin, Victor."</p>

  <p class="p347">"Aman Tannın! Haftada mı?" "Günde."</p>

  <p class="p41">"Tanrım! Allahaşkına o kadar çok parayı niye harcamak istiyorsun ki?"</p>

  <p class="p49"><span class="t34">"Doğruyu!"</span></p>

  <p class="p348">"Kötü şöhret için, Victor." "Hah! Ciddi misiniz?"</p>

  <p class="p218">"Sana muzip olduğunu söylemiştim, Charles."</p>

  <p class="p41">"İnsanın gerçekten de hoşuna gidiyor. Klaus! Buraya bir dakika. Bu patavatsız genç adam . günde kırk bini kötü şöhret uğruna harcıyormuş, bakar mısın?"</p>

  <p class="p127"><span class="t34">"Skodaların Skoda'sı."</span></p>

  <p class="p41">"İyi akşamlar Fourmyle. Bu adın yeniden canlanması çok ilgimi çekti. Acaba, Ceres A.Ş.'nin ilk kurucu meclis üyelerinden birinin varisi misiniz?"</p>

  <p class="p127"><span class="t34">"Ona doğruyu söyle."</span></p>

  <p class="p280">"Hayır Skoda, bu satın alınmış bir ünvan. Şirketi satın aldım. Ben bir sonradan görmeyim."</p>

  <p class="p127"><span class="t34">"Güzel. Toujours audace!"</span></p>

  <p class="p49">"Hay Allah, Fourmyle. Çok açık sözlüsünüz."</p>

  <p class="p281">"Patavatsız olduğunu söylemiştim size. İnsanın çok hoşuna gidiyor. Ortalıkta bir ton sonradan görme var, genç adam, ama bunu itiraf etmiyorlar. Elizabeth, gelip Ceres'li Fourmy-le'la tanış."</p>

  <p class="p143">"Fourmyle! Sizinle tanışmaya can atıyordum." <span class="t34">"Lady Elizabeth Citroen."</span></p>

  <p class="p292">"Taşınabilir bir üniversiteyle yolculuk yaptığınız doğru mu?"'</p>

  <p class="p127"><span class="t34">"Burada biraz şaka."</span></p>

  <p class="p182">"Yalnızca taşınabilir bir lise, Lady Elizabeth." "Ama neden Fourmyle?"</p>

  <p class="p129">"Ah madam, bugünlerde para harcamak öyle zor ki. Saçmasapan gerekçeler yaratmamız gerekiyor. Biri yeni bir müsriflik icat etse keşke."</p>

  <p class="p49">"Size portatif bir mucit gerek Fourmyle."</p>

  <p class="p41">"Benim bir tane var. Değil mi Robin? Ama bütün vaktini sürekli hareket mekanizmalarıyla harcıyor. Bana gereken yanımda taşıyabileceğim bir mirasyedi. Sizin klanlarınızdan biri küçük oğlunu bana ödünç verir miydi acaba?"</p>

  <p>"Hem de memnuniyetle! Bu yükten kurtulmak için para bile ödeyecek bir sürü klan var."</p>

  <p class="p292">"Sürekli hareket senin için yeterli müsriflik değil mi Fourmyle?"</p>

  <p class="p145">"Hayır. Paraya korkunç yazık oluyor. Müsrifliğin bütün anlamı bir aptal gibi davranıp kendini öyle hissetmek ama bundan zevk almaktır. Sürekli hareketin nesi zevkli? Müsriflik hareket fiziğinin neresinde? Saçmalık için milyonlar feda ama fizik için tek kuruş yok. İşte benim sloganım bu."</p>

  <p class="p129">Güldüler ve Fourmyle'ın çevresindeki kalabalık çoğaldı. Bu iş çok hoşlarına gidiyor ve onları eğleniyordu. Fourmyle yepyeni bir oyuncaktı. Derken gece yarısı oldu ve büyük saat yeni yılı selamlarken, konuklar gece yarısıyla birlikte jaunte'leyerek dünyayı dolaşmaya hazırlandı.</p>

  <p class="p129">"Bizimle birlikte Java'ya . gel, Fourmyle. Regis Sheffield mükemmel bir hukuk partisi veriyor. 'Mahzun Yargıç'ı oynayacağız."</p>

  <p class="p127">"Hong Kong'a, Fourmyle."</p>

  <p class="p169">"Tokyo'ya, Fourmyle. Hong Kong'da yağmur yağıyor. Tokyo'ya gel ve sirkini de getir."</p>

  <p class="p169">"Teşekkür .ederim, olmaz. Benim Şangay'da olmam gerek. Sovyet Duomo'sunda. Kostümümdeki hileyi ilk keşfedene görkemli bir ödül vaad ediyorum. İki saat içinde görüşürüz. Hazır mısın Robin?"</p>

  <p class="p145"><span class="t34">"faunte'leme. Görgüsüzlük. Yürüyerek çık. Yavaşça. Ağırlık şık durur. Valiye saygılarını sun</span> <span class="t51">...</span> <span class="t34">Komisyon üyelerine de</span> <span class="t51">...</span> <span class="t34">Eşlerine de</span> <span class="t49">...</span> <span class="t34">Bien. Uşaklara bahşiş vermeyi unutma. Ona değil, aptal! O Vali Yardımcısı. Pekâlâ. Müthiştin. Kabul edildin. Şimdi ne olacak?"</span></p>

  <p class="p349">"Şimdi Canberra'ya yapmaya geldiğimiz işi yapacağız."</p>

  <p class="p350">"Balo için geldiğimizi sanıyordum." "Balo <span class="t5">ve</span> Forrest adlı bir adam için." "O da kim?"</p>

  <p class="p280">"Ben Forrest. Vorga'dan bir tayfa. Elimde beni ölüme terk etme emrini veren adama giden üç ipucu var. Üç isim: Roma'da Poggi adında bir aşçı; Şangay'da Orel adında bir şarlatan ve bu Forrest denen adam. Bu çok yönlü . bir operasyon <span class="t36">...</span> hem sosyete hem araştırma. Anlıyor musun?"</p>

  <p class="p143">"Anladım."</p>

  <p class="p281">"Forrest'ın ciğerini deşmek için iki saatimiz var. Aussie Cannery'nin koordinatlarını biliyor musun? Şirket Şehri'nin?"</p>

  <p class="p48">"Senin <span class="t34">Vorga</span> intikamınla ilgili hiçbir şey bilmek istemiyorum. Ben ailemi arıyorum."</p>

  <p>"Bu ortak bir operasyon <span class="t36">...</span> her yönden," dediğinde adamın sesinde öyle kontrollü bir vahşilik vardı ki, kız ürküp hemen jaunte'ledi. Foyle, Jervis Plajı'na kurulmuş Dört Mil Sirki'ndeki çadırına geldiğinde, Robin yolculuk giysilerini giymeye başlamıştı bile. Foyle kıza baktı. Güvenlik nedenleriyle onu kendi çadırında yaşamaya zorluyordu ama kıza bir daha dokunmamıştı. Robin adamın bakışlarını yakaladı, giyinmeyi bırakıp bekledi.</p>

  <p class="p80">Foylebaşını salladı. "O hikâye bitti."</p>

  <p class="p127">"Ne kadar ilginç. Tecavüzü bıraktın mı?"</p>

  <p>"Giyin," dedi Foyle kendini tutarak. "Adamlara kampı Şangay'a taşımak için iki saatleri olduğunu söyle."</p>

  <p class="p115">Foyle ve Robin, Aussie Cannery şirket şehrinin resepsiyonuna vardıklarında saat yarımdı. Kimlik kartları için başvurdular ve belediye başkanı tarafından şahsen karşılandılar.</p>

  <p class="p42">"Mutlu Yıllar/' diye şakıyarak karşıladı onları başkan. "Mutlu! Mutlu! Mutlu! Ziyaret için mi geldiniz? Size çevreyi gezdirmek benim için bir zevk olur. Lütfen izin verin." Onları geniş bir helikoptere tıkıştırıp havalandı. "Bu gece çok ziyaretçimiz var. Şehrimiz çok dost canlısıdır. Dünyadaki en dost canlısı şirket şehridir." Helikopter dev binaların arasında dolaştı.</p>

  <p class="p60">"Şurası buz sarayımız <span class="t36">...</span> 'Solda yüzme banyoları var <span class="t36">...</span> Şu büyük kubbe, kayak pisti. Yıl boyu kar olur <span class="t36">...</span> Şu cam çatının altında da tropik bahçelerimiz var. Palmiyeler, papağanlar, orkideler, meyveler. Şurada marketimiz var <span class="t36">...</span> tiyatromuz <span class="t36">...</span> kendi yayın şirketimiz de var. 3B-5S. Futbol stadına bir bakın. Çocuklarımızdan ikisi bu yıl Amerikan kupasına katıldı. Tumer, Right Rockne'de, Kowalsky de Left Heffilfinger' del oynuyor."</p>

  <p class="p49">"Gerçekten mi?" diye mırıldandı Foyle.</p>

  <p class="p129">"Evet efendim, her şeyimiz var. Her şey. Eğlenmek için dünyanın çevresinde jaunte'lemeniz gerekmiyor. Aussie Cannery dünyayı ayağınıza getiriyor. Şehrimiz küçük bir evrendir. Dünyadaki en mutlu küçük evren."</p>

  <p class="p143">"Kaçak sorununuz var gibi görünüyor."</p>

  <p class="p145">"Sokaklara bir bakın. Bisikletleri görüyor musunuz? Motosikletleri? Ya arabaları? <span class="t34">Kişi başına</span> dünyadaki tüm şehirlerden daha çok lüks- ulaşım sağlıyoruz. Şu evlere, konaklara bakın. İnsanlarımız zengin ve mutlu. Onları zengin ve mutlu tutuyoruz."</p>

  <p class="p49">"Ama onları tutabiliyor musunuz?"</p>

  <p class="p143">"Ne demek istiyorsunuz? Tabii ki onları -"</p>

  <p class="p41">"Bize doğruyu söyleyebilirsiniz. Biz iş aramıyoruz. Onları tutabiliyor musunuz?"</p>

  <p class="p84">"Tanrım, kimseyi altı aydan fazla tutamıyoruz," diye sızlandı belediye başkanı. "Korkunç bir dert bu dostum. Onlara her şeyi veriyoruz ama onları tutamıyoruz. Bir başıboş dolaşma isteği geliyor ve jaunte'liyorlar. Kaçaklar üretimimizi yüzde on iki düşürdü. Sabit işgücü tutamıyoruz."</p>

  <p class="p127">"Kimse tutamıyor."</p>

  <p class="p41">"Bunu önlemek için bir yasa olmalı. Forrest mı demiştiniz? İşte burada."</p>

  <p class="p108">Onları bir dönüm bahçe ortasına inşa edilmiş İsviçre tipi bir villanın önüne bırakıp kendi kendine söylenerek havalandı.</p>

  <p class="p87"><span class="t1">&nbsp;</span></p>

  <p class="p97"><span class="t4">1.- Y.</span> <span class="t39">Hedefim'de</span> <span class="t4">A.B.,</span> <span class="t15">bu ismi "Otis de Left Thorpe'da" olarak değiştirmiş. yhn.</span></p>

  <p class="p60">&nbsp;</p>

  <p class="p60">Foyle ve Robin evin kapısının önünde durdular ve monitörün onları fark edip anons etmesini beklediler. Onun yerine, kapı kırmızı bir ışıkla parladı ve üzerinde beyaz bir kurukafayla çapraz kemikler belirdi. Metalik bir ses duyuldu:</p>

  <p class="p60">&nbsp;</p>

  <p class="p60">"UYARI. BU MEKÂN İSVEÇ'İN ÖLÜMCÜL SAVUNMA ŞİRKETİ TARAFINDAN KORUNMAKTADIR. R: 77-23. YASAL OLARAK UYARILDINIZ."</p>

  <p class="p41">&nbsp;</p>

  <p class="p41">&nbsp;</p>

  <p class="p41">"Bu da ne?" diye mırıldandı Foyle. "Yeni Yıl Gecesinde mi? Çok dost canlısı galiba. Arkayı deneyelim."</p>

  <p class="p43">Düzenli aralıklarla yanıp sönen kurukafayla çapraz kemikler ve metalik ses de onları izledi. Evin bir tarafındaki bodrum pencerelerinden birinin aydınlatılmış olduğunu ve içeriden boğuk ilahi sesleri geldiğini fark ettiler. "Tanrı çobanımdır, ondan başka <span class="t36">..."</span></p>

  <p class="p145">"Bodrum Hıristiyanları!" diye haykırdı Foyle. Pencereden baktılar. Farklı inançlardan otuz kişi, ortak ve yasadışı bir törenle Yeni Yılı kutluyorlardı. Yirmi dördüncü yüzyıl henüz Tann'yı yasaklamamıştı ama organize dinler yürürlükten kalkmıştı. "Evin korunması boşuna değilmiş," dedi Foyle. "Böyle pis işlerle uğraşınca. Bak, bir rahip ve haham var içerde. Arkalarındaki şu şey de İsa'nın çarmıha gerildiği haç."</p>

  <p>"Ettiğin küfürlerin ne olduğunu durup düşündün mü hiç?" diye sordu Robin yavaşça. "'İsa aşkına' ya da 'Tanrı aşkına' dediğinde bunların ne demek olduğunu biliyor musun?"</p>

  <p class="p351">"Yalnızca küfür işte. 'Of ya da 'lanet olsun' gibi."</p>

  <p class="p41">"Hayır değil, onlar dini. Sen bilmiyor olabilirsin, ama bu gibi sözcüklerin ardında iki bin yıllık anlamlar yatar."</p>

  <p class="p169">"Bu pis laflar için zamanımız yok," dedi Foyle sabırsızca. "Onları daha sonrası için sakla. Haydi gel."</p>

  <p class="p42">Villanın yan duvarı yekpare camdan oluşmuştu. Loş ışıklı boş salon camdan, çerçevelenmiş bir resim gibi görünüyordu.</p>

  <p>"Yüzükoyun yere yat" diye emretti Foyle. "İçeri giriyorum."</p>

  <p class="p289">Robin mermer verandada yere yatıp hareketsiz kaldı. Foyle</p>

  <p class="p60">bedenini harekete geçirdi ve hız kazanıp bir şimşek gibi cam duvarda bir delik açtı. Ses "tayfının altlarında bir yerde kısık darbe sesleri duydu. Koruma mekanizmasından ateş ediliyordu. Hızla üzerine doğru gelen mermileri gördü. Foyle yere yatıp Koruma kontrol mekanizmasının mırıltısını bulmak için, kalın bastan süpersonik seslere kadar kulaklarının ses ayarlarını karıştırdı. Başını yavaşça çevirerek çift kulaklı D/F'yle yerini tespit etti, mermilerin arasından geçerek mekanizmayı parçaladı. Yine yavaşladı. "İçeri gel, çabuk!"</p>

  <p class="p41">Robin titreyerek salondaki adamın yanına geldi. Bodrum Hıristiyanlan şehit oluyorlarmış gibi çığlık çığlığa evin içinde bir yerlere doluşuyorlardı.</p>

  <p class="p171">"Burada bekle," diye söylendi Foyle. Hızlandı, bulanık bir görüntü gibi evi taradı, kaçarken donup kalmış Bodrum Hıristiyanlarının aralarına daldı. Sonra Robin'e dönüp yavaşladı.</p>

  <p class="p145">"Forrest aralarında değil," diye bildirdi. "Belki de yukarıdadır. Onlar önden kaçarken biz arkadan çıkalım. Haydi."</p>

  <p class="p41">Arka merdivenlere koştular. Merdivenleri çıkınca nerede olduklarını anlamak için durdular.</p>

  <p class="p352">"Hızlı çalışmamız gerek," diye mırıldandı Foyle. "Silah sesleri ve bu dini kargaşadan sonra dünya âlem buraya jaunte'lemeye başlayacaktır " Birden sustu. Merdivenlerin başındaki bir odadan kısık bir inleme sesi geliyordu. Foyle çevreyi kokla</p>

  <p class="p353">dı.</p>

  <p class="p353">"Analog!" diye haykırdı. "Forrest olmalı. Şu işe bak! Bodrumda din, yukarıda da uyuşturucu." "Neden söz ediyorsun sen?"</p>

  <p class="p354">"Daha sonra açıklarım. İçeri. Umarım bir goril havasında</p>

  <p class="p57">değildir."</p>

  <p class="p355">Foyle bir dizel traktör gibi kapıdan içeri daldı. Büyük, boş bir odadaydılar. Tavandan ağır bir ip sarkıtılmıştı. Çıplak bir adam ipe sarılmış boşlukta duruyordu. İnleyip musk kokuları çıkararak ipin üzerinde yukarı aşağı sürünüyordu.</p>

  <p class="p356">"Piton," dedi Foyle. "Bu kötü işte. Yanına yaklaşma. Sana dokunursa kemiklerini ezer."</p>

  <p class="p43">Aşağıdan sesler gelmeye başladı: "Forrest! Bütün bu silah . sesleri de ne? Mutlu Yıllar Forrest! Kutlama nerede?"</p>

  <p class="p145">"İşte geliyorlar," diye homurdandı Foyle. "Onu jaunte'leyip buradan çıkarmamız gerek. Seninle plajda buluşuruz. Haydi git!"</p>

  <p class="p357">Cebinden bir bıçak çıkarıp ipi kesti ve sürünen adamı sırtılayıp jaunte'ledi. Robin ıssız Jervis Plajı'na ondan bir saniye önce varmıştı. Foyle plajda belirdiğinde sürünen adam bir piton gibi boynu ve omuzlarında geziniyor, korkunç bir kucaklamayla onu eziyordu. Kırmızı damga aniden Foyle'un yüzünde belirdi.</p>

  <p class="p358">"Sinbad," dedi boğuk bir sesle. "Denizlerin Yaşlı Kurdu. Çabuk kız! Sağ ceplerim. Soldan üç, yukarıdan ikincide. İğne ampul var. Herhangi bir yerine ba-" Nefessiz kaldı.</p>

  <p class="p359">Robin cepten bezelye büyüklüğünde camdan kürelerle dolu bir paket bulup çıkardı. Ampullerden birinin iğnesini kıvrılıp duran adamın boynuna sapladı. Adam bayıldı. Foyle onu üzerinden atarak kumlardan kalktı.</p>

  <p class="p41">"Tanrım!" diye söylendi, boğazım ovuşturarak. Derin bir nefes aldı. "Kan dolaşımı ve iç organlar. Kontrol," dedi ağır, sakin havasına bürünürken. Kızıl dövme yüzünden kayboldu.</p>

  <p class="p143">"Bu korkunç şey de neydi?" diye sordu Robin.</p>

  <p class="p360">"Analog. Ruh hastaları için sinirsel uyuşturucu. Yasadışı. Bu hödüklerin bir şekilde boşalmaları, ilkel benliklerine dönmeleri gerek. Belirli bir hayvan türüyle özdeşleşiyor <span class="t36">...</span>goril, ayı, boğa, kurt <span class="t36">...</span> Uyuşturucuyu alıp hayran olduğu hayvana dönüşüyor. Anlaşılan Forrest'ın yılanlara ilgisi varmış."</p>

  <p class="p143">"Bütün bunları nereden biliyorsun?"</p>

  <p class="p361">"Çalıştığımı söylemiştim sana <span class="t36">...</span> <span class="t34">Vorga</span> için hazırlandığımı. Bu da öğrendiğim şeylerden biri. Ödlek değilsen sana öğrendiğim şeylerden birini daha göstereyim; Analog çekmiş birini nasıl ayıltacağını."</p>

  <p class="p45">Foyle savaş tulumunun başka bir cebini açıp, Forrest'ın üzerinde çalışmaya başladı. Robin bir an seyretti, sonra dehşet içinde bir çığlık atıp arkasını döndü ve suyun kenarına yürüdü. İnleme ve kıvranmalar son bulup Foyle onu çağırana kadar boş gözlerle kıyıya ve yıldızlara bakarak öylece durdu.</p>

  <p class="p127">"Gelebilirsin."</p>

  <p class="p362">Robin geri döndüğünde karşısında dik oturtulmuş, baygın ve donuk gözlerle Foyle'u süzen paramparça bir yaratık vardı. "Sen Forrest mısın?" "Sen de kimsiniz?"</p>

  <p class="p363">"Sen Ben Forrest'sın, Baş Tayfa. Daha önce Presteign Vorgfl'da görevliydin."</p>

  <p class="p143">Forrest dehşet içinde haykırdı.</p>

  <p class="p130">"16 Eylül 2336'da Vorgfl'da görevliydin."</p>

  <p class="p143">Adam hıçkırarak başını sallıyordu.</p>

  <p>"On altı Eylül'de bir enkazı geçtiniz. Asteroid kuşağının yakınlarında bir yerde. Kardeş geminiz Göçebe'nin enkazını. Size yardım sinyali gönderdi. Vorga onu orada bırakıp geçti. Uzayda sürüklenip ölmeye terk etti. Vorga neden onu bırakıp gitti?"</p>

  <p class="p49">Forrest histerik çığlıklar atmaya başladı.</p>

  <p class="p127">"Onu orada bırakıp gitme emrini kim verdi?"</p>

  <p class="p132">"Tanrım, hayır! Hayır! Hayır!"</p>

  <p class="p41">"Bo'ness ve Uig dosyalarındaki kayıtların hepsi silinmiş. Biri onlara benden önce ulaşmış. Kimdi o? Vorgfl'da kimler vardı? Seninle birlikte kimler vardı? Subaylar ve mürettebatın listesini istiyorum. Komuta kimdeydi?"</p>

  <p class="p130">'Hayır," diye haykırdı Forrest. "Hayır!"</p>

  <p class="p41">Foyle sinir krizi geçiren adamın yüzüne doğru bir para destesi salladı. "Bilgi için para öderim. Elli bin. Hayatının geri kalanını Analog'la geçirmene yeter. Beni ölüme terk etme emrini kim verdi Forrest? Kim?"</p>

  <p class="p41">Adam Foyle'un elinden paraları kapıp ayağa fırladı ve koşmaya başladı. Foyle onu kıyıda yakaladı. Forrest yere <span class="t16">yu</span>varlandı ve yüzü suya girdi. Foyle adamı orada tuttu.</p>

  <p class="p49">"Vorgfl'ya kim komuta ediyordu Forrest? Emri kim verdi?" "Onu boğacaksın!" diye haykırdı . Robin.</p>

  <p class="p120">"Bırak biraz acı çeksin. Su boşluktan daha iyidir. Ben altı ay acı çektim. Emri kim verdi Forrest?"</p>

  <p class="p166">Adam kabarcıklar çıkarıyor, boğuluyordu. Foyle kafasını sudan çıkardı. "Nesin sen? Sadık mı? Deli mi? Korkuyor musun? Senin gibiler beş bine bile kendilerini satarlar. Ben sana elli teklif ediyorum. Bilgi için elli bin orospu çocuğu, ya da yavaş ve zor bir ölüm." Foyle'un yüzünde dövme belirdi. Forrest'ın kafasını tekrar suya soktu ve çırpınan adamı suya bastırdı. Robin Foyle'u engellemeye çalıştı.</p>

  <p class="p160">"Adamı öldürüyorsun!"</p>

  <p class="p45">Foyle korkunç yüzünü Robin'e çevirdi. "Çek ellerini üzerimden, sürtük! Gemide seninle birlikte kim vardı Forrest? Emri kim verdi? Neden?"</p>

  <p class="p48">Forrest kafasını çevirip sudan çıkardı. "Vorga'da on iki kişiydik," diye bağırdı. "İsa beni korusun! Ben ve Kemp-"</p>

  <p class="p42">Adamın bedeni üst üste kasıldı ve hareketsiz kaldı. Foyle vücudunu kıyıya çekti.</p>

  <p class="p130">"Devam et. Sen ve kim? Kemp? Başka kim? Konuş."</p>

  <p class="p143">Cevap yoktu. Foyle adamı inceledi.</p>

  <p class="p130">"Ölmüş," diye homurdandı.</p>

  <p class="p132">"Aman Tanrım! Tanrım!"</p>

  <p class="p186">"Bir mikrop cehenneme gitti. Tam da konuşacakken. Ne pislik." Derin bir nefes aldı ve demir bir pelerin gibi sakinliğini takındı üzerine. Dövme yüzünden silindi. Saatini 120 derece doğu meridyenine ayarladı.</p>

  <p class="p41">"Şangay'da neredeyse gece yarısı olacak. Haydi gidelim. Belki de Vorga'nın ecza tayfası Sergei Orel'le şansımız yaver gider. Bu kadar korkak olma. Yalnızca bir cinayetti.! Haydi kızım, git. Jaunte'le!"</p>

  <p class="p364">Robin yutkundu. Foyle kızın omzunun üstünden şaşkınlık</p>

  <p class="p167"><span class="t2">1.- Yddız/ar Hedefim'de A.B., bu cümleyi ''Bu yalnızca bir başlangıç." olarak değiştirmiş. yhn.</span></p>

  <p class="p60">&nbsp;</p>

  <p class="p60">içinde baktığını fark etti. Arkasına döndü. Alevler içindeki bir şekil; yanan elbiseler içinde, yüzünde korkunç bir dövme olan iri bir adam kumsalda belli belirsiz duruyordu. Adam kendisiydi.</p>

  <p>"Tanir aşkına!" diye haykırdı Foyle. Yanan görüntüsüne doğru bir adım attı ve görüntü aniden kayboldu.</p>

  <p class="p188">Beti benzi atmış, titreyen Robin'e döndü. "Gördün mü?" "Evet."</p>

  <p class="p365">"Neydi o?"</p>

  <p class="p143">"Sendin."</p>

  <p class="p49">"Tanrı aşkına! Ben mi? Nasıl olabilir? Nasıl " "Sendin."</p>

  <p class="p57">"Ama " afalladı, gücü ve çılgın saplantısı birden yok oldu. "Sanrı mıydı? Göz aldanması mı?" "Bilmiyorum. Ben de gördüm."</p>

  <p>"Büyük İsa! Kendini görmek . . . yüz yüze . . . Elbiseleri alevler içindeydi. Gördün mü? Neydi o?"</p>

  <p class="p130">"Gully Foyle'du," dedi Robin. "Cehennemde yanıyordu."</p>

  <p class="p42">"Pekâlâ," diye parladı Foyle öfkeyle. "Cehennemde yansam bile, yaptığım işe devam edeceğim. Eğer cehennemde yanacaksam Vorga da benimle yanacak." Avuçlarını kenetleyerek kendine güç ve amaç aşıladı. "Yaptığım işi bitireceğim. Bir sonraki durak Şangay. Jaunte'le!"</p>

  <p class="p42">&nbsp;</p>
</body>
</html>
