<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>sekiz</title>
</head>

<body>
  <h1 class="h11"><a id="a56"></a>sekiz</h1>

  <p class="p329"><span class="t32">&nbsp;</span></p>

  <p class="p329"><span class="t32">Ş</span>algın gezegenleri zehirledikçe eski yıl kokuşmaya başladı. Savaş hız kazanarak uzaydaki romantik baskın ve çarpışmalardan oluşan uzak bir olay olmaktan çıkıp bir kıyamet havasına büründü. Dünya Savaşlan'nın sonuncusunun bitip Güneş Savaşlarının ilkinin başladığı artık belliydi.</p>

  <p class="p236">Savaş kışkırtıcıları yavaş yavaş, büyük hasarlar yaratacak kadar çok sayıda adam ve malzeme topluyordu. Dış Uydular evrensel seferberlik ilan etti ve ardından İç Gezegenler de ister istemez aynı uygulamayı getirdi. Endüstriler, ticaretler, bilimler, yetenekler ve meslekler askere alındı; bunların ardından da kurallar ve baskı geldi. Ordu ve deniz kuvvetleri her şeye el koyup komutayı ele aldı.</p>

  <p class="p42">Bu savaş da (bütün savaşlar gibi) ticari bir mücadelenin silahlı safhası olduğu için ticaret boyun eğdi. Ama insanlar isyan etti; ordudan ya da işten jaunte'leme önemli bir sorun haline geldi. Casusluk ve İstila korkulan yayıldı. Hİsterik olanlar muhbir ve linçciler haline dönüştüler. Uğursuz önseziler Baffin Adalan'ndan Falkland'a dek bütün evlerdeki yaşamı felce uğrattı. Can çekişen yılı canlandıran tek şey Dört Mil Sirki'nin ortaya çıkışıydı.</p>

  <p class="p115">Bu, asteroidlerin en büyüğünden gelen genç ve zengin soytarı Ceres'li Geoffrey Fourmyle'ın grotesk arkadaşlarına takılan popüler isimdi. Ceres'li Fourmyle inanılmaz derecede zengin ve son derece komikti. Adam klasik bir <span class="t34">burjuva beyefendisi</span> ve tipik bir <span class="t34">yeniyetme zengindi.</span> Arkadaşlarından oluşan kafilesi, Wisconsin Green Bay'e tipik bir şekilde gelişlerinden de anlaşılabileceği gibi, bir kasaba sirkiyle küçük bir Bulgar Krallığı'nın komik kral maiyeti arasında bir şeydi.</p>

  <p class="p43">Başına yasal bir klanın silindir şapkasını geçirmiş bir avukat, elinde bir kamp yeri listesi ve cebinde bir servetle sabahın erken saatlerinde ortaya çıktı. Michigan Gölü'ne bakan dört dönümlük arazide karar kıldı ve orayı fahiş bir fiyata kiraladı. Ardından Mason &amp; Dixon klanından bir araştırma ekibi geldi. Yirmi dakika içinde araştırma ekibi bir' kamp planı yapmış ve Dört Mil Sirki'nin geleceği haberi çevreye yayılmıştı bile. Wisconsin, Michigan ve Minnesota halkı eğlenceyi izlemeye geldi.</p>

  <p class="p292">Her biri sırtında bir çadır paketi taşıyan yirmi işçi kamp yerine jaunte'ledi. Emir haykırışları, bağırışlar, küfürler ve sıkıştırılan havanın acı çeken çığlıklarından oluşan görkemli bir uvertür sergilendi. Yirmi dev çadır şişerek balonlar gibi gökyüzüne yükseldi. Kış güneşinde kururlarken lake ve kauçuk yüzeyleri parlıyordu. İzleyiciler coşkuyla alkışladı.</p>

  <p class="p42">Altı motorlu bir helikopter alçalıp dev gibi bir trambolinin üzerinde durdu. Kamı yarıldı ve aşağıya bir kumaş çağlayanı boşaldı. Uşaklar, hizmetçiler, aşçılar ve garsonlar jaunte'leyerek geldi. Çadırları eşyalarla doldurup düzenlediler. Mutfaklardan dumanlar çıkmaya başladı; kızartma, ızgara ve fırın kokuları kampı kapladı. Fourmyle'ın özel polisi göreve başlamıştı bile; dört dönümlük arsada devriye gezerek büyük izleyici kitlesini çalışma alanından uzak tutuyorlardı.</p>

  <p class="p41">Ardından, uçakla, arabayla, otobüsle, kamyonla, bisikletle ve jaunte'leyerek Fourmyle'ın kafilesi gelmeye başladı. Kütüphaneciler ve kitaplar, bilim adamları ve laboratuvarlar, filozoflar, şairler, atletler. Kılıç ve kamaların sergilendiği raflar, judo minderleri ve bir boks ringi kuruldu. Elli ft.'lik bir havuz toprağa gömülüp bir pompayla gölden dolduruldu. Havuzun yüzmek için ısıtılması mı, yoksa paten kaymak için dondurulması mı gerektiği konusunda iki adeleli atlet arasında ilginç bir tartışma çıktı.</p>

  <p class="p45">Müzisyenler, oyuncular, hokkabazlar ve akrobatlar geldi. Gürültü kulakları sağır edici bir hal aldı. Bir teknisyen ekibi bir yağ kuyusu oluşturup Foyle'un dizel bağbozumu makineleri</p>

  <p class="p157">koleksiyonunu harekete geçirdi. En arkadan da kampın takipçileri geldi: eşler, kız çocukları, metresler, fahişeler, dilenciler, dolandırıcılar- ve rüşvet yiyiciler. Sabahın geç saatlerinde sirkin gürültüsü dört mil uzaktan duyulabilir olmuştu ve böylece sirkin adının nereden geldiği de anlaşılıyordu.</p>

  <p class="p166">Öğleyin, Ceres'li Fourmyle öylesine tuhaf ve tantanalı bir nakliye aracı gösterisiyle geldi ki buna yedi yıllık melankolikleri bile güldüğü söylenebilirdi. Büyük bir deniz uçağı güneyden patırtılar içinde gelerek göle indi. Uçaktan LST sınıfı bir çıkarma gemisi suya indi, gölü geçip kıyıya çıktı. Ön paneli bir gümbürtüyle alçalıp köprü haline geldi ve içinden bir yirminci yüzyıl makam arabası çıktı. Çok eğlenen izleyiciler giderek daha çok meraklanıyordu ve makam arabası kampın ortasına doğru yakaşık yirmi yarda ilerleyip durdu.</p>

  <p class="p49">"Bunun peşinden ne gelebilir ki? Bisiklet mi?"</p>

  <p class="p127">"Hayır, paten."</p>

  <p class="p127">"Bir pogo çubuğunun üzerinde çıkacak."</p>

  <p class="p42">Fourmyle en uçuk tahminleri bile yanılttı. Makam arabasından bir sirk topunun ağzı belirdi. Bir barut patlaması gürültüsü duyuldu ve Ceres'li Fourmyle topun ağzından fırlayıp, zarif bir yay çizerek dört uşağın tuttuğu bir ağa düştüğü çadırının kapısının önüne dek uçtu. Onu karşılayan alkış altı mil öteden bile duyulabilirdi. Fourmyle uşaklarının omuzlarına tırmanarak herkesi susturdu.</p>

  <p class="p132">"Aman Tanrım! Bu şey bir konuşma yapacak."</p>

  <p class="p132">"Bu adam demek istiyorsun herhalde?"</p>

  <p class="p49">"Hayır, şey. Bu bir insan olamaz."</p>

  <p class="p171">"Romalılar, Dostlar, Vatandaşlar," diye coşkulu bir şekilde başladı Fourmyle. "Kulak verin bana, Shakespeare. <span class="t34">1564-1616.</span> Lanet olsun!" Dört beyaz kumru Fourmyle'ın ceketinin kollarından kurtulup uçarak uzaklaştı. Adam şaşkınlıkla onlara baktı ve ardından konuşmasına devam etti. "Dostlar, selamlar, saygılar, <span class="t34">bonjour, bon ton, bon vivant, bon voyage, bon-</span> N'oluyor?" Fourmyle'ın cepleri tutuştu ve dışarıya havai fişekler fırladı.</p>

  <p class="p60">Kendini söndürmeye çalıştı. Üzerinden flamalar, konfetiler döküldü. "Dostlar <span class="t36">...</span> Kesin sesinizi! Bu konuşmayı becereceğim. Sessiz olun! Dostlar-!" Fourmyle dehşetle kendine baktı. Elbiseleri eriyor, altından parlak kırmızı renkteki iç çamaşırları görünüyordu. "Kleinmann!" diye uludu öfkeyle. "Kleinmann! Senin şu allahın belası hipno-eğitimine ne oldu?"</p>

  <p class="p43">Çadırlardan birinden dağınık saçlı bir kafa fırladı. "Düün gece bu konuuşmayı çaalıştunız mı Fourmyle?"</p>

  <p class="p41">"Tastamam öyle. Tam iki saat çaalıştıım. Kafamı hipno-fırınından hiç çıkarmadım Kleinmann. İllüzyonu çalıştım."</p>

  <p class="p330">"Yo, yo, yo!" diye bağırdı kıllı adam. "Kaç defa söylemem gerek. İllüzyon konuşma sanatı değil. Sihirdir. <span class="t34">Dumbkopf!</span> Yanlış hipnozu almışsın!"</p>

  <p class="p48">Kırmızı iç çamaşırları da erimeye başladı. Fourmyle titreyen uşaklarının sırtlarından inip çadırın içinde kayboldu. Bir kahkaha ve alkış tufanı koptu ve Dört Mil Sirki olanca hızıyla başladı. Mutfaklardan <span class="t41">i</span> kızartma sesleri ve dumanlar yükseliyordu. Sürekli yenilip içildi, müzik hiç durmuyor, eğlence hiç azalmıyordu.</p>

  <p class="p42">Çadırının içinde Fourmyle giysilerini değiştirdi, fikrini değiştirdi, yine üstünü değiştirdi, yine soyundu, uşaklarını tekmeledi ve Fransızca, Asalet İngilizcesi ve özentiden oluşan karışık bir dille terzisine seslendi. Tam yeni bir giysi giyiyordu ki, aklına banyo almayı unuttuğu geldi. Terzisini tokatladı, havuza on galon koku dökülmesini emretti ve içi şairane bir ilhamla doldu. Sirk şairini huzuruna çağırdı.</p>

  <p class="p41">"Bunu yazıver," diye emretti Fourmyle. <span class="t34">"Le roi est mort, les-</span>Bekle. Aya uyan kafiyeler neler?"</p>

  <p class="p177">"Saray," diye önerdi şairi. "Bay, tay, olay, kalay, alay <span class="t36">..."</span></p>

  <p class="p145">"Deneyimimi unuttum!" diye haykırdı Fourmyle. "Dr. Bohun! Dr. Bohun!"</p>

  <p class="p120">Yarı çıplak bir durumda laboratuvara koşarak hem kendisini, hem de yanında taşıdığı kimyager Dr. Bohun'u çadırın bir köşesinden diğerine savurdu. Kimyager kendini yerden kaldırmaya çalıştığında kendini oldukça can yakıcı ve utanç verici bir biçimde ensesinden yakalanmış buldu.</p>

  <p class="p145">"Nogouchi!" diye bağırdı Fourmyle. "Noguchi! Yeni bir judo numarası keşfettim."</p>

  <p class="p43">Fourmyle ayağa kalktı, nefessiz kalan kimyageri yerden kaldırıp judo minderinin üzerine jaunte'ledi. Minderdeki ufak tefek Japon, Fourmyle'ın tutuşunu inceleyip başını salladı.</p>

  <p class="p331">"Hayır lütfen," diye tısladı japon nazikçe. "Hffff. Nefes borusundaki baskı kalıcı değil. Hffff. Size göstereyim lütfen." Şaşkına dönen kimyageri yakaladı, döndürüp sürekli kendi boğazını sıktığı bir konumda mindere bıraktı. "Dikkat ederseniz, Fourmyle?"</p>

  <p class="p42">Ama Fourmyle çoktan kaybolmuş, kütüphanede, zavallı adam sürekli hareket makinelerinin yapımı üzerine bir kitap gösteremediği için kütüphanecisinin kafasına Bloch'un Das <span class="t34">Sexuel</span> <span class="t34">Leben</span> (dört kilo dört yüz gram) kitabını geçiriyordu bile. Fizik laboratuvarına koşup dişli çarklarla deney yapayım derken pahalı bir kronometreyi mahvetti, oradan bando alanına jaunte'ledi, bir değnek kapıp orkestranın aklını karıştırdı, ayağına bir çift paten geçirip koku dökülmüş yüzme havuzuna düştü ve bağırıp çağırıp, buzun yokluğu konusunda çılgınca küfrederken havuzdan çıkarıldı ve bir yalnızlık isteğini dile getirdiği duyuldu.</p>

  <p class="p119">Fourmyle "Yalnız kalmak istiyorum," diyerek çevresindeki uşakların hepsini tekmeledi. Son uşak sendeleye sendeleye dışarıya çıkıp kapıyı arkasından kapatmadan horlamaya başlamıştı bile.</p>

  <p class="p42">Horlama durdu ve Foyle yattığı yerden kalktı. "Bu bugünlük onları idare eder," diye mırıldanıp soyunma odasına gitti. Bir aynanın önünde durup derin bir nefes aldı, nefesini tutarken kendini inceledi. Bir dakika nefessiz kalmıştı ve yüzü hâlâ lekesizdi. Nabzı ve kaslarını sıkı kontrol altında tutup, gerginliğin de çelik gibi bir sakinlikle üstesinden gelerek nefesini tutmaya devam etti. İki dakika yirmi saniye sonra kan kırmızısı</p>

  <p class="p60">damga belirdi. Foyle nefesini bıraktı. Kaplan maskesi yok oldu.</p>

  <p class="p41">"Daha iyi," diye mırıldandı. "Çok daha iyi. Yaşlı hint fakiri haklıymış. Cevap yogada. Kontrol. Nabız, nefes, iç organlar, beyin."</p>

  <p class="p48">Soyunup bedenini inceledi. Harika durumdaydı, ama derisinde hâlâ boynundan ayak bileklerine kadar uzanan bir ağ biçimindeki ince, gümüş dikişler görünüyordu. Sanki biri Foyle'un derisine sinir sisteminin ana hatlarını çizmiş gibiydi. Bunlar bir ameliyatın izleriydi ve hâlâ geçmemişlerdi.</p>

  <p class="p42">Ameliyat Foyle'a, Mars Komando Bölüğü'nün baş cerrahına rüşvet olarak verdiği 200,000 Kr.'ye patlamış ve onu olağanüstü bir savaş makinesine çevirmişti. Bütün sinir merkezleri birbirine yeniden bağlanmış, kas ve kemiklere mikroskobik transistörler, transformatörler yerleştirilmişti. Omuriliğinin ucunda minyatür bir platin priz vardı. Foyle fasulye büyüklüğünde bir jeneratörü prize takıp çalıştırdı. Bedeninde neredeyse mekanik bir elektrik titreşimi başladı.</p>

  <p class="p41">"İnsandan çok bir makineye benziyorum," diye düşündü. İşini yapabilmek için-CereS'li Fourmyle'ın rüküş giysileri yerine kimliğini belli etmeyecek ve içinde rahat hareket edebileceği siyah sade bir tulum tercih ederek giyindi.</p>

  <p class="p41">Robin Wendesbury'nin Wisconsin çamları arasında duran binadaki dairesine jaunte'ledi Dört Mil Sirki'nin Green Bay'e gelmesinin gerçek nedeni buydu. Foyle jaunte'ledi ve karanlık bir boşluğa ulaşıp anında yere doğru düşmeye başladı. "Tanrım!" diye düşündü. "Yanlış mı jaunte'ledim?" Kırık uçlu bir çatı kirişine çarpıp yaralandı ve bir cesedin kokuşmuş kalıntılarının üzerine sertçe düştü".</p>

  <p class="p43">Foyle sakince ama tiksintiyle ayağa fırladı. Dilini sertçe sağ üst azıdişine bastırdı. Bedeninin yarısını elektronik bir makineye dönüştüren ameliyatta, kontrol paneli dişlerine yerleştirilmişti. Foyle diliyle bir dişine bastı ve retinasının çevresindeki hücreler yumuşak bir ışık verecek kadar uyarıldılar. Adamın cesedine bakan gözleri iki zayıf ışık hüzmesiydi.</p>

  <p class="p324">Ceset, Robin VVendesbury'nin dairesinin alt katındaydı. Çürümüştü. Foyle yukarı baktı. Yukarıda Robin'in oturma odasının olması gereken yerde bir metre çapında bir delik vardı. Bütün bina yanık, duman ve çürük kokuyordu.</p>

  <p class="p41">"Yağma," dedi Foyle yavaşça. "Burası yağmalanmış. Neler olmuş?"</p>

  <p class="p142">Jaunte çağı dünyadaki işsizleri, evsizleri ve serserileri yeni bir sınıfta toplamıştı. Bu sınıf doğudan batıya geceyi izleyip daima karanlıkta kalıyor, durmaksızın yağmalanacak yerler, felaket kalıntıları ve leşler arıyordu. Bir depo depremde yıkılsa, ertesi gece orayı yağmalıyorlardı. Bir ev yansa ya da bir dükkanın koruma sistemi bir patlamayla hasar görse içeri jaunte'leyip leşleri topluyorlardı. Kendilerine Yağmacı-jaunteciler diyorlardı. Hepsi birer çakaldı.</p>

  <p class="p42">Foyle enkazın içinden yukarı katın koridoruna tırmandı. Yağmacı-jaunteciler burada kamp kurmuştu. . Çatıdaki bir delikten gökyüzüne kıvılcımlar saçan ateşte bütün bir dana kızarıyordu. Ateşin çevresinde sert, tehlikeli görünüşlü, çakalların kafiyeli argosuyla sohbet eden bir düzine adam ve üç kadın vardı. Uyumsuz giysiler giymişlerdi ve şampanya bardaklarından patates birası içiyorlardı.</p>

  <p class="p43">Kararlı gözlerinden soluk ışıklar saçan siyahlar giymiş iri bir adam molozların arasından belirdiğinde, bu görüntü karşısında uğursuz bir öfke ve korku homurtusu yükseldi. Foyle, ayağa kalkmaya çalışan kalabalığın arasından sakince Robin VVendesbury'nin dairesinin girişine doğru yürüdü. Alışkanlık haline getirmeye başladığı çelik kontrolü ona soğuk bir hava veriyordu.</p>

  <p>"Eğer öldüyse," diye düşündü, "bittim ben. Onu kullanmam gerek. Ama öldüyse <span class="t36">...</span> <span class="t36">"</span></p>

  <p class="p42">Robin'in dairesi de binanın geri kalanı gibi parçalanmıştı. Salonun zemini, ortadaki şekilsiz deliğin çevresinde bir yumurta gibi kabarmıştı. Foyle bir ceset, aradı. İçerideki odadaki yatakta iki adam ve bir kadın yatıyordu. Adamlar küfretti. Kadın</p>

  <p class="p60">görüntü karşısında çığlık attı. İki adam Foyle'un üzerine atlarken, Foyle bir adım gerileyip dilini ön üst dişlerine bastırdı. Sinir devreleri vızıldadı ve bedenindeki bütün duyu ve tepkiler beş kat hızlandı.</p>

  <p class="p129">Bunun etkisi dış dünyanın bir anda olağanüstü yavaşharekete indirgenmesi oldu. Sesler derin bir uğultuya dönüştü, renkler de tayfda kırmızıya kadar düştü. İki saldırgan rüya benzeri bir ağırlıkla ona doğru yüzüyor gibiydi. Dünyanın geri kalanı için Foyle bulanık bir hareket haline gelmişti. Eğilerek üzerine gelen yumruktan kurtuldu, adamın arkasına geçti ve onu kaldırıp salondaki kratere doğru fırlattı. İkinci adamı da fırlattı. Foyle'un hızlandırılmış duyuları, adamları hala yarı saldırı konumunda, yumrukları ileri uzanmış, ağızlarından ağır, boğuk sesler çıkararak yavaşça yüzüyor olarak algılıyordu.</p>

  <p class="p51">Foyle yatakta büzüşüp kalmış kadının yanına fırladı.</p>

  <p class="p132">"Cstvrmydı?" diye sordu bulanık görüntü.</p>

  <p class="p51">Kadın bir çığlık attı.</p>

  <p class="p43">Foyle yine ön üst dişlerine bastırıp hızını düşürdü. Dış dünya yavaş çekimden normale döndü ..Ses ve renkler tayfdaki normal konumlarını alırlarken, iki çakal salondaki kraterden aşağıya kaybolup alt kat zeminine çarptılar.</p>

  <p class="p145">"Ceset var mıydı?" .diye yavaşça sordu Foyle. "Zenci bir kız?" Kadının ne dediği anlaşılmıyordu. Kadını saçından sürükleyerek salondaki kraterden aşağı fırlattı.</p>

  <p class="p120">Araştırması koridordaki kalabalık tarafından bölündü. Hepsi de meşaleler ve iğreti silahlar taşıyorlardı. Yağmacı-jaunteciler profesyonel katiller değildi. Yalnızca savunmasız avları<span class="t5">nı</span> öldürürlerdi. ' "Beni rahatsız etmeyin," diye yavaşça uyardı Foyle, dolapları ve ters dönmüş mobilyaların altlarını dikkatle araştırırken.</p>

  <p class="p42">Mink elbiseli ve üç köşeli eski bir şapka takmış bir haydutun cesaretlendirdiği ve alt kattan yükselen küfürlerin cesaretlendirdiği çakallar biraz daha yaklaştılar. Şapkalı adam Foyle'a bir meşale fırlattı. Meşale Foyle'u yaktı. Foyle, yine hızlandı ve</p>

  <p class="p157">Yağmacı-jaunteciler yaşayan heykellere dönüştü. Foyle yarım bir koltuk kapıp sakince yavaş çekimdeki adamların kafalarına indirdi. Hâlâ ayakta duruyorlardı. Şapkalı adamı yere itip diziyle üzerine abandı. Sonra yine yavaşladı.Dış dünya yine canlandı. Çakallar afallamış olarak oldukları yere yığıldılar. Üç köşeli şapka takan mink elbiseli adam acıyla haykırdı.</p>

  <p>"Burada bir ceset var mıydı?" diye sordu Foyle. "Zenci bir <span class="t16">kız.</span> Çok uzun boylu. Çok güzel."</p>

  <p class="p51">Adam acıyla kıvranıp Foyle'un gözlerini oymaya çalıştı.</p>

  <p class="p41">"Siz cesetleri toplarsınız. Bazılarınız ölü kızları canlılardan daha çok sever. Onun cesedini buldunuz mu burada?"</p>

  <p class="p42">Tatmin edici bir cevap alamayınca bir meşale kapıp mink elbiseyi ateşe verdi. Yağmacı-jaunte'ciyi salona kadar izleyip soğuk bir ilgiyle seyretti. Adam alevler içinde, uluyarak kraterin kenarından yuvarlanıp aşağıdaki karanlığa düştü.</p>

  <p class="p41">"Bir ceset var mıydı?" diye seslendi Foyle yavaşça. Cevabı duyunca başını salladı. "Pek becerikli değilim," diye mırıldandı. "İnsanları nasıl konuşturacağımı öğrenmem gerek. Dagenham bana bu konuda bir iki ders verebilirdi.''</p>

  <p class="p49">Elektronik sistemini kapatıp jaunte'ledi.</p>

  <p class="p48">Green Bay'de ortaya çıktığında o kadar kötü bir şekilde yanık saç ve kavruk deri kokuyordu ki, bir deodorant almak için yerel Presteign mağazasına (mücevher, parfüm, kozmetik ve iyonik malzemeler ile spreyler) girdi. Ama yerel Bay Presto'nun Dört Mil Sirki'nin gelişine tanık olduğu belliydi ve Foyle'u tanıdı. Foyle hemen ilgisiz yoğunluğundan sıyrılıp egzotik Ceres'li Fourmyle oluverdi. Hokkabazlık ve şaklabanlıklar yapıp, mililitresi 100 Kr. olan <span class="t34">Euge</span> No.y'ten iki yüz elli mililitrelik bir şişe aldı ve dikkatle üzerine sürüp Bay Presto'nun şaşkın bakışları altında şişenin kalanını sokağa boşalttı.</p>

  <p class="p43">Bölge Tescil Bürosu'ndaki Tescil Memuru Foyle'un kimliğinden habersizdi; katı ve uzlaşmaz bir tavır takındı.</p>

  <p class="p130">"Hayır Efendim. Bölge Tescil Raporları Yeterli Gerekçeyle</p>

  <p class="p60">Alınmış Gerekli Mahkeme Kararı Olmadan Gösterilemez. Son Sözüm Budur."</p>

  <p class="p332">Foyle adamı dikkatle ve tepki vermeden inceledi. "Güçsüz tip," diye karar verdi. "İnce, uzun, ince kemikli, güçsüz. Hastalıklı karakter. Bencil, ukala, sabit fikirli, yüzeysel. Rüşvet verilemez; kendini baskı altında . tutup dizginliyor. Ama bu baskı, zırhındaki zayıf nokta."</p>

  <p class="p42">Bir saat sonra Dört Mil Sirkinden altı kişi Tescil Memurunun yolunu kesti. Hepsi de ikna kabiliyetleri olan dişilerdi ve zengin sefahatlerle bezenmişlerdi. İki saat sonra yasak zevk ve şehvetin ayarttığı Tescil Memuru, istenen bilgiyi verdi. Apartman binası iki hafta önceki bir gaz patlamasından sonra Yağmacı-jauntecilerin uğrağı olunca, tüm kiracılar taşınmak zorunda kalmıştı. Robin Wendesbury, Demir Dağ Deneme Bölgesinin yakınlarındaki Mercy Hastanesi'nde koruyucu karantinadaydı.</p>

  <p class="p145">"Koruyucu karantina mı?" diye düşündü Foyle. "Neden? Ne yaptı ki?"</p>

  <p class="p120">Dört Mil Sirki'nde bir Yeni Yıl Partisi düzenlemek yarım saat aldı. Parti, Demir Dağ'ın koordinatlarını bilen müzisyenler, oyuncular ve ayak takımından oluşuyordu. Kafile, baş şaklabanlarının arkasından müzik, havai fişekler, içkiler ve hediyeler eşliğinde jaunte'ledi. Çevreye neşe ve kahkaha saçarak şehirde dolaştılar. Deneme Bölgesi'nin koruma sisteminin radar alanına daldılar ve kahkahalarla dışarı atıldılar. Noel Baba giysileri içinde omzundaki kocaman bir çuvaldan çevreye banknotlar saçıp, koruma sisteminin ısı yükleme alanı poposunu yaktıkça acı içinde hoplayıp zıplayan Ceres'li Fourmyle görülmeye değer bir manzaraydı. Heybetli bir filin ilgisiz sakinliğiyle gürleyip ortalıkta zıplayan Noel Baba'nırrpeşinden Mercy Hastanesi'ne daldılar. Noel Baba hemşireleri öptü, hastabakıcıları sarhoş etti, hastaları hediyelere boğdu, koridorları paralarla doldurdu ve bu tatlı çılgınlık polis çağırılacak noktaya geldiğinde de hızla kayboldu. Çok daha sonra, yatıştırıcı verildiği</p>

  <p class="p60">için jaunte'lemesi olanaksız bir hastanın da kaybolduğu anlaşıldı. İşin aslına bakılırsa bu hasta hastaneden, Noel Baba'nın çuvalının içinde ayrılmıştı.</p>

  <p class="p43">Foyle omzunda kızla birlikte hastanenin bahçesine jaunte'-ledi. Buz gibi bir gökyüzünün altında kızın çuvaldan çıkmasına yardım etti. Kızın üzerinde sade, beyaz hastane pijamaları vardı ve çok güzeldi. Adam kendi kostümünü çıkarırken bir yandan da kızı inceliyor, kendisini tanıyıp hatırlayacak mı diye bekliyordu.</p>

  <p class="p45">Kız korkmuş ve kafası karışmıştı; yıldırım gibi düşünce gönderiyordu: <span class="t34">"Tanrım! Kim bu? Neler oldu? Yine mi yağmacılar? Bıı sefer cinayet mi? Müzik. Karmaşa. Neden bir çuvalın içinde kaçırıldım? Trombon çalmaya çalışan sarhoşlar. 'Evet Virginia, bir Noel Baba var.' Adeste Fidelis. Fişekler patlıyor işte. Feu de joi: yoksa feu d'enfermi? Benden ne istiyor? Kim bu?"</span></p>

  <p class="p333">' "Ben Ceres'li Fourmyle'ım," dedi Foyle.</p>

  <p class="p334">"Ne? Kim? Ceres'li - ? A, evet tabii. <span class="t34">Soytarı. Burjuva beyefendisi. Adilik. Budalalık. Edepsizlik. Dört Mil Sirki.</span> Aman Tanrım! Bunları da alıyor musunuz? Beni duyabiliyor musunuz?"</p>

  <p class="p335">"Sizi duyuyorum Bayan Wendesbury," dedi Foyle yavaşça.</p>

  <p class="p335">"Ne yaptınız? Neden? Benden ne&nbsp; istiyorsunuz? Ben -"</p>

  <p class="p336">"Bana bakmanızı istiyorum."</p>

  <p class="p83"><span class="t34">"Bonjour, Madame. Çuvala buyrun, Madame. Ecco! Bana bakın.</span> Bakıyorum," dedi Robin karman çorman düşüncelerini kontrol etmeye çalışırken. Tanımadan adamın yüzüne baktı. <span class="t34">"Bir yüz. Buna benzer o kadar çok yüz gördüm ki. Erkeklerin yüzleri, Tanrım! Erkek hatları. Hepsi de azgın. Tanrı bizi vahşilerin şehvetinden hiç korumayacak mı ?"</span></p>

  <p class="p207">"Benim azgınlık dönemim sona erdi Bayan Wendesbury."</p>

  <p class="p171">"Bunu duyduğunuza üzüldüm. Çok korkuyorum, doğal olarak. Ben - Beni tanıyor musunuz?"</p>

  <p class="p335">"Sizi tanıyorum."</p>

  <p>"Daha önce tanışmış mıydık?" Adama dikkatle baktı, ama onu hâlâ tanımamıştı. Foyle'un içinde, derinlerde bir yerde bir</p>

  <p class="p60">zafer dalgası yükseldi. Eğer bütün kadınların arasında bu kadın bile onu tanımıyorsa kan dolaşımını, beynini ve yüzünü kontrol altında tutmayı başardığı sürece güvendeydi.</p>

  <p class="p41">"Hiç tanışmadık," dedi. "Sizin adınızı duydum. Sizden istediğim bir şey var. O yüzden buradayız, bunu konuşmak için. Eğer teklifimi beğenmezseniz hastaneye dönebilirsiniz."</p>

  <p class="p83">"Benden bir şey mi istiyorsunuz? <span class="t34">Ama benjm hiçbir şeyim yok</span> <span class="t49">...</span> <span class="t34">hiçbir şey, hiçbir şey. Hiçbir şeyim kalmadı ki, utanç ve -Aman Tanrım! intihar neden işe yaramadı? Neden -"</span></p>

  <p class="p171">"Demek bu yüzden?" diye araya girdi yumuşak bir tavırla Foyle. "İntihar etmeye çalıştınız, öyle mi? Bu, binayı yıkan gaz patlamasını açıklıyor <span class="t50">...</span> ve sizin koruyucu karantinanızı da. İntihar girişimi. Neden gaz patlamasında yaralanmadınız?"</p>

  <p class="p229">"O kadar çok insan yaralandı ki<span class="t16">.</span> O kadar çok insan öldü. Ama ben ölmedim. Herhalde şanssızım. Hayatım boyunca hep şanssızdım zaten."</p>

  <p class="p127">"Neden intihar?"</p>

  <p class="p337">"Yorgunum. Bittim. Her şeyimi kaybettim <span class="t50">...</span> Ordunun şüpheliler listesindeyim . . . şüpheli, sürekli gözlenen, rapor edilen biriyim. İşim yok. Ailem yok. Hayır - Neden mi intihar? Tanrım, intihardan başka ne olabilir ki?"</p>

  <p class="p143">"Benim için çalışabilirsiniz."</p>

  <p class="p127">"Ben <span class="t36">...</span> ne dediniz?"</p>

  <p class="p321">"Benim için çalışmanızı istiyorum, Bayan Wendesbury."</p>

  <p class="p41">Kız sinirli kahkahalar atmaya başladı. "Sizin için mi? <span class="t34">Bir kamp takipçisi daha. Sirkte yeni bir Babil Fahişesi.</span> Sizin için çalışmak mı Fourmyle?"</p>

  <p>"Beyninizde seks takıntısı var," dedi adam sakince. "Ben fahişe aramıyorum. Prensip olarak, onlar beni arar."</p>

  <p class="p145"><span class="t34">"Özür dilerim. Aklımı beni mahveden vahşiyle bozdum. Ben</span> -Ben mantıklı olmaya çalışacağım." Robin kendini topladı. "Sizi yanlış anlamıyorsam, beni hastaneden bir iş teklifinde bulunmak için çıkardınız. . Benim adımı duydunuz. Demek ki özel bir şey istiyorsunuz. Ben bir göndericiyim."</p>

  <p class="p338">"Ve çekicilik." "Ne?"</p>

  <p class="p127">"Çekiciliğinizi satın almak istiyorum Bayan Wendesbury." "Sizi anlamıyorum."</p>

  <p class="p43">"Neden ki," dedi Foyle hafifçe. "Sizin için basit olmalı. Ben soytarıyım. Adiliğin, aptallığın, edepsizliğin ta kendisiyim. Bunun sona ermesi gerek. Sosyal yardımcım olmanızı istiyorum."</p>

  <p>"Buna inanmamı mı bekliyorsunuz? Paranızla yüz tane, belki de bin tane sosyal yardımcı tutabilirsiniz. Sizin için tek seçenek olduğuma inanmamı mı bekliyorsunuz? Bana ulaşmak için beni koruyucu karantinadan kaçırmanız gerektiğine mi inanayım yani?"</p>

  <p class="p48">Foyle, başını salladı. "Haklısınız, binlerce var, ama yalnızca biri telepatik gönderici."</p>

  <p class="p127">"Bunun ne ilgisi var?"</p>

  <p class="p129">"Siz ventrolog olacaksınız; ben de kukla. Ben üst sınıfları bilmiyorum, siz biliyorsunuz. Kendilerine özgü konuşmaları, şakaları, tavırları var. Biri onlar tarafından kabul edilmek istiyorsa onların dilinde konuşmalı. Ben yapamam ama siz yapabilirsiniz. Siz benim için konuşacaksınız, benim ağzımdan <span class="t36">..."</span></p>

  <p class="p127">"Ama öğrenebilirsiniz."</p>

  <p class="p171">"Hayır, bu çok uzun sürer. Ve çekicilik öğrenilemez. Sizin çekiciliğinizi satın almak istiyorum, Bayan Wendesbury. Şimdi, maaş konusuna gelince. Size ayda bin kredi ödeyeceğim."</p>

  <p class="p182">Kızın gözleri büyüdü. "Çok cömertsiniz Fourmyle."</p>

  <p class="p127">"Sizin için bu intihar işini de temizleyeceğim."</p>

  <p class="p127">"Çok naziksiniz."</p>

  <p class="p169">"Ve ordunun şüpheliler listesinden çıkarılmanızı garantileyeceğim. Benim için çalışmanız bittiğinde temiz listesine dönmüş olacaksınız. Temiz bir sicil ve bir de artıyla yeniden başlarsınız. Yeniden yaşamaya başlayabilirsiniz."</p>

  <p class="p42">Robin'in dudakları titredi, ağlamaya başladı. Hıçkıra hıçkıra ağlıyor ve titriyordu. Foyle onu sakinleştirmek zorunda kaldı. "Eee?" diye sordu. "Yapacak mısınız?"</p>

  <p class="p42">Kız başını salladı. "O kadar iyisiniz ki <span class="t36">...</span> Sadece <span class="t36">...</span> Artık bana iyilik yapılmasına alışkın değilim."</p>

  <p class="p339">Uzak bir patlamanın boğuk sesiyle Foyle birden kaskatı . kesildi. "Tanrım!" diye haykırdı ani bir panikle. "Bir Kör Jaunte daha. Ben -"</p>

  <p>"Hayır," dedi Robin. "Kör jaunte'nin ne olduğunu bilmiyorum ama orası Deneme Alam. Onlar -" Kız Foyle'un yüzüne baktı ve bağırmaya başladı. Patlamanın beklenmedik şoku ve bir çağrışım zinciri adamın çelik kontrolünü gevşetmişti. Derisinin altında dövmesinin kan kırmızısı yaraları görünüyordu. Kız hâlâ bağırarak, korkuyla ona bakıyordu.</p>

  <p class="p340">Foyle bir kere yüzüne dokundu, sonra atılıp kızın ağzını kapattı. Kendini tekrar kontrol altına almıştı.</p>

  <p>"Görünüyor, değil mi?" diye mırıldandı korkunç bir gülümsemeyle. "Bir an için kontrolümü kaybettim. Gouffre Martel'de olduğumu ve bir Kör Jaunte'yi dinlediğimi sandım. Evet, ben Foyle'um. Seni mahveden vahşi. Eninde sonunda öğrenecektin ama keşke daha sonra olsaydı. Ben Foyle'um ve döndüm. Biraz sessiz olup beni dinler misin?"</p>

  <p class="p43">Kız deli gibi başını sallayıp adamın elinden kurtulmak için çırpınıyordu. Foyle soğuk bir sakinlikle kızın çenesine bir yumruk attı. Robin yere düştü. Foyle kızı yerden kaldırıp kendi paltosuna sardı ve kollarına alıp kendine gelmesini bekledi. Kızın gözkapaklarının kımıldadığını görünce yeniden konuşmaya başladı.</p>

  <p class="p120">"Kımıldama yoksa hasta olursun. Belki fazla sert vurdum."</p>

  <p class="p76"><span class="t34">"Vahşi</span><span class="t51">...</span> <span class="t34">Hayvan</span> <span class="t51">...</span> <span class="t51">"</span></p>

  <p class="p120">''Bunu başka yollarla da halledebilirim." dedi. "Sana şantaj da yapabilirim. Annen ve kız kardeşlerinin Callisto'da olduğunu, senin de onlar yüzünden yabancı savaş kışkırtıcısı sayıldığını biliyorum. Bu seni kara listeye alır, <span class="t34">ipso facto.</span> Doğru mu söyledim? <span class="t34">Ipso facto.</span> 'Tam anlamıyla.' Latince. Hipno-eğitimine güvenilmiyor. Bütün yapmam gerekenin Merkezi Haberalma'ya</p>

  <p class="p60">isimsiz bir ihbar göndermek olduğunu, ondan sonra yalnızca bir şüpheli olmaktan çıkacağını belirtebilirim. On iki saat içinde bilgi almak için derini yüzmeye başlarlar <span class="t36">..."</span></p>

  <p class="p341">Kızın titrediğini hissetti. "Ama bu işi bu şekilde yapmayacağım. Sana gerçeği söyleyeceğim çünkü benimle gönüllü çalışmanı istiyorum. Annen İç Gezegenlerde. Evet, İç Gezegenler'- . de," diye tekrarladı. "Dünya'da bile olabilir."</p>

  <p class="p342">"Güvende mi?" diye fısıldadı kız.</p>

  <p class="p202">"Bilmiyorum."</p>

  <p class="p254">"Beni yere bırak."</p>

  <p class="p254">"Üşüyorsun."</p>

  <p class="p202">"Beni yere bırak."</p>

  <p class="p76">Kızı ayaklarının üzerine bıraktı.</p>

  <p class="p57">"Beni bir kez mahvettin," dedi kız hıçkıran bir sesle. "Bir ' kez daha mı mahvetmeye çalışıyorsun?" "Hayır. Beni dinler misin?" Kız başını salladı.</p>

  <p class="p41">"Uzayda kaybolmuştum. Altı ay boyunca ölüydüm ve çürüyordum. Beni kurtarabilecek bir gemi ortaya çıktı. Beni almadan gitti. Beni ölüme terk etti. <span class="t34">Vorga</span> adlı bir gemiydi. <span class="t34">Vorga</span> T:1339. Sana bir şey ifade ediyor mu?"</p>

  <p class="p313">"Hayır."</p>

  <p class="p343">"Jiz McQueen <span class="t36">...</span> artık yaşamayan bir dostum bana neden . çürümeye bırakıldığımı öğrenmemi söyledi, yani bu emri kimin verdiği sorusunun cevabını. Ben de <span class="t34">Vorga'yla</span> ilgili bilgi satın almaya başladım. Her türlü bilgi."</p>

  <p class="p313">"Bunun annemle ne ilgisi var?"</p>

  <p>"Sen sadece dinle. Bu bilgileri satın almak zordu. <span class="t34">Vorga</span> kayıtlan Bo'ness ve Uig dosyalarından silinmişti. Üç tane isim bulmayı başardım . . . dört subay ve on iki adamlık standart mürettebattan üç isim. Kimse bir şey bilmiyor ya da kimse konuşmuyordu. Bir de bunu buldum." Foyle çebinden gümüş bir . madalyon çıkarıp Robin'e uzattı. "Vbrgfl'daki tayfalardan biri bunu rehine vermişti. Bütün bulabildiğim bu."</p>

  <p class="p43">Robin bir çığlık attı ve titreyen parmaklarla madalyonu açtı. İçinde kendi resmi ve iki kızın daha resimleri vardı. Madalyon açıldığında üç boyutlu resimler gülümseyip, "Robin'den sevgiler, Anne <span class="t36">...</span> Holly'den sevgiler, Anne <span class="t36">...</span> Wendy'den sevgiler, Anne <span class="t36">..."</span> diye fısıldadı.</p>

  <p>"Bu annemin," Robin ağlıyordu. "Bu <span class="t36">...</span> <span class="t36">O</span> <span class="t36">...</span> Tanrı aşkına, nerede o? Ne oldu?".</p>

  <p>"Bilmiyorum," dedi Foyle ısrarla. "Ama tahmin edebilirim. Bence annen şu ya da bu şekilde o toplama kampından kaçtı."</p>

  <p class="p57">"Kardeşlerim de tabii. Onları asla bırakmazdı."' -"Belki kardeşlerin de. Galiba <span class="t34">Vorga</span> Callisto'dan mülteci kaçırıyordu.' Ailen gemiye binip İç Gezegenler'e gidebilmek için para ve mücevherle ödeme yaptı. <span class="t34">Vorga</span> dan bir tayfa da madalyonu böylece rehine verdi." "O zaman neredeler?"</p>

  <p class="p186">"Bilmiyorum. Belki Mars ya da Venüs'te indirildiler. Büyük olasılıkla Ay'daki bir çalışma kampına satıldılar, bu yüzden seninle bağlantı kuramamışlardır. Nerede olduklarını ben bilmiyorum, ama <span class="t34">Vorga</span> bize söyleyebilir."</p>

  <p class="p132">"Yalan mı söylüyorsun? Kandırmaya mı çalışıyorsun?"</p>

  <p class="p41">"O madalyon bir yalan mı? Doğruyu söylüyorum <span class="t36">...</span> bildiğim tüm gerçekleri anlatıyorum. Beni neden ölüme terk ettiklerini ve emri kimin verdiğini bulmak istiyorum. Emri veren adam, annen ve kardeşlerinin nerede olduğunu da bilecektir. Sana söyleyecektir <span class="t36">...</span> ben onu öldürmeden önce her şeyi anlatacaktır. Bunun için çok zamanı olacak. Ölümü uzun sürecek."</p>

  <p class="p115">Robin dehşetle adama baktı. Foyle'u pençesine alan tutku kızıl damganın yüzünde yeniden belirmesine neden oluyordu. Avını öldürmek için yaklaşan bir kaplana benziyordu.</p>

  <p class="p144">"Harcayacak bir servetim var <span class="t36">...</span> nereden buldüğuma boş ver. İşi bitirmek için üç ayım var. Olasılıkları hesaplayacak kadar matematik öğrendim. Ceres'li Fourmyle'ın aslında Gully Foyle olduğunu keşfetmeleri en fazla üç ay alır. Doksan gün.</p>

  <p class="p57">Yeni Yıldan 1 Nisan'a kadar. Bana katılacak mısın?"</p>

  <p class="p41">"Sana mı?" diye bağırdı Robin nefretle. "Sana mı katılacağım?"</p>

  <p>"Bütün bu Dört Mil Sirki bir kamuflaj. Kimse bir palyaçodan şüphelenmez. Ama bu arada çalıştım, öğrendim, son karşılaşma için hazırlandım. Şimdi ihtiyacım olan tek şey sensin."</p>

  <p class="p127">"Neden?"</p>

  <p class="p258">"Avın beni sosyeteye mi yoksa kenar mahallelere mi götüreceğini bilmiyorum. İkisi için de hazırlıklı olmam gerek. Kenar . mahalleleri tek başıma halledebilirim. Kenar mahalle dilini unutmadım, ama sosyete için sana ihtiyacım var. Benimle işbirliği yapacak mısın?"</p>

  <p>"Canımı yakıyorsun." Robin kolunu Foyle'un pençesinden kurtardı.</p>

  <p class="p145">"Özür dilerim. <span class="t34">Vorga'yı</span> düşündüğümde kontrolü kaybediyorum. <span class="t34">Vorga'yı</span> ve aileni bulmak için bana yardım edecek misin?"</p>

  <p>"Senden nefret ediyorum," diye patladı Robin. "Senden iğreniyorum. Sen kokuşmuşsun. Dokunduğun her şeyi mahvediyorsun. Bir gün her şeyi ödeteceğim sana."</p>

  <p class="p41">"Ama Yeni Yıl'dan 1 Nisan'a kadar beraber çalışıyor muyuz?"</p>

  <p class="p127">"Evet, beraber çalışıyoruz."</p>

  <p class="p127">&nbsp;</p>
</body>
</html>
