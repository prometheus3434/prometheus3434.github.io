<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>giriş</title>
</head>

<body>
  <h1 class="h11"><a id="a46"></a>&nbsp; giriş</h1>

  <p class="p12"><span class="t9">&nbsp;</span></p>

  <p class="p56"><span class="t32">A</span>ltın bir çağ yaşanıyordu; benzersiz maceralar, zengin yaşam ve zor ölüm devriydi bu <span class="t36">...</span> ama kimse öyle düşünmüyordu. Servet ve hırsızlıkla, yağma ve çapulculukla, kültür ve ahlaksızlıkla dolu bir gelecekti bu <span class="t38">...</span> ama kimse bunu kabul etmiyordu. Aşırılıkların çağıydı, hilkat garibelerinin büyüleyici yüzyılı <span class="t36">...</span> ama kimse bundan hoşlanmıyordu.</p>

  <p class="p42">Güneş sisteminin bütün yerleşime elverişli dünyaları doluydu. Üç gezegen, sekiz uydu ve milyonlarca insan, bilinen en heyecan dolu çağlardan birinde yığınlar halinde kaynaşıyordu ama yine de her zaman olduğu ve olacağı gibi, herkesin aklı başka zamanlardaydı. Güneş sistemi kıpır kıpırdı . . . savaşlar, beslenme ve üreme, neredeyse daha eskisi adamakıllı anlaşılmadan ortaya çıkıveren yeni teknolojileri kavrama çabaları, uzayın derinliklerindeki yıldızlara yapılacak ilk keşif gezisi için hazırlıklar sürüp gidiyordu ama-</p>

  <p class="p42">Romantikler "Yeni ufuklar nerede?" diye ağlaya dursun, 24. yüzyılın başında Callisto'daki bir laboratuvarda oluşan dramatik bir olayla beynin ufukları genişliyordu bile. Jaunte adında bir araştırmacı masasını ve kendini (kazara) ateşe verdi ve özellikle belirli bir yangın söndürücüye hitaben bir yardım çığlığı kopardı. Kendini laboratuvar masasından yetmiş ft uzaktaki bu yangın söndürücünün yanında bulduğunda Jaunte ve meslektaşlarının ne kadar şaşırdıklarını tahmin edebilirsiniz.</p>

  <p class="p43">Meslektaşları, Jaunte'yi söndürüp yetmiş ft.'lik yolculuğunun neden ve niçinlerini araştırmaya giriştiler. Teletaşıma . . . yalnızca beyin gücüyle insanın kendini uzayda bir noktadan başka bir noktaya ulaştırması <span class="t36">...</span> bu, kuramsal olarak uzun zamandan beri varolan ve geçmişte gerçekleştiğine ilişkin birkaç yüz kötü belgelenmiş kanıt bulunan bir olguydu. Ancak ilk kez</p>

  <p class="p57">profesyonel gözlemcilerin gözü önünde gerçekleşiyordu.</p>

  <p class="p42">Araştırmacılar Jaunte Etkisi'ni zalimce incelediler. Dünyayı ayağa kaldıracak bu olayın el bebek gül bebek idare edilmesi düşünülemezdi, üstelik Jaunte de adını ölümsüzleştirmek için sabırsızlanıyordu. Vasiyetini yazıp arkadaşlarıyla vedalaştı. Jaunte öleceğini biliyordu, çünkü meslektaşları onu öldürmeye kararlıydı. Bu konuda hiçbir şüphe yoktu.</p>

  <p class="p58">Değişik uzmanlık dallarından on iki psikolog, parapsikolog ve nörometrist gözlemci olarak getirildi. Deneyi düzenleyenler Jaunte'yi kırılmaz kristalden bir tankın içine sokup tankı mühürlediler. Tankın içine su akıtan bir vanayı açtılar ve Jaunte'nin gözleri önünde vananın kolunu parçaladılar. Tankı açmak da, suyun akışını durdurmak da imkânsızdı.</p>

  <p class="p43">Teori şuydu; mademki ilk seferinde Jaunte'nin teletaşıma yapması için bir ölüm tehdidi gerekmişti, öyleyse onü basbayağı yeniden ölümle tehdit edeceklerdi. Tank hızla doldu. Gözlemciler, bir tutulmayı izleyen kamera ekibinin gergin kesinliğiyle veri topluyordu. Jaunte boğulmaya başladı. Derken birden sırılsıklam olarak tankın dışında belirdi ve ciğerleri patlayacakmış gibi öksürmeye başladı. Yine başarmıştı.</p>

  <p class="p43">Uzmanlar onu inceleyip sorguya çektiler. Çizelgeleri, röntgenleri, sinir kalıplarını ve vücut kimyasını araştırdılar. Jaunte'nin nasıl teletaşındığı konusunda ufak tefek ipuçları elde etmeye başladılar. Teknik bölümün fısıltı gazetesine (gizli tutulmalıydı) intihar için gönüllüler aradıklarını yaydılar Daha teletaşıma olayının en ilkel safhalarındaydılar ve ölüm bildikleri tek teşvikti.</p>

  <p class="p43">Gönüllülere her şey ayrıntılarıyla anlatıldı. Jaunte, ne yaptığına ve bunu nasıl yapmış olabileceğine ilişkin dersler verdi. Ardından gönüllüleri öldürme işlemine geçtiler. Onları suda boğdular, astılar, yaktılar. Yeni, yavaş ve kontrollü ölüm biçimleri geliştirdiler. Gönüllülerin, işin ucunda ölüm olduğundan asla bir şüpheleri olmadı.</p>

  <p class="p59">Gönüllülerin yüzde sekseni öldü; onların katillerinin acıları</p>

  <p class="p60">ve pişmanlıkları, büyüleyici ve korkunç bir çalışmaya konu olabilir, ama bu hikâyede çağlarının canavarlığını vurgulamaktan öte bir yeri yok. Gönüllülerin yüzde sekseni öldü ama yüzde yirmisi jaunte'ledi. (Bu ad, neredeyse anında bir sözcüğe dönüşmüştü.)</p>

  <p class="p41">"İnsanların eşsiz maceralara atılıp, hayatlarını tehlikeye sokabildiği romantik çağı geri getirin" diye yalvarıyordu Romantikler.</p>

  <p class="p42">Bilgi dağarcığı büyük bir hızla genişledi. Yirmi dördüncü yüzyılın ilk on yılı içinde jaunte'lemenin prensipleri belirlenmiş ve ilk okul da, o zamanlar elli yedi yaşında olan, ölümsüzleşmiş ve bir daha jaunte'lemeye cesaret edemediğini itiraf etmekten utanan Charles Fort Jaunte'nin kendisi tarafından açılmıştı. Ama ilkel günler çoktan geride kalmıştı, artık birinin teletaşıma yapabilmesini sağlamak için onu ölümle tehdit etmek gerekmiyordu. İnsana, sınırsız beyninin yeni bir yeteneğini daha fark etmeyi, geliştirmeyi ve sergilemeyi nasıl öğreteceklerini keşfetmişlerdi.</p>

  <p class="p43">İnsan tam olarak nasıl ışınlanıyordu? En yetersiz açıklamalardan biri Jaunte okullarının reklam temsilcisi Spencer Thompson tarafından bir basın toplantısında yapılmıştı.</p>

  <p class="p14"><span class="t1">&nbsp;</span></p>

  <p class="p61">THOMPSON: Jaunte'lemek görmek gibidir; hemen her insan</p>

  <p class="p62">organizmasının doğal yeteneğidir, ama yalnızca eğitim</p>

  <p class="p63">ve deneyimle gelişirilebilir.</p>

  <p class="p57">MUHABİR: Yani deneyim kazanmadan göremeyeceğimizi&nbsp; mi</p>

  <p class="p64">Söylüyorsunuz?</p>

  <p class="p57">THOMPSON: Belli ki siz ya evli değilsiniz ya da çocuğunuz</p>

  <p class="p65">yok <span class="t36">...</span> tercihen ikisi de tabii.</p>

  <p class="p66"><span class="t34">(Gülüşmeler)</span> MUHABİR:Anlayamadım.</p>

  <p class="p67">THOMPSON: Gözlerini kullanmayı öğrenen bir çocuğu izlemiş</p>

  <p class="p68">olan herkes ne demek istediğimi anlayabilir.</p>

  <p class="p57">MUHABİR: Ama teletaşıma <span class="t34">nedir?</span></p>

  <p class="p60">THOMPSON:İnsanın kendini bir konumdan başka bir konuma</p>

  <p class="p57">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;yalnızca beyinsel bir çabayla taşımasıdır.</p>

  <p class="p57">MUHABİR: Yani şimdi <span class="t34">düşünceyle</span> kendimizi, diyelim <span class="t36">...</span> New York'tan Chicago'ya gönderebileceğimizi mi söylemek istiyorsunuz?</p>

  <p class="p57">THOMPSON: Tamamen öyle.</p>

  <p class="p57">MUHABİR: Oraya çıplak mı varırız?</p>

  <p class="p57">THOMPSON: Eğer yola çıplak çıktıysanız.</p>

  <p class="p69"><span class="t34">(Gülüşmeler)</span></p>

  <p class="p70">MUHABİR: Yani, demek istediğim, giysilerimiz de bizle birlikte teletaşınır mı?</p>

  <p class="p71">THOMPSON: İnsanlar teletaşıma yaptıklarında, üstlerindeki giysileri ve taşıyabilecek güçte oldukları her şeyi de kendileriyle birlikte taşırlar. Sizleri hayal kırıklığına uğratmak istemezdim ama bayanların giysileri bile gidecekleri yere onlarla birlikte varır. <span class="t34">(Gülüşmeler)</span></p>

  <p class="p57">MUHABİR: Ama bunu nasıl yapıyoruz?</p>

  <p class="p57">THOMPSON: Biz nasıl düşünüyoruz?</p>

  <p class="p72">MUHABİR: Beynimizle.</p>

  <p class="p73">THOMPSON: Pekâlâ, beyin nasıl düşünüyor? Düşünme süreci nedir? Tam olarak nasıl hatırlıyor, hayal kuruyor, yorum yapıyor ya da yaratıyoruz? Beyin hücreleri tam olarak nasıl çalışıyor?</p>

  <p class="p72">MUHABİR: Bilmiyorum, kimse bilmiyor.</p>

  <p class="p73">THOMPSON: Nasıl teletaşıma yaptığımızı da tam olarak kimse bilmiyor, ama yapabileceğimizi biliyoruz - tıpkı düşünebildiğimizi bildiğimiz gibi. Hiç Descartes adını duymuş muydunuz? Şöyle demişti: <span class="t34">Cogito ergo</span> <span class="t34">sum.</span> Düşünüyorum, öyleyse varım. Biz de diyoruz ki <span class="t34">Cogito</span> <span class="t34">ergo</span> <span class="t34">jaunteo.</span> Düşünüyorum, öyleyse jaunte'liyorum.Eğer Thompson'un açıklamasının sinir bozucu olduğunu düşünüyorsanız, jaunte'leme mekanizmasının işleyişi konusunda Sir John Kelvin tarafından Royal Society'e verilen şu raporu inceleyin:</p>

  <p class="p74"><span class="t1">&nbsp;</span></p>

  <p class="p75"><span class="t5">"Teletaşıma yeteneğinin sinir hücrelerindeki Nissl kütleleri ya da Tigroid Maddesi'yle ilgili olduğunu tespit etmiş bulunmaktayız. Tigroid Maddesi 1000 cc. suda çözünmüş</span> <span class="t34">3.72</span> <span class="t5">gr. metilen ve</span> <span class="t34">1.75</span> <span class="t5">gr. kükürtlü sabun kullanılan Nissl Yöntemi ile kolaylıkla sergilenebilir.</span></p>

  <p class="p76"><span class="t5">Tigroid Maddesinin ortaya çıkmadığı durumlarda jaunte'lemek imkânsızdır. Teletaşıma bir Tigroid işlevidir."</span></p>

  <p class="p77"><span class="t6">(Alkış).</span></p>

  <p class="p78"><span class="t1">&nbsp;</span></p>

  <p class="p79">Gözünde canlandırma ve yoğunlaşma yeteneklerini geliştiren herkes jaunte'leyebilirdi. Kişi teletaşımayla gitmek istediği noktayı tamamen ve kesinlikle gözünde canlandırabilmeli; beynindeki gizli enerjiyi yoğunlaştırarak onu oraya ulaştıracak . tek bir hamleye dönüştürebilmeliydi. Hepsinden önemlisi inancı olmalıydı <span class="t36">...</span> Charles Fort Jaunte'nin hiçbir zaman yeni. den elde edemediği inanca sahip olmalı yani, jaunte'leyebileceğine inanmalıydı. En küçük şüphe teletaşıma için gerekli beyin hamlesini engellerdi.</p>

  <p class="p42">İnsanların doğuştan gelen sınırlılıkları jaunte'leme yeteneklerini de sınırlıyordu. Kimileri varış noktasını mükemmel bir biçimde gözünde canlandırıp koordinatları kesin olarak belirleyebiliyordu ama oraya ulaşmak için gerekli güçten yoksundu. Kimilerinin gücü vardı ama nereye jaunte'leyeceklerini göremiyorlardı. En önemli sınırlamayı da uzaklık koyuyordu, kimse bin milden daha uzağa jaunte'leyememişti. Kara ve deniz boyunca peşpeşe jaunte atlayışlarıyla Nome'den Meksika'ya ulaşılabiliyordu ama, hiçbir atlayış bin mili geçemiyordu.</p>

  <p class="p41">2420'1ere gelindiğinde aşağıdakine benzer' iş başvuru formlarına artık her yerde rastlanıyordu:</p>

  <p class="p41">&nbsp;</p>
</body>
</html>
