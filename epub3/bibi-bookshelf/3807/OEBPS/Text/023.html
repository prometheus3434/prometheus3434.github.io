<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>on bir</title>
</head>

<body>
  <h1 class="h11"><a id="a59"></a>on bir</h1>

  <p class="p379"><span class="t32">&nbsp;</span></p>

  <p class="p379"><span class="t32">P</span>resteign'ların Presteign'ının Central Park'taki konaklan Yeni Yıl için pırıl pırıl aydınlatılmıştı. Zik zak telleri olan sivri tepeli büyüleyici antika elektrik ampulleri çevreye san bir ışık yayıyordu. Jaunte engelleyici labirent kaldırılmış ve özel davet için büyük kapı açılmıştı. Evin içi, dışarıdaki kalabalığın bakışlarından, kapının hemen içindeki mücevherlerle bezenmiş bir paravanla korunuyordu.</p>

  <p class="p48">Ünlü ya da daha' az ünlü klan ve kabileler otomobiller, at&nbsp; arabaları, tahtırevan ve her türlü lüks taşıma aracıyla gelirken, izleyiciler birbirleriyle fısıldaşıp bağırışıyorlardı. Çelik grisi, yakışıklı Presteign'ların Presteign'ı, kertenkelemsi gülümsemesiyle kapının önünde durmuş sosyeteyi açık evine buyur ediyordu. Neredeyse, ünlü bir sima kapıdan içeri girip daha paravanın arkasında kaybolmadan bir başkası, daha ünlü bir sima, daha muhteşem biraraçla ortaya çıkıyordu.</p>

  <p class="p42">Cola'lar bir geçit töreni arabasıyla geldi. Esso ailesi (altı oğul, üç kız) cam tavanlı bir Greyhound Otobüsünün içinde muhteşem görünüyorlardı. Ama hemen arkalarından Greyhound (bir Edison elektrikli otomobilde) geldiğinde, kapıda gülüşmeler ve şakalaşmalar oldu. Ama Westinghouse'lu Edison Esso-yakıtlı benzinli arabasından inip neşeli kalabalığa katılınca merdivenlerdeki gülüşmeler bir kahkaha tufanına dönüştü.</p>

  <p class="p324">Davetli topluluğu Presteign'ın evine girmek için döndükleri sırada uzaktaki bir kargaşa dikkatlerini çekti. Bu, havalı delgilerin sert takırdısı ve muazzam metalik bir" böğürtüden oluşan gümbürtüydü. Hızla yaklaşıyordu. İzleyicilerin dışarda kalan bölümü arasından geniş bir cadde açıldı. Ve ağır bir kamyon cadde boyunca gürültüyle ilerledi. Altı adam kamyonun</p>

  <p class="p60">kasasından yere kereste kirişleri yuvarlıyordu. Peşlerinden gelen yirmi kişilik bir grup da kirişleri özenli bir sırayla yerleştiriyordu.</p>

  <p class="p41">Presteign ve konukları şaşkınlıkla izlemekteydi. Dev gibi bir makine böğürtü ve gümbürtülerin arasında traverslerin üzerinden geçerek onlara doğru yaklaşıyordu. Makinenin arkasından birbirlerine paralel olarak kaynaklanmış çelikten raylar çıkıyordu. Ellerinde balyoz ve havalı delgiler olan bir grup rayları kereste traverslere tutturuyorlardı. Demiryolu geniş bir yay çizerek Presteign'ın kapısına dek gelip kıvrılarak devam etti. Gümbürtülü motor ve işçiler karanlıkta kayboldu.</p>

  <p class="p42">Presteign'ın "Aman Tanrım!" dediği duyuldu. Konuklar izlemek için evden dışarı fırladılar.</p>

  <p class="p129">Uzakta tiz bir düdük sesi duyuldu. Demiryolundan beyaz bir ata binmiş, büyük kırmızı bir bayrak taşıyan bir adam geldi. Onun ardından tek bir yolcu vagonunu çeken buharlı bir lokomotif geliyordu. Tren Presteign'ın kapısının önünde durdu. Vagondan önce bir kondüktör, ardından da bir lüks vagon kamarotu atladı. Kamarot merdivenleri ayarladı ve vagondan gece elbiseleri içinde bir bayanla bir beyefendi aşağıya indi.</p>

  <p class="p41">"Çok uzun kalmayacağım," dedi beyefendi kondüktöre. "Bir saat sonra gelip beni al."</p>

  <p class="p206">"Aman Tanrım!" diye bir kez daha şaşırdı Presteign.</p>

  <p class="p336">Tren hareket ederek uzaklaştı. Çift merdivenlerden çıktı.</p>

  <p class="p145">"İyi akşamlar Presteign," dedi beyefendi. "Atın arazinizi bozması konusunda çok üzgünüm, ama eski New York'lu oy sahipleri hâlâ trenlerin önündeki kırmızı bayraklarda ısrar ediyor."</p>

  <p class="p380">"Fourmyle!" diye bağırdı konuklar.</p>

  <p class="p206">"Ceres'li Fourmyle!" diyerek alkışladı izleyiciler.</p>

  <p class="p335">Presteign'ın daveti artık kesin bir başarıydı.</p>

  <p class="p45">Kadife ve gösterişli büyük kabul salonunda Presteign merakla Fourmyle'ı inceliyordu. Foyle, bir yandan Canberra'dan New York'a kazanmış olduğu coşkulu hayranlarını selamlıyor,</p>

  <p class="p60">bir yandan da çelik grisi bakışların incelemesine sakinlikle katlanıyordu.</p>

  <p class="p168"><span class="t34">"Kontrol,"</span> diye düşündü Foyle. <span class="t34">"Kan dolaşımı, iç organlar, beyin. Vorga'yı yok etmek için yaptığımdan sonra beni bürosunda bir&nbsp; saat haşlamıştı. Beni tanıyacak mı?</span> Yüzünüz tanıdık geliyor Presteign," dedi Fourmyle. "Daha önce tanışmış mıydık?"</p>

  <p class="p381">"Bu geceye dek bir Fourmyle'la tanışma onuruna erişmemiştim," diye cevap verdi Presteign kayıtsızca. Foyle insanların düşüncelerini sezme konusunda kendini eğitmişti, ama Presteign'ın sert ve yakışıklı yüzünden hiçbir şey anlaşılmıyordu. Biri soğukkanlı ve buyurgan, diğeri mesafeli ve kayıtsız iki adam yüz yüze dururlarken, neredeyse erimeye başlayacak kadar kızgın bir çift pirinç heykele benziyorlardı.</p>

  <p>"Sonradan görme olmakla övündüğün söyleniyor Fourmyle."</p>

  <p class="p176">"Evet. Kendime ilk Presteign'ı örnek aldım." "Öyle mi?"</p>

  <p>"Aile servetini Üçüncü Dünya Savaşı sırasındaki plazma karaborsasında başlatmakla övündüğünü hatırlarsınız."</p>

  <p>"İkinci savaştı Fourmyle. Ama klanımızın ikiyüzlüleri onu reddederler. O zamanlar adı Payne'di."</p>

  <p class="p49">"Bilmiyordum."</p>

  <p class="p49">"Fourmyle olarak değiştirmeden önce sizin şanssız adınız</p>

  <p class="p57">neydi?"</p>

  <p class="p182">"Presteign'dı."</p>

  <p class="p382">"Öyle mi?" Kertenkelemsi gülümseme köşeye sıkıştığını kabul etti. "Klanımızla bir ilişkiniz olduğunu mu iddia ediyorsunuz?"</p>

  <p class="p49">"Zamanla edeceğim."</p>

  <p class="p143">"Hangi dereceden?"</p>

  <p class="p182">"Bir <span class="t36">...</span> kan bağı diyelim."</p>

  <p class="p383">"Ne kadar ilginç. Sizde kana karşı belirli bir hayranlık seziyorum, Fourmyle."</p>

  <p class="p51">"Bir aile zaafı olmalı Presteign."</p>

  <p class="p171">"Alaycı olmaktan memnunsunuz," dedi Presteign alaydan yoksun olmayan bir sesle, "ama doğru söylüyorsunuz. Kan ve paraya karşı her zaman büyük bir zaafımız olmuştur. Bizim kusurumuz da bu. İtiraf ediyorum."</p>

  <p class="p207">"Ben de paylaşıyorum."</p>

  <p class="p384">"Kan ve para tutkusunu mu?"</p>

  <p class="p207">"Tabii ki. Hem de şiddetle." .</p>

  <p class="p335">"Acıma, affetme ve ikiyüzlülük olmaksızın mı?"</p>

  <p class="p336">"Acıma, affetme ve ikiyüzlülük olmaksızın."</p>

  <p class="p145">"Fourmyle, kesinlikle bana çekmişsiniz. Klanımızla bir ilişkiniz olduğunu iddia etmezseniz sizi evlat edinmem gerekecek."</p>

  <p class="p385">"Geç kaldınız Presteign. Ben sizi evlat edindim bile."</p>

  <p class="p42">Presteign Foyle'un koluna girdi. "Kızım, Bayan Olivia'ya takdim edilmeniz gerek İzin verir misiniz?"</p>

  <p class="p42">Kabul salonunun öbür tarafına ilerlediler. Foyle'un içi zaferle doldu. <span class="t34">Bilmiyor. Hiçbir zaman da bilmeyecek.</span> Sonra içine bir .şüphe düştü. <span class="t34">Ama bilip bilmediğini de asla öğrenemeyeceğim. Bükülmez çelik gibi. Bana kontrol konusunda bir iki şey öğretebilir.</span></p>

  <p class="p130">Tanıdıklar Fourmyle' a sesleniyordu.</p>

  <p class="p335">"Şangay'daki aldatmacan harikaydı."</p>

  <p class="p145">"Roma'daki karnaval muhteşemdi değil mi? İspanyol Merdivenlerinde beliren yanan adamı duydunuz mu?"</p>

  <p class="p335">"Londra'da sizi aradık"</p>

  <p class="p169">"Ne kadar ilahiyane bir girişti o öyle," diye seslendi Harry Sherwin-Williams. "Hepimizi geçtin, Tanrı aşkına. Kahrolası bir avuç cimriye benzettin bizi."</p>

  <p class="p48">"Kendine gel, Harry," dedi Presteign soğuk bir sesle. "Evimde küfredilmesine izin vermediğimi biliyorsun."</p>

  <p class="p335">"Özür dilerim Presteign. Sirkin şimdi nerede Fourmyle?"</p>

  <p class="p335">"Bilmiyorum," dedi Foyle. "Bir saniye."</p>

  <p class="p41">Çevresine son Fourmyle çılgınlığının beklentisiyle sırıtan bir kalabalık toplandı. Platin bir cep saati çıkarıp kapağını açtı. Saatin üzerinde bir uşağın yüzü belirdi.</p>

  <p class="p41">"Ahlı <span class="t36">...</span> adın her neyse <span class="t36">...</span> Şu anda nerede kalıyoruz?" Cevap minik ve metalikti. "New York'u daimi ikametgahınız haline getirme emrini vermiştiniz Fourmyle." "Öyle mi? Ve?"</p>

  <p class="p111">"St. Patrick Katedrali'ni satın aldık Fourmyle." "Peki o nerede?"</p>

  <p class="p145">"Eski St. Patrick Fourmyle. Beşinci Cadde'de eskiden 50. Sokak olan yerde. Kampı binanın içine kurduk."</p>

  <p class="p386">"Teşekkür ederim," Fourmyle platin Hunter saati kapattı. , "Adresim Eski St Patrick, New York. Yasadışı ilan edilen dinler için söylenecek tek bir şey var <span class="t36">...</span> En azından bir sirki içine alabilecek kadar büyük kiliseler yapmışlar."</p>

  <p class="p48">Olivia Presteign hayranları tarafından sarılmış bir tahtta oturuyordu. Mercan gözlü ve mercan dudaklı, buyurucu, erişilmez, zarif bir Kar Bakiresi, bir Buz Prensesiydi. Foyle kıza bir kez baktı ve yalnızca elektromanyetik dalgalarla kızılötesi ışığı görebilen kör bakışlar karşısında şaşkınlıkla gözlerini indirdi. Kalbi daha hızh çarpmaya başladı.</p>

  <p><span class="t34">"Aptal olma!"</span> diye düşündü ümitsizce. <span class="t34">"Kendine hakim ol.</span><span class="t53">1</span> <span class="t34">Bu tehlikeli olabilir</span> <span class="t51">...</span> "</p>

  <p class="p43">Takdim edildi; duru, gümüş gibi bir sesle kendisiyle konuşuldu; serin, ince bir el uzatıldı; ama bu el kendi elinde bir elektrik şokuyla patlamış gibi oldu. Neredeyse karşılıklı bir tanışıklık irkilmesiydi bu.</p>

  <p class="p113"><span class="t34">"Bu nedir? O bir simge. Rüya Prensesi... Erişilemez... Kontrol!"</span></p>

  <p class="p43">O kadar mücadele ediyordu ki, kendisine gitmesi için nazik ve ilgisizce izin verildiğini hayal meyal fark etti. Kulaklarına inanamadı. Bir hödük gibi ağzı açık bakakaldı.</p>

  <p class="p113">"Ne? Hâlâ burada mısınız Fourmyle?"</p>

  <p class="p387">"Bana izin verildiğine inanamadım Bayan Olivia."</p>

  <p class="p41">"Pek değil,_arna ne yazık ki arkadaşlarımın yolunu kapatıyorsunuz."</p>

  <p class="p388"><span class="t2">ı.-</span> <span class="t54">Yıldızlar Hedefim'de</span> <span class="t2">A.B., bu cümlenin ardına "Düş kurmayı bırak"cümlesi-ni de eklemiş. yhn.</span></p>

  <p class="p171">"Böyle gönderilmeye alışkın değilim. <span class="t34">(Hayır, hayır. Baştan sona yanlış!)</span> En azından dost olarak saymak istediğim biri tarafından."</p>

  <p class="p130">"Usandırıcı olmayın Fourmyle. Lütfen aşağıya inin." "Sizi gücendirdim mi?"</p>

  <p class="p130">"Gücendirmek mi? Şimdi de komik oluyorsunuz."</p>

  <p class="p41">"Bayan Olivia <span class="t36">...</span> <span class="t34">(Tanrım! Doğru bir şey söyleyemez miyim ben? Robin nerede?)</span> Baştan başlayabilir miyiz lütfen?"</p>

  <p>"Patavatsız olmaya çalışıyorsanız oldukça başarılısınız, Fourmyle."</p>

  <p class="p132">"Eliniz tekrar lütfen. Teşekkürler. Ben Ceres'li Fourmyle."</p>

  <p class="p42">"Pekala." Kız güldü. "Bir palyaço olduğunuzu kabul ediyorum. Şimdi lütfen aşağıya inin. Eğlendirecek birilerini bulabileceğinizden eminim."</p>

  <p class="p130">"Bu sefer ne oldu?"</p>

  <p class="p41">"Gerçekten beyefendi, beni sinirlendirmeye mi çalışıyorsunuz?"</p>

  <p class="p145">"Hayır. <span class="t34">(Evet, öyle. Bir şekilde sana ulaşmaya çalışıyorum</span> <span class="t49">...</span> <span class="t34">buzu delmeye.)</span> İlk seferinde tokalaşmamız <span class="t36">...</span> sertti. Bu seferse hiçbir şey. Ne oldu?"</p>

  <p class="p171">"Fourmyle," dedi Olivia bıkkınlıkla, "Eğlenceli, benzersiz, akıllı, büyüleyici olduğunuzu, her şeyi kabul ederim <span class="t36">....</span> yeter ki gidin buradan."</p>

  <p>Sendeleyerek tahttan aşağı indi. <span class="t34">"Sürtük. Sürtük. Sürtük. Hayır. Tıpkı hayal ettiğim gibi bir rüya o. Saldırılıp alınacak bir buz zirvesi o. Kuşatılacak</span> <span class="t51">...</span> <span class="t34">istila edilecek</span> <span class="t51">...</span> <span class="t34">yağmalanacak</span> <span class="t51">...</span> <span class="t34">dizleri üzerine çökertilecek. .</span>. <span class="t34">"</span></p>

  <p class="p182">Saul Dagenham'la burun buruna geldi.</p>

  <p class="p43">Olduğu yerde dondu kaldı, kan dolaşımını ve iç organlarını kontrol etmeye çabaladı.</p>

  <p class="p389">"Ah, Fourmyle," dedi Presteign. "Bu Saui Dagenham. Bize yalnızca yarım saatini ayırabilecek ve birkaç dakikasını da seninle geçirmekte ısrar ediyor.&rdquo;</p>

  <p class="p389"><span class="t34">"Biliyor mu? Dagenham'ı emin olmak için mi çağırdı? Saldır.</span><span class="t34">Toujours Audace.</span> Yüzünüze ne oldu Dagenham?" diye sordu Fourmyle mesafeli bir merakla.</p>

  <p class="p48">Kurukafa gülümsedi. "Ben de ünlü olduğumu sanıyordum. Radyasyon zehirlenmesi. Ben sıcağım. Bir zamanlar 'Barut kadar sıcak' derlerdi. Artık 'Dagenham kadar sıcak' deniyor." Ölümcül gözleri Foyle'u deliyordu. "Sizin şu sirkinizin arkasında ne var?"</p>

  <p class="p201">"Bir kötü şöhret tutkusu."</p>

  <p>"Ben de kamuflajda eski bir ustayımdır. İşaretleri fark ediyorum. Siz ne çalıyorsunuz?"</p>

  <p>"Dillinger, Capone'a söyler miydi?" Foyle rahatlamaya başlayarak gülümsedi, zafer duygusunu zapt etmeye çalışıyordu. <span class="t34">"İkisini de atlattım.</span> Daha mutlu görünüyorsunuz Dagenham." Hatasını hemen fark etti.</p>

  <p class="p42">Dagenham hiç zaman kaybetmeden yaptığı hatanın üzerine atladı. "Ne zamandan daha mutlu görünüyorum? Daha önce nerede karşılaşmıştık?"</p>

  <p class="p42">"Ne zamandan değil, benden daha mutlu görünüyorsunuz." Foyle Presteign'a döndü. "Bayan Olivia'ya umutsuzca âşık oldum."</p>

  <p class="p250">"Saul, yarım saatin doldu."</p>

  <p class="p43">Foyle'un iki yanında duran Dagenham ve Presteign döndüler. Zümrüt bir tuvalet giymiş gözalıcı, kızıl saçları parıldayan uzun boylu bir kadın yanlarına yaklaşıyordu. Kadın Jisbella McQueen'di. bakışları karşılaştı. Foyle, şok yüzüne yansımadan döndü, gördüğü ilk kapıya alh adımda ulaştı ve içeri daldı.</p>

  <p class="p42">Kapı arkasından kapandı. Kısa, çıkışsız bir koridordaydı. Bir tıkırtı ve sessizlik oldu, sonra metalik bir ses nazikçe konuştu: "Bu evin özel bir bölümüne girdiniz. Lütfen çekilin."</p>

  <p class="p41">Foyle derin bir nefes alıp kendi kendisiyle mücadele etmeye başladı.</p>

  <p class="p57">"Bu evin özel bir bölümüne girdiniz. Lütfen çekilin." <span class="t34">"Hiç bilmiyordum</span> <span class="t51">...</span> <span class="t34">Orada öldüğünü sanmıştım</span> <span class="t51">...</span> <span class="t34">Beni tanıdı</span> <span class="t51">...</span> "</p>

  <p class="p127">"Bu evin özel bir bölümüne girdiniz. Lütfen çekilin."</p>

  <p class="p234"><span class="t34">"Bittim</span> <span class="t49">...</span> <span class="t34">Beni asla affetmeyecektir</span> <span class="t49">...</span> <span class="t34">Şimdi Dagenham'la Presteign'a anlatıyordun "</span></p>

  <p class="p390">Kabul Salonu'na açılan kapı aralandı, Foyle bir an yanan görüntüsüyle karşı karşıya olduğunu .sandı. Sonra Jisbella'nm alev rengi saçlarına baktığını fark etti. Kız hiç kımıldamadı, orada öylece durup öfkeli bir zaferle gülümsedi. Foyle doğruldu.</p>

  <p class="p49"><span class="t34">"Tanrı aşkına, sızlanarak batmayacağım."</span></p>

  <p class="p214">Foyle acele etmeden koridordan çıktı, Jisbella'nm koluna girip kabul salonuna geri götürdü. Dagenham'ı ya da Presteign'ı aramakla uğraşmadı. Bir süre sonra, adam ve silahlarla ortaya çıkarlardı. Jisbella'ya gülümsedi; hâlâ bir zafer havasında kız da ona gülümsedi.</p>

  <p class="p41">"Kaçtığın için teşekkür ederim Gully. Bu kadar tatmin edici olacağı aklıma hayalime gelmezdi."</p>

  <p class="p127">"Kaçmak mı? Jiz, hayatım!"</p>

  <p class="p49">"Eee?"</p>

  <p class="p234">"Bu gece ne kadar muhteşem göründüğünü anlatamam. Gouffre Martel'den beri çok yol aldık öyle değil mi?" Foyle balo salonunu işaret etti. "Dans edelim mi?"</p>

  <p class="p205">Foyle'un soğukkanlılığı karşısında kızın gözleri şaşkınlıktan faltaşı gibi açıldı. Onu balo salonuna götürmesine ve kollarına almasına izin verdi.</p>

  <p class="p120">"Bu arada, Jiz, Gouffre Martel'in dışında kalmayı nasıl becerdin?"</p>

  <p class="p186">"Dagenham ayarladı. Demek artık dans ediyorsun, öyle mi Gully?"</p>

  <p class="p84">"Dans ediyorum, dört dili iğrenç konuşuyorum, bilim ve felsefe çalışıyorum, acınacak şiirler yazıyorum, aptal deneylerle kendimi havaya uçuruyorum; bir salak gibi eskrim, bir soytarı gibi boks yapıyorum <span class="t36">...</span> Kısacası ben adı kötüye çıkmış Ceres'li Fourmyle'ım."</p>

  <p class="p49">"Artık Gully Foyle değilsin."</p>

  <p class="p57">&nbsp;</p>

  <p class="p57">"Sadece senin için canım ve her kime söylediysen." "Sadece . Dagenham'a. Seni ele verdiğim için üzüldün mü?"</p>

  <p class="p51">"Sen de benim gibi kendine engel olamazdın."</p>

  <p class="p48">"Hayır olamazdım. Adını ağzımdan kaçırıverdim. Ağzımı kapalı tutmak için ne öderdin?"</p>

  <p class="p42">"Aptal olma Jiz. Bu kaza sana yaklaşık 17,980,000 Kr. kazandıracak."</p>

  <p class="p391">"Ne demek istiyorsun?"</p>

  <p class="p41">"Vorga'nın işini bitirdiğimde kalan her şeyi sana vereceğimi söylemiştim."</p>

  <p class="p143">"Vorga'nın işini bitirdin mi?" dedi kız şaşkınlıkla.</p>

  <p>"Hayır canım. Ama sen benim işimi bitirdin. Yine de sözümü tutacağım."</p>

  <p class="p45">Jisbella güldü. "Eli açık Gully Foyle. Gerçekten cömert ol, Gully. Kurtulmaya çalış. Beni eğlendir biraz."</p>

  <p class="p133">"Bir sıçan gibi sızlanmak mı? Nasıl yapılacağını bilmiyorum, Jiz. Ben avlanmak için eğitildim, başka bir şey için değil."</p>

  <p class="p337">"Ve ben kaplanı öldürdüm. Beni bir kerecik memnun et Gully. Vbrga'ya yakın olduğunu söyle. İpi göğüslemene bir adım kala seni mahvettim. Değil mi?"</p>

  <p class="p281">"Keşke öyle söyleyebilseydim Jiz, ama yapamam. Hiçbir yere ulaşamadım. Bu gece burada başka bir ipucu yakalamaya çalışıyordum."</p>

  <p>"Zavallı Gully. Belki de bu pislikten kurtulmana yardım edebilirim. Belki de bir hata <span class="t36">...</span> ya da şaka yaptığımı <span class="t36">...</span> senin aslında Gully Foyle olmadığını söyleyebilirim. Saul'un kafasını nasıl karıştıracağımı biliyorum. Yapabilirim Gully <span class="t36">...</span> eğer beni hala seviyorsan."</p>

  <p class="p158">Foyle kıza baktı ve başını salladı. "Bizim aramızdaki hiçbir zaman aşk değildi, Jiz. Bunu biliyorsun. Ben bir avcıdan başka bir şey olamayacak kadar sabit fikirliyim."</p>

  <p class="p133">"Bir aptaldan başka bir şey olamayacak kadar sabit fikirlisin!"</p>

  <p>"Ne demek istedin Jiz <span class="t36">...</span> 'Dagenham senin Gouffre Martel'e&nbsp; dönmemeni sağlamış' <span class="t36">...</span> 'Saul Dagenham'ın kafasını nasıl karıştıracağını biliyorsun'? Onunla ne işin var?"</p>

  <p class="p132">"Onun için çalışıyorum. Kuryelerinden biriyim."</p>

  <p>"Yani sana şantaj mı yapıyor? Onun için çalışmazsan seni geri göndermekle mi teh -"</p>

  <p class="p41">"Hayır. Tanıştığımız anda kovalamacaya başladık. O beni yakalamaya çalışarak işe başladı, sonunda ben onu yakaladım."</p>

  <p class="p143">"Nasıl yani?"</p>

  <p class="p49">"Tahmin edemiyor musun?"</p>

  <p class="p120">Foyle kıza uzun uzun baktı. Jiz yere bakıyordu; ama anladı.</p>

  <p class="p392">"Jiz! Onunla mı?" "Evet."</p>

  <p class="p143">"Ama nasıl? O-"</p>

  <p class="p186">"Önlemler var. Sadece <span class="t36">...</span> Bu konuda konuşmak istemiyorum Gully."</p>

  <p class="p143">"Özür dilerim. Geri gelmesi çok uzun sürdü." "Geri gelmesi mi?" "Dagenham'ın. Ordusuyla birlikte."</p>

  <p class="p142">"Ah. Evet, tabii." Jisbella yine güldü, sonra kısık, öfkeli bir sesle konuşmaya başladı. "Ne kadar ince bir ipin üzerinde yürüdüğünün farkında değildin Gully. Bana yalvarsaydın ya da rüşvet vermeye ya da kur yapmaya kalksaydın <span class="t36">...</span> Yemin ederim seni mahvederdim. Kim olduğunu dünyayailan ederdim . . . Evlerin çatılarından avaz avaz bağırırdım."</p>

  <p class="p51">"Neden söz ediyorsun sen?"</p>

  <p class="p281">"Saul dönmeyecek. Bilmiyor. Cehenneme kendi başına gidebilirsin."</p>

  <p class="p218">"Sana inanmıyorum."</p>

  <p class="p267">"Sana ulaşması bu kadar uzun sürer miydi sanıyorsun? Saul Dagenham'ın?"</p>

  <p class="p51">"Peki ama neden ona söylemedin? Ben seni öylece bırakıp</p>

  <p class="p57">kaçtıktan sonra <span class="t36">..."</span></p>

  <p class="p42">"Çünkü seninle birlikte cehenneme gitmesini istemiyorum. Vbrgfl'dan söz etmiyorum. Başka bir şey var, PyrE. Bu yüzden senin peşindeydiler. İstedikleri şey o. On kilo PyrE."</p>

  <p class="p177">"O da ne?"</p>

  <p class="p57">"Kasayı açtığında içinde küçük bir kutu var mıydı? T.K.İ.'den <span class="t36">...</span> Tepkisiz Kurşun İzomer'den yapılmış bir kutu?" "Evet."- ,</p>

  <p class="p132">"Bu T.K.İ. kutunun içinde ne vardı?"</p>

  <p class="p130">"Sıkıştırılmış iyodin kristallerine benzeyen yirmi mermi."</p>

  <p class="p130">"Mermileri ne yaptın?"</p>

  <p>"İki tanesini analiz için dışan gönderdim. Ne olduklarını kimse bulamadı. Bir üçüncüsünü kendi laboratuvarımda analiz etmeye çalışıyorum <span class="t36">...</span> Halk için şaklabanlık yapmadığım zamanlarda."</p>

  <p class="p130">"Demek analiz etmeye çalışıyorsun, öyle mi? Neden?"</p>

  <p>"Büyüyorum, Jiz." dedi Foyle yavaşça. "Presteign ve Dagenham'ın neyin peşinde olduklarını kestirmek çok zor değildi."</p>

  <p class="p239">"Mermilerin kalanını nerede saklıyorsun?" "Güvenli bir yerde."</p>

  <p class="p41">"Güvenli değiller. Asla güvenli olamazlar. PyrE'nin ne olduğunu bilmiyorum, ama cehenneme giden yol olduğunu biliyorum ve Saul'un bu yolda yürümesini istemiyorum."</p>

  <p class="p132">"Onu bu kadar çok mu seviyorsun?"</p>

  <p class="p145">"Ona bu kadar çok saygı duyuyorum. Bana çifte standart için bir gerekçe gösteren ilk adam."</p>

  <p class="p124">"Jiz, PyrE, nedir? Sen biliyorsun."</p>

  <p class="p145">"Tahmin ettim. Duyduğum ipuçlarını bir araya getirdim. Bir fikrim var. Bir fikrim var. Ve sana söyleyebilirim Gully, ama söylemeyeceğim." Yüzü öfkeyle parlıyordu. "Bu sefer ben seni yarı yolda bırakıp gidiyorum. Seni karanlıkta çaresiz öylece bırakıyorum. Nasıl olduğunu anla bakalım, oğlum! İyi eğlenceler!"</p>

  <p class="p48">Adamın kollarından kurtuldu ve hızla uzaklaşıyordu ki, tam o anda bombalar düştü.</p>

  <p class="p42">Bombalar bir meteor yağmuru gibi geldiler, sayıca daha azdılar, ama çok daha tehlikeliydiler. Sabah çeyreğine, dünyanın gece yarısından şafağa kadar karânlık olan kısmına indiler. Altı yüz milyon kilometrelik bir mesafe kat edip, dünyanın güneş çevresindeki dönüşü sırasında önde olan kısmına balıklama çarptılar.</p>

  <p class="p393">Dış Uydular'ın bu Yeni Yıl armağanlarını mikro-saniyeler gibi bir sürede izleyip karşılayan Terra savunma bilgisayarlarının hızı da bombaların müthiş hızına denkti. Gökyüzünde bir grup yeni yıldız parlayıp yok oldu; bunlar fark edilip hedeflerinin yedi yüz elli kilometre üzerinde patlatılan bombalardı.</p>

  <p class="p364">Ama savunmanın hızıyla saldırının hızı arasında öylesine küçük bir fark vardı ki, bombaların çoğu aradan sıyrılabildi. Şafak ufkunu, meteor ufkunu, alacakaranlık sınırını, stratosferi . aşarak dünyaya indiler. Görünmez yörüngeler dev sarsıntılarla son buldu.</p>

  <p class="p42">Newark'ı yok eden ilk atomik patlama Presteign malikânesinde inanılmaz bir sarsıntıya yol açtı. Zemin ve duvarlar titredi; konuklar kümeler halinde mobilyaların ve dekorasyonların arasına fırladı. Rastgele yağmur New York'un çevresine indikçe sarsıntılar birbirini kovaladı. Sağır edici, sersemletici ve ürperticiydiler. Sesler, şoklar, birden parlayan ışıklar o kadar muazzamdı ki; mantık insanları terk etti, ortada bağırışan, saklanacak bir delik arayan yaralı hayvanlardan , başka bir şey kalmadı. Beş saniye içinde Presteign'ın Yeni Yıl daveti zerafetten anarşiye dönüştü.</p>

  <p class="p42">Foyle yerden kalktı. Balo salonunun parkelerinde çırpınan bedenlere baktı, kendini kurtarmaya çalışan Jisbella'yı görüp ona doğru bir adım attı ve sonra durdu. Başını çevirdi. Sersernlemişti ve başı bedeninin bir parçası değilmiş gibi geliyordu. Gökgürültüleri bitmek bilmiyordu <span class="t36">...</span> Kabul salonunda hırpalanmış ve sendeleyen Robin Wendesbury'i gördü. Ona doğru</p>

  <p class="p157">bir adım attı ve sonra yeniden durdu. Nereye gitmesi gerektiğini biliyordu.</p>

  <p class="p204">Hızlandı. Gökgürültüsü ses tayfında gıcırdama ve titremelere, sarsıntılar da yumuşak dalgalara dönüştü. Foyle sonunda onu bahçede bulana dek, devasa evin içinde aranarak dolaştı. Kız, mermer bir bankın üzerinde parmaklarının ucunda dururken adamın hızlanmış duyularına mermer bir heykel . . . bir coşku abidesi gibi geldi.</p>

  <p class="p118">Yavaşladı. Duyular yeniden tayfda yükseldi ve bir kez daha ölümden güçlü bombardımanın etkisiyle tokatlandı.</p>

  <p class="p49">"Lady Olivia," diye seslendi.</p>

  <p class="p49">"Kim var orada?"'</p>

  <p class="p394">"Palyaço." "Fourmyle?"</p>

  <p class="p49">"Evet."</p>

  <p class="p41">"Ve beni bulmaya mı geldiniz? Çok etkilendim, gerçekten, çok etkilendim."</p>

  <p>"Burada dışarıda böyle durmakla delilik ediyorsunuz. Size yalvarırım bırakın -"</p>

  <p class="p127">"Yo, yo, yo. Burası çok güzel <span class="t36">...</span> Muhteşem!"</p>

  <p class="p127">"Sizinle güvenli bir yerlere jaunte'lememe izin verin."</p>

  <p class="p42">"Ah, kendinizi zırhlar içindeki bir şövalye gibi mi görüyorsunuz? Kibar kurtarıcı. Size uymuyor hayatım. Bu konuda yetenekli değilsiniz. Gitseniz iyi olur."</p>

  <p class="p188">"Kalacağım."</p>

  <p class="p395">"Bir güzellik âşığı olarak mı?" "Bir âşık olarak."</p>

  <p>"Hâlâ usandırıcısınız Fourmyle. Gelin, ilham alın. Bu Mahşer Günü <span class="t36">...</span>Çiçek Açan Canavarlık. Ne gördüğünüzü söyleyin bana."</p>

  <p>"Pek bir şey yok," diye cevap verdi Foyle çevreye baktıkça irkilerek. "Ufuk ışıkla kaplı. Hızlı ışık bulutları oluşuyor. Üzerlerinde bir çeşit <span class="t36">...</span>parıldama var. Yanıp sönen Noel ışıklan gibi.&rdquo;</p>

  <p>"Gözlerinizle ne kadar az şey görüyorsunuz. Bakın ben ne görüyorum! Gökyüzünde bir kubbe var, bir gökkuşağı kubbesi. Renkler koyu yeşilden parlak turuncuya kadar uzanıyor. Bunlar benim gördüğüm renklere verdiğim adlar. O kubbe ne olabilir?"</p>

  <p class="p182">"Radar ekranı," diye mırıldandı Foyle.</p>

  <p>"Sonra bir de yukarı yükselip dalgalanan, sağa sola giden, dans eden, kıvrılan geniş ateş ışınları var. Onlar ne?"</p>

  <p>"Engelleme ışınlan. Bütün elektronik savunma sistemini görüyorsunuz."</p>

  <p class="p192">"Aşağıya doğru inen bombalan da görebiliyorum <span class="t36">...</span> hızla alçalan kırmızı denen renkten çizgiler. Ama sizin kırmızınız değil, benimkinden. Neden görebiliyorum onları?"</p>

  <p class="p292">"Havadaki sürtünmeden ısınıyorlar, ama tepkimeye girmeyen kurşun kaplamaları yüzünden biz rengini göremiyoruz."</p>

  <p>"Gördünüz mü, Galileo olarak Galahad'dan çok daha iyi gidiyorsunuz. Ah! Doğudan gelen bir tane var. Dikkat edin şimdi! Geliyor, geliyor, geliyor <span class="t36">...</span> Şimdi!"</p>

  <p class="p42">Doğu ufkundaki ışık parlaması anlattıklarının kızın hayal gücü ürünü olmadığını kanıtladı.</p>

  <p class="p127">"Kuzeyde bir tane daha var. Çok yakın. Çok. Şimdi!"</p>

  <p class="p143">Kuzeyden bir şok dalgası yayıldı.</p>

  <p class="p145">"Ve patlamalar Fourmyle <span class="t36">...</span> Yalnızca ışık bulutlan değiller. Binbir renkten oluşan dokumalar, ağlar, desenler. O kadar güzel ki. Enfes örtülere benziyorlar."</p>

  <p class="p127">"Öyleler zaten, Lady Olivia."</p>

  <p class="p160">"Korkuyor musunuz?"</p>

  <p class="p275">"Evet."</p>

  <p class="p246"><span class="t55">"</span><span class="t56">O</span> zaman kaçın."</p>

  <p class="p188">"Hayır."</p>

  <p class="p127">"Ah, meydan okuyorsunuz."</p>

  <p class="p41">"Ne yaptığımı bilmiyorum. Korkuyorum ama kaçmayacağım."</p>

  <p class="p229">"O zaman işi pişkinliğe vuruyorsunuz. Şövalyemsi bir cesaret gösterisi yapıyorsunuz." Duru ses eğleniyor gibiydi. "Bir düşünün Galahad. Jaunte'lemek ne kadar zamanınızı alıyor? Birkaç saniye içinde başka bir yerde olabilirsiniz . . . Meksika'da, Kanada'da, Alaska'da. Böylece güvende olurdunuz. Oralarda milyonlarca insan olmalı şimdi. Biz şehirde son kalanlar olmalıyız."</p>

  <p class="p396">"Herkes o kadar çabuk ve o kadar uzağa jaunte'leyemez."</p>

  <p class="p171">"O zaman kalan son kayda değer insanlarız. Neden beni bırakıp gitmiyorsunuz? Güvende olursunuz. Ben yakında ölmüş olacağım. Gösterişi bırakıp kaçtığınızı hiç kimse bilmez."</p>

  <p class="p177">"Sürtük!"</p>

  <p class="p171">"Ah, sinirlendiniz. Ne kadar şok edici bir dil. Zayıflığın ilk işareti. Neden kendi fikrinizi uygulayıp beni buradan götürmüyorsunuz? O da ikinci işaret olurdu."</p>

  <p class="p130">"Allah kahretsin seni!"</p>

  <p class="p45">Öfkeyle yumruklarını sıkarak kızın yanına gitti. Kız serin, yumuşak eliyle yanağına dokunduğunda, Foyle bir kere daha aynı elektrik şokunu hissetti.</p>

  <p class="p42">"Hayır, çok geç hayatım," dedi yavaşça. "İşte koca bir kırmızı çizgi kümesi geliyor <span class="t36">...</span> aşağıya, aşağıya, aşağıya <span class="t36">...</span> tam üzerimize. Bundan kaçmak imkânsız. Çabuk! Koş! Jaunte'le! Beni de beraberinde götür. Çabuk! Çabuk!"</p>

  <p class="p45">Foyle kızı kucağına alıp bankın üzerinden indirdi. "Sürtük! Asla!"</p>

  <p class="p45">Kızı kollarında tutup yumuşak mercan ağzını bulup öptü; dudaklarını kendi dudaklarına sıkıca yapıştırdı vfe son karanlığı bekledi.</p>

  <p class="p188">Darbe hiç gelmedi.</p>

  <p>"Kandırdın!" diye bağırdı. Kız güldü. Foyle, kızı tekrar öptü ve sonünda onu bırakmak için kendini zorladı. Kız nefes nefese kalmıştı, mercan gözleri parlayarak yeniden güldü.</p>

  <p class="p130">"Bitti," dedi.</p>

  <p class="p132">"Daha başlamadı."</p>

  <p class="p397">"Savaşı mı kastediyorsun?" "Aramızdaki şavaşı."</p>

  <p class="p398">"Bu insani bir savaş olsun," dedi kız hararetle. "Görünüşüme kanmayan ilk kişi sensin. Tanrım! Nazik şövalyeler ve prensese duydukları süt kokan tutkuları. Ama ben öyle değilim <span class="t36">...</span> içimde. Değilim. Değilim. Asla. Aramızdaki vahşi bir savaş ol' sun. Beni kazanma <span class="t36">...</span> beni mahvet!"</p>

  <p class="p115">Birden yeniden Lady Olivia'ya, nazik buz prensesine dönüştü. "Korkarım bombardıman sona erdi, sevgili Fourmyle. Gösteri bitti. Ama Yeni Yıl için ne kadar heyecanlı bir açılış. İyi geceler."</p>

  <p class="p165">"İyi geceler mi?" diye tekrarladı inanamayarak.</p>

  <p class="p145">"İyi geceler," dedi kız yeniden. "Gerçekten de, sevgili Fourmyle, gitmeniz gerektiğini hiçbir zaman anlamayacak kadar patavatsız mısınız? Gidebilirsiniz. İyi geceler."</p>

  <p class="p42">Foyle tereddüt etti, söyleyecek bir şeyler aradı ve s onunda dönüp yalpalayarak evden çıktı. Sevinç ve şaşkınlıktan titriyordu. Çevresindeki karışıklık ve felaketin farkında bile olmadan sersemlemiş bir halde yürüyordu. Ufuk artık kırmızı alevlerin ışığıyla parlıyordu. Saldırının şok dalgaları atmosferi o kadar şiddetle karıştırmıştı ki, rüzgârlar hâlâ garip fırtınalar şeklinde esiyordu. Patlamalar şehri o kadar sarsmıştı ki, tuğlalar, pervazlar, cam ve metaller yuvarlanıp yere düşüyorlardı. <span class="t57">Ve</span> bütün bunlar New York doğrudan vurulmadığı halde olmuştu.</p>

  <p class="p42">Sokaklar boştu; şehir terk edilmişti. New York nüfusu ve bütün şehirlerde yaşayanlar, çaresiz bir güvenliğe ulaşma çabasıyla kapasiteleri kadar; beş, elli, beş yüz kilometre uzağa jaunte'lemişti. Bazıları vurulan bir yerin tam göbeğine jaunte'lemişti. Kamu jaunte platformları böyle bir toplu göçü kaldıracak biçimde tasarlanmadıkları için jauntepatlamalarında binlerce <span class="t16">in</span>san öldü.</p>

  <p class="p48">Foyle sokaklarda belirmeye başlayan beyaz zırhlı Felaket Ekiplerinin farkına vardı. Kendisine yöneltilen buyurucu bir el hareketi, kısaca felaket çalışması için görevlendirilmek üzere olduğunu işaret etti. Jaunte'lemedeki sorun insanları şehirlerin dışına çıkarmak değil geri dönmeye zorlayıp düzeni yeniden kurmaktı. Foyle'un bir hafta boyunca yangın ve yağmacılarla uğraşmaya niyeti yoktu. Hızlanıp Felaket Ekibini atlattı.</p>

  <p>Beşinci Cadde'de yavaşladı; hızlanma enerjisini o kadar fazla harcıyordu ki birkaç saniyeden fazla kullanmak istemiyordu. Uzun süreli hızlanmalardan sonra iyileşmek günlerce sürüyordu.</p>

  <p>Canlı ama çaresiz bir hayvanın bedeninini parçalayan çakallar gibi çapulcular ve Yağmacı-jaunteciler sinsi bir vahşetle caddede çalışmalara başlamışlardı bile. Foyle'un üzerine üşüştüler. Bu gece her şey onların avıydı.</p>

  <p class="p130">"Havamda değilim," dedi onlara. "Başka biriyle oynayın."</p>

  <p class="p43">Cebindeki paraları boşalttı ve onlara attı. Parayı yuttular ama tatmin olmamışlardı. Eğlenmek istiyorlardı ve Foyle'un da çaresiz bir beyefendi olduğu kesindi. Yarım düzine çapulcu Foyle'un çevresini sardı ve işkence etmek için yaklaştı.</p>

  <p class="p145">"Nazik beyefendi," diye gülümsediler. "Bir parti vereceğiz."</p>

  <p class="p120">Foyle bir keresinde parti konuklarından birinin şekil değiştirmiş cesedini görmüştü. İç çekerek düşüncelerini Olivia Presteign'dan uzaklaştırdı.</p>

  <p class="p160">"Pekâlâ çakallar," dedi "Haydi partiye gidelim."</p>

  <p class="p49">Onu çığlık dolu bir dansa göndermeye hazırlandılar.</p>

  <p class="p145">Foyle ağzındaki mekanizmayı harekete geçirdi ve oniki saniye için şimdiye kadar tasarlanmış en korkunç cinayet makinesi <span class="t36">...</span> Komando katile <span class="t36">...</span> dönüştü. Bilinçli bir düşünce ya da irade yoktu, bedeni yalnızca kas ve reflekslerine işlenmiş olan komutları izliyordu. Ardında sokağa yığılmış altı ceset bıraktı.</p>

  <p class="p118">Eski St. Patrick hâlâ kusursuz, ebedi, çatısının yeşil bakırında oynaşan uzak alevlerle yerinde duruyordu. İçi terk edilmişti. Dört Mil Sirki'nin aydınlatılmış mobilyalı çadırları hâlâ kilisenin orta yerini dolduruyordu ama sirk personeli gitmişti. Hizmetçiler, aşçılar, uşaklar, atletler, filozoflar, ayaktakımı ve hırsızlar kaçmıştı.</p>

  <p class="p145">"Ama yağmalamak için döneceklerdir," diye mırıldandı Foyle.</p>

  <p class="p119">Kendi çadırına girdi. Gördüğü ilk şey halının üzerinde kıvrılmış kendi kendine neşeli bir şarkı mırıldanıp duran beyazlar içindeki bir şekil oldu. Bu aklı da, elbisesi gibi paramparça olmuş Robin Wendesbury'di.</p>

  <p class="p132">"Robin!"</p>

  <p class="p399"><span class="t29">Kız</span> hiçbir şey söylemeden mırıldanmaya devam etti. Foyle onu yerden kaldırıp tokatladı. Kız mutlulukla gülümseyerek mırıldanıyordu. Adam bir şırıngayı doldurup kıza yüksek dozda Niacin iğnesi yaptı. İlacın kızın gerçeklerden acıklı kaçışı üzerindeki ayıltıca etkisi dehşet vericiydi. Saten teni sarardı, güzel yüzü' acıyla kıvrıldı. Foyle'u tanıdı, unutmaya çalıştığı şeyleri hatırladı, bağırıp dizlerinin üzerine çöktü. Ağlamaya başladı.</p>

  <p>"Böyle daha iyi," dedi Foyle kıza. "Kaçmayı çok seviyorsun değil mi? Önce intihar. Şimdi bu. Bundan sonra ne yapacaksın?"</p>

  <p class="p177"><span class="t34">"Git buradan."</span></p>

  <p>"Belki de din. <span class="t34">Pax</span> <span class="t34">Vobiscum</span> gibi parolalarla bir bodrum tarikatına katıldığını görür gibi oluyorum. İncil kaçırmalar ve inanç adına şehit olmalar. Sen hiçbir şeyle yüzleşemez misin?"</p>

  <p class="p130"><span class="t34">"Sen hiç kaçmaz mısın?"</span></p>

  <p class="p132">"Asla. Kaçmak sakatlar içindir. Nörotikler için."</p>

  <p class="p169"><span class="t34">"Nörotikler. Bay-Eğitim-Görmüş'ün en sevdiği sözcük. Çok eğitimlisin değil mi? Çok kendine hakimsin. Çok dengelisin. Sen hayatın boyunca hep kaçtın."</span></p>

  <p class="p132">"Ben mi? Asla. Ben hayatım boyunca avladım."</p>

  <p class="p145">"Kaçtın. Saldın Kaçışı diye bir şeyi hiç duymadın mı? Gerçeklerden kaçamak için onlara saldırmak . . . yalanlamak . . . yok etmek? İşte senin yaptığın da bu."</p>

  <p class="p42">"Saldın Kaçışı mı?" Foyle aniden irkildi. "Yani benim bir şeylerden kaçtığımı mı söylüyorsun?"</p>

  <p class="p130"><span class="t34">"Bu çok açık."</span></p>

  <p class="p143">"Neden kaçıyor muşum?"</p>

  <p class="p346"><span class="t34">"Gerçeklerden. Hayatı olduğu gibi kabul edemiyorsun. Reddediyorsun. Ona saldırıyorsun</span> <span class="t51">...</span> <span class="t34">kendi kalıbına sokmaya çalışıyorsun. Kendi çılgın kalıbına uymayan her şeye saldırıp yok ediyorsun."</span> Gözyaşlarının süzüldüğü yüzünü kaldırdı. "Artık dayanamıyorum. Beni bırakmanı istiyorum."</p>

  <p class="p51">"Bırakmak mı? Nereye?"</p>

  <p class="p49">"Kendi hayatımı yaşamaya!"</p>

  <p class="p49">"Ailen ne olacak?"</p>

  <p class="p127">"Onları da kendi kendime bulacağım."</p>

  <p class="p127">"Neden? Ne oldu şimdi?"</p>

  <p class="p145">"Bu çok fazla <span class="t36">...</span> <span class="t34">hem</span> sen <span class="t34">hem</span> de savaş <span class="t36">...</span> çünkü sen de savaş kadar kötüsün. Daha kötü. Bana bu gece olanlar seninle olduğum her an olanlardı. Birinizden birinize dayanabiliyorum, ama ikinize birden dayanamam."</p>

  <p class="p49">"Hayır," dedi Foyle. "Sana ihtiyacım var."</p>

  <p class="p127">"Karşılığını ödemeye hazırım."</p>

  <p class="p400">"Nasıl?"</p>

  <p class="p400">"Vorga'yla ilgili bütün ipuçlarını kaybettin değil mi?" "Eee?"</p>

  <p class="p271">"Ben bir tane daha buldum."</p>

  <p class="p132">"Nereden?"</p>

  <p class="p186">"Nereden olduğunu boş ver. Sana verirsem beni bırakmayı kabul eder misin?"</p>

  <p class="p127">"Senden bunu zorla da alabilirim."</p>

  <p class="p145">"Haydi al bakalım." Kızın gözleri parladı. "Ne olduğunu bilirsen, hiçbir sorun kalmaz."</p>

  <p class="p127">"Bana vermeni sağlayabilirim."</p>

  <p class="p169">"Öyle mi? Bu geceki bombardımandan sonra mı? Bir dene."</p>

  <p class="p42">Kızın meydan okuması karşısında şaşırdı. "Blöf yapmadığını nereden bileyim?"</p>

  <p class="p127">"Sana ipucu vereyim. Avustralya'daki o adamı hatırlıyor</p>

  <p class="p353">musun?".</p>

  <p class="p400">"Forrest mı?"</p>

  <p class="p353">"Evet. Sana mürettebatın adlarını söylemeye çalışmıştı. Ağzından çıkan tek adı hatırlıyor musun?"</p>

  <p class="p401">"Kemp."</p>

  <p class="p402">"Tamamen söyleyemeden öldü. Adı Kempsey."</p>

  <p class="p402">"İpucu bu mu?"'</p>

  <p class="p403">"Evet. Kempsey. Adı ve adresi. Beni bırakma sözün karşılığında."</p>

  <p class="p404">"Anlaştık," dedi. "Gidebilirsin. Ver onları bana."</p>

  <p class="p260">Kız Şangay'da üzerinde olan yolculuk elbisesini buldu. Cebinden yarısı yanmış bir kâğıt çıkardı.</p>

  <p class="p272">"Ateşi söndürmeye çalışırken bunu Sergei Orel'in masasında gördüm <span class="t36">...</span> Yanan adamın başlattığı ateşi <span class="t36">..."</span></p>

  <p class="p41">Kâğıt parçasını Foyle'a uzattı. Bir yakarış mektubunun parçasıydı. Şöyle yazıyordu:</p>

  <p class="p405"><span class="t1">&nbsp;</span></p>

  <p class="p406"><span class="t51">...</span> <span class="t34">bu bakteri tarlalarından çıkmak için her şeyi yaparım. Bir adama yalnızca jaunte'leyemediği için neden bu şekilde davranılsın ki? Lütfen bana yardım et, Serg. Adını söyleyemediğimiz bir gemideki arkadaşına yardım et.</span> <span class="t58">100</span> <span class="t34">Kr. ayırabilirsin. Sana yaptığım iyilikleri hatırlıyor musun?</span> <span class="t58">100</span> <span class="t34">Kr., hatta</span> <span class="t58">50</span> <span class="t34">Kr. gönder. Beni yüzüstü bırakma.</span></p>

  <p class="p407"><span class="t1">&nbsp;</span></p>

  <p class="p408">Rodg Kempsey</p>

  <p class="p408">Baraka 3</p>

  <p class="p408">Bakteri A.Ş.</p>

  <p class="p408">Nubiyum Denizi</p>

  <p class="p409">Ay</p>

  <p class="p410"><span class="t1">&nbsp;</span></p>

  <p class="p411">"Tanrı aşkına!" diye haykırdı Foyle. "Bu gerçek bir ipucu. Bu sefer başarısız olmamız imkânsız. Ne yapacağımızı biliyor olacağız. Her şeyi anlatacak <span class="t36">..</span> . her şeyi." Robin'e sırıttı. "Yarın gece Ay'a hareket ediyoruz. Yer ayırt. Hayır, saldırı yüzünden</p>

  <p class="p60">sorun çıkartırlar. Bir gemi satın al. Nasılsa onları ucuza kapatıyorlardı?'</p>

  <p class="p57">"Biz mi?" dedi Robin. "Yani sen demek istiyorsun." "Biz demek istiyorum," diye cevap verdi Foyle. "Ay'a gidiyoruz. İkimiz."</p>

  <p class="p127">"Ben gidiyorum."</p>

  <p class="p174">"Gitmiyorsun. Benimle kalıyorsun." "Ama beni bırakacağına yemin -"</p>

  <p class="p41">"Büyü artık kızım.. Bunu almak için her türlü sözü vermek zorundaydım. Şimdi sana her' zamankinden daha çok ihtiyacım var. <span class="t34">Vorga</span> için değil. <span class="t34">Vorga'yı</span> kendim hallederim. Çok daha önemli bir şey için."</p>

  <p class="p316">Kızın inanamayan yüzüne baktı ve acıyarak gülümsedi. "Çok yazık kızım. Bu mektubu bana iki saat önce vermiş olsaydın sözümü tutardım. Ama artık çok geç. Benim bir Aşk Danışmanına ihtiyacım var. Olivia Presteign'a âşık oldum."</p>

  <p class="p141">Robin bir öfke kriziyle ayağa fırladı. <span class="t34">"Ona âşık mı oldun? Olivia Presteign'a mı? O beyaz cesete âşık oldun ha!"</span> Telepatik gönderisinin öfkeyle açığa vurdukları Foyle için çok şaşırtıcıydı. <span class="t34">"Ah, işte şimdi beni kaybettin. Sonsuza kadar. Şimdi seni mahvedeceğim!"</span></p>

  <p class="p143">Kız yok oldu.</p>

  <p class="p143">&nbsp;</p>
</body>
</html>
