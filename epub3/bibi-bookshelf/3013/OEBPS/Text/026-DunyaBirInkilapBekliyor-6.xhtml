<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>026-DunyaBirInkilapBekliyor-6</title>
  <link href="../Styles/026-DunyaBirInkilapBekliyor.css" rel="stylesheet" type="text/css" />
</head>

<body id="x026-DunyaBirInkilapBekliyor" xml:lang="tr-TR">
  <div class="Basic-Text-Frame">
    <p class="TocStyle" id="toc_marker-7" xml:lang="tr-TR"></p>

    <p class="Normal para-style-override-3"><span class="char-style-override-1" xml:lang="tr-TR">Ş</span><span class="Normal char-style-override-13">u insan... İnsan dedikleri varlık.. Sadi’ye sorarsanız “tek damla kan ve bin tane kaygı”... Eski Yunan hakimi (Solon)a göre, o, bir arızadan ibaret... Bazı filozoflar ise insanı “Metafizik hayvan” diye tarif ediyorlar. Metafizik... Yani fizik ötesi... Hem hayvan hem de onu aşmış olan bir nesne... Bu tarifler, filden birer kıl koparır gibi birşey, hakikî tarif değil... İğne ucu kadar gözümüze bütün gök sığıyor. Bu ne büyük hayret? İki derimizin arasına bir sigara kâğıdını koysalar, derimizin şuuru bunu tefrik edebiliyor, ayırdedebiliyor. Körlere dikkat edin. Piyango satarlar. İki tane mi, bir tane mi?.. Verilen para beş lira mı, on lira mı... Hemen farkederler, zekâları derilerindedir. İnsanda, kendisini ve kendinden gayrini görmek şuuru apaçık bir vakıa... İnsan, içine doğru bir iç dünyayı ve dışına doğru da, işte, gördüğü büyük kâinatı hissediyor ve burada kendi mevkîini arıyor. Şu halde insanda kâinatın hülâsası, özü, gibi birşey görüyoruz. Tasavvufa sorarsak o bunu çoktan halletmiştir. Her şeyi hallettiği gibi... “Âlemin küçük nüshası”... İnsan budur!..</span></p>

    <p class="Normal para-style-override-2"><span class="Normal char-style-override-13">İnsanda ilk suâl:</span></p>

    <p class="Normal para-style-override-2"><span class="Normal char-style-override-13">“– Kimim, neyim, nereden geldim ve nereye gidiyorum?.. Vazife ve memuriyetim nedir?..”</span></p>

    <p class="Normal para-style-override-2"><span class="Normal char-style-override-13">İnsandan çıkıp da insanı saran mefhumlar arasında, zaman, mekân, ölüm, hayat ve daha niceleri... Varlık iştiyakı, yokluk korkusu... Başlıca iki mesele... Burada karşımıza müsbet ve menfi iki kutup çıkıyor. Bu iki kutup arasında, tıpkı elektriği meydana getiren kutuplar gibi bir büyük cereyan var... İşte buradan giderek bütün kâinatı kaplayan iki esaslı varlık üzerinde duruyoruz. İkisine de varlık diyoruz, fakat birinin ismi yokluk... Vücud ve adem... Varlık ve yokluk... Yokluk da bir var... Bunun büyük felsefesine girmeyelim. Yokluk da kendi kendine olmak iktidarında değildir. Ve Allah’ın mahlûku olarak vardır. Aydınlık ve karanlık... Ulvî, Allah’ın mahlûku olarak vardır. Aydınlık ve karanlık... Ulvî ve sefil... Ve orada insan... Bulmaya memur insan... İnsan, nefsine ve nefsinin dışındaki kâinata baktığı zaman, hemen anlar ki, kâinatta mutlak bir şuur ifadesi vardır ve o insan orada müessir kuvvetinde bir eserdir. Tesir edici eser... Ve en aşağıdan en yukarıya doğru bir terakkî memuriyeti... Bu umumî girişten sonra bizim insan anlayışımıza gelelim.</span></p>

    <p class="Normal para-style-override-2"><span class="Normal char-style-override-13">İnsan, Allah’ın, âyetle bildirdiği gibi “Allahın halifesi”dir! Yeryüzünde en aşağıdan en yukarıya doğru terakkîde ilâhî hikmetlere doğru mütemadiyen yükselmeye memur mahlûkların eşrefi...</span></p>

    <p class="Normal para-style-override-2"><span class="Normal char-style-override-13">Hemen her konferansımda söylediğim gibi, Allah diyor ki:</span></p>

    <p class="Normal para-style-override-2"><span class="Normal char-style-override-13">“Emaneti dağlara, taşlara teklif ettik, korktular, kabûl etmediler. İnsan ki, zalûm ve cehûldür; kabûl etti...”</span></p>

    <p class="Normal para-style-override-2"><span class="Normal char-style-override-13">O emânet, ilâhî emânettir. Allahın halifesi olmak derecesinin mesûliyetinin emaneti... İşte, yine Kur’ânda gördüğümüz gibi, “safillere reddolmuş” var... En büyük mânada yaratılmış ve safillere reddolmuş... Şimdi bu safilden o ulvîye gitmek... İnsan budur ve memuriyeti bundan ibarettir! Böyle olunca bütün dünyada, kâinatta, yalnız iki yol çıkıyor. Biri vücuda giden yol, öbürü ademe... Vücuda giden yol, tek... Ademe giden yol, nâmütenahi... Ama o da tek, ademe gitmek noktasından... Hak bir, bâtıl sayısız...</span></p>

    <p class="Normal para-style-override-2"><span class="Normal char-style-override-13">İnsanoğluna, Allahın rahmeti, peygamberleriyle tecelli etmiştir. İlk insan peygamber olarak yaratılıyor... İlk insandan itibaren de, bizim Gaye-İnsan ve Ufuk-Peygamber dediğimiz Kâinatın Efendisi, Efendimiz, Âdem Peygamber’den itibaren kendisine gelen yolun, başta ve sonda tek sahibi... Başta ona doğru giden bayrak, peygamberden peygambere el değiştirerek onda karar kılar. Onun için o bütün zaman ve mekânın Peygamberidir!.. Bu bir asma köprüdür ki, ayaksızdır. Ezelden başlar, ebede kadar gider. Yol odur ve onun yoludur! Bizim de yolumuz esasta ve mücerette budur! Demin bahsettiğimiz zıt kutuplar arasında ebedî bir kavga, bu safiller dünyasında mukadder... Bu vücutla adem arasındaki kavgadır! Adem de kendi şubeleri içinde birbiriyle kavga eder. Hz. İbrahim’in karşısında Nemrud’u, Hz. Musa’ın karşısında Firavun’u, Hz. İsâ’nın karşısında Roma’yı ve topyekûn zaman ve mekânın peygamberi karşısında, topyekûn sözde medenî küfrü... O devirde insanlığa bir kısa göz atalım... Çin, Hind, Babil, Suriye, Eski Yunan, Roma ve Avrupa... Baştan başa sapıtmış insanlık... Kül haline gelmiş eserler, kendisini kaybediş ve bulamayış, tıkalı yollar ve büyük kördüğüm... Bir kılıç kalkıyor. Bu kılıç, kızıl tüylü devenin suvarisi, Kasr Bin Saide’nin haber verdiği Son Peygamber’in... Kılıç iniyor ve bütün düğümler çözülüyor. Dikkat ederseniz, herkes kendi hakikatine gerçek diye bakar. “Hakikat yoktur!” diyen yoktur. “Yoktur!” dese, o da onun hakikati olur. Hakikatin dışına çıkmanın imkânı yok... Bu da Allahın gayet ince bir kemendi...</span></p>

    <p class="Normal para-style-override-2"><span class="Normal char-style-override-13">(Şekspir) diyor ki:</span></p>

    <p class="Normal para-style-override-2"><span class="Normal char-style-override-13">“- Hakikate mutlak zıt söz söylemek mümkün değildir!”</span></p>

    <p class="Normal para-style-override-2"><span class="Normal char-style-override-13">Bu, insanoğlunun her işinde, her davranışında çilesi... Nihayet bütün insanlık topyekûn bütün müesseseleriyle bir şeye tâlip; pörsümeyen yeni, bayatlamayan eski, dâvası... Duraksızlık, ebedîlik, geçmeyen ân, solmayan renk, kesilmeyen çizgi, batmayan güneş... Herkes bunu kendisinde zanneder. Yol, her yolda, gaye bakımından budur. Fakat hakikate erdirişte tek... Tek olarak biz onun ismini söyleyebiliriz: “İslâmiyet”... İlk peygamberden sonuncusuna kadar yol tektir ve budur! Bizim yolumuz da bu... Ama hakikatiyle bu... Temsil mânasına değil... Bunun gayesi ebedî yeni ve ebedî ileri...</span></p>

    <p class="Normal para-style-override-2"><span class="Normal char-style-override-13">Bir hadîs meâli söyliyelim:</span></p>

    <p class="Normal para-style-override-2"><span class="Normal char-style-override-13">“– Bir günü bir gününe eş geçen hüsrandadır!”</span></p>

    <p class="Normal para-style-override-2"><span class="Normal char-style-override-13">Bu hadîs kadar zamanın sırrını ifade edebilecek hiç bir ölçü gösterilemez. Tek mesele, yaşanmaya değer hayatı bulmak... Bütün dâva burada... (Epikür) gelmiş, (Epikürizm) diye bir felsefe getirmiş... Ömer Hayyam gelmiş, sabahla akşam arası gününü gün etmekten bahsetmiş... Bunlar, ne gâiplerin zarını delip ebedî nimeti göremeyenlerin intiharından başka bir şey, ne de insanoğlunu zaptedebilecek kıymette... Eğer, muhal farz, –muhal farz dedikten sonra her şey söylenebilir– bu hayattan ötesi olmasaydı, bir ân bile yaşamaya değmezdi bu dünya. Gidip kuburda intihar etmek müreccah olurdu. Fransızların (Rembo) diye bir şairi vardır... Bugün modern geçinenlerin en ileri modern kabûl ettikleri bir şair...</span></p>

    <p class="Normal para-style-override-2"><span class="Normal char-style-override-13">Şu sözü söyler:</span></p>

    <p class="Normal para-style-override-2"><span class="Normal char-style-override-13">“– Hakiki hayat bu gördüğümüz değildir! Bu gördüğümüz hakikî hayatın küçücük haberinden ibarettir.”</span></p>

    <p class="Normal para-style-override-2"><span class="Normal char-style-override-13">Ve ilâve eder.</span></p>

    <p class="Normal para-style-override-2"><span class="Normal char-style-override-13">“– Yaşamak, yaşamak üstü yaşamaktır!”</span></p>

    <p class="Normal para-style-override-2"><span class="Normal char-style-override-13">Nihayet bu hayat, su üzerine yazılmış bir yazı gibi, bütün kıymetsizliği içinde, ebedî kıymete yol verici bir mâna olarak da büsbütün kıymet kazanıyor... Ve dünya ile ötesinin hakkını vermekten ibaret kalıyor... Bütün mesele...</span></p>

    <p class="Normal para-style-override-2"><span class="Normal char-style-override-13">Onun da hadîsine mâlikiz:</span></p>

    <p class="Normal para-style-override-2"><span class="Normal char-style-override-13">“– Hiç ölmeyecekmiş gibi dünya, yarın ölecekmiş gibi ahiret!..”</span></p>

    <p class="Normal para-style-override-2"><span class="Normal char-style-override-13">Bundan muazzam hikmet söylenemez!.. Ebedî hayat neşesi içinde dünya vazifesi ve maddenin zaptı, teshiri...</span></p>

    <p class="Normal para-style-override-2"><span class="Normal char-style-override-13">Bugün Avrupa’nın yaptığı şey... Yalnız o, maddeyi zapt ve teshir ediyor fakat onu, bir ruhun emrine veremiyor. Bir iman emriyle idare edemediği için de en büyük buhranını yaşıyor. Sırat-ı müstakîm, zıtların –vücutla adem sırrı– arasındaki âhengi tutma meselesidir. O âhenk tutulduğu zaman sırat-ı müstakîm meydana çıkar. Bu, insana kıvrımlı bir yol gibi görünür, fakat bir ipliğin gergin hali gibi dümdüz bir yol... Demek ki, dâva İslâmiyeti olanca asliyet ve saffetiyle görmekte, anlamakta ve benimsemekte karar kılıyor. Görünüşteki örnekleriyle değil...</span></p>

    <p class="Normal para-style-override-2"><span class="Normal char-style-override-13">Bu yolun, biri esas ve nirengi noktası, öbürü de tam bağlılık belirten iki ayrı devresi var tarihte... Esas olan, nirengi noktasını teşkil eden Saadet Devri... Ve onu takip eden bazı devreler... Dört Halife devri, Emevî ve Abbasîlerin müspet cepheleri... Öbürü Osmanlı Devletinin kuruluşundan Kanunî’ye kadar gelen devre... Saadet Devri, Allahın Resûlünün, –salat ve selâm ona olsun– “– Dünyanın saffeti gitti ve kedureti, acısı, acılığı bâki kaldı.” Hadîsi ile sabittir ki, O Son ve Mutlak Peygamberdir ve dünya bir keder âlemidir. Kendi teşrîflerinde bile dünyanın sonu gelmişti. O devirde ruh ve aksiyon noktasından İslâmı temsil, kemâl halindedir. O kadar ki, bir ân, bir ân Allahından ve Resûlünden gayri hayatı olmayan Sahabî, hayatını gaflet içinde zanneder ve birine rast geldiği zaman şöyle söyler:</span></p>

    <p class="Normal para-style-override-2"><span class="Normal char-style-override-13">“– Gel seninle bir kenara çekilelim de bir ân iman getirelim.”</span></p>

    <p class="Normal para-style-override-2"><span class="Normal char-style-override-13">Ve halimizi düşünelim. Bu saffet devrinin kumandanı atını Büyük Okyanus’a sürer “Allahım! Karşıma bu deryayı çıkarmasaydın, senin namını daha ötelere götürürdüm!” der.</span></p>

    <p class="Normal para-style-override-2"><span class="Normal char-style-override-13">İslâm ruha o türlü bir feyz, bir cevher halinde girmiştir ki, benim eski bir teşbihimle bir kum tanesinin içine Elhamra Sarayı sığmıştır! İlim, bütün müsbet bilgiler İslâmdan başlar. Avrupalı o devirde domuzlar gibi ağaç köklerini kemirirken Harun Reşid Alman Büyük İmparatoru (Şarlman)a, oniki kapısı olan ve her saatte kapısından başka bir timsal çıkıp tekrar içeri giren meşhur saatini göndermiştir. Bu ruh, (Rönesans)a, bugünkü Avrupa’yı meydana getiren ilim ve fikir hareketine temel olmuştur.</span></p>

    <p class="Normal para-style-override-2"><span class="Normal char-style-override-13">İslâm yürüdü ve İspanya’yı aldı. Kıskaç... İslâm kıskacı... Ama sonra?.. Sol tarafta Puvatya’da kıskaç kırıldı. Bildiğimiz (Şarl Martel) vak’ası... Harbi kaybettik... Müslüman olarak, kavim olarak değil... Ve oradan, sol taraftan ric’at başladı. Sonra muayyen ruhî inhitatlar yüzünden imanda bir büzülme... Osmanlı İmparatorluğu’na kadar... Ve Osmanlı İmparatorluğu’nda bir fışkırış daha... İşte, ikinci devre dediğim nokta... Kanunî’ye kadar gelen vecd ve aşk...</span></p>

    <p class="Normal para-style-override-2"><span class="Normal char-style-override-13">Devletimizin, başından bugüne kadar, beş yolu var İslâm noktasından... Birincisi asfalt cadde... Kuruluştan Kanunî’ye kadar... İkiyüzelli yıl... İkincisi toprak ve batak yol... Kanunî’den Tanzimat’a kadar... Üçyüz küsur yıl... Üçüncüsü kayalık ve çıpırlı yol... Meşrutiyete kadar yetmiş yıl... Dördüncüsü Meşrutiyetten Cumhuriyete kadar... Onbeş yıl... Keçi yolu... Ve nihayet Cumhuriyetten bugüne, şu kadar yıl... Köstebek yolu...</span></p>

    <p class="Normal para-style-override-2"><span class="Normal char-style-override-13">Şimdi, asfalt caddeye kısa bir göz atalım. Aşk, vecd, iman, ahlâk, nizam çığırı... Kanunî’ye kadar... Yıldırım zamanında bir boşluk vardır o zaman... Ve bir büyük inhitat, çukura düşüş... Fakat cemiyet kuvvetli... Tekrar çıkış temin edilir. Bir Emir-i Buharî ve Yıldırım, karşı karşıya herşeyi halleder. Yıldırım... İlk içki içen padişah... Bursa’da Ulu Camii yaptırdığı zaman yanında Emir-i Buharî... “Nasıl oldu Efendi Hazretleri?” der. Emir-i Buharî de hemen yapıştırır: “Fevkalâde olmuş ama yanında bir meyhane eksik!” “Nasıl olur, Allahın evinin yanında meyhane olur mu?” diye hayretler içinde mukabele eder Yıldırım... Koca Emir-i Buharî döner, “Asıl Allahın evi senin kalbindir!” der; “Sen onu pisletiyorsun da mescidin yanına bir meyhane eklemişsin ne çıkar!”</span></p>

    <p class="Normal para-style-override-2"><span class="Normal char-style-override-13">Ve Yıldırım ağlar... O devir böyle bir devir... Din ve din temsilcisi tamamen hür, müstakil, ölçü herşeyin fevkinde...</span></p>

    <p class="Normal para-style-override-2"><span class="Normal char-style-override-13">Fatih, Hızır Bey diye bir hakime mâliktir. Bir gün Padişah bir hıristiyan mühendisin herhangi bir sebepten kollarını kestirir. Ve hıristiyan mühendis doğru şeriat mahkemesine... Fatih gelir, mahkemede Hızır Bey’in karşısında oturur. Hakim “Ayağa kalk” der koca Sultana; “sen murafa-i şer üzresin!..” Yani, kötülükten murafa halindesin!.. Ve Fatih’in de aynı şekilde kollarının kesilmesine karar verir. Bu büyük adalet karşısında hıristiyan o kadar kendinden geçmiştir ki, ağlayarak “Helâl ettim!..” diye bağırır; “Helâl ettim ve müslüman oldum!..”</span></p>

    <p class="Normal para-style-override-2"><span class="Normal char-style-override-13">Buyurun, mukayese yapın!.. Ve daha binlerce misâl...</span></p>

    <p class="Normal para-style-override-2"><span class="Normal char-style-override-13">Bugün bir Anadolu köyünü geçtiğimiz zaman, bir minare görüyoruz. Ve etrafında halkalanmış evler... O minare, bir müdir fikir gibi oturtulmuştur yerine... O ne muazzam devir... Bugün ne kaldıysa, o devirden kalan bozuk paralar, metelikler halinde kalmış bulunuyor. Eğer bu dakikada, şu şartlar içinde, şu konuşmayı yapabiliyorsak, yine o devirden kalan ahlâk bakiyesinin gayretiyle... O devrin içtimâi tipi, ortalama ifadesi ile derin ve gerçek mümindir. Süleyman Çelebi, Âşık Paşa, Mevlâna, Yunus Emre, Fuzulî, Bakî, Sinan, Müftü-yüs-Sakaleyn Ebussuud Efendi, Barbaros... Hepsi, her tarafı tamam, yekpâre, sımsıkı muhkem cemiyeti, direk direk temsil ediyorlar...</span></p>

    <p class="Normal para-style-override-2"><span class="Normal char-style-override-13">Oradan toprak ve batak yola geçelim. Artık bozulan yolların tek tek mesûl ve müsebbip tipleri... Bu tipi ham ve kaba softa diye isimlendireceğiz. Bu tabiri söylediğim zaman her yerde bir parantez açıp ilâve ediyor, her defa şunu söylüyorum, söyleyeceğim!.. Eğer ham ve kaba softayı din inceliklerini, hikmetlerini anlamamak, görmemek ve dini başarısından mahrum etmek mânasına alırsak, ona en çok düşman biziz ve bu ismi kullanmak bizim hakkımızdır; küfrün değil!.. Şu farika ile konuşmak lâzımdır! Bu ismi tesbit etmek lâzım... Bu ham ve kaba softa aşksızdır, vecdsizdir, hikmetsizdir, fikirsizdir, ruhsuzdur, kabuk bağlısıdır ve posa geveleyicisidir! Ruh eksildikten sonra, işte bunlar ortalığı kapladılar. Allahın tefekkür emrine karşı bu tip, fikirden bucak bucak kaçar ve korkar. Şeriatin akla hak verdiği yerde akıl müstakil ve cesurdur! Hakkını almadığı yerde ise, iki büklüm ve yok... Aklı böyle anlamak lâzımdır!..</span></p>

    <p class="Normal para-style-override-2"><span class="Normal char-style-override-13">O devirde, Fatih’le beraber, fakat inkişafı Fatih’ten sonra (Rönesans) başlıyor ve bu koca vakıa karşısında bizde bir nefs muhasebesi olmuyor. Biz bunun kendi hakkımız olduğunu anlamıyoruz o devirde... Avrupa inanmadan yapandır!.. Bizse gûya, inanıyoruz da yapmıyoruz!</span></p>

    <p class="Normal para-style-override-2"><span class="Normal char-style-override-13">Ve feci dünya ihmali... Herşey berbat... Tarikatler bozulur ve öz vatanının işgâlcisi bir tip peydah olur. Yeniçeri... Bu tipin nakaratı, diline doladığı kelime, “söyletmen vurun!” dur... Tarihte Roma’dan “vur, fakat dinle” diye bir ses duyulur. Bizdense “söyletmen vurun!..” Söylerse hakikati söyleyecektir çünkü... Bu adeta bir itiraf gibidir. “Söyletmen, vurun...” Ve buna tahammül olunur.</span></p>

    <p class="Normal para-style-override-2"><span class="Normal char-style-override-13">Bir bid’at anlayışı çıkar!.. Dine, bid’at (yenilik, dinde yenilik) değişiklik sokmamak, dünyanın en güzel ölçüsüdür. Fakat yanlış anlaşılırsa dünyanın en kötü ölçüsü olur. Su dolu bir küpte bid’at, deliktir. Su küpünde en küçük deliğe tahammül yoktur.</span></p>

    <p class="Normal para-style-override-2"><span class="Normal char-style-override-13">Fakat küpün kuvvetini artıracak bazı maddelerle onu kaplıyacak olursak, bu bid’at değildir. Bid’at anlayışı büyük bir dâva... O zamanın ham ve kaba softası, sade, dine zammederek, olmayan zamları yaparak bozmaz; bir de indirir, tarheder. İki tane fetva vardır ki, bizim tarihimizde, birer küfür nümunesidir. Bunlardan biri Nizam-ı Cedidin kaputuna bile küfür diye bir hüküm yapıştıran meşhur fetvadır. İkincisi de Abdülhamid gibi bir eşi gelmemiş bir din bağlısını, şeriat kitaplarını yakmış olmakla itham eden İttihat ve Terakki Şeyhülislâmının fetvâsı!.. Din yönünden inkılâp asıl o zaman olacaktı. Olamadı...</span></p>

    <p class="Normal para-style-override-2"><span class="Normal char-style-override-13">Nihayet kayalık ve çukurlu yol... Bu Tanzimattan Meşrutiyete kadar gelen yoldur. Tipler deri üstü, idare-i maslahatçı... Köle mukallit tipi... Batılının maymunları canlı canlı avlama usûlüyle alâkalı teşbihim malûmdur!.. İşte Tanzimat tipi, Batının kötü tarafına bu maymunlar gibi yakalanmış mahlûklardır!.</span></p>

    <p class="Normal para-style-override-2"><span class="Normal char-style-override-13">Ve maymunlar nesli devamdadır... Bunların dünyaya bakışı, politikası, şu hükümde toplanır. Gûya lâfızda dinlerine merbutturlar. Fakat din artık ruhta sultasını, müeyyidesini, otoritesini kaybetmiştir! Zaten tiplerinden de bellidir! Bir pantolon, bir fes, garip birşey... Altı kaval, üstü şişhane... Vücudunun, her tarafı birbirine hayrette... Avrupa’ya “düvel-i muazzama” derler. Bir düvel-i muazzama korkusudur gider. Hiçbir şahsiyet ifadesi yoktur ve bunu masonluk, yahudilik, (emperyalizm) ajanları idare eder. İşte tarihin en büyük kurbanlarından olan İkinci Abdülhamid bu gidişe “dur!” dediği için lekelenmiştir...</span></p>

    <p class="Normal para-style-override-2"><span class="Normal char-style-override-13">Ve böyle bir cemiyete, Avrupalı lâyık olduğu ismi takar: “Hasta Adam!..” Bu hakedilmiş bir isimdir!.. Masonlar ve kışkırttıkları hürriyetçiler haddizâtında bir şeyin düşmanıdırlar: İslâm... Fakat bunu söyleyemezler!.. Şunu veya bunu yaparken gayenin ne olduğuna dikkat etmek lâzımdır!.. Tıpkı bilârdo oyunundaki gibi...</span></p>

    <p class="Normal para-style-override-2"><span class="Normal char-style-override-13">Tanzimattan bugüne ne yapılmışsa, kendisi için değil, İslâmiyete karşı olduğu için yapılmıştır.</span></p>

    <p class="Normal para-style-override-2"><span class="Normal char-style-override-13">Ve hürriyet... Bu, bizim öteden beri içine düşmemiz için Avrupalının kurduğu ökse olmuştur. Avrupalı kendisi için deva olan ilâçları bizim için zehir olarak ihraç etmeyi pekiyi bilir! Gerçek ve köklü hürriyet nedir?..</span></p>

    <p class="Normal para-style-override-2"><span class="Normal char-style-override-13">İslâmiyetin saffet devrine baktığımız zaman, hürriyetin ne demek olduğunu anlarız. Hz. Ömer konuşur. Biri de mütemadiyen: “Allahtan kork ya Ömer!.. Allahtan kork ya Ömer!” der durur. Ve mânasız söyler bunları... Ashaptan biri kalkar der ki; “Nedir senin bu bunaklığın?.. Boyuna Allahtan kork ya Ömer diyorsun!..” “Bırak konuşsun” der Hazret–i Ömer; “Bizim vazifemiz doğruyu söylemeye çalışmak... Onun vazifesi de mütemadiyen bunu söylemek!..”</span></p>

    <p class="Normal para-style-override-2"><span class="Normal char-style-override-13">Hürriyet, Hakka bağlılıktan sonra, Hakkın müsaade ettiği daire içinde ferdin ihtiyarıdır. Biz hürriyeti, nebat hürriyeti ve en güzel ifadesiyle “hayvan hürriyeti” diye alıyoruz. Böyle hürriyet olmaz!.. Doğrusunu söylemek gerekirse, hürriyet, hakikate esarettir!.. Hakikate esir olan hürriyetini Allahtan alır!.. Ve eşek hürriyetiyle hür olmak isteyenler, nihayet felâkete giderler. Biz eşek hürriyeti ile hür değiliz; Hakka ve hakikate esiriz. Onun için de herkesten daha hürüz.</span></p>

    <p class="Normal para-style-override-2"><span class="Normal char-style-override-13">Batının felsefe sistemleri mütemadiyen hakikati aramada ve tecrübede... “Bir kötüyü göreyim, ondan sonra iyiyi arayayım.” diye, –sabit noktadan çıkmak yerine– hakkı çokta aramanın sistemini belirtirler. Halbuki hakikatına malik olan için mütemadiyen yorulmaya lüzûm yoktur! Yol tektir. Doğrunun etrafında insan, hakkı olan dairede tamamiyle hürdür!..</span></p>

    <p class="Normal para-style-override-2"><span class="Normal char-style-override-13">İşte, Tanzimata ve Meşrutiyete yakın günlerdeki hürriyetçiliğin bütün izahı:</span></p>

    <p class="Normal para-style-override-2"><span class="Normal char-style-override-13">Türk Milletini, Türk İmparatorluğunun Avrupa’yı titreten hakimiyetini, millî birliğini, vahdetini çözmek için uydurulmuş bir yem!.. Hepsi bu kadar!..</span></p>

    <p class="Normal para-style-override-2"><span class="Normal char-style-override-13">Ondan sonra keçi yolu başlıyor... Meşrutiyetten Cumhuriyete kadar... Züppeliğe kadar varmış tereddi ve Batı hayranlığı!.. İşte, deminki, maymun misâlinin daha ileri nev’i... Artık din, İslâmiyet, itiraf edilmeksizin, dadı, haminne, ahçı, uşak, çöpçü, hamal, ayak takımı işi telâkki edilmeye başlanır. Ama söylenmez bu... O zamanın bir edebiyatı vardır ki, insan üstüne tükürse tükürüğüne acır... O kadar aşağılık bir taklit... Şimdi edebiyat meselesi üzerinde değiliz! Orada derinleşmeyelim. Kadın kılığına bakın o devirden bu devire: Ferace, derken çarşaf, sonra tango çarşaf, derken manto, derken büsbütün açılış ve anadan doğma halden beterine geçiş...</span></p>

    <p class="Normal para-style-override-2"><span class="Normal char-style-override-13">Batılılaşma dâvasından en mânalı örnek bugünün kadını... Saçı, başı, kirpiği, burnu, dişi hep takma...</span></p>

    <p class="Normal para-style-override-2"><span class="Normal char-style-override-13">Batının oluş çilesini bilmeden ve görmeden hayatı onun muzahrafatında arayanlar...</span></p>

    <p class="Normal para-style-override-2"><span class="Normal char-style-override-13">Bunlar, kartpostal üzerinde Paris’i görüp de Paris’de yaşamış olmanın iddiasında adamlar... Avrupa’yı kat’iyyen bilmezler. Ne kaynaklarıyle, ne sistemleriyle... Yalnız, bunlarda tek şey vardır: Cesaret... Küfür cesareti... Bunlar, köpekten korkarlar, –Allahım, ne büyük hikmet sahibisin!– Allahtan hayır!..</span></p>

    <p class="Normal para-style-override-2"><span class="Normal char-style-override-13">Bunların içinden neler çıktı, neler... Ve bütün kâinatın, topyekûn kâinatın, yüzüsuyu hürmetine yaratılmış olduğu Ebedî Peygambere bile neler söylemediler ki... Ve onların karşısına, hakikati fikir ve ilim sahasında vazedecek bir grup çıkmadı, çıkamadı.</span></p>

    <p class="Normal para-style-override-2"><span class="Normal char-style-override-13">Onlar... Bedavacılar, meccanî tipler... Küfrü bir gramofon plâğından alır gibi kapıverenler...</span></p>

    <p class="Normal para-style-override-2"><span class="Normal char-style-override-13">Ve biz... Çile çekenler... Vaziyetimiz zor... Çünkü biz, yeni, bu memlekette olmayan mânasına yeni bir şeyi müdafaa etseydik belki alâkayla dinlenirdik. Ve bizi irca ediyorlar. İrca... Yani başka bir şeye indirmek, döndürmek, bağlamak...</span></p>

    <p class="Normal para-style-override-2"><span class="Normal char-style-override-13">Bu dâva, benim eski tabirimle ceplerde kaybedilmiş güneştir!.. İnsan dışarıda kaybettiğini dere tepe arar. Ama ceplerde kaybedileni bulmak zordur!.. Çok defa içimden şu his geçmiştir: Bu memlekette çektiğim çilelere karşılık, dâvayı herhangi bir Batı ülkesinde müdafaa etseydim çok daha büyük alâka görürdüm. Durup bakarlardı “bu adam ne söylüyor?” diye... Nitekim “İdeolocya Örgüsü” (Oksford) Üniversitesinde hattâ İsrail’de tercüme edildiği halde, Arap âleminde bilinmemektedir.</span></p>

    <p class="Normal para-style-override-2"><span class="Normal char-style-override-13">Bakın ne haldeyiz?.. Bizi irca ediyorlar dedim... Basite... Ancak beş duyu plânında görülebilen basit şeylere... Üst katta veya bodrum katında namaz kılan, anamız, büyük anamız, hizmetçimiz, neyse, onların haline... Onun için bu dini, bütün saffet ve asliyetiyle izah, sahip olduğumuz bir şeyken kaybetmiş olmanın zorluğu önünde fevkalâde büyük müşkülat arzediyor ve biz bundan dolayı Allaha hamdediyoruz!..</span></p>

    <p class="Normal para-style-override-2"><span class="Normal char-style-override-13">Çünkü Allah Kur’ân’ında diyor ki:</span></p>

    <p class="Normal para-style-override-2"><span class="Normal char-style-override-18">“Ben kuluma nefsinin çekeceği kadar yük yüklerim!”</span></p>

    <p class="Normal para-style-override-2"><span class="Normal char-style-override-13">Ve biz bu yükü çekeceğiz!..</span></p>

    <p class="Normal para-style-override-2"><span class="Normal char-style-override-13">Şimdi halimizin ikinci noktası, çizgisi... Bize, boynumuza asmaya kalktıkları yaftalar: “Mürteci!” “Gerici!..” Zaman bir dairedir. Dairenin başı ve sonu nerededir?.. Bu ne ince hesaptır!.. Tıpkı trenin gidişi gibi... İleri... Tren geri döner, sonra yine ileri... Bazen zamanın treni de mazide kalan kıymetleri almak için geri döner. Onları alır ve tekrar ileri gider. Hep ileri...</span></p>

    <p class="Normal para-style-override-2"><span class="Normal char-style-override-13">Bu nükteleri anlatamazsınız onlara... Bu incelikleri anlatamazsınız... Amele bağlı kalmak mânasına değil, dini anlayamamak mânasına kullandığımız mefhum: Yobaz... O ne kadar taş kafalıysa, bugünün küfür yobazı ondan bin defa daha taş kafalı...</span></p>

    <p class="Normal para-style-override-2"><span class="Normal char-style-override-13">Bize inkılâp düşmanlığı isnad ederler. İnkılâbı mücerret mânada ele alalım, müşahhas mânada değil... Bilmezler ki, mutlak inkılâpçı biziz!.. Her inkılâbın gayesi, içinde bulunan zamanı aşmak ve zamanın üstünde olmak... Eğer zamanı aşmak istiyorsanız, mutlak inkılâpçı olmak istiyorsanız, deminki tabirle pörsümez yeniyi bulmak istiyorsanız stratosferde oturmak istiyorsanız; gerçek müslüman olunuz!.. Ebedî ilerici ve inkılâpçı, müslümandır!..</span></p>

    <p class="Normal para-style-override-2"><span class="Normal char-style-override-13">Biz bu vaziyetteyken, işin elifbesine ait incelikleri anlatamazken, Avrupa’da iş tamamen tersi... Orada (Morvo), (Moryak), (Blondel) gibi koyu katolikler, hıristiyanlar, mesleklerinin ismine (Modernizm) diyorlar. Onları Fransa böyle anlıyor. Modernler, yeniler... Ve orada komünistler, maddeciler burada bizim mevkiimizde... Yani gerici orada... Öyle itham olunuyorlar. Ne garip tecellidir!.. Bunları anlatamıyorsunuz Avrupa kopyacısına... Avrupa’nın hakikatini anlatamıyorsunuz. Ve biz cemiyet dairesinde müslümanın umumiyetle üç vasfı olan “illet, kıllet, zillet” yaftaları altında kalıyoruz. Ya aliliz, ya kaliliz, ya zeliliz!..</span></p>

    <p class="Normal para-style-override-2"><span class="Normal char-style-override-13">En büyük yoksulluğumuz, matbuat yoksulluğu... Matbuat, şu gördüğümüz matbuat, şu Babıâli... Benim “Bab-ı âdî” dediğim yer... Kuruluşundan bugüne tamamen bize zıt bir müessese... Tanzimattan beri, birkaç sözde ismi Türk ve müslüman insan... Fakat hakikatte yahudi sermayesi, emperyalizm dâvası, âdet ve an’anemizi bozma gayesi ve onun plânı... O matbuat o gün bugün terakki ede ede gelmiştir.</span></p>

    <p class="Normal para-style-override-2"><span class="Normal char-style-override-13">Bir gün, bir gazete, benim için “İşte, sen ancak on-onbeş bin satarken biz yüzbin satarız!..” gibilerden bir yazı yazmıştı</span></p>

    <p class="Normal para-style-override-2"><span class="Normal char-style-override-13">Cevap verdim:</span></p>

    <p class="Normal para-style-override-2"><span class="Normal char-style-override-13">“Sen yüzbin değil, beş milyon da satabilirsin! Beş milyon fahişe işleten bir umumhane beş milyon kişinin vicdanına hükmettiğini iddia edemez!.. Ama benim onbeş bin kişim, öyle onbeş bin kişi...”</span></p>

    <p class="Normal para-style-override-2"><span class="Normal char-style-override-13">Sistemli dindar avcılığı... Hayli zamandan beri ortalığa hâkim geçinenler!.. Aynı, bandonun, mızıkanın önünde koşan sümüklü çocuklar gibi meydanlara hâkimdir!.. Gazete onların elindedir. Karikatür onların elinde... Ve dine açık hakaret sürüp gider.</span></p>

    <p class="Normal para-style-override-2"><span class="Normal char-style-override-13">Avrupa’da tahsildeydim. Bir komünist nümayişi oldu. Hükûmet komünistlerin karşısına devlet muhafız kıt’alarını çıkardı ve hepsini kılıçtan geçirdi. Ertesi gün de papazlar bir nümayiş yapmaya kalktılar. Hükûmet papazlara “sizi menetmek zor...” dedi; “fakat dün onlara bu muameleyi yaptık. Siz nümayiş yapmayın!..” Dinlemediler papazlar. Hükûmet ne yapsın?.. Yüzlerine, itfaiye ile su püskürttü papazların... Yani kılıç yerine su...</span></p>

    <p class="Normal para-style-override-2"><span class="Normal char-style-override-13">Şimdi görür gibiyim. Hâlâ gözümün önünde papazlar... Üstlerinden sular akarak ilâhilerini okuya okuya çekip giderlerken birden (Sorbon) Üniversitesinin talebeleri yetişti ve itfaiye arabalarını, hortumlarını makarna gibi kopara kopara (Sen) Nehrine attılar. “Biz papazlara el sürdürmeyiz!..” diye...</span></p>

    <p class="Normal para-style-override-2"><span class="Normal char-style-override-13">İşte lâik memleket!..</span></p>

    <p class="Normal para-style-override-2"><span class="Normal char-style-override-13">Halbuki, bizde, her Allahın günü yazan, çizen gazeteler... “Falan imam filân rezaleti yaptı!” diye... Ne o imam, ne o rezalet... Dâva tektir; ve doğrudan doğruya dine hücum dâvasıdır!..</span></p>

    <p class="Normal para-style-override-2"><span class="Normal char-style-override-13">Ve biz susarız buna... Biz Müslüman mıyız?..</span></p>

    <p class="Normal para-style-override-2"><span class="Normal char-style-override-13">Bir de aramızda, bizim “Sahte Müslümanlar” dediğimiz tipler türemiştir!.. “İslâm Sosyalizmi”, “İslâm Demokrasisi” gibi lâflar... Ve daha neler, neler... Bunlar büyük hikmet meseleleridir. Uzun izahlara muhtaç meseleler... İzaha vaktimiz yok... Ama şu kadarını söylemek lâzımdır ki, dünyada sonu “....izm”le biten ne varsa ve ne arıyorsa, aradığının kendisinde olanını değil, talip olduğu cennetin hakikatini topyekûn İslâmiyette bulabilir!.. Ve bu “İslâm Demokrasisi” gibi mânalara gelmez!.. İslâmın hakikati mânasına gelir!..</span></p>

    <p class="Normal para-style-override-2"><span class="Normal char-style-override-13">Neticede, birçokları âşık oldukları sistemi, İslâmiyeti o sistemin maiyetine vermek suretiyle kabûl ediyorlar. İslâm hiçbir şeyin maiyetine girmez, herşeyi maiyetine alır!..</span></p>

    <p class="Normal para-style-override-2"><span class="Normal char-style-override-13">İslâmiyet, kuruluşundan bugüne, üstüne bir sürü pas, kötü insanların pası ve küfü yığılmış olan bir müessesedir!.. Dâva onu, meşhur heykeltraş (Rodin)in, heykeli bir taş yığınından çıkartması gibi soyup bütün asliyetiyle meydana çıkarmak ve tek noktası üzerinde pazarlık kabûl etmemek... İşte böylesine Müslüman olmak!.. Şimdi bunlar bütün kuvvetlerini bir tek kaynaktan alıyorlar. Evvelâ bunu bilelim. Kuvvetlerini nereden alıyorlar?.. Halkımızın ve Müslüman geçinenlerin gafletinden... Biz gafletteyiz!..</span></p>

    <p class="Normal para-style-override-2"><span class="Normal char-style-override-13">Gerçek Müslümanın, meselâ, yatsı namazından sonra gece yarısına kadar ağlaması lâzım gelir her akşam.. Gafletimizden alıyorlar kuvvetlerini... Kırk milyon Müslüman var... Ben bir nisbet yaptım. Demin de şurada, perde arkasında konuşurken bu lâfı söylemiştim; hakiki nisbetimiz nedir? Bakarsanız yüzde doksan dokuz Müslümanız. Ben bunlara musalla taşı Müslümanı diyorum. Evet, musalla taşında yüzde doksandokuzumuz Müslüman... Yani haberimiz olmayacak olan zamanda... Bu yüzde doksandokuzun yüzde biri, dinine aşkla, alâkayla, alışmalar ve tesir dışında bağlı olan yüzde biri, bu yüzde birin de binde biri aradığımız gerçek ve hâlis Müslümandır!.. Düşünün kaç kişiyiz? Çok defa arkadaşlarıma demişimdir ki: “Kalabalığımıza bakmayın, –ki bu kalabalık şimdi artıyor hamdolsun– biz bir tekne dolusuyuz. Bir dolmuş motorunu, ya doldururuz, ya doldurmayız!”</span></p>

    <p class="Normal para-style-override-2"><span class="Normal char-style-override-13">Bir konferansımda da şu teşbihi kullandım:</span></p>

    <p class="Normal para-style-override-2"><span class="Normal char-style-override-13">Diyelim ki, kırk milyonuz... Ben bu kırk milyonu kırk santimlik bir çubuğa benzetiyorum. Bunun ancak bir santimi derin ve gerçek Müslümandır. Bir santimden çok azı da azılı kâfir!.. Arada otuzsekizbuçuk santim kalıyor. Ne sıcak, ne soğuk... Ne istersen o... İşte kimsesizler diyarı!. Ve bu otuzsekizbuçuk santim üzerinde gidip geliyor herkes...</span></p>

    <p class="Normal para-style-override-2"><span class="Normal char-style-override-13">Onları kendinize çekmeye bakın!..</span></p>

    <p class="Normal para-style-override-2"><span class="Normal char-style-override-13">Ve çaremiz?.. Baş sual... Anadolu’da nereye gittiysem hep aynı suâl.. “Ne olacak halimiz?..” “Nedir çaremiz?. Nedir, nedir nedir?..” (Şekspir)in sorduğu da bu , (Sokrat)ın sorduğu da...</span></p>

    <p class="Normal para-style-override-2"><span class="Normal char-style-override-13">Evet; çaremiz, kanun yolundan zuhurdur!...</span></p>

    <p class="Normal para-style-override-2"><span class="Normal char-style-override-13">Kanun yolundan!.. Kanuna tam bağlılık halinde muazzam zuhur!.. Anayasa vicdan hürriyetini, din hürriyetini vaz’etmiştir. Kanuna yalan söylüyor denmez!.. Bize kanunun yalan söylemediğini ispat kalıyor... Söylemediğini veya söylemeyeceğini... Basın Kanununu ve konuşmaların vereceği mesuliyetleri bilen bir insan olarak söylemek isterim ki, göğsünüzü gere gere bağırabilirsiniz: “Ben kanunun doğru söylediğini ispata memurum. Onu tefsire değil!..”</span></p>

    <p class="Normal para-style-override-2"><span class="Normal char-style-override-13">Bugün camiye kilise kadar hürriyet temin etmenin didinmesi içindeyiz ve gerçek Müslüman halinde zuhura mecburuz! Bunun için de kendimizi sahte benzerlerden ayırmak mecburiyetindeyiz ve her şeyden evvel “sardalya kutusu Müslümanları”nı kendimizden uzaklaştırmalıyız!.. Nedir “sardalya” yahut “konserve kutusu Müslümanı”?.. İzahı: Birçok “Müslümanım!” diyen, bir kutuya benziyor. İçi boş bir konserve kutusuna... İçine kadınların dikiş takımlarını koydukları bir teneke kutu... Ve boyası sıyrık bir “Müslüman” yazılıdır dışında...</span></p>

    <p class="Normal para-style-override-2"><span class="Normal char-style-override-13">İlk iş olarak yılgınlığımızı tedavi etmek lâzımdır!.. Küfrün cesareti ise hayrete şâyandır!..</span></p>

    <p class="Normal para-style-override-2"><span class="Normal char-style-override-13">Büyük bir velî :</span></p>

    <p class="Normal para-style-override-2"><span class="Normal char-style-override-13">“Ben murakabeyi bir kediden öğrendim”</span></p>

    <p class="Normal para-style-override-2"><span class="Normal char-style-override-13">Der. Deliğin önünde fareyi beklerken, her tüyü, her âzâsı ayrı gerilmiş, tetikte... İrade teçhizi...</span></p>

    <p class="Normal para-style-override-2"><span class="Normal char-style-override-13">Yine bir başka velî:</span></p>

    <p class="Normal para-style-override-2"><span class="Normal char-style-override-13">“Ben bir kumarbazdan ders aldım!.. Kumarı bırak dediğim adam, ben ölürüm, her şeyimi kaybederim ama onu bırakamam, dedi. İşte böyle bağlanmak lâzım Hakka!..”</span></p>

    <p class="Normal para-style-override-2"><span class="Normal char-style-override-13">Onlar bâtıla böyle bağlanırlar! Biz güneşleri cebimizde kaybedip kös dinliyoruz!.. Yılgınlığımızı tedavi etmek lâzım!.. Ve bu dâvanın tarihî, içtimaî, ruhî, umumî fikriyatına malik olmak... İdeolojisine... Yani aklımızı işletmek.. Devlete, hükûmete müdahaleden tamamıyle uzak şekilde, kadrolaştığımızı, batmış bir geminin vinçle sudan çıkarılışı gibi, suları iki tarafa atarak çıktığını göstermek... Bal peteğimizi çizgi çizgi şekillendirmek ve balla doldurmak... Bunun için, yeni kültür ve heyecan neslini, gençliğimizi yoğurmak... Ve mutlaka yepyeni bir gençlik hamurkârlığına teşebbüs etmek... Bu yoldayız ve inşaallah muvaffak oluruz.</span></p>

    <p class="Normal para-style-override-2"><span class="Normal char-style-override-13">Bunun için, ruh ve kültür mihraklarını teşkilâtlandırmak lâzımdır. Gazete, mecmua, film, tiyatro, konferans, vesaire... Yani ruh iklimini kurmak için gereken her şeyi, bir mühendis hesabıyle, bir kuyumcu tekniğiyle çizgi çizgi yontmak... Bu işde de İslâm sermayesini harekete geçirmek... Sırası gelmişken söylüyorum: Harikulâde ruha mâlik birkaç tüccar müstesna, Müslümanların elindeki sermayeler korkaktır!.. Bir de komünist ve Yahudî sermayesini düşünün siz... Ne kadar faal... Bizim sermayemizde ise şuur yoktur ve bu tek kelimeyle bir faciadır!..</span></p>

    <p class="Normal para-style-override-2"><span class="Normal char-style-override-13">Şimdi, bütün bu yeni oluşlar içinde, bütün ümitsizliğime rağmen, bir müşahade sahibiyim... Bunu ilk defa birkaç sene evvel Erzurum konferansımda hissettim. İçimi, bunca çilelere, didinmelere rağmen büyük bir ümitsizlik kaplıyordu. Ne olacaktı bu hâl?.. Baktım ki, hiçbir şeyi zâyi etmeyen Allah, ilâhî muhasebesi içinde, tek noktanın hesabını mahfuz tutan Allah, her şeyi yerli yerine koymuş... Her konferansımda tekrar ettiğim gibi, ağzımızdan serseri kuşlar gibi dökülen tohumlardan, kayalıklar üzerinde ormanlar peydah olmuş...</span></p>

    <p class="Normal para-style-override-2"><span class="Normal char-style-override-13">Evet, bir yeni nesil gelmektedir!.. Hiçbir rehberi olmadığı halde, Allahın doğrudan doğruya ok gibi attığı yeni bir nesil... Bizim de bunda ufak bir hizmetimiz varsa, ebedîyen kurtuluşumuzun beratı demektir!..</span></p>

    <p class="Normal para-style-override-2"><span class="Normal char-style-override-13">Her kemâlin mutlaka bir zevali vardır. Her zevalin de bir kemâli... Bu kadar iniş, düşüş, temenni edelim ki, artık kemâlinde olsun ve çıkış başlasın!.. Küfrün zevâli başlasın!..</span></p>

    <p class="Normal para-style-override-2"><span class="Normal char-style-override-13">Bunun işaretleri var önümüzde...</span></p>

    <p class="Normal para-style-override-3"><span class="Normal char-style-override-13">&nbsp;</span></p>

    <p class="Normal para-style-override-2"><span class="Normal char-style-override-13">Kendisinden ümit kesilemez olan Allahın selâmı üzerinize olsun!..</span></p>
  </div>
</body>
</html>
