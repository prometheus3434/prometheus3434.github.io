<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p>Artık suratsız bir bütün haline gelmiş sürü, ihtiyarın üzerine çullandı. Bu sefer çok daha ağır bir mermi Sof'u vurdu.</p>
<p>Ti-tom sahneyi uzaktan izliyordu. Ancak araya girmek için çok uzak ve çok yalnızdı.</p>
<p>Erivan tek başına açıkta duruyor, elindeyse kocaman bir taş bloğu tutuyordu. Kalabalığa karşın bütün dikkatler onun&#160;üzerinde toplanmıştı. O ise ihtiyar kuklanın yalvarışlarım, acı&#160;içinde kıvranışını izliyordu.</p>
<p>O sırada Ti-tom, genç elebaşının kollarını alçak ve ağır gökyüzüne doğru kaldırdığını gördü.</p>
<p>Elindeki koca taş parçası şiddetle yaşlı adamın kafatasının üzerine indi.</p>
<p>Fırtınanın orta yerinde, birkaç saniye boyunca suç ortaklan arasında bir ölüm sessizliği hüküm sürdü. Sof kafası paramparça&#160;olmuş halde yerde yatıyordu. Toprağın üzerinde kanı, başının&#160;çevresine koyu kırmızı bir taç çizmişti ama yağmur suları bunu&#160;hızla dağıtıyordu.</p>
<p>İçlerinden en korkak olanları hemen koşmaya başladı ve çok geçmeden sürü dört bir yana dağıldı. Ervvan ise bir süre&#160;daha olduğu yerde kalarak kurbanını seyretti.</p>
<p>Aynı anda, kasabanın öteki ucunda Elias kötü bir şeyler olduğuna dair tuhaf bir sezgiye kapılarak evinin kapısını kapadı.&#160;Bu akşam satranç oyunu olmayacaktı.</p>
<p>Fırtma neredeyse geldiği kadar ani olarak gitmişti. Sof'un cesedi yol kenarındaki mezarlığın orta yerinde, seyrek mezar taşlarının&#160;arasında öylece kalmıştı. Ortalık bir anda tamamen ıssızlaşıver-mişti. Olay yerine varmış olan Ti-tom, cesedin yanma sokuldu ve&#160;uzunca bir süre yanı başında sessiz kaldı. Üzerlerinde gökyüzü&#160;açılmaktaydı. Yaşam akışına geri dönmüş gibiydi.</p>
<p>Çocuk uzaklardan hafif bir çınlama duydu. Başını kaldırdığında, küçük, kara bir nokta kendisine doğru yaklaşıyordu.</p>
<p>Bilge Elias, yaşına karşın hızlı adımlarla yanma geliyordu. Adam bir felaket olduğunu şaşırtıcı biçimde sezinlemişti. Alelacele evden çıkmış olduğundan, Ti-tom'un karşısına geldiğinde&#160;hırpani, tıraşsız bir haldeydi.</p>
<p>Elias, antikacının yara bere içindeki cesedini fark edince, bu sarsıcı olaylar dizisinin verdiği sersemlemeyle dizlerinin üzerine&#160;çöktü. Sof'un çocukluğunun yanından yeni ayrılmıştı ve şimdi&#160;onlarca yıl ötesinde onun Braunau yolu üzerinde yatan ölüsüyle&#160;karşılaşıyordu. İçinde bulunduğu durum başını döndürüyordu.&#160;Yaşlı satranç ustasının bileğini eline aldı, buz gibiydi.</p>
<p>Elias peşinde olduğu kanıtı orada bulabileceği düşüncesiyle yaşlı adamın eldivenlerine dokundu.</p>
<p>&quot;Kimin yaptığını biliyorum,&quot; dedi çocuk üzüntüyle.</p>
<p>&quot;Kim?&quot; diye sordu Elias çocuğa, şaşırtıcı derecede sakin bir ifadeyle bakarak.</p>
<p>&quot;Erwan ve arkadaşlan yolunu kesti. Okuldan çıkmışlar. Onlar dönüş yolundaydı ve Sof da tek başına yürüyordu. Sanki yolunu&#160;kaybetmiş gibi görünüyordu. Burada ne işi vardı, nereye gidiyordu hiç bilmiyorum. O sırada ben yukarıdaydım. Onu yere&#160;serdiler, fırtına yüzünden pek iyi göremiyordum ama sonra&#160;da ona taş atmaya başladılar. Korktu ama hiç bağırmadı. Sonra&#160;Erwan'ın ona doğru yaklaştığım gördüm, kafasına vurdu. Sonra&#160;da, sonra da... Hepsi koşarak kaçıştı.&quot;</p>
<p>Ti-tom gözyaşlarını sildi.</p>
<p>&quot;Bir şey hissetmiştim,&quot; diye mırıldandı Elias kendi kendine konuşur gibi.</p>
<p>Satranç arkadaşının cesedinin iç parçalayıcı halini dehşetle fark etti ve başını göklere kaldırarak kendi kendine bu felaketin&#160;bir işaret olup olmadığını sordu ama yanıt bulamadı.</p>
<p>Ağzının içinden ölüler duasını mırıldandı. Çok acı çekmiş olan bu adamın ruhunun Ölümsüz'ün yanma kadar yükselmesi&#160;ve onun yanında, onun çocuklarının vahşetinden, gettodan,&#160;Braunau'dan uzakta nihayet biraz huzur bulabilmesi için dua etti.</p>
<p>Bu duanın kendine özgü müziği merakını uyandırmış olan Ti-tom sonunda bakışlarını Sof'un cesedinden ayırabildi. Dua&#160;içinde tuhaf bir yankı uyandırıyordu. Şimdi, bu feci anda, çocuk bir ışık görmüş, Elias'ta özlemini çektiği aileye benzer bir&#160;şeyler bulmuştu.</p>
<p>Gözünden akan yaşların anlamı değişti. Ti-tom kendi kaderine ağlıyordu çünkü bir şeylerin değişmiş olduğunu hissediyordu.&#160;Kendine itiraf etmese de az önce tanık olduğu cinayetin asıl&#160;nedenini biliyordu. Eğer Erwan ve adamları yaşlı antikacıya&#160;el kaldırabilecek gücü kendilerinde buldularsa bu rastlantısal&#160;olamazdı.</p>
<p>Burada kendini gösteren, nefretini kusan yetişkinlerin dün-yasıydı, aile yemekleri sırasında, barlarda, lokantalarda, kuyruklarda, toplumun en yüksek katmanlarında bile söylenen üstü kapalı sözler olayların bu noktaya varmasına yol açmıştı.</p>
<p>Elias, Ti-tom'dan yardım çağırmasını rica etti. Çocuk kimsenin gelmeyeceğini ileri sürerek karşı koydu. Ancak Elias üsteleyince&#160;sonunda yola çıkıp uzaklaştı.</p>
<p>O zaman Elias eski rakibinin bileğini özenle tutup kaldırdı. Siyah eldiveni Sof'un cesedinin katılaşmış parmaklarının üzerinden çekip çıkardığında olağanüstü bir manzarayla karşılaştı:&#160;Sağ eli hiç bozulmamış bir halde beş parmaktan oluşuyordu.</p>
<p>Hava kararırken beyaz giymiş adamlar Sofun cesedini sarıp sarmaladı. Ti-tom sanki böylelikle, sessizce, gizlice, kasaba ihtiyardan geriye kalan her türlü izi yok etmek istiyor diye düşündü.</p>
<p>Braunau polisleri birkaç komşuyu sorguladı, mezarlığın fotoğraflarım çekti, zabıtlar tuttu. Ancak antikacının başına gelenler kimseyi çok fazla heyecanlandırmıyordu, hatta kimileri bu olayı alay konusu bile yapmıştı.</p>
<p>Özellikle de Braunau'nun tam iktidar sahibi belediye başkanı Herr Riefenstahl, polis teşkilatını, polisin zamanını ve kamunun&#160;parasını gerçek AvusturyalIları doğrudan ilgilendirmeyen vakaları aydınlatmak için harcıyor olduğu için kınadığını açıklamıştı.</p>
<p>Marika ile Ti-tom buna dayanamıyordu. Genç kız babasının ezici otoritesinden kurtulmanın düşlerini kuruyordu ama Riefenstahlların evinde böyle bir şey düşünülemezdi bile.</p>
<p>Başka nedenlerle de olsa Elias da Sof'un ölümünün şokunu atlatmanın bir yolunu bulmuştu. Sonuç olarak bu olay ona aradığı kanıtı vermiş oluyordu ve onu tek ilgilendiren de buydu.</p>
<p>Şimdi artık onun için önemli olan tek şey kaderin üzerinde değişiklik yapmasına olanak tanıyan bir gerece sahip bulunma-sıydı. Tanrı onun yanındaydı, bundan kuşkusu kalmamıştı artık.</p>
<p>O olaydan sonra zamanının çok büyük bir kısmını evine kapanmış olarak geçiriyor, La Polster'le mümkün olduğunca&#160;karşılaşmamaya çalışıyordu.</p>
<p>Salona daha yakın kalabilmek için, asma kattaki küçük mavi odaya taşınmıştı. Kimi zaman pencereden küçük Thomas'ın&#160;günlük geliş gidişlerini izliyordu. Kâhya kadından kaçışım&#160;açıklayabilmek için de bir hastalık uydurmuştu. Kadına ilaçlar&#160;aldırıyor, sonra da bunları atıyordu. Odasının kapısını düzenli&#160;olarak kilitli tutuyor, yalnızca günlük tek öğününü yemek için&#160;alt kata iniyor, fazla zorlanmadan müthiş bir yorgunluk rolü&#160;yapıyordu. Aslında yorgunluğunu yaşmdan çok, çalışarak geçirdiği uykusuz gecelere borçluydu.</p>
<p>Çünkü bu sırada Bilge Elias kendini tamamıyla kitabın gizemine ve onun varlık nedenine adamıştı.</p>
<p>Metni incelemek için kendini son derecede zorladığı için Elias kimi zaman farkında bile olmadan oruç tutuyor, çok az&#160;uyuyor ve hiç durmaksızın kafa yoruyordu. Kimi ünlü, kimi&#160;isimsiz yüzlerce ve yüzlerce ruhun kaderlerinin anlatılarının&#160;üzerinden geçiyordu... Karşısında Yaradan'm kitabı açık duruyordu ve bu, sonu hiç gelmeyen bir hayret kaynağıydı.</p>
<p>Bu arada ışıklı harflere fiziksel olarak temas etmemek için büyük çaba harcıyordu. Bu yüzden o da eldiven givmeye başladı.</p>
<p>Kadiri Mutlak'm böyle bir hâzineyi kendisine emanet etmesinin nedenlerini hâlâ merak ediyordu.</p>
<p>Çünkü kitap Sofun yaşamının akışını değiştirmiş olduğuna göre daha pek çok şeyi de başarabilecek demekti. Alçak gönüllüğünü korumak ve sahip olmadığı bir yetiyi üzerine almayı&#160;reddetmek için çabalıyordu. Bu yalnızca kitabın sahip olduğu bir&#160;güçtü, kendisinin yalnızca emanetçisi olduğunu çok iyi bildiği&#160;göksel bir güç.</p>
<p>. ili •</p>
<p>Sonraki haftalar boyunca Elias zamanının büyük bir kısmını da kendi ailesiyle ilgili maddelere ayırdı. Haftalar boyunca, milyonlarca benzeri olan bu üzücü kaderlerin parçalı anlatılarının üzerinden geçti. Aslında kendi hayatta kalışının anlamını&#160;arıyordu.</p>
<p>Kitabı her kapadığında kendini yeniden son derecede yalnız hissediyordu, ölülerin ve geçmişin kalıntıları arasmda yapayalnız.</p>
<p>Işıklı metnin uçsuz bucaksızlığı karşısında kendini zaman zaman yabancı diyarlarda yolunu yitirmiş bir seyyah gibi hissediyor, arada bir pencereden dışarıya, uzaklardaki eski dünyasına&#160;hüzünlü gözlerle bakıyordu.</p>
<p>Elias yirminci yüzyılda kötülüğün köküne rastlamadan tek bir gün bile geçiremiyordu. Kendi mutsuzluğunun temel&#160;nedenini bu çağda buluyor, onu yeryüzünde cehennemi serbest&#160;bırakmış olmakla suçluyordu.</p>
<p>İdeologları ve onların cellatlarını, nefret dolu söylemlerini, milliyetçiliklerini, ırkçılıklarını, siyasi kuramlarını lanetlediği&#160;gibi, bunların refaha ermesine göz yumanlara da lanet okuyor,&#160;kurbanlarına ise isyanı ölüme tercih etmedikleri için kızıyordu.</p>
<p>Suçluluk duygusunun etkisiyle, Elias'm kendi çağının post modern Avrupa'sı nörotik bir unutma saplantısına düşmüş, bir&#160;&quot;sayfa çevirme&quot; tutkusuna kapılmış, bu da onun ahlaki çöküşüne neden olmuştu.</p>
<p>Elias eski dünyaya, kendi ailesinin ve köklü mirasının dünyasına ait hatıraların yok oluşunu ve kapıların geçmişin tehlikelerinin benzerlerini taşıyan yeni bir çağa açılışını görüyordu. Yaşam Kitabı'nda günbegün bunun kehanetini okuyordu.</p>
<p>Ancak her şeyden çok da paradoksal olarak kitabı okudukça kendi çaresizliğinin farkına varıyordu. Sevdikleri olmadan kendi&#160;yaşamının ne kadar boş olduğunu hissediyordu.</p>
<p>Yaradan'ın bu kitabı onun ellerine vermeyi istemiş olmasının nedenini hâlâ anlayabilmiş değildi.</p>
<p>Takıntı haline getirdiği bu soruya bir yanıt bulabilmek amacıyla sonunda korkusuyla yüzleşmesi gerektiğine karar verdi: kendi kaderine bakmaya.</p>
<p>Yavaşça ayağa kalktı ve bir kere daha sıralann arasında dolaşarak kendi adının bulunduğu cildi aramaya koyuldu.</p>
<p>Kitap ona kendisiyle ilgili nasıl bir sır açacaktı?</p>
<p>Ama tam doğru noktaya geldiği anda kendisiyle ilgili olan sayfaların alevler içinde bulunduğunu hayretle fark etti. Bu sayfalar amansızca yanıp tükeniyordu!</p>
<p>Anlaşılır gibi değildi. Varlığı yok oluyor, yaşayanların kitabından &quot;çıkıyordu&quot;. Acaba bu sonsuzluğa yaklaşmakta olduğunun bir işareti olabilir miydi? Ya da hiçliğe? Bunu kim bilebilirdi ki?</p>
<p>Her ne olursa olsun, Elias'm emin olduğu tek bir şey vardı: Artık zamanı sayılıydı, çabuk hareket etmesi gerekiyordu.</p>
<p>Günler akıp geçmişti. Doğru, çabuk hareket etmesi gerekiyordu ama nasıl? Yardıma ihtiyacı vardı. Gökyüzünden bir mesaj almayı&#160;umuyordu ama bunun boş bir umut olduğunun da farkındaydı.</p>
<p>Kitabı incelemeye giderek daha da fazla zaman ayırıyor, bıkıp usanmadan büyük salonun koridorlarını arşınlıyor, yeni&#160;kaderlerin anlatılarının üzerinden geçiyor, ona tünelin ucundaki&#160;ışığı gösterecek, onu doğru yola sevk edecek bir işaret arıyordu.</p>
<p>Eldivenli elleri her gece binlerce sayfanın üzerinde geziniyordu.</p>
<p>Yine böyle sayfaları karıştırırken kendine özgü bir insanın öyküsünü keşfetti: Herr Claus Graf von Stauffenberg'in öyküsünü.</p>
<p>Elias, 1944 yılında Adolf Hitler'i öldürme girişiminde bulunmuş olan bu adamın kaderini kitaptan öğrendi.</p>
<p>Stauffenberg'in yaşamıyla ilgili maddede suikast girişimi de anlatılıyordu, hem de şaşırtıcı bir belirginlikle.</p>
<p>Diktatörü ortadan kaldırması planlanmış olan bombanın patlamasının tam tarih ve saati bile verilmişti: 20 Temmuz 1944,&#160;saat 12.42.</p>
<p>Elias operasyonun kod adını da öğrendi: VValkyrie. Hatta suikast girişiminin gerçekleştiği odanın adına kadar: Rastenburg'da,</p>
<p>Keich sınırının yakınlarındaki Kurt İni ormanının içinde bulunan ordu genel karargâhının oyun salonunda.</p>
<p>Kitap, komplonun başarısızlığa uğramasından önce gelişen olayları ayrıntılı olarak betimliyordu. Stauffenberg'in hangi koşullar altında tutuklandığı ve suç ortaklarıyla birlikte infaz&#160;edilişinin çirkin ayrıntıları da anlatılıyordu.</p>
<p>Bu anlatı Elias'ı kendine bağlamıştı. Stauffenberg'in oyun salonuna bombayı yerleştirdiği anda ya da birkaç saat sonra&#160;Hitler patlamadan kurtulmayı mucizevi bir şekilde başardığında&#160;SS'lerin onu tutukladıkları anda neler hissetmiş olabileceğini&#160;düşündü.</p>
<p>Stauffenberg mutlaka savaştan sonra &quot;aklanmış&quot; olan kişilerden olmalıydı, diye geçirdi içinden Elias. &quot;Keşke başarabilmiş olsaydı...&quot; diye düşündü.</p>
<p>O takdirde ailesinin kaderinin tamamen değişmiş olacağım, Ein adının bugün büyük olasılıkla yaşamaya devam edeceğini&#160;düşündü.</p>
<p>Ancak sonra Elias, eğer Stauffenberg 1944 Temmuz'unda Hitler'i öldürmeyi başarabilmiş olsaydı bile bunun yine de kâbusa&#160;bir son vermiş olmayacağım fark etti.</p>
<p>Gerçekten de YValkyrie operasyonu çok geç düzenlenmişti. O tarihe dek savaş milyonlarca cana mal olmuş, gettolar çoktan&#160;temizlenmiş, kamplar en kötü şeylere sahne olmuştu bile...</p>
<p>&quot;Çok geç,&quot; diye düşündü Elias belli bir rahatlamayla, sanki bir an için bile olsa tarihin bu sayfasını düzeltmek üzere kişisel bir müdahalede bulunmak zorunda kalacağından gizlice&#160;kuşkulanmış gibi.</p>
<p>İşte aklından geçmiş olan düşünce buydu: Tarihi düzeltebilirdi.</p>
<p>Düşüncesinin akışından altüst olmuş bir halde kitabı kapattı.</p>
<p>Braımau am Inn'in saygıdeğer belediye başkam Teodor Riefenstahl, bakır ve akaju renklerindeki güzel çalışma masasının başında,&#160;deri kaplı koltuğuna kurulmuş, telefonla konuşuyordu.</p>
<p>Ailesi bir üst katta bulunuyordu ve o da kasabanın polis müdürü Hermann Böser ile özel bir görüşme yapıyordu.</p>
<p>&quot;Durum bu işte Hermann, hiç kuşkum yok.&quot;</p>
<p>&quot;Burada bizim gibi düşünmeyen birkaç meslektaşımla sorun yaşıyorum. Neyse ki sayıları pek fazla değil.&quot;</p>
<p>&quot;Kimmiş onlar?&quot; diye sordu başkan.</p>
<p>&quot;Fuchs ve Hofer ama o iş halloldu. Böyle bir vaka yüzünden işlerini tehlikeye atacak halleri yok herhalde.&quot;</p>
<p>&quot;Herr Gruber bize minnettar kalacak Hermann. Oğlu Erwan kötü bir çocuk değil. Hem biliyorsunuz seçimlere de yalnız birkaç hafta kaldı. Risk büyük, üstelik sadece benim için de değil.&quot;</p>
<p>&quot;Elbette Herr Riefenstahl, çok iyi biliyorum.&quot;</p>
<p>&quot;O halde ne yapmayı planlıyorsunuz?&quot;</p>
<p>&quot;Bugünden tezi yok, ölümünün Inn ve Enknach nehirlerinin kesiştiği çukura kazara düşme sonucu olduğunu bildiren bir&#160;sonuç raporu çıkaracağız.&quot;</p>
<p>&quot;Evet, güzel, bu iyi bir fikir... Hatta harika bir fikir!&quot; dedi başkan heyecanla, çalışma odasının kapısında belirmiş olan göl-</p>
<p>geyi daha iyi seçebilmek için koltuğunda dönerek. &quot;Hermann, bu işin sonunda sizi çok sağlam bir ik...&quot;</p>
<p>Cümlesini yarıda bıraktı. Kızı Marika kapkara bir bakışla onu süzüyordu. Her şeyi duymuş olmalıydı.</p>
<p>&quot;Ben sizi sonra ararım,&quot; dedi başkan telefonu kapatırken. &quot;Burada ne işin var Marika?&quot;</p>
<p>Kız olduğu yerde durmuş, babasının yüzüne adamın daha önce onda hiç görmediği türden bir küstahlıkla bakıyordu.</p>
<p>&quot;Size bakıyorum baba ve içimden sizin kızınız olarak dünyaya gelmemiş olmayı diliyorum!&quot;</p>
<p>&quot;Efendim?&quot; dedi adam hayretle.</p>
<p>&quot;Ne yapmakta olduğunuzu anlamadığımı mı samyorsunuz? Bir katili koruyorsunuz! Artık sizin kızınız olmayı istemiyorum! Sizin adınızı taşımayı istemiyorum! Sizin kadar bu ad da&#160;iğrendiriyor beni!&quot;</p>
<p>Riefenstahl ürkütücü bir öfkeye kapıldı. Kızının kendisine böyle şeyler söylediğini ilk defa duyuyordu. Marika'nın annesi&#160;Gertrud koşarak çalışma odasına girdi.</p>
<p>&quot;Sizin 'canım kızım'larmızı istemiyorum artık,&quot; diye patladı Marika. &quot;Görgü kurallarınızı, eğitiminizi, sinizminizi, piyano&#160;derslerinizi... Sizden nefret ediyorum! Bu adı da istemiyorum,&#160;bu evi de sizin mevkinizi de! Yoksul olmayı isterdim, o zaman&#160;onurlu olabilirdim. Yetim olmayı isterdim, özgür olmayı. Bana bir&#160;daha asla dokunamayacaksınız çünkü sizin ellerinizde kan var!&quot;</p>
<p>Gertrud elini ağzına götürdü. Duyduğu şeyler onun zihinsel evreninin sınırlarını aşıyordu. Yine de kızını korumaya çalıştıysa&#160;da bu kadarı babası için çok fazlaydı. Doğruca kızın üzerine&#160;yürüdü ve zincirlerinden boşanmış gibi ölçüsüz bir şiddetle,&#160;hayatında ilk defa kızına vurmaya başladı.</p>
<p>Anne, kocasının kolunu yakalamayı birkaç saniye sonra başardıysa da iş işten geçmişti. Küçük kız kaçmaya çalıştı ama&#160;babası onu kolundan sıkıca yakaladığı gibi, kolunu bükerek yere&#160;diz çöktürdü.</p>
<p>&quot;Babanla böyle konuşmayı kimden öğrendin sen?&quot; diye haykırdı.</p>
<p>Marika'nın yüzü de vücudu da tokat izleriyle kaplanmıştı. Kız, gözyaşları içinde sessizliğe gömülmüştü.</p>
<p>&quot;Kötü arkadaşların var. Okul çıkışında buluştuğun o küçük yabani, değil mi? Bilmediğimi mi sanıyordun? Bütün bunlar&#160;beni hiç de şaşırtmadı aslında. Görüyorsunuz değil mi Gertrud?&#160;Dikkatli olmamız gerek demiştim ben size...&quot;</p>
<p>Anne hem Marika'nın sözlerinden hem de kocasının gösterdiği aşırı şiddetten şoka uğramıştı.</p>
<p>&quot;Teodor, kızımıza nasıl böyle vurabildiniz?&quot; dedi Gertrud boğulur gibi.</p>
<p>&quot;Çatınım altında böyle sözlere göz yumamam. Ben Braunau'nun belediye başkanıyım, anlıyor musunuz? Hem bu kasabada hem&#160;de bu evde düzeni sağlarım. Bundan böyle Marika, o çapulcuyla&#160;görüşmeni yasaklıyorum. Zehirliyor seni!&quot;</p>
<p>&quot;Thomas'ın bu işle bir ilgisi yok, o benim tek arkadaşım!&quot;</p>
<p>&quot;Ben de öyle düşünüyordum zaten!&quot; dedi Riefenstahl zaferle. &quot;Söylediklerimi duydunuz mu küçük hanım? Onunla bir daha&#160;görüşmeyeceksiniz. Ayrıca seni temin ederim ki o küçük sıçan&#160;bana hesap verecek! Şimdi derhal odana çık.&quot;</p>
<p>Soluğu kesilmiş olan anne çocuğunu elinden tuttu ve üst kata çıkardı.</p>
<p>Herr Riefenstahl, yakasını düzelterek masasının başına döndü. Ayakta telefonu eline aldı.</p>
<p>&quot;Hermann, evet, yine ben. Beni iyi dinleyin, şimdi size çok önemli yeni bir görev vereceğim ve bu işin bir an önce halledilmesini istiyorum...&quot;</p>
<p>Son birkaç gündür Thomas, Marika'yı okul yolunda görememişti. Zamanının çoğunu okuyarak ve viran kalesinin tepesinden kasabayı seyrederek geçiriyordu. Sonbahar artık iyice yerleşiyor&#160;ve Braunau gitgide alacakaranlığa gömülüyordu.</p>
<p>Marika'yı çok özlüyordu. Acaba niye kendisinden uzaklaşmıştı? Taşınmış mıydı yoksa?</p>
<p>Bu konuda kafasını rahatlatmayı istiyordu ve bütün çekincelerine karşın kızın izini bulabilmek umuduyla kasabanın yolunu tuttu.</p>
<p>İhtiyar Sof'un ruhunu teslim ettiği yoldan geçmek zorundaydı. Tam adamın taşa tutulmuş olduğu o noktada Ti-tom, adımlarını yavaşlattı. Cinayetten geriye hiçbir iz kalmamış olduğunu fark etti.</p>
<p>Bir çarşamba öğleden sonrasıydı bu. Köy boz renkte, âdeta hayalet gibiydi. Meydanda, sokaklarda Marika'yı aradıysa da&#160;boşunaydı, bu arada eski Bloch Sokağı'ndan geçerken sokağın&#160;adının değiştirilmiş olduğunu gördü.</p>
<p>En sonunda Riefenstahl ailesinin gösterişli evinin önüne vardı. Her zaman yaptığı gibi, evin çevresinden dolaşıp çitin altından,&#160;parmaklıkların kırık olduğu aralıktan süzüldü ve malikânenin&#160;geniş bahçesine girdi. Yemyeşil çimenleri, beyaz taşlık yolu ve</p>
<p>yapraklarıyla binanın taş duvarlarım okşayan büyük bir kavak ağacıyla çok huzurlu bir yerdi burası.</p>
<p>Ti-tom, yakalanma korkusuyla seslenmeye cesaret edemiyordu. Evin kapısına kadar uzanan patikanın üzerinden bir avuç çakıl taşı aldı. Bunları birer birer, Marika'nın üst kattaki&#160;odasının penceresine fırlatmaya başladı.</p>
<p>Köpek havladı; Marika yüzü çökmüş ve şişmiş bir halde pencerede belirdi. Ti-tom'u görünce yüzünde oluşan hüzünlü&#160;gülümseme çocuğu alarma geçirdi.</p>
<p>Sonra genç kız, işaret parmağına dudaklarına götürdü ve birkaç saniyeliğine gözden kayboldu.</p>
<p>Ti-tom onu yeniden gördüğünde, kendisine buruşturulmuş bir kâğıt parçası fırlattı. Thomas havada savrulmaya başlayan&#160;pusularım peşinden bir süre koştu. Yakalayınca onu okuyabilmek&#160;için bahçedeki kavak ağacının altına gizlendi.</p>
<p>&quot;Seninle görüşemem, ailem yasakladı. Umarım anlayış gösterirsin. Çok üzgünüm.&quot;</p>
<p>Ti-tom'un yüzü kararıverdi. Başını kaldırıp bir kere daha pencerenin çerçevesine baktı. Şimdi kimse yoktu. Marika gitmişti.</p>
<p>Birkaç dakika daha orada durup başka bir işaret, daha fazla açıklama bekledi ama kimse gelmedi.</p>
<p>O da kızın odasının içini görebilmek için bir ağacın üzerine tırmanmaya kalkıştı ancak dal, ağırlığının altında gürültüyle&#160;kırıldı.</p>
<p>Köpek daha güçlü havlamaya başladı. Daha Ti-tom aşağıya inmemişti ki evin kapısı açıldı ve yüzü öfkeden şekil değiştirmiş bir adam belirdi. Herr RiefenstahTdı bu. Köpeğinin sesini&#160;bastırarak haykırıyordu.</p>
<p>&quot;Evimden çık git, seni pis sıçan! Ne cüretle buraya girersin? Seni bir daha kızımın yanında görmeyeceğim. Beni anladın mı?&quot;</p>
<p>Belediye başkanı telefonuna sarıldı ve polis bürosunu aradı.</p>
<p>&quot;Çapulcu! Benim evimde... Bahçeme girmeye cüret etmiş. Çabuk gelin!&quot;</p>
<p>Thomas midesinde korkuyu hissederek kaçmaya başlamıştı bile. Çitin altına dalıp kendini sokağa attı.</p>
<p>Buz gibi bir hava suratında tokat gibi patladı. Yakasını kaldırarak başını boynuna doğru çekti.</p>
<p>Braunaulu çocuk, kendini ne yapacağını bilemez bir durumda bulmuştu. Bir süre Marika'yı, ailesini, kendisine karşı duydukları anlaşılmaz nefreti düşünerek sokaklarda başıboş dolaştı.</p>
<p>Bir caddenin köşesinden döndüğü sırada Ti-tom, kaldırımın üzerinde iri cüsseli bir adam fark etti. Bu adam, Thomas'ın daha&#160;önce hiç fark etmemiş olduğu, ön cephesi büyük tabelalarla dolu&#160;bir binadan çıkıyordu.</p>
<p>Tabelaların rengi, bu uğursuz sokağı şenlendiriyordu. Gri bir yağmurluğa sarınmış olan adam, Thomas'ın uzaktan gelişini&#160;görünce kaldırımın ortasında, çocuğun yolunun tam üstüne&#160;dikildi.</p>
<p>Uzun boylu ve çok yakışıklıydı. Melekleri andıran bir gülümsemesi vardı ve bu düşmanca kasabada görüntüsü daha ilk bakışta Ti-tom'a cana yakın gelmişti.</p>
<p>Çocuğun yaklaşmasını bekledikten sonra ona yumuşak bir sesle seslendi.</p>
<p>&quot;Merhaba çocuğum.&quot;</p>
<p>Thomas ona güven duydu. Durdu.</p>
<p>&quot;Merhaba efendim,&quot; diye yanıtladı Ti-tom, yine de biraz mesafeli durarak.</p>
<p>&quot;Senin adın Thomas, öyle değil mi?&quot;</p>
<p>Ti-tom'un fikri değişti. Bu yabancı adım nereden biliyor olabilirdi ki?</p>
<p>“Peki siz kimsiniz?'' diye sordu Ti-tom.</p>
<p>Yabancının gözlerinde bir ışık parladı. Yabaniyi doğru tanımıştı. Onu ürkütüp kaçırmamak için usulca yanına yaklaştı ve güven veren bir sesle yanıtladı.</p>
<p>&quot;Hermann Böser ama istersen bana Hermann diyebilirsin.&quot;</p>
<p>Böser iyice yaklaşmıştı. Çocuk birden onda bir çeşit zalimlik hissederek bir adım geri çekildi.</p>
<p>Polis müdürü onu yakalamaya çalıştı.</p>
<p>&quot;Dur yavrum, korkma, sana zarar verecek değilim,&quot; diye söz verdi.</p>
<p>Ancak Ti-tom'un sezgisi şiddetle güçlenmişti ve gerçek bir tehlike hissederek koşmaya başladı.</p>
<p>&quot;Konuşacak zamanım yok efendim, gitmem gerekiyor.&quot;</p>
<p>O zaman adam, gerçek yüzünü ortaya çıkaran bir ifadeyle suratını buruşturdu. Çok tekinsiz görünüyordu. Ancak yeteri&#160;kadar hızlı değildi ve Ti-tom'un eski kasabanın dolambaçlı sokakları arasında yıldırım gibi koşarak gözden kaybolmasını&#160;izlemekle yetindi.</p>
<p>Hermann Böser yolun karşı tarafında beklemekte olan meslektaşının yanına döndü. Polis memuru Fuchs, sırtını duvara yaslamış ona bakıyordu. Bütün sahneye tanık olmuştu.</p>
<p>&quot;O çocuktan ne istedin?&quot; diye sordu Fuchs.</p>
<p>&quot;Serserinin teki, kamu düzenini bozuyor, esnafı soyuyormuş. Belediye başkanı derhal zararsız hale getirilmesini emretti.&quot;</p>
<p>&quot;Zararsız hale mi? Haydi ama alt tarafı küçük bir yetim işte, kimseye bir zararı yok...&quot;</p>
<p>&quot;Yine mi başlıyorsun Fuchs?&quot;</p>
<p>&quot;Şimdi de çocuklara mı musallat olacaksın?&quot; diye karşılık verdi Fuchs cesaretle.</p>
<p>&quot;Merkeze dönelim Fuchs. Seni daha önce de uyarmıştım, ya benim yanımda olacaksın ya da bana karşı. Sonra söylemedi&#160;deme.&quot;</p>
<p>Birlikte kasabanın polis merkezine doğru ilerlediler. Memur Fuchs içten içe ateş püskürüyordu. Böser'e uzun zamandır zıt&#160;gidiyordu ama amirinin yerel siyasilerle, özellikle de Riefenstahl'la&#160;sıkı bağlar kurduğundan bu yana iyice kontrolden çıkmış olduğunu hissediyordu. Dahası ortalıkta bu adamın sadist bir karakteri olduğuna dair söylentiler de dolaşıyordu. Fuchs endişeliydi.</p>
<p>İlk zamanlar merkezdekiler, Böser'in aşın sağa eğilimleriyle dalga geçiyordu. Güzel yüzüne atıfla düşmüş melek Lucifer'i&#160;kastederek ona Başmelek adını takmışlardı. Çünkü hatları fazla&#160;düzgün bu yüzün ardında davranışlarının kimi zaman ele verdiği korkunç derecede zehirli bir tabiat gizleniyordu.</p>
<p>Son haftalardaysa &quot;Başmelek&quot; tehditler ve terfi vaatleri yoluyla kendini kabul ettirmeye başlamıştı. Merkezde çalışanların büyük&#160;kısmına egemen olan pasiflik de işini kolaylaştırıyordu. Sonunda&#160;Böser, belediye başkanının kararıyla resmî olarak Braunau'nun&#160;polis müdürlüğüne atanmıştı. O zamandan beridir egemenliği&#160;neredeyse mutlak hale gelmişti. Dieter Fuchs ona kafa tutmaya&#160;hâlâ cesaret edebilen çok az sayıda kişiden biriydi.</p>
<p>Fuchs otuzlu yaşlarında, Salzburg asıllı, evli ve bir kız, bir erkek çocuk babası bir adamdı ve çocuklarını dünyada her şeyden çok severdi. Gerekirse onlar için kendi canını verirdi. İyi&#160;ve sade bir adamdı.</p>
<p>Böser'in bu savunmasız yumurcağın etrafında dolanması fikri tüylerini ürpertiyor, aklına hemen kendi çocuktan geliyordu.</p>
<p>Elias kendine geldiğinde bir parkın orta yerindeki bir bankın üzerinde oturuyordu. Gökyüzü berraktı ve uzaktan çocuk cıvıltıları duyuluyordu. Annelerse volanlı şık elbiselerinin içinde&#160;zarafetle park boyunca sıralanmış olan banklarda oturuyordu.</p>
<p>Yumurcaklar ellerinde tüfek niyetine kullandıkları küçük ağaç dallarıyla savaş oyunu oynarlarken anneler de çene çalarak&#160;zaman öldürüyordu.</p>
<p>Elias kulak kabartınca, bir anneyle oğlu arasındaki konuşmayı duydu.</p>
<p>&quot;Haydi, git oyna Dolfi,&quot; diyordu kadın sabırsızca.</p>
<p>&quot;Kiminle oynayacağım?&quot; diye sordu çocuk.</p>
<p>&quot;Öteki çocuklarla tabii ki! Arkadaşların yok mu senin?&quot;</p>
<p>&quot;Hayır, arkadaşım değil onlar,&quot; dedi küçük çocuk. &quot;Ben oynamak için yanlarına gittiğimde benimle alay ediyorlar.&quot;</p>
<p>&quot;Sana Marul diyorlar diye mi böyle söylüyorsun?&quot;</p>
<p>&quot;Bana Marul demelerini istemiyorum!&quot;</p>
<p>&quot;Oysa ben bu ismi çok güzel buluyorum,&quot; dedi annesi kibarca. &quot;Yerinde olsam bu kadarcık bir şey için böyle sini denmezdim.&quot;</p>
<p>Ama çocuk aynı fikirde değildi. Sinirle yineledi.</p>
<p>&quot;Bana Marul demelerini istemiyorum!&quot;</p>
<p>Elias onlara eğlenerek baktı. Bu konuşma ona çocukluğunu hatırlatmıştı. Küçük yumurcağa doğru döndü: Çelimsiz bir çocuktu ve teni de yeşile çalıyordu. Elias, onu gözleriyle izledi ve&#160;sonunda diğer çocukların arasına karıştığını, onların da gıcır&#160;gıcır tüfeğine büyülenmiş gibi bakarak onu oyunlarına aldıklarını gördü.</p>
<p>Marul, ordunun başkomutanı olan ve sekiz yaşından büyük durmayan Maximilien tarafından yüzbaşı ilan edildi. Sonra hep&#160;birlikte savaşa girişmek üzere parkın çalılıklarına daldılar.</p>
<p>O zaman Elias da dikkatini, Marul'un şimdi şişman bir kadınla sohbet etmekte olan annesine yöneltti. İki kadın, ona&#160;La Polster'i anımsatan koyu bir aksanla konuşuyordu.</p>
<p>Birkaç dakika geçti. Birdenbire küçük korunun derinliklerinden gelen bir gürültü duyuldu.</p>
<p>Çocuklar hayalî bir düşmana karşı saldırıya geçmiş olmalıydı. Buna alışkın olan hammlar, sohbetlerini bölüp de şamataya kulak kabartma gereği duymadı.</p>
<p>Ancak kısa bir süre sonra Elias, küçük Marul'un ağaçlann arkasında belirmiş olduğunu fark etti. Zavallı çocuk çamurlara&#160;bulanmış, dizleri sıyrıklar içinde kalmış, yüzüyse ter ve gözyaşından sırılsıklam olmuştu. Yepyeni, güzel tüfeği paramparçaydı.</p>
<p>Annesi onu görünce haykırdı. &quot;Tanrım! Dolfi, yine ne yaptın sen?&quot;</p>
<p>Kadın kendi çocuğunu suçlayarak ona nutuk çekmeye koyuldu. Marul, küçük komutan ve birliklerinin kurdukları bir tuzağa kurban gitmişti. Çocuklar onu sevmiyordu ama başından&#160;beri gözleri o güzel, pırıl pırıl tiifeğindeydi. Çürüklerine bakılırsa Marul ciddi bir bozguna uğramıştı ve görüntüsü insanın&#160;içini acıtıyordu.</p>
<p>&quot;Vah zavallı çocuk!&quot; diye acındı şişman kadın.</p>
<p>Elias, annesinin gözlerinden böyle bir çocuğa sahip olmanın utancını okuyabiliyordu. Aynı zamanda kadının oğlunun sonsuza dek kurbanlar kategorisine mahkûm kalacağından ne&#160;kadar korktuğunu da tahmin edebiliyordu...</p>
<p>“Haydi Dolfi, gel de üstünü değiştirelim!&quot; diye bağırdı öfkeden kızarmış olan anne ve çocuğunu enerjik bir şekilde eve doğru çekiştirdi. O zaman zavallı çocuğun hıçkırıkları daha da&#160;şiddetlendi ve çektiği acı yüzüne çirkin bir ifade verdi.</p>
<p>&quot;Ah bu çocuklar! Yok yere nasıl da yaygara koparıyorlar,&quot; diye haykırdı öteki kadın merhametle. &quot;Neyse, görüşmek üzere&#160;Bayan Hitler!&quot;</p>
<p>Elias, bu adı duyunca sersemleyerek, göğsünün içinde şiddetli bir sarsıntı hissetti. Gözleri küçük patikanın üzerinde&#160;uzaklaşmakta olan anne ile çocuğunun üzerinde dondu kaldı.</p>
<p>O sırada, paltosunun içinde ışıldamakta olan ısı kaynağını hissetti. Büyük kitabın elindeki cildi, ışıktan bir kalp gibi çarpıyordu. Altüst olmuş bir halde, ne yapacağım bilemeyerek, daha&#160;fazla oyalanmadan evine dönmeye karar verdi.</p>
<p>O gece Elias kapağı arkasından kapattığında evin pis ve darmadağınık durumda olduğunu gördü. Pencereden dışarıya baktı, kasaba alacakaranlığa gömülmüştü. Zamanından önce gelmiş,&#160;hırçın ve Avusturya'nın bu bölgesinde olağan olan bir kış iyice&#160;yerleşmiş gibi görünüyordu.</p>
<p>Düşünceleri geçmiş ile şimdiki zaman arasında gidip geliyordu.</p>
<p>Plamnın bütün sonuçlarını bir kere daha gözden geçirmeyi istedi ama çok fazlaydılar. Hitler olmasaydı... Sovkınm da hiç&#160;olmayacaktı.</p>
<p>Eğer parkta ağlarken gördüğü o çocuk hiç büyümeseydi, başlamış olduğu ressamlık kariyerinde başarılı olmuş olsaydı,&#160;siyasete girmeye kalkışmasaydı, giriştiğinde başarısız olsaydı...</p>
<p>O zaman Ein ailesi Yaşam Kitabı'ndan silinip gitmeyecekti. Şu anda kendisine işleri düzene koyabilme olanağı tanıyanın da&#160;yine bu kitap olmasını Elias muhteşem bir ironi olarak görüyordu.</p>
<p>Elli milyon ölü ve onlarca milyon mahvolmuş yaşam.</p>
<p>Birden Elias, evin sokak kapısının açıldığını duydu. Merdivenleri ininceyse La Polster'le burun buruna geldi.</p>
<p>&quot;Paramı almaya geldim!&quot; dedi kadın havlarcasına.</p>
<p>&quot;Pekâlâ sevgili Frau Polster. Maaşınızı ay sonlarında almayı istemiyorsunuz, öyle mi?&quot;</p>
<p>&quot;Hayır,&quot; dedi La Polster kupkuru. &quot;Anlayamadınız mı? Artık sizin evinizde çalışmayacağım.&quot;</p>
<p>Elias bu ani karar karşısında şaşırmıştı. Kadının yüzünde korku ile nefretin birbirine karıştığı, kaçamak bir ifade fark etti.</p>
<p>&quot;Neler oluyor?&quot; diye sordu Elias, sevecen olmak için kendini zorlayarak.</p>
<p>&quot;Hiç, hiçbir şey olduğu yok. Artık sizin için çalışmak istemiyorum, hepsi bu. Günlerden beridir hesabımı kapatmak için sizi görmeyi bekliyorum ama kendinizi odanıza hapsettiniz...&quot;</p>
<p>Elias kendini savundu.</p>
<p>&quot;Biliyorsunuz hastaydım. Kimseyi görebilecek durumda değildim.&quot;</p>
<p>&quot;Her neyse, ben artık gitmek istiyorum. Ve paramı da istiyorum,&quot; diye yineledi kâhya kadın kaba bir tavırla.</p>
<p>&quot;Tamam Frau Polster, pekâlâ, bir saniye izin verin rica ederim,&quot; diye boyun eğdi Elias.</p>
<p>Odasına döndü, odanın altı üstüne gelmiş durumdaydı. Elbise dolabını açıp paltosunun iç cebini karıştırdı. Parası eksilmişti ve evin anahtarları da yalnızca La Polster'de vardı...</p>
<p>Kadınla tartışmaya girmek istemediğinden, onun parasım ödemek için kalan banknotlardan birkaç tanesini aldı. Korkunç&#160;köylü kadın bu parayı onun ellerinden çekip aldı ve yaşlı adamın&#160;şaşkın bakışları altında aceleyle saydı.</p>
<p>Sonra da hiçbir şey söylemeden arkasını döndü. Elias seslendi.</p>
<p>&quot;Yine de bana bir açıklamada bulunabilirdiniz Frau Polster...&quot;</p>
<p>Kâhya kadın karşılık vermedi ve kapı onun arkasından kapandı.</p>
<p>Braunau am Inn karanlığa gömülürken Ti-tom da yıkıntı halindeki binasına sığınmıştı.</p>
<p>Eski kazan dairesinde, döşemenin altında gizli olan küçük oyuğu buldu. Ancak bir metreye altmış santimlik bir alandı&#160;bu. Fakat bu sığmak ona güven veriyordu. Tehlike anında işine&#160;yarayabilirdi. Bu deliğin içine girip de üstüne de iki tahta parçasını kapattı mı oda bomboşmuş gibi görünecekti.</p>
<p>Ti-tom şüpheci olmaya başlamıştı ve kendini zor zamanlara hazırlıyordu. Her şeyin birbirine bağlı olduğundan emindi: ihtiyar Sofun cinayeti, Erwan ve adamlarının cezasız kalmaları,&#160;Elias'ın ortalarda görünmeyişi, Böser'in ortaya çıkışı ve hatta&#160;güneşi bir türlü ortaya çıkarmayan bu güpegündüz karanlığı...</p>
<p>Kısa bir süre önce La Polster, Thomas'a Ein için çalışmayı bıraktığını haber vermişti. Bu durumda kendisi de oraya gitmeyi&#160;sürdürüp sürdürmemekte özgürdü. Ancak her gittiğinde kapıyı&#160;kapalı buluyordu. Yaşlı adam yok olup gitmiş gibiydi. Aslında&#160;artık bütün zamanını kitaba veriyordu.</p>
<p>Elias gitmiş, Maı ika da hapsedilmiş olunca Ti-tom kendini her zamankinden de yalnız hissediyordu. Birkaç hafta idare&#160;etmesini sağlayacak kadar erzakı bir kenara ayırmış olduğu&#160;için seviniyordu.</p>
<p>Akşamları, viran krallığını köşe bucak arşınlıyor, içinde hâlâ kimi küçük hazineler, şurada eski biblolar, burada birtakım&#160;yazışmalar bulabiliyordu...</p>
<p>Sonra karanlık tamamen çöktü. Sanki bir anda bütün yöreye inmiş, hatta sınırların ötesine bile geçmiş gibi görünüyordu.&#160;Ancak o umudunu yitirmemek için çaba harcıyordu. Yakında&#160;güneş bu karanlığı delecekti. Kendini buna inandırmak istiyordu.</p>
<p>O akşam karanlık çökmüş ve Braunau üzerine yine sert bir yağmur inmişti. Ti-tom kendi bölgesinde korunaklı bir halde,&#160;çevresinde kitapları ve şöminesinde yaktığı odun ateşiyle sakince oturuyordu.</p>
<p>Dışarıdan metalik bir gürültü duydu.</p>
<p>Ayağa kalkıp pencereden dışarı bir göz attı. Karanlık ve yağmur dışarıda neler olup bittiğini belirgin olarak seçebilmesini engelliyordu.</p>
<p>İleride, üzerinden seller akan anayoldan kendi tarafına doğru ilerleyen beyaz bir siluet seçer gibi oldu. Marika'ydı bu,&#160;sırılsıklam ve çok bitkin görünüyordu. Onun yanına ulaşabilmek için rüzgâra ve soğuğa karşı yürüyordu. Bir esinti beyaz&#160;atkısını boynundan çekip aldı ve aşağıda, ıssız yolun üzerindeki&#160;bir mazgala kadar savurdu.</p>
<p>Ti-tom aynı anda hem sevinçten hem de endişeden çılgına dönmüştü: O geri dönmüştü. Genç kız anne ve babasının bekçiliğini atlatmayı başarmış ve bu tufanda evden kaçmıştı. Gitmek&#160;istediği tek bir yer vardı, o da Thomas'ın krallığıydı.</p>
<p>Küçük çocuk bir battaniyeye sarınarak hemen kızı karşılamaya koştu. Yanma vardığında onu soğuktan donmuş, yön duygusunu tamamen yitirmiş bir halde buldu.</p>
<p>“Bu tarafa!&quot; diye haykırdı Ti-tom, Marika'ya.</p>
<p>Sonra da çocuk, genç kazazedeyi kollarının arasına aldı ve ona öyle sıkı sarıldı ki bir an için ikisi sanki tek vücut oldular.</p>
<p>&quot;Sana kavuştuğum için öyle mutluyum ki,&quot; dedi Marika titreyerek.</p>
<p>&quot;Seni bir daha hiç göremeyeceğim sanmıştım...&quot;</p>
<p>Birlikte içeriye sığındılar. Ti-tom, Marika'mn içini başka hiç kimsenin yapamayacağı şekilde rahatlatmıştı. Ona kuru giysiler&#160;verdi. Genç kız üzerini değiştirirken oğlan bedenini kaplayan&#160;morlukları fark etti.</p>
<p>&quot;Neler oldu?&quot; diye sordu endişeyle.</p>
<p>&quot;Evden kaçtım, hepsi bu işte,&quot; dedi kız. &quot;Artık o evde yaşamak istemiyorum. Hem sonra, seni görmem gerekiyordu.&quot;</p>
<p>Birbirlerine baktılar. Her ikisi de masumiyetin baş döndürücü güzelliğini taşıyorlardı. Sonra Ti-tom, bunun ne anlama geldiğini tam olarak bilmese de genç kızın solmuş dudaklarına&#160;uzun bir öpücük kondurdu ve birbirlerini kucakladılar. Şu anda&#160;onları hiçbir şey ayıramazdı.</p>
<p>&quot;Biliyorsun ya, şu son günlerde Braunau'da çok fazla şey oldu.&quot;</p>
<p>&quot;Nasıl yani?&quot; diye sordu çocuk.</p>
<p>&quot;Babam Böser'i senin peşine taktı. Seni yakalamak istiyorlar.&quot;</p>
<p>&quot;Ha, evet, Hermann Böser...&quot;</p>
<p>&quot;Onu tanıyor musun?&quot;</p>
<p>&quot;Birkaç gün önce kasabada karşılaştık, beni köşeye kıstırmaya çalıştı ama ben o heriften çok daha hızlı çıktım! Böser<a id="footnote1"></a><sup><a href="#bookmark0">1</a></sup><sup></sup>, bu ad ona çok uymuş doğrusu!&quot;</p>
<p>&quot;Evet! Adam kötülüğü adında bile taşıyor. Babam onu satın almış, o da babama seni ona teslim edeceğine yemin etmiş...&quot;</p>
<p>&quot;Ne yapmak için peki?&quot; diye sordu Thomas.</p>
<p>&quot;Bilmiyorum ki seni Braunau'dan kovmak için, belki bir kuruma yerleştirmek için, bizi ayırmak için... Gerçekten bilemiyorum, onlardan her şey beklenir.&quot;</p>
<p>Thomas endişelenmiş göründü.</p>
<p>&quot;Peki ya sen bunca zaman ne yaptın?&quot;</p>
<p>&quot;Elias'm evinde çalıştım, hani şu gümrükçünün eski evinde kalan yaşlı adam ama artık onda da hiçbir yaşam belirtisi kalmadı. Ben de çok okudum. Hem bir de bir şey keşfettim, biliyor&#160;musun?&quot;</p>
<p>&quot;Sahi mi? Ne keşfettin?&quot;</p>
<p>&quot;Bunu henüz sana anlatamam... Çok tehlikeli ama zamanı geldiğinde hemen anlatacağım. Sadece şunu bil ki gelecekte&#160;beni arayacak olursan büyük olasılıkla yaşlı bilgenin evinde&#160;bulabilirsin.&quot;</p>
<p>Birkaç güzel dakika daha geçti ve ateş zayıflamaya başlayınca Thomas kazan dairesinden tahta parçası getirmek istedi. Marika'ya kendisini orada beklemesini söyledi. Kız battaniyeye&#160;sarınarak biraz uyukladı...</p>
<p>Kasabanın öbür ucunda Riefenstahl çifti telaş içindeydi. Çocuklarının kaçmış olduğunun farkına varmış ve hemen polisi&#160;aramışlardı. Fırtınaya karşın devriye arabaları kasaba sokaklarında kol geziyordu.</p>
<p>Diğerlerinden farklı olarak Böser, yanında Fuchs ile birlikte araştırmayı kasabanın dışında sürdürmeyi tercih etmişti. Koku&#160;alma duyusu onu Ti-tom'un karargâhını kurmuş olduğu terk&#160;edilmiş bölgeye doğru götürmüştü. Bir anda otomobilinin camından dışarıda bir şey olduğunu fark etti.</p>
<p>&quot;Ne var?&quot; diye sordu Fuchs.</p>
<p>&quot;Bir bakacağım,&quot; dedi. &quot;Sen beni burada bekle.&quot;</p>
<p>Fuchs, Böser'in sel gibi yağmurun altında arabadan inerek birkaç metre yürüdüğünü gördü. Sonra onu gözden kaybetti.</p>
<p>&quot;Başmelek&quot; biraz ötede bir mazgalın parmaklıklarına takılmış olan beyaz kumaşı fark etti. Atkıyı eline aldı ve doğru iz üzerinde olduğunu anladı. Biraz daha ilerledi.</p>
<p>Sırılsıklam olmuş gözleriyle yıkıntı halindeki küçük bir apartmanın üst katında bir ışık seçer gibi oldu. Yağmurluğunu&#160;düzeltti ve hiç ses çıkarmadan o tarafa doğru yaklaştı.</p>
<p>1922 yılında Joseph Hell adında bir gazeteci, Adolf Hitler'e sormuş: &quot;İktidarı elinize aldığınız gün Yahudilere ne yapmayı&#160;düşünüyorsunuz?&quot;</p>
<p>Yüzü değişen Hitler, gözlerini boşluğa dikerek yanıtlamış.</p>
<p>&quot;İktidarı gerçekten ele aldığımda ilk işim Yahudilerin kökünü kazımak olacak. Elime geçen ilk fırsatta [...] mümkün olduğu&#160;kadar çok sayıda darağacı kurduracağım. Bövlece Yahudiler ayrım gözetilmeksizin asılacak ve kokuşuncava dek asılı kalacak.&quot;</p>
<p>Elias birkaç yıl önce okumuş olduğu bu sahici cümleyi çok iyi hatırlıyordu. Şu anda bu cümle kafasının içinde çok başka&#160;türlü yankılanıyordu.</p>
<p>Hitler'in kişiliğini, nefretinin kökenlerinin ne olduğunu, psikolojisinin tarih içindeki gerçek ağırlığını, bütün bu konulan&#160;takıntı haline getirmişti.</p>
<p>Artık Avrupa'da bir gelecek yoktu. Avrupa'daki Yahudiler için de bir gelecek yoktu. Yaşlı kıtanın bütün tarihi, savaşın&#160;sonundan beri boşlukta dönüp duruyor gibiydi. Aydınlanmanın beşiği ve en büyük entelektüel devrimlerin yurdu olan bu&#160;büyük uygarlık nasıl olup da mutlak kötülüğü doğurabilmişti?</p>
<p>Elias'a göre her şey &quot;Hitler hatası&quot;na dayanıyordu. Bu adam, sıkıntı içindeki bir halkın başına rastlantısal olarak gelmiş hastalıklı bir kişilik, kuraldışı bir elebaşıydı.</p>
<p>Elias, penceresinden dışarı baktığında yaşlı Avrupa'sının tarihin içinde başıboş dolandığını, kendi yurdu Avusturya'nın&#160;yozlaşma içinde çökmekte olduğunu görüyordu.</p>
<p>1900'lü yıllarda Avrupa kültürel yaşamının merkezi olan bu harika ülkeye ne olmuştu böyle? Viyana bugün, tıpkı Roma&#160;ya da Paris gibi, büyük bir açık hava müzesinden başka neydi&#160;sanki? Dünyanın geleceği artık başka yerlerdeydi, Amerika ile&#160;Asya arasında bir yerlerde bulunuyordu.</p>
<p>İstenmeyen herkesin, komünistlerin, Yahudilerin, Çingenelerin, eşcinsellerin, sakatların soykırımdan geçirilmesi görevli memurların titizlikle uyguladıkları bir sanayi hamlesiydi.</p>
<p>Kapitalizm insanı kâra hizmet eden bir sistemin çarkı haline getirmişti. Hitler insanı, kendisini yok etmeye yarayan bir sistemin çarkı haline getirmişti...</p>
<p>Küçük Marul'un çelimsiz suratı Elias'm gözünün önünden gitmiyordu. Aklına Varşova'daki gettonun karanlık bodrumundaki küçük Sof'un kederini getiriyordu.</p>
<p>Milyonlarca ruhu kurtarmak, yolundan sapmış bu kıtaya bir şans daha vermek için çok fazla bir şey yapmasına gerek yoktu.</p>
<p>Sonunda Tanrı bu kitabı teslim etmek için onu seçmiş olduğuna göre belki onun da sonsuz cömertliği içinde kendisinin de başından beri hiç istememiş olduğu tarihin bu devasa sapkınlığının düzetilmeşini gerekli görmüş olabileceğini düşündü.</p>
<p>Marika, şömine ateşinin ışığında, battaniyesinin altında uykuya dalmıştı. Çok yakınında birinin varlığını hissederek gözünü&#160;açtı: Üzerine doğru bir el yaklaşıyordu. İlk önce bunun Ti-tom&#160;olabileceğini düşündü.</p>
<p>Birden bütün gücüyle haykırmaya başladı ve sırılsıklam yüzüyle Hermann Böser de onu sıkıca yakaladı.</p>
<p>&quot;İşte buradasın! Annen ile babanı nasıl korkuttuğunun farkında mısın?&quot; diye fısıldadı kulağına haince.</p>
<p>Kızın ağzını kendi atkısıyla tıkadı. Sonra da onun küçük ellerini sırtında birleştirerek naylon bir bantla bağladı. Ellerini&#160;o kadar sıkmıştı ki genç kız haykırmak istedi ama boşunaydı.</p>
<p>Ti-tom, bodrum katından bir gürültü duyarak neler olduğunu hemen anladı.</p>
<p>&quot;Şimdi,&quot; diye üfledi Böser kızın kulağına, &quot;beni uslu uslu sevgiline götüreceksin. Yoksa...&quot;</p>
<p>&quot;Nerede olduğunu bilmiyorum!&quot; diye karşı koydu Marika tıkalı ağzıyla.</p>
<p>&quot;Beni aptal yerine koyma, elbette ki buralarda.&quot;</p>
<p>Böser başını pencereden uzatarak bütün ışıklarını söndürmüş, beklemekte olan arabayı seçti. Fuchs'a yanma gelmesini işaret etti.</p>
<p>Başmelek sonra yine Marika'yı yakalayarak öne doğru itti.</p>
<p>&quot;Gel benimle, sevdiceğini bulalım bakalım,&quot; diye tehdit etti kemerinde duran bir el fenerini yakarak.</p>
<p>Böser, tehlikeli bir suçluyu yakalamaya hazırlamyormuşçasına elinde tabancasıyla genç rehinesini binanın içinde sürüklüyor,&#160;en küçük bir ayrıntının izinde tıpkı bir polis köpeği gibi dört&#160;bir yanı kokluyordu.</p>
<p>Birden alt kattan şüpheli bir ses duyduğunu sandı. Küçük kızı merdivenlerden aşağı indirdi. Sonra da ayağıyla yavaşça&#160;kazan dairesinin kapışım itti. Yığılmış tahta parçalarını görünce&#160;çocuğun oradan geçmiş olduğunu anladı. Kendisine direnmekte&#160;olan Marika'yı iterek odadan içeri girmeye zorladı. Kız hiç durmadan hıçkırıyordu.</p>
<p>Parkenin altında, tahta lataların arasında Ti-tom dudaklanm kemiriyordu: Polis müdürü ona bir dev gibi görünüyor, ona karşı&#160;canını kurtarmaya çalışmaktan başka bir şey yapamayacağını&#160;düşünüyordu. Döşeme tahtalarından biri, Böser'in adımlarının&#160;altında, çocuğun yüzünden birkaç santim yukarıda çıtırdadı.</p>
<p>Marika başını önüne eğmişti ve el fenerinin soğuk ışığında, tahtaların arasında küçük sevgilisinin yüz hatlarını görüverince&#160;gözleri fal taşı gibi açıldı. Onun kafasını bulandırmamak için&#160;çığlığını dişlerinin arasında sıkarak boğdu.</p>
<p>Böser avının izini koklayarak sürmeye devam ederken Ti-tom ile Marika, parkenin açıklığının arasından birbirlerine sonsuz&#160;bir aşkla baktılar. Bir anda ve yalnızca gözleriyle, birbirlerine&#160;duygularının ne kadar güçlü olduğunu ve umutsuzluğa kapıl-mamaları gerektiğini söylemeyi başardılar.</p>
<p>Ti-tom bu tahta mezarın içinden fırlayıp da sevgilisini itip kakan, bileklerini kanatmcaya kadar sıkmış olan bu adamın</p>
<p>üzerine atılmak için yanıp tutuşuyordu. Ancak içeri girmiş olan polis memuru Fuchs'un ayak seslerini duyunca ateşi biraz dindi.</p>
<p>“Kızı buldun demek, çok güzel. Hâlâ ne arıyorsun burada?&quot;</p>
<p>&quot;Küçük sıçanı. Birlikteydiler, adım gibi biliyorum ki fazla uzakta olamaz.&quot;</p>
<p>Fuchs odaya bir göz atıp, &quot;Sen de görüyorsun ki burada kimse yok!&quot; dedi.</p>
<p>&quot;Şşşş! Sessiz ol!&quot; dedi Böser bir ava gibi kulaklarını dikerek.</p>
<p>Ti-tom ona bitmek bilmez gelen birkaç saniye boyunca soluğunu tutup gözlerini kapadı.</p>
<p>Sonra Fuchs konuştu.</p>
<p>&quot;Burada zaman kaybediyoruz Böser! Haydi, gidelim artık&quot;</p>
<p>Başmelek pes etti ve odadan çıktılar. Ti-tom yeniden soluk almaya başladı ama Marika için fena halde endişeliydi.</p>
<p>Böser, küçük kızı binadan dışarı çıkardı. Ti-tom da sessizce saklandığı yerden dışarı süzülerek onlara pencereden bakabilmek için üst kattaki odaya çıktı.</p>
<p>O sırada hayret içinde Fuchs'un hâlâ orada olduğunu gördü. Kapı eşiğinde durmuş ona bakıyordu. Ti-tom, tuzağa düşmüş&#160;olduğunu hissetti. Fuchs çok güçlü ve çevik göründüğüne göre,&#160;elinden kurtulmayı da umut edemezdi.</p>
<p>Ama Fuchs, parmağını ağzına götürerek küçük kaçağın hizasına doğru diz çöktü. Polis memuru, çocuğa şefkatle bakarak mırıldandı.</p>
<p>&quot;Gürültü etme. Hemen yanına birkaç parça eşya alıp bahçe kapısından dışarı fırla...&quot;</p>
<p>&quot;Teşekkür ederim Bay Fuchs,&quot; dedi Ti-tom gözleri yaşlarla dolu.</p>
<p>&quot;Nereye gideceğini biliyor musun?&quot;</p>
<p>&quot;Evet efendim,&quot; diye karşılık verdi çocuk.</p>
<p>&quot;O halde oyalanma, git haydi, burası artık senin için güvenli değil.&quot;</p>
<p>Ti-tom birkaç sıcak giysi ile biraz erzak topladı ve hepsini bez bir çantanın içine doldurdu. Kapıdan çıkmadan önce kurtarıcısına doğru döndü.</p>
<p>&quot;Sana söz veriyorum, ona zarar vermeyecek,&quot; dedi Fuchs.</p>
<p>O zaman Thomas da bir gölge gibi fırtınalı gecenin içine süzüldü.</p>
<p>m</p>
<p>MAJESTATIS</p>
<p>Birkaç gün sonra kasaba sakinliğine kavuşmuştu. Fırtına yerini beklenmedik bir yumuşaklığa ve merhametli bir gökyüzüne&#160;bırakmıştı.</p>
<p>Marika zamanının çoğunu odasında hapis geçiriyordu. Ama içinde hiç korku yoktu. Thomas'la birlikte geçirdiği birkaç&#160;dakika ona bir çeşit manevi güç vermişti. Onun öpücüğünün&#160;hatırası kızı değiştirmişti. O artık küçük bir kız çocuğu değildi.&#160;Bir genç kadın olmuştu ve bu da babasına karşı asla elinden&#160;alamayacağı bir zaferdi.</p>
<p>Marika, Ti-tom'dan bir daha hiç haber alamamıştı ama nedenini bilmese de hiç endişeli değildi. Yalnızca onu özlüyordu, o kadar.</p>
<p>Öte yandan Böser ise birkaç gün daha çocuğun izini sürmeyi bırakmamış ama onu hiçbir yerde bulamamıştı: Thomas, Braunau'nun her bir köşesini avucunun içi gibi biliyordu, hem&#160;de herkesten daha iyi.</p>
<p>Herkesin gözünden uzaklaşmıştı ve tuhaf bir biçimde havadaki gerginlik de dinmiş gibiydi.</p>
<p>Aslında Braunau, istediği zaman pekâlâ da güzel bir yer olabiliyor, diye düşündü genç kız pencereden dışarı bakarken.</p>
<p>Sakinleri sevecen ve cömert olabiliyorlardı. Belki de her şey yeniden yoluna girebilirdi.</p>
<p>Gerçekten de beklenmedik biçimde her şey düzeliyor gibi görünüyordu. Hatta yeni bir dönem başlıyordu sanki. Ancak&#160;kor aslında küllerin altında kuluçkaya yatmış bekliyordu. İşin&#160;aslı, oyun başka bir yerde oynanıyordu.</p>
<p>Adam koyu renkli, ahşap, geniş bir çalışma masasının başında oturuyordu. Arkasında devasa ve tehditkâr bir kartal heykeli&#160;duruyordu. Adam telefonla konuşurken bir anda sinirlendi ve&#160;ahizeyi sertçe kapadı.</p>
<p>Ayağa kalkıp odanın arka duvarım süsleyen, mermer ve altın işlemelerle çevrili büyük aynaya doğru yöneldi. Kendi yansımasına hoşnutlukla bakıp yakasım düzeltti ve soma pencereye&#160;yürüdü. Süt rengi gökyüzü göz kamaştırıyordu.</p>
<p>Telefon yeniden çaldı ve çekingen bir kadın sesi duyurdu. &quot;Sayın Şansölye, sizi bekliyorlar.&quot;</p>
<p>Adam telefonu sertçe kapadı ve yeniden aynanın karşısına gidip gri takım elbisesinin hâlâ düzgün görünüp görünmediğine,&#160;büyük Cermen imparatorlarının varisine yaraşıp yaraşmadığına&#160;baktı.</p>
<p>Sonra da çalışma odasının yüksek kapısını açıp sütunlarla çevrili çok geniş bir koridora çıktı.</p>
<p>Koridorun sonuna gelince Şansölye, beyaz mermerden, heybetli merdivenlerden aşağı indi.</p>
<p>Aşağıda iki adam onu bekliyordu. îlkinin yüzünde, kalın kaşlarının daha da vurguladığı asık bir ifade vardı. Toparlak</p>
<p>ve neşeli olan İkincisiyse kollarını açarak onu karşıladı ve içtenlikle kutladı.</p>
<p>Birincisi, bunu uygunsuz bir coşku olarak görüp kısa kesti ve &quot;Haydi, sıra sizde, artık gitmemiz gerek,&quot; dedi.</p>
<p>Sonra da taştan, geniş bir balkona açılan iki kapıyı sonuna kadar açtı ve bembeyaz günışığı her üçünün de yüzlerini aydınlattı.</p>
<p>Kepenklerin arkasından derin bir kargaşa sesinin yükseldiği duyuldu. Binanın balkonunun önünde müthiş bir kalabalık birikmişti. Meydan insanlardan dolayı kapkara görünüyordu&#160;ve on binlerce baş onlara doğru çevrilmişti.</p>
<p>Hoparlörlerden buyurgan bir ses çınladı: &quot;Hitlers Rede<a id="footnote2"></a><sup><a href="#bookmark1">2</a></sup><sup></sup>!&quot; ve aşağıdaki gürültü yerini tam bir sessizliğe bıraktı.</p>
<p>Arkasından Şansölye balkona doğru ilerledi ve halkın coşkusu iki kat artıp gökyüzünü bile titretti. Hitler, bir araya&#160;toplanmış bu kitlenin heyecanı karşısında hareketsiz durarak&#160;bir süre boyunca vücudunun üst kısmı hafifçe öne doğru eğik&#160;vaziyette meydanı seyretti.</p>
<p>Şansölye heyecan dolu bir söyleve başladığındaysa sözlerinin gitgide yükselen akıntısına kapılmış yüz binlerce göz onun siluetine dikilmişti.</p>
<p>Bu insan selinin itiş kakışı içinde sallanıp duran, benzi solgun bir adam konuşmacıya herkesten farklı gözlerle bakıyordu.</p>
<p>Yüzü ter içinde kalmış Elias'tı bu. Birkaç gün önce kitap salonunun gizliliği içinde planını uygulamaya koymaya karar&#160;vermişti.</p>
<p>Sağ eli ceketinin cebinde gizlenmiş duruyor, Braunau'dayken sabırla uğraşarak yeniden çalışır hale getirmiş olduğu, babasının&#160;9 milimetrelik Luger tabancasını sıkıca tutuyordu.</p>
<p>Şansölye Hitler söylevinin temposunu hızlandırdı. Orada, hemen yakınında, elinin uzanabileceği mesafedeydi.</p>
<p>Yaşlı adamın yüz hatları donmuştu. Hitler'in halk üzerindeki etki gücü o kadar yüksekti ki kimse ona dikkat etmiyordu. Kolunu yeni Şansölye'ye doğru havaya kaldırdı.</p>
<p>Tam o sırada koluna bir el dokundu. &quot;Şimdi sırası değil yoldaş... Bak, çevren nöbetçilerle dolu...&quot; dendiğini duydu. Yaşlı&#160;adam şaşkınlıkla konuşana doğru döndü.</p>
<p>Adam başıyla ona hemen yanı başlarında durup pek çok noktada kalabalığa tepeden bakan SA askerlerini gösterdi. Durdurulmuş olması onun için bir şans olmuştu; büyük olasılıkla&#160;daha ateş edemeden olduğu yerde vurulacaktı.</p>
<p>&quot;İnan bana, bu işi burada yapmak intihar olur. Haydi, gidelim,&quot; diye üsteledi yabana.</p>
<p>Eğer dengesi bu derecede sarsılmış olmasaydı Elias belki de kitabın paltosunun altından kayıp büyük meydanın zeminine&#160;düşmüş olduğunu hissedebilirdi... Sıkışık kalabalığın içinde&#160;uzaklaşırlarken birden ortaya çıkıvermiş olan bu suç ortağının&#160;kim olabileceğini merak ediyordu.</p>
<p>&quot;Benim adım Gomel, avukatım,&quot; dedi genç adam. &quot;Sizin görüşlerinizi paylaşıyorum. Bu davada sayımız hiç de az değil.&#160;Ama şimdilik en iyisi sizi arkadaşlarımla tanıştırmam olacak,&quot;&#160;diye açıkladı.</p>
<p>Gomel kendinden emin, genç bir soyluya benziyordu. Uzun boylu ve inceydi, kruvaze, şık bir gri flanel takım giymişti. Otuz&#160;yaşında yok gibiydi. Koyu kahverengi gözleri, kartalınkini andıran burnu ve jöleli, kuzguni siyah saçlarıyla son derecede&#160;insani ve çarpıcı bir görünüşü vardı... Nedenini bilemese de&#160;yaşlı adam emin ellerde olduğunu hissediyordu.</p>
<p>&quot;Benim adım Elias,&quot; diye karşılık verdi gezgin gönülsüzce.</p>
<p>İşte o zaman yaşlı adam kalabalığın içinde bir yerlerde kitabı kaybetmiş olduğunun farkına vardı.</p>
<p>&quot;Durun!&quot; diye haykırdı Elias, &quot;geri dönmem gerekiyor. Çok önemli bir şey kaybettim!&quot;</p>
<p>Gomel onu vazgeçirmeye çalıştıysa da yaşlı adam telaş içinde hızla arkasına döndü.</p>
<p>Az önceki yerine geri döndüğünde Elias kutsal cildin orada, birkaç metre ilerisinde, kalabalığın ortasında durduğunu gördü.</p>
<p>Sonra dehşet dolu bir şeye tanık oldu. Yabancı bir el kitaba doğru uzanıyordu. Üstelik sıradan bir el de değildi bu. Nazi&#160;hücum kıtasının rütbeli subaylarından birine aitti. İnce uzun&#160;ve savaşçı görünümlü asker kitabın kapağını ilgiyle inceliyordu.</p>
<p>Adam kitabı açmaya kalkışınca Elias bayılacağını sandı. Ama bu yabancı ellerde kitabın harfleri normal bir görünüm almıştı,&#160;eser yanmıyordu şimdi. Elias içten içe hep bunun böyle olmasını&#160;ummuştu ama şimdi bu kanıtlanmış da oluyordu. Tanrı'run sicili,&#160;mucizesini yalnızca onun seçmiş olduğu kişilere gösteriyordu...&#160;Başka kimseye değil.</p>
<p>Yine de durum ciddiydi: Bu kitap yalnız kutsal olmakla kalmıyordu aynı zamanda da onun geri dönüşünün tek yoluydu.&#160;Onu Nazilerin ellerinde bırakması söz konusu bile olamazdı!</p>
<p>Subay içi İbranice yazılmış bu kitabın buraya nasıl gelmiş olabileceğini anlamaya çalışıyordu. O sırada Elias'm donmuş&#160;bakışlarıyla göz göze geldi. Bu adamı tutuklaması gerektiğini&#160;şimşek gibi anlayarak durmasını emretti.</p>
<p>Ancak aynı anda SA subayı şiddetli bir darbeyle yana doğru yıkıldı. Küçük bir çocuk koşarken ona çarpmış ve bütün gücüyle adamı devirmişti. Sarsıntı sırasında kitap subayın elinden&#160;kurtulmuştu. Küçük saldırgan göz açıp kapayıncaya kadar onu&#160;ele geçirdi ve bütün süratiyle kalabalık meydanın içinde dalıp&#160;ara sokaklardan birine saptı.</p>
<p>Elias gözlerine inanamamıştı. Son anda hırsızı tanıyabilmişti. Evet ya, 1930'lu yılların Berlin'inde sokaklarda koşturmakta olan&#160;bu çocuğu gayet iyi tanıyordu. Hiç kuşkusu voktu ki Ti-tom'dubu!</p>
<p>SA subayı feryadı kopardı. Kalabalık telaşa kapılmıştı. Elias Nazi subayının gözlerini üzerine dikmiş olduğunu hissetti.</p>
<p>Gomel onu kolundan yakaladı ve ikisi birlikte, eski Berlin'in taş döşeli sokaklarına saptılar. Konuşacak zaman değildi. Uyarı&#160;ateşi gibi çınlayan çizme seslerini duydukça öyle hızlı koşuyorlardı ki yaşlı adam yüreğinin patlamak üzere olduğunu hissetti.</p>
<p>Bu dizginsiz koşuya karşın Elias içini kemiren kaygıyı bas-hramıyordu: Kitap olmadan geri dönebilmeyi nasıl becerebilecekti? Genç avukatın peşinde ilerledikçe kitaptan ve onu geri alabilmenin her türlü olasılığından da giderek uzaklaşıyordu.</p>
<p>Ama Gomel, ona daha fazla düşünecek zaman bırakmadı, Berlin'i kusursuzca tanıyor gibiydi. Her ne olursa olsun, kaçmak&#160;zorundaydı. Çıkmaz gibi görünen sokaklardan geçtiler, yoldan&#160;geçenlerin onlara endişeli gözlerle baktıkları özel sokakları aşülar.&#160;En sonunda, uzun dolambaçların ardından avukat düşmanlannı&#160;ekmiş olduklarından emin oldu.</p>
<p>Bir binadan içeri girip holü aştılar ve çok az eşyası olan, eski püskü bir apartman dairesine girdiler. İçeride hepsi genç&#160;ve heyecanlı görünen dört kişi oturuyordu.</p>
<p>&quot;Bunlar arkadaşlarımız. Hepsine kefilim,&quot; diye açıkladı Gomel, Elias'a.</p>
<p>Sonra da dava arkadaşlarına dönerek devam etti.</p>
<p>&quot;Yoldaşlarım, sizi tanıştırayım, bu Elias... Soyadınız neydi sahi?&quot;</p>
<p>&quot;Elias Ein.&quot;</p>
<p>&quot;Şu kadarım söyleyeyim ki Elias biraz önce meydanda Hitler'i öldürmeye kalkışıyordu! Ben olmasaydım şimdi SA'nm eline&#160;düşmüştü ve Hitler de hâlâ yaşıyor olacaktı. Bana sorarsanız&#160;onun yamnda açık açık konuşmamızın bir sakıncası olmayacak...&quot;</p>
<p>&quot;Kimsiniz siz?&quot; diye sordu grubun en genci.</p>
<p>Elias, yaşının kendisine vermekte olduğu hafif öncelikten yararlanarak soruyu tersine çevirdi.</p>
<p>&quot;Ya siz kimsiniz?&quot;</p>
<p>Doğal olarak grubun önderiymiş gibi davranan Gomel, arkadaşlarını sırayla tanıttı.</p>
<p>&quot;Bizler komünist savaşçılarız, hepimiz Kızıl Cephe'ye üyeyiz. Tıpkı sizin gibi biz de Hitler'i, Göring'i ve bütün çetesini öldürmeye ant içtik. Partinin içinde bu gönüllüler hücresini oluşturduk. Buradaki herkes yalnızca kendi iradesiyle bulunuyor,&#160;ne Stalin ne de Moskova'daki ya da başka herhangi bir yerdeki&#160;kimse görevlendirmiş olduğu için değil...&quot;</p>
<p>&quot;Kepler, içimizden en genç olanımız,&quot; dedi on yedi yaşlarında görünen, dalgalı saçlı ve kırılgan tavırlı bir çocuğu işaret ederek.</p>
<p>&quot;Bu da Tilmann, bizim devimiz,&quot; diye devam etti, bir doksan beş boyundaki, çocuksu yüzlü bir doğal afetin omzuna elini koyarak.</p>
<p>&quot;Şuradaki Erik, diğer adıyla 'Süpürge',&quot; dedi genç avukat, açıkgöz ve bilmiş suratlı bir çocuğu göstererek. &quot;Bu çocuk Berlin'de&#160;size ne ararsanız bulabilir, silah, gıda, araç gereç, ne gerekirse!&#160;Berlin'i avucunun içi gibi bilir, hepimizden daha iyi.&quot;</p>
<p>&quot;Son olarak da feminist yoldaşımız Hilghe, çarpışmada iki erkeğe bedeldir/' dedi incecik yüz hatlarına sahip, saçlarıysa&#160;erkek çocuğu gibi kesilmiş genç kadına doğru dönerek.</p>
<p>Elias, becerikliliğinin ötesinde, çarpıcı güzelliğinin de son derecede etkili bir koz olması gerektiğini düşündü.</p>
<p>Genç kadın gayet resmî bir tavırla sözü aldı.</p>
<p>&quot;Gomel seni bizimle tanışmaya getirdiğine göre, cesaretinle onu etkilemiş olmalısın.&quot;</p>
<p>&quot;Daha doğrusu şuursuzluğuyla,&quot; diye düzeltti Gomel gülümseyerek.</p>
<p>&quot;Görevimi yerine getirmek zorundayım!&quot; diye yanıtladı Elias dosdoğru.</p>
<p>Yaşlı adamın bu kararlılığı hepsini etkilemişti. Yalnız Til-mann ve Kepler biraz geride durur gibiydi.</p>
<p>Süpürge konuştu.</p>
<p>&quot;Çok güzel ama Hitler, İngiltere kralından bile daha sıkı korunuyor. Özel koruma ekibi her an iz üstünde. Onu hazırlıksız&#160;olarak öldürmeye olanak yok...&quot;</p>
<p>&quot;Orası kesin,&quot; diye doğruladı Hilghe. &quot;Yakın koruma ekibinin üyelerinden birini tanıyorum. Beni onlardan sanıyor. Ne kadar organize olduklarını iyi biliyorum. Dışarıda Hitler, kişisel koruma görevlilerinden hiçbir zaman iki metreden fazla&#160;uzaklaşmıyor. Ayrıca SA subaylarının da hepsi üniformalı değil,&#160;aralarında kalabalığa karışan siviller de oluyor.&quot;</p>
<p>&quot;1923'te, Münih'te bu şekilde kurtulmuştu,&quot; diye ekledi Gomel. &quot;Ama ben her ne pahasına olursa olsun onu öldürmeliyim!&#160;Bu adamın ne kadar büyük bir tehlike oluşturduğunu tahmin&#160;bile edemezsiniz! İnanın bana, eğer araya girmezsek bir savaş&#160;başlatacak, bütün Avrupa'yı yerle bir edecek ve on milyonlarca&#160;insanın ölümüne neden olacak.&quot;</p>
<p>Topluluk, bu korkunç kehanet karşısında dehşete düşmüştü</p>
<p>Bunları nereden biliyorsun?&quot; diye sordu Tilmann inanmaz</p>
<p>gibi.</p>
<p>Elias biraz duraksadıktan sonra açıkladı.</p>
<p>&quot;Size yalvarıyorum, sözüme inanmanız gerek! Von Papen ve Hindenburg, Hitler'i kontrol altında tutabileceklerini düşünüyorlar ancak çok geçmeden bu adamı kontrol altına almanın&#160;mümkün olamayacağını görecekler. Asıl Hitler, onlara sahip&#160;olacak. Polisi, orduyu, bütün Almanya'yı eline geçirecek. Her&#160;şeyi elde edecek, her şeyi! Ruhların kontrolüne kadar! İnsanlığın şimdiye dek benzerine ender rastladığı türden bir şeytan&#160;zihnine sahip o. Bu yüzden de bir yolunu bulmama yardımcı&#160;olmak zorundasınız...&quot;</p>
<p>&quot;Ama parlamentoda çoğunluğa sahip değil,&quot; diye karşı çıktı Kepler, duraksayarak.</p>
<p>&quot;İnanın bana, entrikayla halledecek. Sonra da komünist bir devlet darbesi korkusunu kullanarak mutlak iktidarı eline&#160;geçirecek.&quot;</p>
<p>&quot;O iş oldu,&quot; diye mırıldandı Gomel. &quot;Genelge imzalandı bile... Artık tam iktidara sahip.&quot;</p>
<p>Dava arkadaşlarının yüzleri dondu: Gomel Hilghe ve Süpürge içten içe Elias'ın söylediklerinin gerçek olduğunu biliyordu. Kızıl&#160;Cephe'nin durumu içler acısıydı. Hitler bütün siyasi partileri&#160;kapatacak, sendikaları dağıtacak, komünistlerden başlayarak&#160;tüm muhalifleri ortadan kaldıracaktı ve aslında her şey çoktan&#160;başlamıştı bile.</p>
<p>Seçimler sırasındaki hafif çarpışmalar ve sokaklardaki dayak sorunun asıl yüzünü bir süre boyunca onlardan gizlemişti: Ölümüne bir mücadeleydi bu. Nazilerse bu mücadeleyi kazanmak&#160;üzereydi. Onlar da yakında ya kaçmak ya da ölmek zorunda&#160;kalacaklardı.</p>
<p>Buna karşılık Tilmann ve Kepler, hâlâ ikna olmamış gibiydi ama ikisi de söz almadı.</p>
<p>&quot;Evet, artık çok geç,&quot; diye konuştu Erik. &quot;Hindenburg boyun eğdi, Göring İçişleri Bakanı oldu, SA'ya ve kendi birliklerine&#160;ek olarak artık devletin polisini de onlar yönetiyor. Sayıları iki&#160;milyona yaklaştı.&quot;</p>
<p>&quot;Evet ya, işte bu yüzden de tek seçeneğimiz yılanın başını ezmek! Tek şansımız bu,&quot; diye atıldı Gomel.</p>
<p>&quot;Yoldaşlar, açm gözünüzü,&quot; diye itiraz etti sonunda Tilmann. &quot;Parti ve sosyal demokratlar hâlâ bu ülkedeki çoğunluk gücünü oluşturuyor! Siz ne derseniz deyin, Naziler bizim dağınıklığımızdan yararlanıyor. Solun bütün partizanlarını bir&#160;araya toplamamız gerekir.&quot;</p>
<p>&quot;Peki ya Reichstag, onu ne yapacaksın? İnsanlar yangını çıkaranın biz olduğumuzu düşünüyor! Halk bize sırtını döndü,&#160;desteğimizi yitirdik ve çok sayıda yoldaşımız da ya öldü ya da&#160;tutuklandı. Daha ne kadar süre dayanabiliriz ki?&quot; diye sordu&#160;Hilghe.</p>
<p>Herkes susuyordu ama hepsi genç kadınla aynı duygulan paylaşıyordu. Gerçi Berlin'de ve işçi çoğunluğunun bulunduğu&#160;birkaç büyük kentte daha komünistler hâlâ kendilerini kandırabilirdi ama ülkenin doğusu tamamen boyun eğmişti. Naziler&#160;artık egemen durumdaydı ve gidişata tersine çeviremeyecek kadar&#160;çok da çarpışma kaybedilmişti.</p>
<p>&quot;Artık bizi bu işin içinden ancak Stalin çıkarabilir,&quot; diye sonuca vardı Tilmann.</p>
<p>&quot;Stalin hiçbir şey yapmayacak!&quot; diye karşı çıktı Elias. &quot;Çok yakında Hitler'le bir antlaşma imzalayacak... Eğer Hitler'i şimdi&#160;öldürmezsek hepimiz mahvolacağız!&quot;</p>
<p>Bir sessizlik oldu.</p>
<p>&quot;Bu adam tamamen delirmiş! Ona inanacak değilsiniz ya yoldaşlarım? Hem sen kim oluyorsun da Yoldaş Stalin'e hakaret&#160;ediyorsun?&quot; diye çıkıştı Tilmann. &quot;Sovyetler Birliği bizi asla&#160;terk etmez. Geleceği göremezsin ki, ne sen görebilirsin ne de&#160;başka kimse!&quot;</p>
<p>&quot;Evet, ben de sana katılıyorum Tilmann,&quot; diye onayladı tartışmalarda çoğunlukla taraf tutmayan Kepler çekingence.&#160;&quot;Söylediklerinin olması mümkün değil. Stalin hayatta böyle&#160;şey yapmaz...&quot;</p>
<p>Elias yanıt vermeden Tilmann'ın gözlerinin içine merhametle baktı. Diğerleri tek kelime etmediler ki bu da ne kadar sıkıntıda olduklarını gösteriyordu. Her ne kadar Moskova'nın&#160;ihanetini gerçekdışı bir senaryo olarak görüyorlarsa da, Hitler'in&#160;öldürülmesinin mutlak bir gereklilik olduğuna, hatta bunun&#160;tek seçenekleri olabileceğine de inanıyorlardı. Sabn taşmış olan&#160;dev, sonunda patladı.</p>
<p>&quot;Gomel, beni iyi dinle, aklını kaçırıyorsun! Çocukları kandırmak için masal bunlar. Siz istediğinize inanmakta özgürsünüz. Ama ben bu işte yokum!&quot;</p>
<p>Tilmann kapıyı arkasından çarparak odadan çıktı. Kepler de yüzünde üzgün bir ifadeyle onun peşinden gitti.</p>
<p>Odada ağır bir sessizlik asılı kalmıştı. Şimdi yalnız dört kişiydiler: Elias, Gomel, Hilghe ve Süpürge. Partizanlar, arkadaşlarının gidişi hakkında hiçbir yorumda bulunmadı. Çünkü&#160;bir sezgi onları burada tutuyordu: Hayır, bu Elias denen adam&#160;deli değildi.</p>
<p>&quot;Bize nereden geldiğini söylesene Elias,&quot; diye sordu Gomel.</p>
<p>&quot;Size her şeyi anlatacağım,&quot; diye yanıtladı yaşlı adam, &quot;ama bana biraz zaman vermeniz gerekecek.&quot;</p><h2>39</h2>
<p>Ti-tom da peşindekilerden kurtulmayı başarmıştı ama hâlâ tehlikedeydi.</p>
<p>Aslında Ti-tom, Braunau'da başından beridir yaşlı Ein'ın bütün keşiflerini izliyordu. Onun gizli yerini daha ilk günlerde&#160;çözmüştü: Ti-tom gözlemci bir çocuktu ve Elias da zaten çok&#160;temkinli davranmıyordu.</p>
<p>Küçük çocuğun mavi odanın kapısını aralaması fazla gecikmemişti. Kapı eşiğinin altına bir gazete sokmayı akıl etmiş, anahtarı da kilidin deliğinden dikkatlice iterek bunun üzerine&#160;düşürmüştü.</p>
<p>Thomas böylece şimdiye dek hep yaşlı adamla aynı yolu kullanmış, kendini belli etmemeye de özen göstermişti.</p>
<p>Üstelik yaşlı adamın yokluğu kitabın nasıl çalıştığını keşfedip ona alışması için de fırsat sağlamıştı.</p>
<p>Bu sayede Thomas da büyük sicilin ciltlerinden her birinin birer kapı görevi gördüğünü ve bu kapılardan her birinin de&#160;aynı yere götürebileceğini ya da götürmeyebileceğini anlamıştı.&#160;Kapılar yolcularını kitap nereye istiyorsa tam oraya götürüp bırakıyordu. Görünmeyen bir el gibi her şeye kitap karar veriyor,&#160;her şeyi o yönetiyordu.</p>
<p>*</p>
<p>Birazdan akşam olacaktı ve çocuk 1933 kışının soğuğunda yapayalnız kalmıştı.</p>
<p>Berlin dükkânlarından birinden ustalıkla deri bir kese aşırmıştı. Bunu boynuna asarak, içine onu buraya getirmiş olan cildi koymuş, Elias'ınkiniyse kolunun altına sıkıştırmıştı.</p>
<p>Her ne kadar yürüyüşünü yavaşlatıyor olsa da iki kitabın varlığı ona güven veriyordu.</p>
<p>O anda Ti-tom her şeyi bırakıp evine dönmeyi isterdi ama geriye tek başına dönmeyi aklından bile geçiremezdi: Elias'ı&#160;bulmak zorundaydı.</p>
<p>Oysa durum arük onun kontrolü altında değüdi. Şimdi artık her ikisi de burada hayati tehlike içindeydi ve 1930'lu yılların&#160;Berlin'i de geldikleri Braunau'dan bile daha ölümcül bir yerdi.&#160;Hava buz gibi ve düşmancaydı. Gece hızla iniyordu ve çocuğun&#160;Elias'ın nereye sığınmış olabileceği hakkında en ufak bir fikri&#160;bile yoktu. Geceyi geçirebileceği bir yer bulması gerekiyordu.&#160;Ama neresi?</p>
<p>Bir süre başıboş dolandıktan sonra merkezdeki küçük bir hana doğru yöneldi, günün ilk ışıklarıyla birlikte hancıyı atlatıp kaçmayı planlıyordu. Tipik Bavvera üslubunda bir yapıydı&#160;bu ama kesinlikle iyi ısıtılmıştı. Kapıyı itip de biraz sıcaklığa&#160;kavuşmasıyla birlikte bütün bedeni ürpermişti. Sigara salonuna&#160;dönüştürülmüş olan küçük holde ateş yanıyordu. Burada birkaç&#160;müşteri eskimiş deri kanepelere yerleşmiş, sigara içerek ya da&#160;gazete okuyarak zaman öldürüyorlardı. İçlerinden biri piposunun&#160;dumanını savurunca çocuğun varlığını fark etti.</p>
<p>Ti-tom hancı kadına kendini tanıttı.</p>
<p>&quot;İyi akşamlar efendim, bu gece için hiç boş odanız var mıydı acaba?&quot;</p>
<p>&quot;Bir handa tek başına gecelemek için yaşınız biraz küçük değil mi sizin?&quot; diye sordu cana yakın kadın.</p>
<p>&quot;Annem bu sabah Berlin'de öldü, ben de Salzburg'dan onun cenazesi için geliyorum,&quot; diye yanıt verdi içgüdüsel olarak.</p>
<p>&quot;Vah zavallı çocuk,&quot; diye karşılık verdi kadın duyduğu haberden altüst olmuş gibi, &quot;içeri gelin, rahatınıza bakın...&quot;</p>
<p>Ti-tom'a kayıt defterini imzalatarak küçük, madenî bir anahtar uzattı.</p>
<p>&quot;4 numara,&quot; dedi gülümseyerek. &quot;Elimdeki son boş oda bu...&quot;</p>
<p>Şimdilik günü kurtarmıştı: Saat geç olmuş, o da çok yorulmuştu, yarın Elias'ı bulmanın bir yolunu arayacak ve işleri yoluna sokmaya uğraşacaktı.</p>
<p>Gece oluyordu. Geçici olarak rahatlamış bir halde hemen gidip yattı. Tıpkı bir çocuğun uykuya dalmadan önce yorganın&#160;altında el feneriyle oyun oynaması gibi, bir süre odasının karanlığında parıldamakta olan kitabın ışıklı sayfalarım karıştırdı.</p>
<p>Zaman yolcusu Bilge Eilas<sub>/</sub> kim olduğunu, nereden geldiğini ve tarihin nasıl akacağını kendilerine anlattığında Kızıl Cephe&#160;üyesi arkadaşları kulaklarına inanamadı.</p>
<p>Ancak yaşlı adamın verdiği çok sayıdaki belirgin ayrıntı onları inandırmaya yetmişti. Yine de bu kesinlikle hayret verici&#160;bir açıklamaydı ve onların kararlı, ateist zihinleri bunu kabul&#160;etmekte güçlük çekiyordu.</p>
<p>Bir kanıt istediler, kitabı görmek istiyorlardı.</p>
<p>Elias onlara birkaç saat önce meydanda vaşananları, SA subayını ve Ti-tom'un araya girişini anlattı. Belki arkadaşları&#160;onu tanıyabilirler diye çocuğu hızlıca tarif etti. Gomel başıyla&#160;onayladı. O da bu sahneye tanık olmuştu.</p>
<p>&quot;Eğer söylediklerin doğruysa, o zaman mutlaka bu çocuğu ve bu kitabı bulmak zorundayız. Hitlercilerin eline düşerse neler&#160;olabileceğini bir düşünsenize!&quot; dedi Hilghe.</p>
<p>&quot;Eğer Hitler'in eline kadar ulaşırsa, bunu da kendi amaçları için kullanacaktır,&quot; diye mırıldandı Süpürge.</p>
<p>Odayı korkunç bir sessizlik kapladı. Elias durumun ciddiyetini bir kere daha fark etti. Derin bir üzüntüye boğulmuştu: Her şeyi mahvetmişti. Yalnızca Hitler e hiçbir şey yapamadığıyla&#160;da kalmamış, üstüne bir de Ti-tom'u da kendi çılgınlığının içine</p>
<p>sürüklemişti. Şimdi her ikisi de tarihin bu ölümcül sayfasında sonsuza dek köşeye sıkışmış, ölüm tehlikesiyle karşı karşıya&#160;bulunuyordu.</p>
<p>Daha da kötüsü, onun yüzünden Tanrı'nın kitabı şeytanın ellerine düşebilirdi! Kim bilir bu nasıl yıkıcı sonuçlar doğuracaktı?</p>
<p>Şehrin üzerine gecenin soğuğu inerken düşünceleri Ti-tom üzerine yoğunlaştı. Şimdi artık her şey bu çocuğun cılız omuzlarına yüklenmiş durumdaydı. SA'nın elinden kurtulmayı başarabilmiş miydi acaba? Hem kendi, hem de kitap için güvenli&#160;bir sığmak bulabilmiş miydi?</p>
<p>Bilge Elias'm ayaklarının altında koca bir cehennem ağzını açmıştı.</p>
<p>Gün henüz tam olarak ağarmamıştı ve Ti-tom, kaldığı hanın oluğuna asılmış, mümkün olduğunca ses çıkarmadan yere inmeye çabalıyordu.</p>
<p>Küçük bir çıkmaz sokağın kaldırımına adımını attı ve yakasını kaldırarak hızlı adımlarla uzaklaştı.</p>
<p>Bu serin Berlin sabahında bir çözüm yolu arayarak sokaklarda dolaşıyor, böğründeki kitapların temasıyla ısınıyordu.</p>
<p>&quot;İşte orada!&quot; diye haykırdı bir ses sokağın karşı tarafından. Hancı kadının, onu görüp de polise seslenmekte olan kocasıydı bu.</p>
<p>Ti-tom koşmaya başladı ama koyu renk üniformalı bir adam peşine düşmüştü bile. Gürültüleri duyan küçük bir grup kahverengi gömlekli de çocuğun arkasından koşmaya başlamıştı.&#160;Fazla uzak olmayan bir yerde, bir önceki gün meydanda olan&#160;ve onun izini henüz bırakmamış subay da durumdan haberdar&#160;olmuştu.</p>
<p>Çocuk yoldan geçenlerin ve sabah çöplerinin arasından bir tavşan gibi kaçıyor, önüne gelen her şeyi deviriyordu. Çılgınca&#160;koşuyordu. SA askerlerinin peşinde olduklarım ve onu arayan&#160;adamın da çoktan başlarına geçmiş bulunduğunu çok geçmeden fark etti.</p>
<p>&quot;Boşuna koşturuyorsun seni küçük sıçan,&quot; diye bağırdı subay arkasından. Sonra da kendi adamlarına seslendi. &quot;Ayrılın, onu yakalayacağız!&quot;</p>
<p>Naziler, yakınlardaki sokaklara süratle ağlarını ördüler. Ti-tom, dar bir yola saptı. Ara sokağın öbür ucunda Rus kıyafetleri giymiş bir grup adam gördü. Burada Süpürge ve Hilghe, yanlarında çok sayıda başka partizanla birlikte Keplerle tartışıyordu.</p>
<p>Süpürge haykırdı. &quot;İşte o! Eminim ki kitaplı çocuk bu! Ona yardım etmemiz gerek!&quot; Sonra da Kepler'e seslendi. &quot;Koş, Gomel&#160;ve Ein'a haber ver hemen! Onlara çocuğu bulduğumuzu söyle!&quot;</p>
<p>Kepler fena halde heyecanlanmıştı, demek yaşlı adam doğru söylüyordu. Berlin sokaklarında çılgın gibi koşarak binaya girdi&#160;ve haykırdı.</p>
<p>&quot;Gelin çabuk, çocuğu bulduk, SA peşine düşmüş. Beni takip edin!&quot;</p>
<p>Bu arada Ti-tom da peşindekilerden kurtulmaya uğraşıyordu. Rastgele ara sokaklardan birine girerek bir caddeye çıktı. Naziler&#160;onun çevresinden dolaşmış ve çocuğu çembere almıştı.</p>
<p>Bir süre sonra Elias, yanında Gomel ve Kepler'le birlikte oraya ulaştı. Hilghe onları cephe üyesi olan diğer yoldaşlarının&#160;yanına götürdü.</p>
<p>Birkaç metre mesafede Ti-tom, kurtulmuş olduğunu sanıyordu. Ancak o sokağın ortasına doğru ilerlerken SA askerleri de arkasında beliriverdi. Duvarların arasında bir ateş sesi yankılandı. Çocuk olduğu yerde durup kendini yana doğru attı ve&#160;oluklu sacdan küçük bir çatı altına sığındı.</p>
<p>Kızıl Cephe partizanları ile SA askerleri arasında tüfekler ateşlendi. Her iki tarafın savaşçıları da barikatlara gizlenirken&#160;silah atışları bir mermi tufanına dönüştü.</p>
<p>Birkaç kurşun sacı deldi. Elias gözlerinin kenarında yaşlarla Ti-tom'un adını haykırdı.</p>
<p>Birdenbire küçük çocuk, kendisini Kızıl Cephe'nin barikatından gizlemekte olan sac çepere büyük bir tekme indirerek ortaya çıkıverdi. Elias yaklaşık on beş metre ileriden onu gördü.&#160;Ancak tüfek atışları yüzünden Ti-tom, yaşlı arkadaşının yanına&#160;koşmaya cesaret edemezdi.</p>
<p>Elias haykırdı. &quot;Ti-tom, kurtar canını!&quot;</p>
<p>Kurşunların gürültüsü ortalığı cehenneme çevirmişti. Çocuk doğruldu ve Elias'a &quot;Kitap bende, endişelenmeyin,&quot; dercesine&#160;cildi gösterdi.</p>
<p>Bir kurşun omzunu sıyırarak onu teğet geçti. Bir diğer kurşunsa Gomel ile yaşlı adamın gözlerinin önünde komünist&#160;partizanlardan birini yere sermişti.</p>
<p>Elias yine bağırdı. &quot;Git buradan! Kitabı kullan!&quot;</p>
<p>Ti-tom, &quot;Peki ya siz? Siz ne yapacaksınız?&quot; demek isteyen bir ifadeyle ona baktı.</p>
<p>SA ilerledi. Ti-tom'un sığınağı tüfek atışlarının şiddeti altında çökmüştü. Bir kurşun sacın üzerinde kocaman, çapraz bir delik açtı. Gomel buz kesti. Çocuk bundan kurtulmuş olamazdı.&#160;Ancak birden, Elias'm partizanlarının tarafından, küçük sığınaktan gelen ve sokak boyunca yükselen kocaman, altın rengi&#160;bir ışık görüldü.</p>
<p>Ti-tom gözden kaybolmuştu. Geri dönmüştü.</p>
<p>&quot;Kitap burada!&quot; diye haykırdı tahta sandıkların üzerine çıktığı yerden olaya kuşbakışı bakmakta olan Süpürge.</p>
<p>&quot;Onu geri almamız şart/' diye yalvardı Elias.</p>
<p>“Sayımız çok az,&quot; diye karşılık verdi, tabancasını düşmana doğrultmuş olan Hilghe. &quot;Eğer oyalanacak olursak hepimizi&#160;yete sererler!&quot;</p>
<p>&quot;Ben gidiyorum!&quot; dedi Elias, &quot;kendi hatamı düzeltmem gerek!&quot;</p>
<p>Elias tam atılmaya hazırlanıyordu ki, arkalarında bir anda kocaman bir gölge belirdi. Tilmann'ın gölgesiydi bu. Onlara&#160;yardım etmek için geri gelmişti.</p>
<p>Dev adam, sanki ona inanmadığı için özür dilercesine bir an için gözünü dikip Elias'a baktı. Sonra da tek kelime etmeden&#160;ağır bir tahta parçasını kaldırıp bunu siper olarak kullanarak&#160;kararlı adımlarla düşmanın üzerine yürüdü. Nazi tüfekleri ona&#160;doğru boşalmaya başladı.</p>
<p>Birkaç kere isabet aldığı halde üzerlerine doğru yürümeye devam ettikçe, SA saflarına şaşkınlık salıyordu. Elias bir an onun&#160;bulunduğu yöne doğru baktı. Tillman yenilmez bir kahraman&#160;değildi, yalnızca davasına gönül vermiş ve bu uğurda canını&#160;feda etmeye hazır olan genç bir adamdı.</p>
<p>Bunun üzerine Elias, bir uyurgezer gibi kitaba doğru ilerledi. Tilmann olmasa çok kolay bir hedef olabilirdi. Gomel yaşlı adamı yanma çağırmaya çalıştıysa da boşunaydı ve sonunda&#160;bütün tehlikeye karşın kendi de onun peşinden gitti.</p>
<p>Çatışma son haddine ulaşmıştı. SA askerlerine birkaç metre kalacak kadar yaklaşmış olan Tilmann, tahtadan kalın kalkanını&#160;başının üzerine kaldırdı ve bütün gücüyle kahverengi gömlekli&#160;ateşçilerin üzerine fırlattı. Sonra da yere yığıldı ve kalın silueti&#160;bir toz bulutu içinde gözden kayboldu.</p>
<p>Onun cesareti karşısında altüst olmuş olan arkadaşları onun yaptığını tekrar etmeye karar verirken, Gomel ve Elias ise çoktan&#160;paramparça olmuş kulübeye varmışlardı bile. Avukat hayretle&#160;sordu.</p>
<p>&quot;Kitap bu mu?&quot;</p>
<p>&quot;Evet, bu... Ti-tom olmasaydı onu bir daha hiç bulamayabilirdik,&quot; diye yanıtladı Elias.</p>
<p>Sonra da birkaç dua mırıldanarak kitabı açtı.</p>
<p>&quot;Ne yapıyorsunuz?&quot; diye bağırdı Gomel silah seslerinin uğultusu arasında.</p>
<p>&quot;Görevimi tamamlıyorum!&quot;</p>
<p>Elias parmaklarım alevler içindeki metnin üzerine koymuştu ki Gomel birdenbire ona tutundu.</p>
<p>&quot;Ben de sizinle geliyorum!&quot; diye haykırdı.</p>
<p>Yine bir ışık halesi iki adamı sardı ve SA ile partizanlar ölümüne bir çatışma içinde son bir defa karşı karşıya gelirlerken&#160;bütün sokağı aydınlattı.</p>
<p>Elias'm hemen yakınında olan Gomel ilk kendine gelen oldu. Gelmiş oldukları yer ya da dönem konusunda hiçbir fikri yoktu.&#160;Hava soğuktu, anlaşılan yine kış mevsimindeydiler ve geceydi.&#160;Bulundukları bu şehri tanımıyordu, dışarıda atlı arabaların dolaşıyor olması 1920'li yılları çağrıştırıyordu.</p>
<p>Avukat, Elias'ı usulca sarsarak uykusundan uyandırdı. Yaşlı adam gözlerini açınca Gomel'in zayıf yüzünü gördü.</p>
<p>&quot;Buraya gelmemeniz gerekiyordu,&quot; diye itiraz etti Elias.</p>
<p>&quot;Haydi ama sizin için yararlı olabilirim. Yapmamız gereken işi yapabilmek için iki kişi fazla sayılmaz...&quot;</p>
<p>Aslında Gomel'in varlığı, Elias'ın da içini rahatlatıyordu. Kendisinde eksik olan güç ve enerji onda mevcuttu. Hem ayrıca&#160;planının ağır sırrını artık tek başına taşımıyor olmak da onu&#160;rahatlatmıştı.</p>
<p>Gomel'in dikkatini birden yerde sürünmekte olan küçük, kırmızı bir broşür çekti. Sanki atılmak istenmiş gibi buruşturul-muştu ama avukat onu eline alıp da açınca şu sözcükleri okuyabildi: &quot;Was uns not tut!&quot; yani &quot;Bize gereken şey&quot; &quot;Dr. Johannes&#160;Dingfelder - Anton Drexler'in konuşması. 24 Şubat günü saat&#160;19.00'da Hofbrâuhaus Eğlence Salonu'nda buluşalım.&quot; Broşürün&#160;altındaysa &quot;DAP&quot; imzası vardı.</p>
<p>Elias ve Gomel birbirlerine baktılar. Kitap bir kere daha onları doğru yere yönlendirmişti. DAP Nazi partisinin ataşıydı.&#160;Dolayısıyla bu toplantıya Hitler'in de katılacak olması çok muhtemeldi.</p>
<p>24 Şubat 1920 akşamı saat yediye doğru Münih'te bulunuyorlardı.</p>
<p>&quot;Gecikmeyelim,&quot; dedi Gomel ceketinin iç cebindeki tabancasını yoklayarak.</p>
<p>Elias midesinde bir düğümlenme hissetti. Bir kere daha Hitler'le karşılaşacaklar mıydı, bu sefer ona yaklaşabilecek, onu&#160;yüz yüze görebilecekler miydi? Her ne kadar Münih'te, dönemin&#160;milliyetçi çevrelerinde şöhreti büyümeye başlamış olsa bile, şimdilik 1933 Şubat'mm dokunulmaz Führer'i olmaktan çok uzaktı.</p>
<p>Hofbrâuhaus'u bulmak zor olmadı; herkesin bildiği bir yerdi. Elias ve Gomel vardıklarında şimdiden en az iki bin kişi bir&#160;araya toplanmış, ölçüsüz büyüklükteki salonu ancak yan yanya&#160;doldurabilmişlerdi.</p>
<p>Partizanların arasından kendilerine yol açarak kürsünün yanına kadar ulaştılar. Konuşmayı yapan Hitler değil Dr. Dingfelder'di.&#160;Oldukça klasik bir milliyetçi söylev veriyordu ve halk da onu&#160;sakince dinliyordu.</p>
<p>Kalabalığın içine çok sayıda komünist de sızmış gibiydi. Gomel, Elias'm dikkatini buna çekti. Ancak halk gözlerini Dingfelder'in&#160;üzerine dikmişken Elias yoğun bir manyetik alan tarafından&#160;çekilmekte olan bir mıknatıs gibi başını çevirdi. Birkaç santimlik&#160;mesafede, karanlığın içinde, kaskatı duran ürkek bir adamın&#160;siluetini gördü. Adolf Hitler buradaydı.</p>
<p>Elias donakaldı. Yetişkin Hitler'e ilk defa yakından bakıyordu. Onda sahici bir tutku hissetti. Rahatsız edici derecede aşırı bir çeşit samimiyet. Hitler'in şu anda ileride nasıl bir adama</p>
<p>dönüşeceğinin hiç mi hiç farkında olmadığını hissedebiliyordu. Kendini tamamen Almanya'ya adamış fanatik bir adamdı ama&#160;her türlü indirgemeci düşüncenin ötesinde Elias, onun bu halini&#160;görünce Hitler'in aslında iyilik adına çabalamakta olduğuna&#160;inandığını anlamıştı.</p>
<p>Yetişkin Hitler'de bunu algılıyordu. O da bir insandı ama bakış alanından tamamen uzaklaşmıştı. Seyrüsefer gereçlerinin&#160;azizliğine uğramış bir kaptan gibi benzeri görülmemiş bir insani&#160;kıyamete yol açacaktı.</p>
<p>Çok az insan kötülüğü, kötülük yaptığını düşünerek yapar, diye geçirdi içinden Elias.</p>
<p>Eğer şu anda Gomel, Hitler'i görmüş olsaydı belki de ateş edecekti. Oysa Elias'ın boğazı hâlâ düğüm düğümdü. Gözlerini geleceğin Führer'inin profilinden ayıramıyordu. Hitler,&#160;Dingfelder'in konuşmasına tamamen dalıp gitmiş, Almanya'nın&#160;eski büyüklüğüne yakında yeniden kavuşacağı fikrine iyice kendini kaptırmış bir halde dinliyordu.</p>
<p>Sonra kalabalık alkışlamaya ve konuşmacıya tezahürat etmeye başladı. Arkasından Elias, Hitler'in ilerlediğini ve telaşsızca kürsüye çıktığım gördü.</p>
<p>Hitler'in görünmesiyle birlikte kalabalığın coşkusu daha da artmıştı. O ise tek sözcük söylemeden soğuk ve sabırlı gözlerle&#160;topluluğu süzüyordu. Kollarını kavuşturdu, notlarına bakar gibi&#160;yaptı ve buzdan bakışlarını bir kere daha kalabalığın gözlerinin&#160;içine dikti.</p>
<p>Herkes susmuştu ama Hitler hâlâ konuşmuyor, bu da zihinlerde belli bir endişeye yol açıyordu. Sonunda bu uzun sessizliğin ardından, zamanın geldiğine hükmederek ağırbaşlı bir tondan&#160;konuşmaya başladı.</p>
<p>Almanya'dan söz etti, 1914 savaşından, çalman zaferlerinden. Ortam hemen ısınmaya başlamıştı. Cümleleri giderek daha saldırgan bir ton kazamyordu. Doktorun sakin konuşmasıyla bir&#160;tezat oluşturuyordu. Kabarmakta olan bir deniz gibi sözcükleri&#160;gitgide baş döndürücü hale geliyordu. Halkın dilinden, kolay&#160;anlaşılır bir Almancayla konuşuyordu. Kullandığı deyişler, bıçak&#160;darbeleri kadar keskindi. Versay Antlaşması'nı, müttefiklerin&#160;dayattıkları, Alman halkını küçük düşüren bu diktayı acımasızca yerden yere vuruyordu. Buna imza atanlar vatan haini&#160;ödleklerdi. Yahudilere, vurgunculara saldırıyor, sözleri havada,&#160;bir kölenin sırtına inen kırbaç gibi şaklıyordu.</p>
<p>&quot;Asın hepsini!&quot; diye haykırdı kalabalık.</p>
<p>Kıyamet gibi bir alkışın arasında Hitler yirmi beş maddelik programını saydı: birleşik, büyük bir Almanya'nın yeniden kurulması, Versay Antlaşması'nm feshi, Yahudilerin Alman vatandaşlığından çıkarılması, yabancıların sırnr dışı edilmesi, bütün&#160;&quot;savaş kazançları&quot;na el konması, şirket çalışanlannın şirketin&#160;kârına ortak edilmesi, büyük bir Alman ulusal ordusunun kurulması, yabancı ya da Yahudilerin ellerinde bulunan basının&#160;arileştirilmesi...</p>
<p>Halk coşmuştu! Hitler konuşmasını bağladı. &quot;Tek bir ilkemiz var: çarpışma. Hiçbir şey bizi hedefimize ulaşmaktan alıkoyamayacak!&quot;</p>
<p>Hitler konuşmasını tamamladığında salon tezahürattan yıkıldı.</p>
<p>Gomei kalabalığın içinde Elias'm yanma gelmişti; hemen yaşlı adamı kolundan yakaladı.</p>
<p>&quot;Şuradan arkaya dolaşalım/' diye fısıldadı Avukat, Elias'm kulağına, bir çıkışı işaret ederek.</p>
<p>Dışarıda alan ıssızdı. İki adam yürek çarpıntısı içinde sessizce burada bekledi ama hiçbir şey olmadı.</p>
<p>Sonra birkaç öbek partizan hem biradan hem de konuşmalardan sarhoş olmuş bir halde binadan dışarı fırladı. Aralarında konuşmaya dalmış olarak Elias ve Gomel'in önlerinden onları&#160;hiç fark etmeden geçip gittiler.</p>
<p>Birdenbire daha kalabalık başka bir insan topluluğu kapıda belirdi. Hitler aralarında tuhaf bir biçimde hemen göze çarpıyordu.</p>
<p>Gomel silahını eline aldı ve kolunun çevresine sarılı duran ceketinin altından doğrulttu. Elias da elini paltosunun iç cebinde&#160;duran, babasından kalma Luger tabancanın üzerine götürmüştü.</p>
<p>&quot;Şimdi!&quot; dedi Gomel dişlerinin arasından.</p>
<p>Genç Adolf Hitler ve yanındakiler kaldırımı aşıp caddenin karşısına geçerek hemen yakınlarına ulaştılar.</p>
<p>Gomel hedefin yaklaşmak için birkaç adım attı ama tam ateş edeceği sırada bir adam &quot;Dikkat!&quot; diye bağırarak üstlerine&#160;çullandı.</p>
<p>Sarsıntının etkisiyle tabanca Gomel'in elinden kurtuldu ve kutsal cilt kaldırımın üzerine düştü. Sonra bir kargaşa koptu.&#160;Hitler geri çekildi. Yumruklar yağmaya başlamıştı ama gösteriye&#160;sızmış olan komünist partizanlar da güruha katılarak ortalığı&#160;daha da karıştırmakta gecikmediler.</p>
<p>Sokak müthiş bir itiş kakışa sahne olmaktaydı. Elias üzerine saldıranlardan kurtulmayı başararak aklını başına toplamaya&#160;çalıştı. Kaldırım taşlarının üzerinde, biraz ilerisinde ışıklı kitabı&#160;fark etti ve hemen ona doğru koştu...</p>
<p>Eline almak üzere yere eğildi. Çarpışma bütün hızıyla devam ederken bir yandan uzaklaşarak yüzüne bakmakta olan bir adam dikkatini çekti. Hitler'di bu.</p>
<p>Elias tabancasının kabzasını kavrayarak doğruldu. Şimdi tam sırasıydı, bu işi bitirmesi gerekiyordu! Hitler bağırdı. Silah&#160;ateş aldı.</p>
<p>Yaşlı adam yerde yatan kurbanına yaklaştı. Aşın sağcı partizanlar dehşetten donakalmışlardı. Önderleri vurulmuştu.</p>
<p>Elias, Hitler'e biraz daha yaklaşacak zamanı bulabildi. Adam hâlâ soluk almakta olduğundan, silahım onun kafatasına dayadı&#160;ve gözlerini kapattı.</p>
<p>İkinci bir silah sesi patladı. Adolt Hitler sonunda bu dünyayı terk etmişti. 1920'de ve sonsuza dek...</p>
<p>Braunau'daki kitap salonunda büzüşmüş durumda olan Ti-tom sersemliğini üzerinden attı.</p>
<p>Her şeyi bir anda hatırladı. Geri dönebilmiş olduğu için gökyüzüne şükretti. Orada çok zor durumda bırakmış olduğu&#160;Elias'ı düşündü.</p>
<p>O sırada bacağında keskin bir acı duydu: Budunda kocaman bir yara açılmış, kanıyordu.</p>
<p>Güçlükle doğruldu ve kitabın ciltlerinden birinin açık durduğunu fark etti. Sanki bir kâbusa son vermek ister ya da pe-şindekilerin onu yakalamasına engel olmaya çalışır gibi hemen kitabı kapattı. Ti-tom sonra da bu görkemli kitap salonunu bir&#160;kere daha hayranlıkla gözden geçirdi.</p>
<p>Bacağını sarmak için yukarı çıktı. Mavi odadan dışarı çıkıp banyoya giden eski merdivenlere doğru yöneldi. Yarasım temizleyip çevresine gazlı bez doladığı sırada bir cam kırılması&#160;sesi duydu.</p>
<p>Hole bir göz attı ama şüpheli bir şey göremedi.</p>
<p>Sonra mutfağa geçtiğindeyse camlı kapının ardından geçen bir gölge fark etti. Kalbi yerinden oynadı. Yalnız değildi...</p>
<p>Ateş ettikten sonra Elias yumruklar altında kalmış, vahşi bir darbe ve hakaretler girdabına kapılmış ama bilincini yitirmemişti.&#160;Düdük sesleri duyuldu ve kalabalık biraz açılınca Elias birkaç&#160;metre ötesinde Gomel'in yerde yatan yaralı bedenini seçebildi.</p>
<p>Onun yanına varabilecek kadar sürünmeyi başardı. Gomel ölmek üzereydi. İki bıçak darbesi göğsünü yarmıştı. İki adam&#160;birbirlerine tek sözcük söylemedi, yalnızca karşılıklı ve derin&#160;bir minnetle bakıştılar o kadar.</p>
<p>Gomel, gözlerini yummadan önce görevlerini yerine getirmeyi başarmış olduklarını, artık huzur içinde gidebileceğini anlamıştı.</p>
<p>Bilge Elias'm yanağından süzülen bir damla vaş, yolculuğunu genç savaşçının yüzünde tamamladığı sırada Münih polisi de&#160;yaşlı adamı yakalamıştı.</p>
<p>Polisler Elias'ı götürürlerken o zihninde çoktan başka yerlere doğru yol almıştı bile. Hitler öldürülmüş, yok edilmiş, tarihten&#160;silinmişti.</p>
<p>Artık kendisinin başına ne geleceği umurunda bile değildi. Bundan sonra hiçbir şevin önemi yoktu. Gomel boşuna ölmüş&#160;değildi. Kitabın isteğini, Tanrı'nm isteğini yerine getirmişlerdi.</p>
<p>Ancak kalabalık dağılırken bir memur ıslak kaldırımın üzerinde terk edilmiş bir nesne fark etti. Böyle bir kitabın burada ne işi vardı?</p>
<p>Thomas, camlı kapının arkasındaki gölgeyi hemen tanımıştı. Yanılmasına olanak yoktu, Böser'di bu.</p>
<p>&quot;Başmelek&quot; birkaç gün önce belediye başkanım arayarak ona çocuğun izini yitirmiş olduğunu itiraf etmişti. Her yerde&#160;aramışsa da sonuç elde edememişti. Riefenstahl hoşnutsuzluğunu&#160;dile getirmişti. Böser o küçük çapulcuyu ele geçirinceye kadar&#160;Marika'nm açık havaya çıkmasına izin vermeye niyeti yoktu.</p>
<p>O zaman polis müdürünün akima bir fikir geldi. Belediye başkanma kızının özgürce hareket etmesine izin vermesini&#160;önerdi. Belli etmeden onu izleyecek ve er ya da geç, genç kız&#160;onu doğruca Ti-tom'un saklandığı yere götürecekti.</p>
<p>Riefenstahl kabul etti ve Marika da nihayet yaşamının normal akışına geri dönmüş oluğuna inandı.</p>
<p>Dışarı çıkabildiğinde ilk önce Marika dikkati elden bırakmadı. Ancak aynen Böser'in öngördüğü gibi çok geçmeden tedbiri bir&#160;kenara bıraktı ve sonunda kuşkulanmamaya başladı.</p>
<p>Ertesi gün öğleden sonra da Ti-tom'un o son gece söylediklerini hatırlayarak Elias'ın evine gitti ve kapıyı vurdu. Tam da o gün Ti-tom Berlin seferinden dönüyordu.</p>
<p>Gökyüzü nihayet açılmıştı ve ev birkaç gündür boş kalmış gibi görünüyordu.</p>
<p>Kimse Marika'ya kapıyı açmadı ama genç kız camın yansımasından uzakta, arabasının içinden kendisini gözetlemekte olan Böser'i tanıyınca ürperdi. Heyecanını belli etmeden, Başmelek'in&#160;merakını daha fazla uyandırmamak için geri dönmeye karar verdi.</p>
<p>Ama artık çok geçti. Böser'in Ti-tom'u aramak için bakmadığı bir tek burası kalmıştı zaten! Şimdi her şey açıklanmış oluyordu. Demek çocuk yaşlı adamın evine saklanmıştı. Bunu&#160;neden daha önce düşünememişti sanki?</p>
<p>Marika evine doğru ilerlerken dönüp de arkasına baktığında artık takip edilmediğini fark edince endişesi arttı. İçini yoğun bir telaş kaplamıştı. Böser yaşlı adamın eviyle yakından&#160;ilgileniyor olmalıydı.</p>
<p>Çocuk usulca pencereden dışarı baktı ve gördüğü şey karşısında ürperdi: Davetsiz misafir camı kırdıktan sonra elini çerçeveden&#160;içeri sokarak eve girmeyi başarmıştı. Ti-tom hemen mutfak kapısının arkasına gizlendi. Adam sessizce silahını çıkardı. Haneye&#160;tecavüz bahanesi tabancasına davranmış olmasını açıklamak için&#160;kusursuzdu. Sonra hole girerek yavaşça salona doğru yöneldi.</p>
<p>Böser, küçük kütüphaneye, mermer ve abanozdan satranç takımına bir göz attı. Elias'm müzik kutusunu da gördü ama&#160;her şeyden çok Ti-tom'un duvara asılı duran ceketiyle ilgilendi.&#160;Bir kere daha haklı çıkmıştı.</p>
<p>Birkaç gün öncesinde Böser, tek başına hareket etmesini gerektiren özel bir görevde olduğu bahanesiyle Fuchs'u başından&#160;savmıştı. İki polis arasındaki çatışma doruk noktasına ulaşmış&#160;durumdaydı. Bu sayede Başmelek artık rahatça istediği gibi&#160;hareket edebilecekti.</p>
<p>Mutfağa girdi. Ti-tom, kapının arkasından, gözünü bile kırpmadan onu izliyordu. Adam mutfağı gözleriyle tarayıp eşyaların altlarına bile baktı. Sonra düzenli bir şekilde diğer odalara geçti.</p>
<p>Ti-tom'un birden yüzü soldu: Mavi odadaki kapağı arkasından kapatmayı unutmuştu.</p>
<p>Ve olanlar oldu. Böser, asma kattaki küçük odanın kapısını itince geçidi fark etti. Thomas onu belli bir mesafeden izliyordu.&#160;Çocuk, Başmelek'i açıklıktan aşağıya dalıp da taş merdivenleri&#160;inerken gördü.</p>
<p>Bu tekinsiz adamın böyle kutsal bir yere girmiş olması bile Ti-tom'u endişelendirmeye yetiyordu. Sütunlarla kitap sıralarının&#160;arasında adam buranın bu beklenmedik görkemi karşısında şaşkına dönmüş olarak duruyordu. Ancak çok geçmeden çocuğun&#160;korkusu yerini öfkeye ve artık bu işe bir son verme isteğine&#160;bıraktı. Soluğunu tutarak onu izlemeye devam etti.</p>
<p>&quot;Kitabın sırrım kesinlikle keşfetmemeli,&quot; diye düşündü Ti-tom.</p>
<p>Mutlaka bir şeyler yapmaya çalışmalıydı...</p>
<p>Karanlığın içinde oturmuş olan Elias, düş ile gerçek arasında gidip geliyordu.</p>
<p>Zihni yine başıboş dolaşmaya başladı. Kendini bırakıp dünyanın bundan sonra neye benzeyeceğini hayal etmeye koyuldu.</p>
<p>Gözlerinin önünden capcanlı renkleriyle görüntüler geçiyordu, çocuklar, oyunlar, kahkahalar. Naziliğin doğuşu için gerekli koşul Hitler olmuştu. Kuşkusuz onun ortadan kaldırılması kusursuz bir dünya yaratmaya yetecek değildi, bunun&#160;için çok daha fazlası gerekirdi.</p>
<p>Ancak Elias, Nazi partisi tarafından yürütülmüş olan soykırımın sanayileşme sürecinin, ancak ve ancak onun fanatik kişiliğinin itkisi altında mümkün olmuş olabileceğinden kuşku&#160;duymuyordu.</p>
<p>Hitler olmadan da dünya başka katliamlar görecekti mutlaka, Doğu Avrupa'da ve başka yerlerdeki Yahudiler başka türlü pogromlarla karşılaşacaktı. Başka gettolarda yaşayacak, başka&#160;yerlerde dışlanacak, başka türlü işkencelere göğüs gereceklerdi.</p>
<p>Ama Hitler olmadan, bütün bunlar yalnızca tatsız bir nefretten ibaret kalacak, yaşamaya değer bulunmayan bütün bir halkın ve nüfus kategorilerinin sanayileşmiş cinayetinden ibaret&#160;olan bu ahlaki canavarı yaratmaya yetmeyecekti.</p>
<p>İkinci Dünya Savaşı yine olacaktır, diye düşündü. Versay Antlaşmasının doğurmuş olduğu aşağılanma duygusu aşılması&#160;mümkün olmayan bir tarihsel veriydi, Hitler olsa da olmasa da.&#160;Bu yüzden de yeni bir savaş kaçınılmaz görünüyordu.</p>
<p>Aynı şekilde Weimar Cumhuriyeti'nin düşüşü ya da otokrasiye sapması da tarihsel sürecin mantıklı bir sonucu gibi görünüyordu. Kuşkusuz Almanya Birinci Dünya Savaşı'mn sonunda ortaya çıkmış olan dikta karşısında bağımsızlığını geri kazanmayı isteyecek ve er ya da geç Ren bölgesinin yeniden&#160;anavatana bağlanmasını talep edecekti.</p>
<p>Komünist ideolojinin baskısı da vardı, diye düşündü Elias. Belki Nasyonal Sosyalist Parti olmasa, Almanya Bolşevizm'e&#160;teslim olacak, böylece de yirminci yüzyılın ikinci yansının tarihi&#160;iki blok arasında doğrudan bir çatışmaya dönüşecekti.</p>
<p>Neler olabileceğini Tanrı'dan başka kim bilebilirdi ki? Elias bütün olası senaryolan öngörmeye çalışıyordu. Bir satranç oyunun&#160;gelişimini kestirmeyi denemek gibi bir şeydi. Bir fili ele geçirmek&#160;için bir kaleyi feda etme gerekliliği... Durum tam olarak buydu.</p>
<p>Pek çok hamleyi önceden görmek, tahmin edebilmek.</p>
<p>Zihninin öngörebildiği kombinasyonlar her ne olursa olsun Elias'm dudaklarındaki gülümseme silinmiyordu çünkü her durumda, bu temizlenmiş tarihin izleyebileceği her türlü&#160;yol dünyanın daha önce tercih etmiş olduğu yola kıyasla kaçınılmaz olarak daha iyi olacaktı.</p>
<p>Elias, batı dünyasının 1945 ile 1973 yılları arasında yaşadığı yaklaşık otuz yıllık bir gelişme sürecinin farklı gidişatları üzerine tahminlerde bulunuyordu. Kuzeyle güney arasında daha&#160;değişik bir ilişki hayal ediyordu. Orta Doğu sorununun kökten&#160;değişik bir hal alacağını varsayıyordu.</p>
<p>Soykırım olmadan, Siyonist düşüncenin kaderi tamamen farklı olacak, büyük olasılıkla Filistin'de bir Yahudi devleti kurulmayacaktı.</p>
<p>Kendi ediminin ışığında yeniden oluşturulmuş bu dünyanın izleyeceği yolu kestirmeye çalışıyordu, tıpkı istenmeyen, kanserli bir hücreden kurtarılmış, onarılmış bir DNA dizisi gibi.&#160;Bu DNA'yı düzelten, yalnızca ortak iyiliğin hizmetinde olan&#160;bir aracıydı.</p>
<p>Tanrı'ya olan inançlarını terk etmiş kişiler artık onun çevresinde birleşebilirdi. Belki de aslında onun yapmayı istediği şey de buydu.</p>
<p>Bir şıpırtı Elias'ı düşüncelerinden sıyırdı. Hücresinin zeminine sular damlıyordu. Elias kokudan bunların su damlaları olmadığım anladı. Bu berbat zindanın duvarları harap durumdaydı,&#160;kullanım dışı bir kanalizasyondu. Burada saygınlık hak getireydi.</p>
<p>Küf kaplı duvarlardan aşağıya sefalet akıyordu. Korunmak için Elias yine düşüncelerine sığındı. Kendi ailesinin refah içindeki, verimli yeni geleceğini neşeyle düşlüyordu.</p>
<p>Yaptığı bu hareketle sonunda babasının son dileğini de yerine getirmiş oluyordu: Aile adını yok olmaktan kurtaracaktı. Üstelik rastlantı ya da gereklilik bu mucizenin bizzat onun silahının namlusuyla gerçekleştirilmesini istemişti... Bu gururlu&#160;ve yetenek bakımından hem zengin hem de çeşitli şecere, artık&#160;Yaşam Kitabı'ndaki yerine kavuşabilecekti.</p>
<p>Elias'ın parmakları bir kere daha alacakaranlığın içinde hareketlendi ancak bu sefer ilk defa olarak elinin onca yıldır&#160;sessizce çalmakta olduğu parçayı tanımıştı: Müzik kutusundaki&#160;ezgiydi bu. Çocukluğundan bu yana belleğinde piyano çalmakta&#160;olan bu el ise operada yanında oturmuş, notaları yineleyen babasının eliydi.</p>
<p>Elias, iğrenç zindanında tek başma otururken gülümsedi. Bunu elinden dünya üzerindeki hiç kimse alamazdı. Belleği&#160;kendi kendisiyle barışıyordu.</p>
<p>Dingin bir şekilde, çok eskiden ölmüş büyükanne ve büyükbabalarının çocuklarının ve bu çocuklann çocukları olan kendi kuzenlerinin yüzlerini nihayet görmeye çalıştı. Bu onarılmış&#160;dünyada Elias bir aileye kavuşacaktı. Ölmeden önce bu inanılmaz mucizenin ürünlerini görebilmek için her şeyini verirdi.</p>
<p>Hücresinde bir kilit sesi çınladı.</p>
<p>Ti-tom, büyük salonun sütunlarından birinin ardına gizlenmiş, davetsiz misafiri gözlüyordu. Birkaç dakika geçti ve Başmelek&#160;kitap dizilerine tehlikeli derecede yaklaştı. Ciltlerden birini açmaya hazırlanıyordu.</p>
<p>Çocuk yavaş yavaş tahta bir iskemleyi eline alarak yetişkin adamı bayıltmayı istedi. Ancak Böser, şaşırtıcı bir önsezi ve&#160;çeviklikle dönerek iskemleyi sıkıca yakaladı. O sırada silahı&#160;yere düştü ve çocuk bir hayatta kalma içgüdüsünün verdiği&#160;atiklikle onu ele geçirmeyi başardı.</p>
<p>Thomas, Böser'e silah doğrultmuştu ama adam bir tekmeyle tabancayı çocuğun elinden düşürüp salonun öbür ucuna kadar&#160;savurmayı becerdi. Başmelek doğruldu, kocaman görünüyordu.&#160;İki düşman, dehşet verici bir hınçla ölümüne bir mücadeleye&#160;girişti.</p>
<p>Ancak mücadele adil değildi. Böser çizmesinden kocaman bir çelik şiş çıkarmıştı. Ti-tom ayağını sürüyerek birkaç defa&#160;deşilmekten kıl payı kurtuldu. Kitaplarsa sanki bu sahnenin&#160;akışını hiç tepki vermeden izliyor gibiydi.</p>
<p>Thomas'm başa çıkacak güçte olmadığı açıkça belliydi. Böser'i dairesel koridorların dönemeçlerinde atlatarak kaçmayı denedi.</p>
<p>Yetişkin adam, yüzünde eğlenir gibi bir ifadeyle küçük çocuğun peşinde koşuyordu.</p>
<p>&quot;Haydi küçük Thomas, akıllı ol. Buraya gel... Söz veriyorum, sana zarar vermeyeceğim...&quot;</p>
<p>Ti-tom büyük merdivene ulaşmaya çalışırken sendeledi ve Başmelek onu yakalamayı başardı. Çocuğu bir gaz lambasının&#160;hemen yanında yere yatırdı ve canını mümkün olduğu kadar&#160;çok yakmak istediğini besbelli ortaya çıkaran bir hareketle kolunu büktü.</p>
<p>Böser bu yakın dövüşten gizlemeye bile gerek duymadığı bir zevk alıyordu. Gözünde hastalıklı bir ışık panldıyordu. Şimdi&#160;artık Riefenstahl'ın emriyle hareket ediyor değildi, kendi zevki&#160;için yapıyordu bunu.</p>
<p>Şişin ucunu, küçük rakibinin şahdamanna dayadı.</p>
<p>&quot;Şimdi bana bu kitapların neye yaradığını söyleyeceksin!&quot;</p>
<p>Sivri ucun baskısı altında boynunda birkaç damla kan belirince Ti-tom paniğe kapıldı.</p>
<p>&quot;Ya konuşursun ya da seni öteki tarafa, antikacı arkadaşının yanma postalarım...&quot;</p>
<p>Çocuk sessiz kalınca Başmelek onu bir iskemleye bağladı.</p>
<p>Ti-tom hâlâ konuşmuyordu. Adam çeliğin keskin ucuyla derisini kerterek işkenceye başladı. Bunu yaparken öyle bir heyecana kapılmıştı ki yüzü tamamen değişmişti. Gördüğü bu çılgın&#160;ifade çocuğun en kötü olasılıktan korkmasına neden oluyordu.</p>
<p>Bu yüzden de küçük yetim ona kitabın gizli doğasını açıkladı,</p>
<p>&quot;Eğer ışıklı harflere dokunursak bizi başka diyarlara götürüyorlar. İnsanı canlarının istediği yere gönderme gücüne sahipler,&quot; diye mırıldandı Thomas.</p>
<p>Hem şaşırmış hem de sevinmiş olan adam bunun nasıl bir şey olduğunu deneyerek görmek istedi. Kitabı açıp sayfaları ince-</p>
<p>ledi ama ışık falan göremiyordu. Metin hareketlenmiyordu. Elini yaklaştırıp sayfanın üzerinde gezdirdi. Hiçbir şey olmuyordu.&#160;&quot;Ne saçmalıyorsun sen? Bir gücü falan yok bu kitabın!&quot;&#160;Sabrı taşmış olan Böser, artık bu işi bitirmeye kararlı bir&#160;şekilde şişi eline aldı. Tom haykırdı.</p>
<p>&quot;Durun! Hayır, şimdi görürsünüz. Kitabı bana verin...&quot;</p>
<p>Kitap aydınlandı. Böser'in gözleri kocaman açıldı. Çocuk yalan söylememişti, bu metin gerçekten mucizeviydi. Adam, küçük&#160;bir siluetin arkasından süzüldüğünün farkına varamadı.</p>
<p>Marika'ydı bu. Polisin artık peşinde olmadığını görünce dikkatinin hâlâ Elias'm evinde olması gerektiğini, Ti-tom'un&#160;izini burada süreceğini anlamıştı. Bunun üzerine geri dönmüş&#160;ve Böser'in camı kırarak eve girişini gözetlemişti. Onun arkasından içeri girmiş ve Thomas'm da içeride olduğunu dehşetle&#160;fark etmişti. Orada bulunduğunu sevgilisine belli etmesi her&#160;ikisinin de felaketine yol açacaktı.</p>
<p>Onların arayı açmalarına izin verdikten sonra kendi de açıklıktan aşağı inmiş ve yaşlı Elias ile evinin bu inanılmaz&#160;sırrı karşısında o da hayranlığa kapılmıştı.</p>
<p>Marika harekete geçmeden önce iyice beklemişti çünkü hata yapmayı göze alamazdı.</p>
<p>Böser, bağlamış olduğu gözyaşları içindeki Ti-tom'un üzerine eğildiğindeyse yakındaki bir atkı taşma asılı gaz lambasını eline&#160;alıp bütün gücüyle adamın sırtına indirdi.</p>
<p>Lambanın camdan haznesi Böser'in kafatasına çarparak patladı ve adamın bütün vücudunu baştan aşağıya gazla ıslattı</p>
<p>ama hiçbir şey olmamıştı. Başmelek yavaşça kıza doğru döndü ve ürkütücü bakışlı gözlerini onun gözlerinin içine dikti.</p>
<p>Tam o anda birdenbire gaz alev aldı.</p>
<p>Canlı bir meşaleye dönmüş olan Böser içine cin kaçmış gibi feryadı kopardı ve acının etkisiyle önüne ne çıkarsa devirmeye&#160;başladı.</p>
<p>Kitaptan duvarlar, kudurmuş hayvanın darbeleri altında devriliyor, adamın çığlıkları salonun dört bir köşesinde korkunç bir yankıyla çınlıyordu. Sonunda kütüphanenin büyük&#160;bir parçası onun üzerine yıkıldı.</p>
<p>Ti-tom kitabı kurtarabilmek için yangını söndürmeye çalıştıysa da tuhaf bir şekilde ciltler içlerinden kendi kendilerine yanmaktaydı. Birkaç dakika içinde, iki çocuğun çaresiz bakışları&#160;altında bütün bir salon içinde soluk alınması mümkün olmayan&#160;koca bir kora dönüştü...</p>
<p>Ateş Başmelek'in vücudunu yuttu. Ancak salon için de artık çok geçti. İş işten geçmişti ve kitap da böylece yok olacaktı. Kimsenin yapabileceği bir şey yoktu.</p>
<p>Ti-tom ve Marika, cesaret bulabilmek için el ele vererek alevlerin arasından merdivene doğru kendilerine bir yol açmaya&#160;çabaladılar. Engellerle dolu bir yolculuğun sonundaysa bu cehennemden dışarı çıkmayı başardılar.</p>
<p>Nihayet mavi odaya geri döndüler. Açıklığı arkalarından kapadıktan sonraysa gözyaşları içinde birbirlerine sarıldılar.</p>
<p>Yangının dumanı sokaktan görülmeye başladığında çocuklar çoktan oradan uzaklaşmıştı. Yakında oturan Kraft kardeşler hemen yangını ihbar ettiler. Kasabanın itfaiyesi ve polis birkaç&#160;saniye sonra olay yerine vardı.</p>
<p>Bütün mahalleyi kaplamış olan yoğun duman bulutuna karşın yangın bodrum katından yukarı çıkmamıştı ve kolaylıkla</p>
<p>• J88 •</p>
<p>kontrol altına alındı. Gerçi büyük salon tamamen kül olmuştu ama evin söndürme faaliyeti sırasında karmakarışık olmuş geri&#160;kalanı büyük bir hasar görmemişti.</p>
<p>Elias hiçbir yerde bulunamamıştı ve polis sorguya çekecek bir görgü tanığına da rastlayamadı.</p>
<p>Kızının ve dolayısıyla kendi adının karışacağı bir rezaletten çekinen Teodor Riefenstahl bir kere daha nüfuzunu kullandı&#160;ve Hermann Böserin kömür haline gelmiş cesediyle ilgili soruşturma kısa kesilerek rutin bir devriye sırasında talihsiz bir&#160;yangının çıkmış olduğu sonucuna varıldı.</p>
<p>Thomas, Marika'ya kasvetli kasabaya, ailesinin evinin dövme demirden bahçe kapısına kadar eşlik etti. Yaşadıkları şeyden&#160;dolayı hâlâ altüst olmuş durumdaydılar ve bu konuda sessiz&#160;kalacaklarına dair karşılıklı söz verdiler.</p>
<p>&quot;Ben de artık evime dönmeyi istiyorum,&quot; dedi Ti-tom. &quot;Hiç olmazsa artık Böser'den korkmamıza gerek kalmadı...&quot;</p>
<p>Sonra da terk edilmiş sığınağının yolunu tuttu.</p>
<p>Dönüş yolu boyunca aklı hep Bilge Elias'a gidip durdu. Neredeydi şimdi acaba? Tehlike sezdiği için kendince onun&#160;esenliğine dua etti Ti-tom.</p>
<p>Birkaç günlük tutukluluktan sonra polis Elias'a Adolf Hitler'i öldürmek suçundan adalete teslim edileceğini açıkladı. Adli&#160;tıp raporu herhangi bir hafifletici nedene izin vermediğinden&#160;ediminin istenen cezası asılarak idam edilmek olacaktı.</p>
<p>Elias yargıçlara avukat istemediğini, kendi savunmasını bizzat yürütmeyi tercih edeceğini bildirdi. Ancak yaşlı adam&#160;aslında olayların gidişatını çok uzaklardan izliyordu, sanki artık&#160;bu evrene ait değilmiş gibi.</p>
<p>Savcılık yine de ona bir avukat vermeyi istedi, ancak Elias buna karşı koydu ve direndi. Bu dönemin adaletine bizzat hitap&#160;etmeyi, dünyaya son bir kere seslenmeyi umuyordu.</p>
<p>Mahkemenin görevlendirdiği avukat Egon Apfelmann, heyecanlı, genç bir hukukçuydu. Elias'm kendisinin yardımından yararlanmayı inatla reddetmesi Apfelmann'ı derinden üzmüştü.&#160;Her şeye karşın davayı incelemeye büyük zaman ayırmış, gönülsüz müşterisini ikna etmek için çok uğraşmıştı.</p>
<p>Zaman zaman, zindanının yalnızlığı içinde Bilge Elias, tıpkı zamanında küçük Sofun gettoda yaptığı gibi kendi kendine&#160;satranç oyunları uyduruyordu.</p>
<p>Hitler'in zamanından önce Ölmesi Sof için de bir şeyler değiştirecek miydi? Elias bundan emindi. Küçük Sofun belki de</p>
<p>büyük bir satranç şampiyonu olacağım umuyor, çevresi sevdikleriyle kuşatılmış, huzurlu bir aile babası olarak ömür süreceğini hayal ediyordu.</p>
<p>Kararlılığından ödün vermeyen Apfelmann, onu düzenli olarak ziyaret ediyordu. Elias ölüm cezasıyla karşı karşıyaydı&#160;ve bunun da farkındaydı. Ancak Avukat ona fikrini değiştirtmek konusunda umudunu yitiriyordu. Aslında daha çok Elias'ı&#160;tanımak için geliyor, onu anlamayı, yaşlı adamın bilgeliğinin&#160;ateşiyle biraz ısınmak istiyordu.</p>
<p>Duruşmadan önceki gün Apfelmann büyük bir heyecanla, Elias'a özel bir soru sordu.</p>
<p>&quot;Ölmekten hiç korkmuyor musunuz yani?&quot;</p>
<p>Elias başını kaldırıp genç avukatın yüzüne baktı. Yüzünde insaniyet dolu bir gülümseme belirdi ve alçak sesle karşılık verdi.</p>
<p>&quot;Doğmaktan korkmuş muydunuz?&quot;</p>
<p>Karşısındakinin rahatsız sessizliği karşısında Elias devam etti.</p>
<p>&quot;Görüyorsunuz ya Avukat Bey, yakında öleceğimi biliyorum ben. Dünyanın düzeni böyle. Ölüm ve yaşam birbiriyle bağlantılı, her ikisi de yolumuza çıkan birer kapı.&quot;</p>
<p>Sabahın erken saatinde bir adam, aşılması mümkün olmayan bir uçurumun tepesinden aşağıya bakıyordu.</p>
<p>Adam birdenbire arkasma birinin geldiğini hissetti. Gizemli bir yabancı sırtına bir bıçak dayamıştı.</p>
<p>Yabana, kurbanını yüzü boşluğa bakacak şekilde uçurumun en kenarına kadar götürdü.</p>
<p>Kulağının deliğine fısıldadı. &quot;Üçe kadar sayacağım... Sonra uçacaksın.&quot;</p>
<p>Tehdit altındaki adam ilk başta karşı koymayı istediyse de boşunaydı.</p>
<p>Sonra uçurumun dibinde kendisini beklemekte olan korkunç ölümü düşündü.</p>
<p>Ancak tam aşağıya yuvarlanacağı sırada rehinenin sırtında kocaman, şahane bir çift kanat açılıverdi.</p>
<p>Adam görkemli bir melek, bir Titien tablosundan fırlamış bir figür gibi havalanmıştı.</p>
<p>Havada süzülürken başını çevirip uçurumun kenarına, havaya yükselmiş olduğu o noktaya bir göz attı: Kimseler yoktu.</p>
<p>Tam o anda Elias hücresinde, gecelerdir yakasını bırakmayan bu rüyadan uyandı.</p>
<p>Bilge Elias'm kendi dünyası olmayan bu evrene hapsolup kalışının üzerinden günler geçmişti. Acaba bu arada Braunau'daki evinde neler oluyordu?</p>
<p>Avukat Apfelmann, Elias'm isteğine saygı göstererek davaya müdahale etmeksizin yalnızca izleyici olarak gelmişti. Yaşlı adam&#160;mahkeme salonuna iki yanında, her biri kendisinden en az on&#160;beşer santim daha uzun olan birer koruma görevlisiyle birlikte&#160;girdi. Savcı, resmî bir tondan mahkemeye anne ve babası ya&#160;da doğum tarihi bilinmeyen, Avusturya vatandaşı olduğunu&#160;iddia eden Elias Ein'a atfedilen suçları okurken yaşlı adam da&#160;mahkeme salonunu en küçük ayrıntısına dek inceliyordu.</p>
<p>Bakışı son derecede sıradan görünen şeylerin üzerinde oyalanıyor, duvarları, mobilyaları, mübaşirlerin kılıklarını inceliyordu... Karanlığın içinde yapayalnız geçirdiği günler onu&#160;tamamen dalgın bir hale getirmiş gibiydi.</p>
<p>Yine o inatçı rüyayı düşünüyordu. Anlamı ona göre çok açıktı. Bu dünyadan kopması, ölüm korkusunu yenmeyi öğrenmesi gerekiyordu.</p>
<p>Oysa Elias, bütün yaşamı boyunca ölüm fikrini ehlileştirmeye çabalamıştı. Ancak şimdi ölüm yakınlaştıkça, üstelik de son birkaç hafta içinde tanık olduğu bütün o mucizelere karşın</p>
<p>içten içe ölümden her zamankinden de çok korktuğunu itiraf etmesi gerekirdi...</p>
<p>Muhafızlar yaşlı adamı sanıklara ait olan sıranın üzerine oturmaya zorladılar. Elias, başını çevirince kendisini çekingence&#160;selamlayan Apfelmann'ı gördü.</p>
<p>Salonun geri kalanıysa aşırı milliyetçiliğin genç liderinin katiline karşı neredeyse tamamen düşmanca bakıyordu. İçten&#160;içe Elias, bütün bu safdillerin hepsinin hayatlarını ve hatta hayatlarından bile fazlasını kurtarmış olduğu için kendisini yargılamaları karşısında gülümsüyordu.</p>
<p>Ancak ediminin, tarihî ve ahlaki boyutunun büyüklüğünü değerlendirebilecek tek kişinin kendisi olduğunun da farkındaydı. Zaten o da, eğer Yaradan'm istediği buysa, bu tutucu&#160;mahkeme karşısında bu ironinin bedelini ödemeye çoktan kendini hazırlamıştı.</p>
<p>Asla bilemeyecekler, diye geçiriyordu Elias içinden. Çünkü aslında onlar asla bilemesinler diye bu kadar çabaladım ben.</p>
<p>Zabıt kâtibi yana doğru eğildi ve üzeri belgeler ve delillerle dolu küçük bir masa gözüktü.</p>
<p>Elias'ın yüreği yerinden oynadı. Masanın üzerine yığılı diğer kişisel eşyalarının arasında büyük kitabın kayıp cildini&#160;görmüştü. Buradaydı işte. Sanki gitmek için onu bekliyordu.</p>
<p>Elias daha iyi görebilmek için oturduğu yerde doğruldu. Evet, oydu bu. Kitap şu anda ışıldamıyordu, hiç kimse onun&#160;ilahi niteliğinden kuşku duyamazdı. Gökyüzüne şükretti.</p>
<p>Bu kâbusun içinden çıkabilme umudu artık tamamen yok olmuş sayılmazdı ve yaşlı adam hiç düşünmeden, kitapla arasındaki birkaç metrelik mesafeyi aşabilmek üzere ayağa kalktı.&#160;Sanığın ayağa kalkması salonda heyecana neden oldu ve lilias,</p>
<p>iki yanında bulunan adamlar tarafından yaka paça yerine geri oturtuldu.</p>
<p>O sırada savayla konuşmakta olan yargıç olayı görmemişti. Salonda doğan gürültüyü bastırmak için çekicini iki kere masaya&#160;vurdu ve seyircilere duruşmasını engellememeleri için uyarıda&#160;bulundu.</p>
<p>Elias çökmüştü: Çıkış kapısı bu kadar yakın olduğu halde ona ulaşamıyordu. Tanrı onunla oyun mu oynuyordu böyle?</p>
<p>Ölümsüz'ün niyeti onu insanoğlunun hükmüne terk etmek miydi? Şimdi kaderi her zamankinden de çok onun ellerinde&#160;bulunuyordu...</p>
<p>Elias aklım başına toplayabilmek için bir an gözlerini yumdu, çok bitkindi. Yaradan'dan kendisine herhangi bir çıkar yol göstermesini diliyordu.</p>
<p>Seyirciler arasından bir kişi onun sıkıntısını gerçekten fark etmişti, Avukat Apfelmann'dı bu.</p>
<p>Bütün bu süre boyunca savcı, salona bitmek bilmez bir suçlamalar seli yağdırıyordu ama Elias onu hiç dinlemiyordu bile.</p>
<p>Sonra bu kargaşanın içinde doğrudan kendisine yöneltilen bir soruyu fark etti.</p>
<p>&quot;Herr Elias Ein, adınız bu mu?&quot;</p>
<p>&quot;Evet, adım budur,&quot; diye kekeledi ihtiyar uzun bir sessizliğin ardından.</p>
<p>&quot;Herr Ein, size yöneltilen suçlamalar karşısında savunmanız nedir? Suçlu musunuz, suçsuz mu?&quot;</p>
<p>Elias yargıcın yüzüne baktı. Cübbesi kırmızıydı, kendi gibi o da kan istiyordu. Kafasında hiçbir kuşku yoktu, başıboş bir Yahudi&#160;Almanya'nın siyasi geleceğini öldürmüştü. Elias'ın kendilerini&#160;korkunç bir kötülükten kurtarmış olduğu bütün bu insanlardan&#160;en küçük bir anlayış ya da minnet bekleyemeyeceği apaçıktı.</p>
<p>&quot;Suçluyum Sayın Yargıç,&quot; dedi Elias salonun büyük şaşkınlığı içinde ayağa kalkarak. &quot;Adolf Hitler'i ben öldürdüm!&quot; diye haykırdı ve salonun heyecanı bir kat daha arttı. &quot;Öldürmesem&#160;neler olabileceğini bilmiyorsunuz, yaşasaydı onun Almanya'yı&#160;ve bütün dünyayı nasıl bir uçuruma sürükleyeceğinden haberiniz yok!&quot; diye bağırdı.</p>
<p>Halkın kınayan nidaları yine katlandı. Yargıç araya girdiyse de sessizliği sağlamakta zorlanıyordu.</p>
<p>&quot;Sanık, yerinize oturun!&quot;</p>
<p>Elias bu emri duymazdan gelerek yüksek sesle ve kâhince vurgularla devam etti.</p>
<p>&quot;Hepinizin huzurunda suçumu kabul ediyorum! Bu cezayı sizler için yüklenmeyi kabullendim! Eğer bir edimden suçluysam,&#160;bu sizi tarihin huzurunda masum kılma edimidir. Bu zorbanın sizin adınıza işleyeceği korkunç suçlardan sizi dünyaya ve&#160;Tanrı'ya karşı masum kılma!&quot;</p>
<p>Elias hücresinin yalnızlığına geri döndü. Duruşmanın üzerinden ancak birkaç gün geçmişti. Zavallı adam hiç durmadan kendisini&#160;özgür bırakması için Tanrı'ya dua ediyordu.</p>
<p>Dışarıda milliyetçi partizan ve sempatizanlar gösteriler düzenliyorlardı. Dava Almanya'da tam bir siyasi krize yol açmıştı.</p>
<p>Mahkeme binasının avlusunda toplanan Elias'm destekçisi Kızıllar ve ılımlılar seslerini duyurmak, minnetlerini dile getirmek, olanağı olmayan bir kurtuluşun planlarım oluşturmak&#160;için çaresizce çabalıyordu.</p>
<p>Gardiyan hücresinin kapısındaki küçük pencereden ziyaretçisi olduğunu duyurduğunda, Elias akşamın bu saatinde bunun hiç de alışıldık bir durum olmadığını düşündü.</p>
<p>Avukat Apfelmann bu akşam, bu nemli küçücük odaya girerken her zamankinden daha gergin görünüyor, almnda boncuk boncuk ter damlaları birikiyordu. Fısıltıyla, &quot;Herr Ein, avukat&#160;olarak yardımımı istemediniz... Ama ben sizi bir suçlu haline&#160;getirmiş olan şeye karşın size olan dostluğumu dile getirmeyi&#160;istedim. Size son bir kere yalvarıyorum, lütfen yararlı olmama&#160;izin verin,&quot; dedi.</p>
<p>Apfelmann'ın yüreği hızla çarpıyordu, bir şeyler gizliyordu.</p>
<p>&quot;Avukat Bey/' diye karşılık verdi Elias ona şefkatle bakarak, &quot;bana karşı büyük sabır gösterdiniz. Ancak size bir kere daha&#160;söylüyorum ki bana hiçbir yardımınız dokunamaz...&quot;</p>
<p>&quot;Size bunu versem bile mi?&quot; diye sözünü kesti Apfelmann.</p>
<p>Sonra da evrak çantasından ilahi kitabın kayıp cildini çıkardı.</p>
<p>&quot;Geçen gün bu kitabı zabıt kâtibinin masasında gördüğünüzü seyircilerin arasından fark ettim. Sizin için çok önemli olmalı,&#160;bu yüzden de onu bugün öğleden sonra sulh yargıcının bürosundan aldım! Yarın sabaha kadar kimse eksikliğini fark etmez&#160;sanırım. Acelem olduğundan birkaç görevliye soru sormasınlar&#160;diye rüşvet vermek zorunda kaldım.&quot;</p>
<p>Apfelmann ellerinin arasında dikkatle tutmakta olduğu kitabı bir an, düşünceli bir tavırla inceledi. Birkaç saniye sonra&#160;devam etti.</p>
<p>&quot;Okumayı denedim ama hiçbir şey anlayamadım...&quot;</p>
<p>Apfelmann onun için yaşamını tehlikeye atmıştı ama Elias artık onu dinlemiyordu bile; gözlerini kitaptan ayıramıyordu.&#160;Bütün varlığı yeniden umut kazanmıştı ve onun sessizliği karşısında avukat da sustu.</p>
<p>Sonra Elias yavaşça ona, &quot;Sizi bana o gönderdi. Teşekkür ederim Herr Apfelmann, siz beni bu zor durumdan azat eden&#160;bir bilgesiniz,&quot; diyebildi.</p>
<p>Elias eserin kapağına baktı: Işıldamıyordu. Sonra elini dostça Avukat'm omzuna koyup ona sevgiyle, &quot;Dostum, size ne kadar&#160;minnet etsem azdır,&quot; dedi.</p>
<p>Bunun üzerine Avukat kitabı Elias'a verir vermez yaşlı adam o çok iyi tanıdığı sıcaklığı hissetti. Bir an için Elias sırrını avukata&#160;açıp açmamakta duraksadı. Sonunda caydı. Neye yarayacaktı?</p>
<p>Yaşlı adam kitabı özenle yere, hemen yanma bıraktı.</p>
<p>Apfelmann, &quot;Açmayacak mısınız?&quot; diye sordu.</p>
<p>&quot;Hemen değil/' diye yanıtladı Elias.</p>
<p>&quot;Sizin için çok önemliymiş gibi görünüyordu da...&quot;</p>
<p>&quot;Çok doğru sevgili Avukat, bu kitap bu dünya üzerindeki en değerli varlıktır.&quot;</p>
<p>&quot;Gerçekten mi? Belki polis de bu yüzden onunla bu kadar yakından ilgilendi. Dosyaya yalnızca bir süre önce eklendi.&quot;</p>
<p>Hücrenin kapısı gıcırtıyla açıldı ve gardiyamn iri silueti ışıkta belirdi. Adam içeriye bir göz attı.</p>
<p>&quot;Size bir şey söylemem gerekiyor,&quot; dedi gardiyan Avukat'a, yaklaşmasını işaret ederek.</p>
<p>Apfelmann kapıda duran adamın yanına gitti.</p>
<p>&quot;Daha fazla oyalanmayın artık Avukat Bey,&quot; diye fısıldadı gardiyan. &quot;Kurallara göre buraya bu saatte hiç girmemeniz gerekirdi. Arkadaşım da ben de bunun için ceza yiyebiliriz. Eğer&#160;sizi mahkûmun yanında görürlerse... Anlıyorsunuz ya, başımız&#160;belaya girsin istemeyiz.&quot;</p>
<p>&quot;Endişelenmeyin,&quot; dedi Apfelmann, gerginliğini gizlemeye çalışarak. &quot;Her şey yolunda! İşim de bitti sayılır. Sizi birazdan&#160;çağıracağım.&quot;</p>
<p>Görevli homurdanarak kapıyı sürgüledi.</p>
<p>Avukat hücrenin içine geri döndüğünde altın rengi, parlak bir ışıkla karşılaşınca şaşırıp kaldı. Odanın içinde bir &quot;Teşekkür&#160;ederim&quot; yankısının usulca çınladığını duydu. Kitap kapanıyordu.&#160;Elias gitmişti.</p>
<p><a id="bookmark0"><sup><a href="#footnote1">1</a></sup></a></p>
<p> (Alm.) Kötülük (ç. n.)</p>
<p><a id="bookmark1"><sup><a href="#footnote2">2</a></sup></a></p>
<p> (Alm.) Hitler’in konuşması (ç. n.)</p>
</body>
</html>