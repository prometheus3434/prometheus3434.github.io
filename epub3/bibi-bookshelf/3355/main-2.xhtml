<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3>Final</h3>
<p>Elias uykusundan uyandığında bütün bedeni korkunç ağrılar içinde sızlıyordu. Kendini salonunda, Sofun satranç takımın&#160;başında otururken bulmuştu. Bahçede bir köpek havlıyordu.&#160;Elias kir pas içindeydi ve yüzünde birkaç günlük sakal uzamıştı.&#160;Ama kâbus sona ermişti ve o da görevini tamamlamış olduğu&#160;için artık rahat bir soluk alabilirdi.</p>
<p>Duyduğu yanık kokuları ve evin böylesine darmadağınık bir halde bulunuşu onu şaşırtmıştı. Gerçi La Polster'in artık&#160;hiç uğramadığını ve dolayısıyla evin bir süredir boş kaldığını&#160;biliyordu elbette. Ayrıca ortalığın karışıklığı dışında herhangi&#160;bir hasar gözükmediği için yanık kokusunun dışarıdan geliyor&#160;olması gerektiğini düşündü.</p>
<p>Pencereyi açtı, gökyüzü göz alıcı bir mavilikteydi. Muhteşem bir gündü bugün. Uzakta, yolun üzerinde çocuklar kırmızı bir&#160;balonla oynuyordu. Güzel günler geri dönmüş ve her şey yeniden doğmuştu. Bilge Elias yüreğini kuş gibi hafif hissediyordu&#160;çünkü ona göre dünya yeniden uyumuna kavuşmuştu.</p>
<p>Salonun dikdörtgen masasının üzerinde duran mermer ve abanozdan satranç takımına son bir defa göz attı.</p>
<p>Nihayet kendi kendiyle barışmış, onarılmış bu dünyayı seyretmek içini öylesine rahatlatıyordu ki eski pişmanlıklarını</p>
<p>kafasından attı. Bundan sonra önünde kalan zaman her ne kadarsa, bunu bu yeni çağı severek geçirmeye hazırdı.</p>
<p>Başını kaldırıp maviliğe bakarak Tanrı'ya ve onun iradesine şükretti.</p>
<p>Sonra yatak odasına geçti ve her zaman kusursuzca düzenli duran eşyalarının karıştırılmış olduğunu gördü. Elbise dolabında tuttuğu paranın tamamı gitmişti. Herhalde eve hırsız&#160;girmiş olacaktı. Aslında bu ortalığın karışıklığını da açıklıyordu.&#160;&quot;Hayrını görsünler!&quot; diye geçirdi içinden.</p>
<p>Bu dünyanın görünüşü onu ikna etmeye yetmişti, daha fazla kanıta gerek duymuyordu. Bütün hava olduğu gibi değişmişti, bu yeni başlangıç ona eliyle uzansa dokunabileceği&#160;kadar apaçık görünüyordu.</p>
<p>Yaşlı adam küçük salondaki berjer koltuğuna oturdu. Bu onarımm gerçekleşmesine aracı olduğu için gurur duyuyordu.&#160;Şimdi artık ediminin sayısız yararlı sonucunu keşfetmeyi istiyordu.</p>
<p>Oturduğu yerden kapı eşiğine yığılmış olan mektuplarını gördü. Kaim tomarı eline aldı; mektuplardan ikisi Viyana'dan&#160;geliyordu.</p>
<p>Yaşamında mutlu bir olay olmuş olabileceğini hissetse de bunu umut etmeye cesareti yoktu.</p>
<p>Mektubu açtığında yüreği sevinçle doldu: Bunu yazan kız kardeşi Yelena idi! Çocukları ve torunları hiç durmadan Elias&#160;dayılarını sordukları için Viyana Ya, onlar ziyarete gelmesini&#160;istiyordu. Elias dayı, diye haykırdı. Bu bir mucizeydi!</p>
<p>Gerçekten de dünyanın gerçeği derinden değişmişti. Ancak ikinci mektubu okuduğunda sevinci doruğa ulaştı. Altında Elias'm kim olduğunu çıkaramadığı bir Huber Ein'ın imzasını&#160;taşıyordu ve şunlar yazılıydı:</p>
<p>Viyana, 24 Ekim Sevgili kuzenim.</p>
<p>Hepimizden uzaktaki o ücra kasabaya yerleşmeyi nereden çıkardığını ne ben ne Eve-Lynn ne de ailenin geri kalanı hâlâ&#160;anlamlandırabilmiş değiliz. Seni hepimiz çok özlüyoruz. Bir&#160;süredir telefonlarımıza cevap vermediğin için her şey yolunda&#160;mı diye merak ettik. Bize haberlerini gönderirsen çok seviniriz.</p>
<p>Sen de çok iyi biliyorsun ki Ein ailesi her zaman, hatta en zor dönemlerde bile hep birbirine bağlı kalmıştır. Bu yüzden ben de senin orada hiçbir eksiğin bulunmadığından ve&#160;Braunau'ya her ne bulmayı umarak gittiysen onu bulabilmiş&#160;olduğundan emin olmayı isterim.</p>
<p>Viyana'ya temelli geri döneceğin umudunu hiç yitirmiyoruz. Ailenin bir arada bulunmasını şimdi her zamankinden çok istiyorum. Sana güveniyoruz.</p>
<p>Seni seven kuzenin,</p>
<p>Huber H. Ein</p>
<p>Ve böylece Elias artık dünyada tek başına olmadığını, bir aileye kavuşmuş bulunduğunu öğrenmiş oldu.</p>
<p>Şu son zamanlarda tanık olduğu bütün o çalkantılardan sonra bu gelişme onu derinden sarsıyordu. Bu sevgili Huber'i&#160;neredeyse hatırlamaya başlıyormuş gibi hissediyordu. Zihninde&#160;yüzü yavaş yavaş belirmeye başlıyordu. Bütün yeğen ve kuzenlerinin, onların çocuklarının yüzleri, tıpkı uzun süren bir&#160;hafıza kaybından sonra yüzeye çıkan anılar gibi yavaş yavaş&#160;belirmekteydi.</p>
<p>Ama Elias iki tarihe birden sahipti.</p>
<p>Bir ailem var, diye düşündü.</p>
<p>Bu düşünce içini coşkuyla doldururken bahçedeki köpek yine havladı. Zarfın arkasında gönderenin adresini okudu: Huber&#160;ve Eve-Lynn Ein, Schönburgstrasse 72, Viyana.</p>
<p>İçinden hemen onların yanma gitmek, onlarla tanışmak, onların tadını çıkarmak geldi.</p>
<p>Hemen o gün Viyana'ya doğru yola çıkmalıydı.</p>
<p>Üst kattaki odasına çıktı. Bacakları onu sanki yirmi yaşma dönmüş gibi taşıyordu. Viyana trenle ancak beş altı saat uzaklıktaydı ve iki saate bir tren kalkıyordu. Evin girişinde üç tok&#160;gürültü yankılandı.</p>
<p>Elias çok yoğun bir an yaşıyordu, mutluluğu son haddin-deydi. Coşkuyla banyoya gidip bir duş aldı ve bedenine değen su onda bir arındırma etkisi yarattı. Aynanm karşısına geçip tıraş&#160;oldu. Biraz zayıflamış olsa da şimdi yüzü insan içine çıkabilir&#160;hale gelmişti. Hem zaten o artık yepyeni bir adamdı. Bahçeden&#160;yine havlamalar duyuldu. Bütün fiziksel yorgunluğuna karşın&#160;yüz hatları son derecede sağlıklı görünüyordu.</p>
<p>Elias hızlıca giyindi. Eline küçük bir valiz alarak merdivenlerden aşağıya indi. Sokak kapısının önüne gelmişti.</p>
<p>Yine kulakları sağır edebilecek üç gürültü yankılandı: Bum! Bum! Bum! Cehennemi bir sarsıntı. Elias donup kaldı.</p>
<p>Darbeler öyle şiddetliydi ki kapı az kalsın kırılacaktı. Dışarıda insan kükremeleri köpek havlamalarına karışmaktaydı. Elias&#160;koyu bir Alman aksanıyla bağıra çağıra konuşan erkek sesleri&#160;duydu.</p>
<p>Kanı damarlarında buz kesti.</p>
<p>Bum! Elias yüreğini delen korkunç bir dehşet duydu.</p>
<p>“Raus! Raus sofort! Türe auf, Jude l&quot;<a id="footnote1"></a><sup><a href="#bookmark0">1</a></sup><sup></sup></p>
<p>Sonunda kapı kırıldı ve döşemenin üzerine yığılıverdi.</p>
<p>Soluk soluğa iki savaş köpeği, yaşlı adamın üzerine atıldı. Odanın içinde kırbaç gibi şaklayan kaim, deri tasmalar onları&#160;birden durdurdu.</p>
<p>Koyu renk üniformalı, iriyarı üç adam belirdi. Ceketlerinin yakasına tuhaf bir kurukafa iğnelenmiş olan üç subaydı bunlar.</p>
<p>&quot;Elias Ein? Siz misiniz?&quot; diye bağırdı içlerinden biri.</p>
<p>Elias bir hayalet gibi başını salladı. Subaylar onu alıp götürdü. Bir daha da kimse ondan haber alamadı...</p>
<p><a id="bookmark0"><sup><a href="#footnote1">1</a></sup></a></p>
<p>(Alm.) &quot;Çık! Memen dışarı çık! Kapıyı aç Yahudi!&quot; (ç. n.)</p>
</body>
</html>