<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p>ÖNEMLİ BİR SIR TARİHİN AKIŞINI&#160;DEĞİŞTİRMEK ÜZERE.</p>
<p>Grégory Samak</p>
<p>gizli</p>
<p>KİTAP</p><div><div>
<p>roman</p><img src="main-1.jpg" alt=""/></div></div>
<p>PEGRSUS</p>
<p>Pegasus Yayınları: 1433 Bestseller Roman: 631</p>
<p>GİZLİ KİTAP GREGORY SAMAK&#160;Özgün Adı: Le Livre Secret</p>
<p>Yayın Koordinatörü: Yusuf Tan Editör: Esra Kökkılıç&#160;Düzelti: Halûk Kürşad Kopuzlu&#160;Sayfa Tasarımı: Meral Gök</p>
<p>Baskı-Cilt: Alioğlu Matbaacılık Sertifika No: 11946&#160;Orta Mah. Fatin Rüştü Sok. No: 1/3-A&#160;Bayrampaşa/İstanbul&#160;Tel: 0212 612 95 59</p>
<p>1. Baskı: İstanbul, Ağustos 2016 ISBN: 978-605-343-968-4</p>
<p>Türkçe Yayın Haklan © PEGASUS YAYINLARI, 2016 Copyright © Flammarion/Versilio, 2014</p>
<p>Bu kitabın Türkçe yayın haklan Susanna Lea Associates’den alınmıştır.</p>
<p>Tüm hakları saklıdır. Bu kitapta yer alan fotoğraf/resim ve metinler Pegasus Yayıncılık Tic. San. Ltd. Şti.’den izin alınmadan fotokopi dâhil,&#160;optik, elektronik ya da mekanik herhangi bir yolla kopyalanamaz,&#160;çoğaltılamaz, basılamaz, yayımlanamaz.</p>
<p>Yayıncı Sertifika No: 12177</p>
<p>Pegasus Yayıncılık Tic. San. Ltd. Şti. Gümüşsüyü Mah. Osmanlı Sk. Alara Han&#160;No: 11/9 Taksim / İSTANBUL&#160;Tel: 0212 244 23 50 (pbx) Faks: 0212 244 23 46&#160;<a href="http://www.pegasusyayinlari.com">www.pegasusyayinlari.com</a> / <a href="mailto:info@pegasusyayinlari.com">info@pegasusyayinlari.com</a></p>
<p>GRÉGORY SAMAR</p><a id="caption1"></a><h1>GİZLİ KİTAP</h1>
<p>Franstzcadan Çeviren: HASAN CAN UTKU</p>
<p>PEGASUS YAYINLARI</p>
<p>Louis-Elias, Raffaele ve Stéphanie için</p>
<p>Yaradan'm benim için çizdiği yolda bir uyurgezerin özgüveniyle ilerliyorum.&quot;</p>
<p>21 Aralık 1943</p>
<p>Çocuk G3'teki beyaz atını oynattı. Tam o anda da iki hamle sonra mat olacağının farkına vardı. Yine de başka bir hareket&#160;mümkün değildi. Yapacak bir şey yoktu. Onun yerinde başkası&#160;olsa, yaşı daha büyük olsa bile hıçkırmaya başlar ya da herhangi&#160;bir duygu ifadesi verirdi ama o mermer gibi hareketsiz kalıp&#160;gözlerini neredeyse hipnoz sabitliğiyle rakibinin göz yuvalarındaki buz mavisi iki parıltıya dikti.</p>
<p>Kahverengi paltosunun içindeki subayın dudağının köşesinde bir gülümseme belirdi. Sonra çiğnediği tütünün kara suyunu&#160;karla kaplı yere, gardiyanlar ile tutuklulann ayaklarının dibine&#160;tükürdü.</p>
<p>Subay oyunu kazanmış olduğunu üç eldir biliyordu zaten...</p>
<p>Adam ölümcül bir hareketle H3'teki vezirini üç kare ilerletti.</p>
<p>Şah.</p>
<p>Çocuk boğazının düğümlendiğini hissetti. O sırada durumun çaresizliğinin farkına varan ve kimi üstün ırka kimi de burada&#160;tutuklu bulunan aşağı adamlara ait seyircilerin yüzünden bir&#160;dehşet dalgası geçti.</p>
<p>Küçük çocuk her şeye karşın bir çıkış yolu bulabilmek için çabalıyordu. Ancak hiç çıkış yoktu ve beti benzi attı.</p>
<p>&quot;Oyna!&quot; diye haykırdı subay.</p>
<p>Çocuk yerinden sıçradı. Gözleri yaşlarla dolmuştu.</p>
<p>&quot;Oyna!&quot; diye yineledi adam öfkeyle.</p>
<p>Sonunda çocuk şahmı telaşla oynattı: Tek olasılıktı bu, kaderiydi.</p>
<p>Nazi subayı etki yaratma kaygısıyla içindeki hoşnutluğu gizledi. İskemlesinde doğruldu ve hesaplı bir yavaşlıkla vezirini&#160;G5'teki beyaz piyonun önüne geçirdi.</p>
<p>Şah mat.</p>
<p>Onun emir vermesine bile gerek kalmadan adamları çocuğa yaklaştı. Önceden anlaşıldığı üzere onu hareketsiz hale getirip sağ elini masanın üzerine koydular. Çocuk kaderinden&#160;kaçabilmek için boş yere yalvarıp duruyordu ama kimse olan&#160;bitene müdahale etmedi.</p>
<p>İki muhafızdan daha heybetli olanı sivri ucu körelmiş, çelikten kocaman bir bıçak çıkardı. Küçük kurban bir feryat kopararak kudurmuş bir hayvan gibi çırpındı. Avcı ise zaferinin tadına varıyordu. Gözlerini olan bitenden hiç ayırmadan yeni&#160;bir fiske tütün çıkarıp bunu dişetine bastırdı.</p>
<p>Bıçaklı adam hiç duraksamadan, masanın kenarına dayanarak çocuğun sağ elinin işaret parmağını kesti, etini ikiye ayırıp kemiğini de ortasından kırdı.</p>
<p>Berrak mermerden satranç masası kocaman, kızıl bir kan gölüyle sırılsıklam oldu.</p>
<p>Çocuğun acı dolu haykırışları 1 numaralı kampın avlusunu çınlatırken sahneye tanık olanlarsa alaycılık ile mide bulantısı&#160;arasında ikiye ayrılmıştı.</p>
<p>Uzaklardan kim bilir kaçma idam mangasının, bitmek bilmez yolculuktan zaten bitap düşmüş bir aileyi hedef alan&#160;ateşi duyuldu.</p>
<p>Kesilen parmak, ana kampın çamurlu ve pis kokulu avlusunun orta yerine yuvarlandığında köpekler onu kapmak üzere ürkütücü bir vahşetle birbirleriyle yanşa girdi.</p>
<p>s</p>
<p>REX</p>
<p>Yirmi birinci yüzyılın ilk yarısı Viyana - Avusturya</p>
<p>F.1ias yalnız bir adamdı. Kendi yaşındaki insanların çoğu gibi kimi alışkanlıkları, saçma sapan küçük takıntıları ve hayatı yeterince&#160;yoğun yaşamamış olduğuna ilişkin belli belirsiz bir duygusu&#160;vardı. Kişisel eşyalarının düzenine özen ve titizlik gösterirdi.&#160;Elbise dolabında gömlekleri kusursuzca asılmış olarak sıralanır,&#160;renklerine göre sınıflandırılmış ayakkabıları saplantı noktasına&#160;varan bir ayrıntı kaygısıyla parlatılmış olarak dururdu.</p>
<p>Yaşlı adam gizemden de nasibini almıştı. Yaşamının önemli anlarında hep aynı hareketi istemsizce yinelerdi: Sağ elinin parmaklarını ondan başka kimsenin görmediği hayalî bir piyanonun&#160;üzerinde sessizce gezdirirdi. Kansmın ölümünün üzerinden otuz&#160;yıldan fazla zaman geçtiği halde sofrayı iki kişilik kurmaktan&#160;da hiç vazgeçmemişti.</p>
<p>Adı Elias Ein'dı. Doğu Avrupa'nın köklü ve büyük Yahudi ailelerinden birinden geliyordu ama soyu artık geçmişe aitti: Bütün sülalesi savaşın çalkantısı içinde yok olup gitmişti.</p>
<p>Bugün bu soyadını taşıyan yalnızca Elias ile kız kardeşi Yelena kalmıştı; çoluğu çocuğu olmayan, artık iyice yaşlanmış&#160;son iki evlat.</p>
<p>Yirmi birinci yüzyılın başına gelindiğinde, babalarının ve ondan önce de babalarının babasının onlara anlattığı şeylerden&#160;geriye yalnızca belli belirsiz bir anı, geçip gitmiş bir altın çağın&#160;uzaklardaki yankıları kalmıştı.</p>
<p>Ancak Elias o zamanlara ait başka bir kalıntıyı daha saklıyordu: hayatta her şeyden daha çok önem verdiği eski bir müzik kutusu. Bunu ona çocukluğunda annesi hediye etmişti.</p>
<p>Bu müzik kutusu, sedef kakmalı sedir ağacından yapılmıştı. Çifte tabanın alüna gizlenmiş olan mekanizması, yanda bulunan&#160;gizli bir çelik manivelayla kuruluyordu. Aradan yıllar geçmiş&#160;olsa da Rachmaninov'un o ünlü ezgisini, Paganini'nin Bir Teması&#160;Üzerine Rapsodi olan opus 43'ünü hâlâ kusursuzca çalıyordu. Bu&#160;onun en sevdiği parçaydı.</p>
<p>Elias'm bütün mirası bu kutunun içinde toplanıyordu. Dama tahtası motifiyle süslü kapağın altında, yaşlı adamın içinde bütün hâzinelerini saklamasına yetecek kadar yeri olan, yorgun&#160;bir kızıl kadifeyle kaplı bir iç alan bulunuyordu. Bu hâzinelerse&#160;kenarları yırtılmış üç eski aile fotoğrafı, altın bir alyans, birkaç&#160;mektup ve arük çalışmayan Luger marka bir tabancadan ibaretti.</p>
<p>Bu silah Elias'a babasından kalmıştı ve onu, ailesinin geçirmiş olduğu korkunç saatlerin bir yadigârı olarak özenle saklıyordu.</p>
<p>Elias siyasetten hiç hoşlanmazdı. Fazla sosyal bir insan da değildi. Otuz üç yaşında hayattaki tek eşi Anna'yı, hiç çocuk&#160;sahibi olamadan yitirdikten sonra yabani tabiatı onu tamamen&#160;ele geçirmişti. Otuz beş yıldır bu müzik kutusunun içinde duran&#160;bu alyans da karısına aitti.</p>
<p>Büyük sigorta şirketi Meyer'de memur olarak çalıştığı uzun yıllar boyunca hep Viyana'da yaşamış, suya sabuna dokunmadan&#160;günden güne görevini titizlikle yerine getirmekle yetinmişti.</p>
<p>Sanki sade ve sessiz bir adam olarak kaderini yerine getirmiş gibiydi. Şimdi de yetmiş yaşın eşiğinde tek istediği bu şehirden&#160;uzaklaşarak emekliliğini huzur içinde yaşamak ve mümkün olan&#160;en uzun süre boyunca yorgun bedeninin ona ihanet edeceği,&#160;ölümün onu alıp götüreceği anı beklemekti.</p>
<p>Bir emlak ilanına yanıt verdi. Rainergasse Caddesi'nden Vi-yanalı bir emlakçı Yukarı Avusturya'da, tam olarak da Avusturya Almanya sınırında yer alan küçük bir kasaba olan Braunau am&#160;Inn'deki mütevazı bir evi iyi bir fiyata satıyordu.</p>
<p>Gerçi burası yazın boğucu, kışın da sert iklimi olan bir yerdi ama çevresi yalnız yürüyüşler yapmaya elverişli geniş&#160;ormanlarla doluydu.</p>
<p>Dahası bu evin bir ruhu vardı; kendisine söylendiğine göre iki yüzyıldan eskiydi. Ön cephesi aşıboyalı, pencereleri beyaz&#160;kenarlı, eski bir gümrükçü eviydi. Şehirden uzakta, sanki yıllara&#160;meydan okuyordu. Evi düzgün bir hale getirebilmek için bir&#160;temizlikçi kadın saatlerce uğraşmış olmalıydı. Ancak vernik ve&#160;lambrilerin aşınmışlığmı giderememişti. Dönemin mobilyaları&#160;evle birlikte bırakılmıştı.</p>
<p>Takım, en azından ilanda yazıldığına göre altı parçadan oluşuyordu. Asma katta bulunan mutfakta ahşap bir masa ile&#160;eski bir kömür sobası vardı. Yanındaki küçük salona Elias hemen&#160;Viyana'dan getirdiği kahverengi kadifeden bir berjer koltuk ile&#160;kütüphanesini yerleştirmişti. Daha büyük olan, duvarları tahtadan oyma panolarla kaplı burjuva salonuysa konuklar için&#160;oturma odası görevi görüyordu.</p>
<p>Üst kat iki yatak odasından oluşuyordu. Elias daha ferah olamnı tercih etmiş, küçüğü boş kalmıştı. İki oda birbirine, fayans karoları eskimiş, muslukları pul pul olmuş bir banyoyla&#160;bağlanıyordu. Burada Elias'ın zihninde ciddi, ağırbaşlı ve saygın&#160;olarak canlandırdığı bir ailenin varlığı hâlâ belli belirsiz hisse-dilebiliyor gibiydi...</p>
<p>Geri kalmış ve sıradan görünümü bu benzersiz evin derindeki doğasmı maskeliyordu: Burası aslında anılar bakımından çok zengin, unutulmaz bir geçmişe sahip olan bir yerdi. Aynı&#160;zamanda da kendini yalnızca gerçekten bakmaya zahmet eden&#160;kişilere gösteren bir sıcaklığa sahipti.</p>
<p>İşte bu yüzden bu ev onun hoşuna gitmişti: Özünde burası kendisine benziyordu...</p>
<p>Elias taşınmasıyla ilgili son formaliteleri de tamamlamıştı. Ayrıca çok kısa süre içinde kendine ev için bir yardıma da bulmuştu,&#160;Renate Polster adında, tipik bir AvusturyalI olan, ciddi bir kadındı bu.</p>
<p>Yaklaşık elli yıllık bir kâhyalık geçmişi olan, buz gibi soğuk, kaba saba ama amansızca becerikli biriydi.</p>
<p>Bölgede kendisine seslenildiği adla &quot;La Polster'm iki gün sonra işbaşı yapmasında anlaştılar.</p>
<p>*</p>
<p>Eylül ayıydı. Braunau her zamankinden de çok uvkuda gibiydi.</p>
<p>Elias sıradan bir öğleden sonrayı kasabanın dar sokaklarını arşınlamaya ayırma kararı aldı ve bu sırada dikkatini ücra, karanlık ve tozlu, küçük bir eskici dükkânı çekti. Terk edilmiş&#160;görünüyordu. Adamın bakışı vitrinde, eski bir ahşap kürsünün&#160;üzerine yerleştirilmiş olan belirli bir nesneye takıldı.</p>
<p>Yaklaşınca berrak bir mermerden oyulmuş ve abanozla kakılmış bu muhteşem, eski satranç takımının bütün ayrıntılarını görebildi. Görkemli takını alacakaranlığın içinde sanki titreşir&#160;gibi görünüyordu.</p>
<p>Elias, aralık duran kapıdan dükkânın içine girdi. Kimse görünmüyordu.</p>
<p>Satranç taşlarının duruşundan devam etmekte olan bir oyun olduğu anlaşılıyordu, siyahların avantajlı olduğu durumdaki&#160;bir karşılaşma.</p>
<p>Cüretle elini beyaz şaha doğru götürdü.</p>
<p>&quot;Oyun sırasının beyazlarda olduğuna nereden hükmettiniz?&quot; deyiverdi birden kaim bir ses, sanki mezarın ötesinden gelirmiş gibi.</p>
<p>Elias ürperdi. Dükkânın arka bölmesinde opal gibi parıldayan bir çift ışıklı leke, üzerine dikilmiş bir bakış fark etti.</p>
<p>Elias yanıt vermedi.</p>
<p>Sonra da yabancının kendisine doğru yaklaştığını hissetti. Gözlerinin önünde bir siluet belirdi. Karşısında duran sanki&#160;îlkçağ'dan kalma bir figürdü. Gizli bir tapmağın kapısı önünde&#160;nöbet tutarcasına buraya göz kulak olan bir çeşit sfenks, bir&#160;ermiş gibi.</p>
<p>Elias şaşkınlığını gizlemeye çalışarak soğukkanlılığını geri kazanmasına yetecek sürede bir sessizliğin ardından, &quot;Çok güzel&#160;bir parça bu, değil mi ama?&quot; dedi</p>
<p>&quot;Güzel parçadır, evet,&quot; diye onayladı yaşlı adam, &quot;satrançtan gerçekten anlayanlar için. Şahın sırrına vakıf olanlar için, satrancın kimi zaman insanın camm bırakabileceği bir yüzleşme&#160;olduğunun farkında olanlar için...&quot;</p>
<p>Elias ihtiyatla yine bir süre bekledikten sonra, &quot;Fiyatı nedir?&quot; diye sordu.</p>
<p>&quot;Satılık değil...&quot;</p>
<p>&quot;Nedenini sorabilir miyim acaba?&quot;</p>
<p>Ermiş, kendi kendine konuşurcasına mırıldandı. &quot;Bu oyunun bittiği gün, işte o gün belki ondan ayrılabilirim.&quot;</p>
<p>Elias bütün vücuduyla bu tanımadığı adama doğru döndü. Bunun üzerine antikacı ilgilenmiş göründü.</p>
<p>&quot;Daha önce bir yerlerde karşılaşmış mıydık?&quot; diye sordu.</p>
<p>&quot;Sanmıyorum.&quot;</p>
<p>&quot;Sahi mi? Neyse, soruma hâlâ yanıt vermediniz... Sıranın beyazlarda olduğunu nereden çıkardınız?&quot;</p>
<p>&quot;Mantıksal olarak,&quot; diye karşılık verdi Elias. &quot;Hatta matematiksel çıkarım da diyebiliriz. Beyazlar şah mattan dört hamle uzakta, hatta sanırım oyunun nasıl gelişmiş olduğunu geriye&#160;doğru çıkarabilirim bile.&quot;</p>
<p>Adam bir an şaşkınlıkla baktıktan sonra konuştu.</p>
<p>&quot;Aslına bakarsanız siyahların oyuncusu, rakibinin karşı hamlesini... seksen uzun yıldan fazla zamandır bekliyor.&quot;</p>
<p>&quot;Madem öyle,&quot; diye haykırdı Elias safça, &quot;bu masayı sizden satın almaya pek de yakın sayılmam...&quot;</p>
<p>Yabancı, Elias'ın yüzünü daha iyi görebilmek için ışığa doğru bir adım daha yaklaştı.</p>
<p>Birdenbire gizemli antikacının berrak gözleri kocaman açıldı ve içindeki güçlü heyecanı bastırarak narin bir sesle konuştu.</p>
<p>&quot;Sof, benim adım Gustav Sof.&quot;</p>
<p>&quot;Memnun oldum. Ben de Elias Ein, bana Elias diyebilirsiniz.&quot;</p>
<p>İki adam birbirlerini süzerek selâmlaştı.</p>
<p>&quot;Herr Sof,&quot; diye devam etti Elias nazikçe, &quot;izin verin de size kartımı takdim edeyim. Olur da bu oyun günün birinde&#160;biterse belki size iyi bir fiyat önerebilirim...&quot;</p>
<p>&quot;Teşekkürler,&quot; diye yanıtladı ihtiyar tüccar aklı başka bir yerdeymiş gibi mekanik şekilde.</p>
<p>Tam Elias kapıdan çıkmaya hazırlanırken Sof ona seslendi.</p>
<p>&quot;Bağışlayın Herr Ein, aslında size bir teklifte bulunmak istiyordum...&quot;</p>
<p>Elias başını salladı.</p>
<p>&quot;Bu benzersiz parçayı,&quot; diye devam etti Sof, &quot;size vermeye hazırım, yalnız... bu oyunu bana karşı tamamlamanız şartıyla.&#160;Ne dersiniz?&quot;</p>
<p>&quot;Eh, ben de Braunau'ya yeni taşınmış olduğumdan buralarda pek fazla arkadaşım yok zaten. Tamamdır! Yarın akşam diyelim mi?&quot;</p>
<p>&quot;Çok güzel! Yarın görüşürüz,&quot; diye sözü bağladı Sof ve sonra da Elias Ein'm taş döşeli sokağın kıvrımları arasında yavaşça&#160;gözden kayboluşunu dalgın bir tavırla izledi.</p>
<p>Elias, Braunau'ya taşınalı yedi gün oluyordu ve eşyalarının büyük kısmı hâlâ evin girişine yığılmış karton kutular içindeydi.</p>
<p>Elias bu evi çok hızlıca satın almıştı. Almadan önce yalnızca bir kere görmüş olduğundan yerleşme sırasında asma katta,&#160;merdivenin arkasında varlığından haberdar olmadığı bir oda&#160;bulunduğunu fark edince çok da fazla şaşırmadı. Eski bir çocuk&#160;odasına benzeyen, küçük, mavi bir yatak odasıydı bu.</p>
<p>Odanın içinde bulunduğu iyi durum onu biraz şaşırttı. Evin geri kalanına kıyasla burası sanki onca yılı hiç hasar görmeden&#160;geçirmiş gibiydi. Oysa emlakçınm söylediğine bakılırsa uzun&#160;yıllardır burada hiç kimse oturmamıştı.</p>
<p>Saat sabah on birdi ve Elias birden taşınma işine yorduğu büyük bir yorgunluk hissetti. Odanın bir köşesinde terk edilmiş duran&#160;çocuk yatağının üzerine ilişti.</p>
<p>Kısa bir süreliğine gözlerini yumdu. Herhalde yaşından kaynaklanan ya da belki kaderin bir oyunu olan hafif bir uyuklama durumunun etkisi altında bastonu elinden kaydı ve parkenin&#160;eğri büğrü tahtalarının üzerine düştü.</p>
<p>Bastonun zeminde yuvarlanırken çıkardığı tanıdık olmayan ses Elias'ı irkiltti.</p>
<p>Yaşlı adam yattığı yerden kalkmadı ama sağ gözü yavaşça açılarak odanın ahşap döşemesini incelemeye koyuldu. Tahtaların arasında eski bir açıklığı ele veren bir ekleme fark etti.</p>
<p>Meraklanarak, şaşırtıcı bir çeviklikle bu izi yakından incelemek üzere ayağa fırladı.</p>
<p>Küçük yatağı güçlükle odanın duvarı boyunca itti ve böylece yerdeki eski hendek girişi tamamen açığa çıkmış oldu. Ancak&#160;görünürde herhangi bir halka ya da tutacak yoktu. Elias bastonunu yerden alarak bunu kaldıraç olarak kullanmayı denedi.</p>
<p>Sonunda tahta bir takırtıyla kendini bıraktı. Açıklıktaysa karanlığın içine doğru gözden kaybolan devasa bir taş merdiven&#160;ortaya çıktı.</p>
<p>Elias duraksayan adımlarla karanlığın içindeki çok sayıda basamaktan aşağı inerken evin altında çok derin bir mahzene&#160;gömülüyormuş duygusuna kapıldı. Sonra da kendini âdeta bir&#160;yeraltı katedrali gibi yankı veren, çok geniş ve kör karanlık bir&#160;yerde buldu.</p>
<p>El yordamıyla bir askı taşma asılı duran eski bir fener yakaladı. Yaktığı kibritin alevi fitili tutuşturduğundaysa Elias bütün yaşamı boyunca görmüş olduğu en olağanüstü yere girmiş olduğunun farkına vardı.</p>
<p>Lambanın cılız ışığı her iki yanından düzenli bir şekilde dairesel koridorların uzandığı devasa bir salonu ortaya çıkarmıştı. Elias&#160;kendini gerçekdışı boyutlardaki kocaman bir kütüphanenin ortasındaymış gibi hissetti. Her biri şık bir deriyle, gösterişli ve&#160;birbirinin tamamen aynı biçimde bağlanmış sayısız kitap dizisi&#160;duvarları göz alabildiğine kaplıyordu.</p>
<p>Salon tavanın altından birkaç metre yükseklikte, kusursuz bir dörtgen şeklindeydi. Tam ortasında eski bir çalışma masası ile&#160;yalın bir tahta iskemle duruyordu. Çember şeklindeki koridorların çeperleri de yine kitaplarla doluydu. Yukarıdan bakıldığında&#160;bu dekor, kare şeklindeki bir elmasın çevresine kurulmuş bir&#160;gül şeklini andırıyordu.</p>
<p>Burada doğaüstü bir azamet hissediliyordu. Bu salon hangi nedenle buraya, sanki evin içinde uykuya yatmış gibi gizlenmiş&#160;olabilir, diye düşündü Elias. Böylesine geniş, düzenli, bu kadar&#160;karmaşık bir yapıya sahip bir salon...</p>
<p>Gözlerinin önündeki bütün bu kitaplar hayranlık uyandırıcı bir düzen içindeydi. Tabandan tavana kadar kitapla kaplı bu duvarların büyüleyici renkliliği adamın başını döndürdü.</p>
<p>Girişe doğru geri dönünce onu buraya indirmiş olan ve burayı eve bağlayan taş merdiveni gördü.</p>
<p>Salona tepeden bakınca duvarın ortasına kazınmış bir yazıtın solgun ışığını fark etti. Birdenbire yazıt öyle bir güçle parıldamaya&#160;başladı ki ışığı yaşlı adamın kaskatı bedeninin içinden geçti.</p>
<p>Elias bakışlarını kaçırdı. Işıltı bütün salonu gezdi ve bu mekânın bütün güzelliğiyle çok sayıdaki süslemelerini ortaya&#160;çıkardı: Yol açılıyordu.</p>
<p>Yaşlı adam karşısındaki yazıyı yeniden seçebildi: akkor halindeki altı büyük, eski İbrani harfi. Harfler yanıyor ama&#160;tükenmiyordu.</p>
<p>Elias hayranlıkla İbranice sözcükleri yüksek sesle okudu: Sepher H'aim, &quot;Büyük Yaşam Kitabı&quot;.</p>
<p>Sonra yaşlı adamm kafasının içinde çılgın bir vızıltı başladı.</p>
<p>&quot;Yaz bizi de, ey Ölümsüz, Yaşamın Kitabı'na,&quot; beş bin yıldan beridir bütün dünyanın inançlı Yahudilerinin her yıl Kefaret&#160;Günü'nde tekrarladıkları duaydı bu. Bu cümle şimdi zihninde&#160;çınlıyordu.</p>
<p>Tapmaktaki inananların bu cümleyi nasıl bir heyecanla yinelemekte olduklarını hatırladı. Çocukluğunda babasının yanı başında durup onun da diğer inananlarla birlikte bu duayı söyleyişini dinlerdi. &quot;Ey Ölümsüz, yaz bizi de Yaşamın Kitabı'na!&quot;</p>
<p>Sonra da babasını düşündü. Şimdi neredeydi acaba? Keşke şu anda yanında olsaydı da bu şahane yeri o da görebilseydi...</p>
<p>İşte şimdi o, Elias Ein, tehlikesiz bir yüzyılın sıradan yaşlı adamı bu olağanüstü salonla karşı karşıyaydı.</p>
<p>Bakışları bir kere daha bitmek bilmeyen kitap sıralarında dolaştı. Kutsal bir mekânda bulunduğundan hiç kuşkusu yoktu.&#160;Ona göre Tanrı'nın ruhu burada uçuşuyordu. Neredeyse onu&#160;görebileceğini, ona dokunabileceğini düşünüyordu.</p>
<p>Bitkin bir adam olduğundan yere oturdu ve ateşten harflerin hayırlı altın ışığı içinde bedenini ikiye katlayarak zihninde derin düşüncelere daldı.</p>
<p>Elias'ın, keşfinin gerçekdışı büyüklüğü karşısında kendini toplaması dakikalar sürdü. Sonunda doğruldu. Hâlâ bu büyülenmenin etkisi altındaydı. Hem zaten ömrünün sonuna dek buraya her&#160;adım atışında aynı yoğun duyguları hissedecekti.</p>
<p>Hiçbir şeye dokunmaya cesaret edemedi; eski İsrail rahiplerinin bir zamanlar Ahit Sandığı'nı içinde barındıran kutsal Süleyman Tapınağındaki Kutsalların Kutsalı odasına girerlerken&#160;olmaları gerektiği kadar ihtiyatlıydı.</p>
<p>Burada onu aşan pek çok şey vardı.</p>
<p>Bu kocaman salondaki bütün eski gaz lambalarını birbiri ardına yaktıktan sonra ayrıntıların her birinin ihtişamını tam&#160;olarak seyredebildi. Bakışları kitaplarla örtülü duvarlardan ortadaki büyük kareyi delen kıvrımlı koridorlara kayıyordu. Sonra&#160;da salonun çeşitli köşelerini arşınlamaya başladı. Tamamının&#160;çevresini dolaşması epey uzun sürdü.</p>
<p>Bu kütüphanenin her bir köşesi duvara oyulmuş raflarla doluydu ve bunların her birinin üzerinde de hepsi birbirine&#160;tıpatıp benzeyen onlarca mükemmel cilt kitap bulunuyordu.</p>
<p>Bu eserlerin yan kenarlarında görülen altın harf kombinasyonlarının sırrını çözmekte çok gecikmedi. Bu İbrani harfleri belli bir mantığı izliyordu; İlk iki harf alfabetik bir sınıflandır-</p>
<p>mayı belirtiyor, arkasındansa bir tireyi takip eden diğer harfler konumlarına bakılırsa sayısal bir değeri ifade ediyor olmalıydı.</p>
<p>Aslında Kabala geleneğinde her bir harf bir sayıya eşdeğerdir. Bu uygulama kimi metinlerin gizli anlamlarını açığa çıkarmaya yarardı... Elias bundan emindi: Bir katalogla karşı&#160;karşıyaydı, burası devasa bir sicil olmalıydı.</p>
<p>Kafasının içine fikirler arka arkaya üşüşüyordu: Bunlara dokunmaya hakkı var mıydı acaba? Eğer bu eserler gerçekten&#160;de ilahi nitelikteyse onları anlayabilecek miydi?</p>
<p>İşte o zaman Yaradan'ın ellerinde bulunan bir çocukmuş gibi tuhaf bir hisse kapıldı. Bu ücra kasabaya taşınmış olması&#160;bir rastlantı mıydı? Kendini olayların akışına bırakmıştı ve şimdi&#160;de bütün bunların rastlantı sonucu olabileceğine inanamıyordu.</p>
<p>Boğum boğum elini alnında, saçlarında gezdirdi ve kendini yaşamını, ölmüş eşini, yok olmuş ailesini düşünürken yakaladı.</p>
<p>Karşısına çıkan ilk rafı inceledi: Sıradaki ciltlerden ilkinin kenarında O ve R harfleriyle arkasından da P ve A harflerinin&#160;sayısal değeri bulunuyordu. Elias P'nin 80'e, A'nın ise l'e eşdeğer&#160;olduğunu hatırladı. Yan yana getirilince bu iki harf 81 rakamını&#160;oluşturuyorlardı.</p>
<p>Devamı basitti, demek ki karşısında &quot;OR...&quot; ile başlayan eserlerin sicildeki seksen birinci cildi bulunuyordu. Dizide bu kitabı takip eden diğer nüshalara bir göz atarak bu bilgiyi denetledi:&#160;Hepsi aynı ilke doğrultusunda yükselen bir sırayla ilerliyorlardı.&#160;Bu keşif heyecan vericiydi; demek ki buranın mantığı gerçekten&#160;de insan zihnine açıktı.</p>
<p>Elias bir adım daha atarak söz konusu cildi eline aldı.</p>
<p>Eser ona anormal derecede ağır geldi.</p>
<p>Bunun üzerine yavaşça karenin ortasında bulunan çalışma masasına doğru yöneldi ve oturup kitabı sonsuz bir özenle masaya bıraktı.</p>
<p>Sonra da gözlerini eserden ayırmadan bir soluk aldı ve kitabı yeniden incelerken bu kusursuz işçilik karşısında yoğun bir heyecan duydu. Kapakta da yine aynı altın harfler kazılıydı:&#160;O/R-PA.</p>
<p>Kitabın değerli cildini kaldırdığındaysa hayret verici bir olaya tanık oldu: Bu özenle ciltlenmiş sayfaların üzerindeki&#160;metnin bütün harfleri akkor halindeydiler. Bunlar da yanıyor&#160;ama tükenmiyor, muhteşem bir alev kırmızısı ve altın sarısıyla&#160;sayfalann üzerinde eski harfleri hareketli ve parlak bir ışık içinde&#160;parıldatıyordu.</p>
<p>Bu kitabın ve bu yerin sırrı ne olabilirdi?</p>
<p>Parmağım bu ışıktan harflere doğru yaklaştırdı ve anında zihnini bulanık bir sis sarıverdi. Elini uzaklaştırdığındaysa sis&#160;yok oldu.</p>
<p>Artık geri dönmek için çok geçti: Bu yazıların anlamını çözmesi gerekiyordu. O zaman önündeki bu metnin arka arkaya&#160;gelen, bitmek bilmez biyografik anlatılardan oluştuğunu, aralarındaysa anlaşılmaz bazı şifreli ifadeler bulunduğunu fark etti.</p>
<p>Şu kadarını anlayabildi:</p>
<p>Viktor Orban [...] 14 Nisan 1902'de New York'ta doğdu;</p>
<p>12 Mayıs 1947'de Budapeşte'de öldü.</p>
<p>Bunun ardmdansa şifreli harflerden oluşan, görünürde çok karmaşık olan ve bu &quot;Viktor Orban&quot;ın soyağacma ilişkin gizli&#160;ayrıntıları içerdiği anlaşılan bir sürü satır geliyordu. Anlatıda&#160;doğumu ve yaşamının koşullarıyla ilgili kimi belirlemeler yapı-</p>
<p>lıyor, yolculuklarından, karşılaşmalarından söz ediliyor, Elias'ın anlamını çözemediği şifreli kimi dökümler yapılıyordu.</p>
<p>Görünüşe bakılırsa bütün anlatılar aynı yapılanmaya göre hazırlanmıştı. Buna karşılık uzunlukları birbirinden çok farklıydı, kimi birkaç satırdan ibaretken kimi ortada belli bir neden&#160;olmadığı halde onlarca sayfa sürebiliyordu.</p>
<p>Kitabın harflerinin görüntüsü göz alıcıydı; sanki burada bütün insanlığın yaşamının ve Ölümünün yazıya dökülme biçimi bulunuyor gibiydi.</p>
<p>Buraya hangi amaçla kaydedilmişlerdi? Hangi büyük mimar tarafından? Elias'ın kesinlikle hiçbir fikri yoktu.</p>
<p>Peki bu sicil hangi becerikli el tarafından tutulmuştu?</p>
<p>Viktor Orban [...] 14 Nisan 1902'de New York'ta doğdu; 12 Mayıs 1947'de Budapeşte'de öldü - anlaşılmaz şifreler - Angela Miller'm&#160;[...] kızı olan annesi Andra Clément ve Gustav Damian'ın [...]&#160;oğlu olan babası Nathan Damian'dan dünvava geldi. Dindar&#160;bir aile. 17092. Birliktelikleri Nathan [...] tarafından 14 Aralık&#160;1923'te New York'ta mühürlendi [şifreler]. Çocuğu vok [şifreler].&#160;Kan zehirlenmesinden öldü [şifreler].</p>
<p>Elias Ein, sıradan bir Viyanalı emekli sigortacı, neredeyse tamamen sönmüş bir tarihin çocuğu olmayan son mirasçısı, hiçbir şeyi olmayan, hiç kimse olmayan bu adam şimdi adına ancak&#160;Yaşam Kitabı diyebileceği bu şeyin karşısında tek başınaydı.</p>
<p>Birkaç saat boyunca fenerlerin ışığında bu şifreli ciltlerin içerdiği, gerçeklere dayalı ve çoğunlukla anlaşılmaz olan anlatılara tamamen dalıp gitmiş olarak kaldı. Öyle çok kitap vardı</p>
<p>ki. Çünkü görünürdeki sıraların arkasında daha başka sıraların da bulunduğunu keşfetmiş, bu kadar çok sayıda metnin tamamını okumaya bütün bir ömrün bile yeterli olmayacağı&#160;sonucuna varmıştı.</p>
<p>Bunları incelemekle geçirdiği saatlere karşın zihni hâlâ berraktı. O sırada Elias'ın aklında bir düşünce uyandı. Eğer bu&#160;kitaplar yeryüzünden gelmiş geçmiş bütün insan yaşamlarının kaydım içeriyorlarsa aralarında mutlaka Anna'nın kaderine ayrılmış bir&#160;bölüm de bıüunuyordur. Onun hatırası akimdan hiç çıkmamıştı...</p>
<p>Bu fikrin verdiği elektrikle hayatta herkesten çok özlediği kadının öyküsünü içermesi gereken, K/A harfleriyle işaretli cildi&#160;bulabilmek üzere sonsuz koridorlara saldırdı. Uzun dakikalar&#160;sonunda aradığı kitabı ellerine alabildiği anda içindeki heyecan&#160;sonsuzdu.</p>
<p>Çalışma masasına yerleşip iştahla okumaya koyuldu.</p>
<p>Anna Kasper, Isaac ve Maria Kasper'in kızı, 12 Ağustos 1974'te doğdu, Viyana'da bir trafik kazasında öldü...</p>
<p>Bundan sonraysa Elias'ın artık neredeyse aşina olduğu ama anlamı onun için hâlâ çözülmez nitelikte olan şifreli, uzun bir&#160;bölüm geliyordu. Bu seferki epeyce genişti ve iki sayfadan fazla&#160;sürüyordu.</p>
<p>Metnin anlaşılabilir kısımlarını okumayı sürdürdü.</p>
<p>Mutlu bir çocukluk, ailesinin gözbebeği. (...) Viyana'da parlak bir öğrencilik (...).</p>
<p>Elias daha bu paragrafı okumayı tamamlayamadan yanaklarından aşağı inci gibi yaşlar süzülmeye başlamıştı. Viyana'daki</p>
<p>Café Brawslav'in arka salonunda, onu genç ve gelecek dolu haliyle ilk gördüğü o benzersiz anı yeniden yaşıyordu.</p>
<p>Işıklar saçan sarı elbisesini, ensesinde nazikçe toplanmış uzun, siyah saçlarım yeniden görüyordu. O an belleğinde hâlâ&#160;çok yakınlardaydı. Gözlerini açıp da ihtiyar ellerini gördüğünde&#160;acımasız zamanın farkına vardı. Anna bu birkaç ışıklı satırda&#160;biraz olsun canlanmıştı ama onu aslında sonsuza dek yitirmişti.</p>
<p>Anlatı devam ediyordu:</p>
<p>Kısır bir kadındı. 12 Mayıs 1995'te Viyana'da Elias Ein ile tanıştı. Evlilikleri...</p>
<p>Kendi adını okuyunca sanki yıldırım çarpmış gibi oldu.</p>
<p>Boğazı kasvetle düğümlendi: Yaradan'm yasalarından en gizli olanını açığa çıkarma, kendi sonunu öğrenme olasılığıyla&#160;karşı karşıya kalmıştı. Ölümle göz göze gelmeye cesaret etmek&#160;gibi bir şeydi bu.</p>
<p>ilerlemiş yaşma ve bütün görmüş geçirmişliğine karşın böyle bir yüzleşme olasılığı kanını donduruyordu. Kendini bunu yapabilecek güçte hissetmiyordu.</p>
<p>Yaşaması için kendisine kalan zamanın hiçliğe doğru geri döndürülemeyecek bir geri sayım olacağını kabul edebilecek&#160;miydi?</p>
<p>Her ne kadar artık kendisini bekleyen iyi bir şey olamayacağına inanıyorduysa da elinde kalan çok azıcık kaygısızlığı feda etmeyi de bir türlü göze alamıyordu.</p>
<p>İşte bu yüzden Elias, Tanrı'nm kitabında kendi adının açık açık yazılmış olduğunu, üstelik de bunu kasıtlı olarak yapmamışken gözleriyle gördüğü anda böyle bir şok ve telaşlı korku&#160;hissetti. Bir süre durmak zorunda kaldı.</p>
<p>Yaşamına ilişkin, kendisinin bile unutmuş olduğu bir dolu ayrıntı vardı burada: evlendikleri yer, düğünlerinde bulunan&#160;akrabaların isimleri vs. Ve her seferinde de o içinden çıkılmaz&#160;şifreli satırlar...</p>
<p>Sabahın erken saatinde, yorgunluğuna yenik düşmüş olan yaşlı adam, tuhaf rüyalarla dolu bir uykuya daldı. Akkor harflerin onu sarıp sarmalayan ışığı içinde eli altın kitabın harfleri&#160;üzerinde gezinirken zihnini bir kere daha ele geçiren o hafif&#160;baş dönmesini neredeyse fark etmedi bile.</p>
<p>Uykuya dalmış bedeninin yanı başında açık duran cildi, parmaklarıyla sanki yürek atışlarının ritmine uyarak aynı tempoda usul usul yokluyordu.</p>
<p>Elias daha yeni uyanıp da mavi odaya dönmüştü ki evin sokak kapısı vuruldu.</p>
<p>Akşam olmuştu bile; neredeyse bütün bir gün uyumuştu. Herr Sof, satranç oyununu bitirmeye gelmişti. Elias elinden geldiğince aceleyle çocuk yatağını açıklığın üzerine itti. Kapının&#160;gözetleme deliğinden antikacıyı görünce ondan bir süre beklemesini rica etti.</p>
<p>Büyük bir telaşla bir önceki gün yaşadıklarının yüzünde bırakmış olduğu yorgunluk izlerini gidermeye çabaladı ve üzerine temiz bir gömlek geçirdi.</p>
<p>Hava kararıyordu. Elias kapıyı açıp antikacıyı selamladı. İhtiyar nazikçe ve ağır adımlarla içeri girdi. İkisi birbirlerini&#160;süzdüler.</p>
<p>Sof deri eldivenler giymişti, bu onun için bir alışkanlıktı. Yaşlı olduğu kadar da yalnız görünüyordu ve yüzünde keskin&#160;bir zekâ ifadesi taşıyordu. Karmakarışık, beyaz saçlarıyla terk&#160;edilmiş, ihtiyar bir kurdu andırıyordu. Bununla birlikte ruhunun&#160;asaleti de seziliyordu.</p>
<p>&quot;Randevumuzu unutmamıştınız umarım?&quot;</p>
<p>&quot;Hiç de değil,&quot; diye yanıtladı Elias. &quot;Oyuna başlamadan önce bir şeyler içmek ister miydiniz?&quot;</p>
<p>&quot;Asla alkol almam ama pipo içsem rahatsız olur muydunuz?&quot;</p>
<p>Her iki adam da fazla konuşkan değildi. Salondaki küçük, dikdörtgen sehpanın başına oturdular ve Elias mermerden muhteşem satranç takımını sehpanın üzerine yerleştirdi. Sof gergin&#160;görünüyordu; ceketinden eskimiş, ahşap bir pipo ile bir tütün&#160;kesesi çıkardı. Sof kendisinden beyazları oynatmasını isteyince&#160;bunu zaten beklemekte olan Elias başını salladı.</p>
<p>Bunun üzerine Sof, taşları onlarca yıldır durmakta oldukları konumlara, ezberinden ve en küçük bir duraksama göstermeden&#160;tıpatıp yerleştirdi. Bunun onun için heyecan verici ve törensel&#160;bir an olduğu her halinden anlaşılıyordu.</p>
<p>&quot;Herr Sof, acaba size bu oyuna kiminle başlamış olduğunuzu sorabilir miyim?&quot;</p>
<p>Bir süre sonra, &quot;Eski bir anıdır bu... Bu oyun bundan uzun zaman önce, adı da yüzü de artık belleğimin derinliklerinde&#160;yitip gitmiş bir rakibe karşı başlamıştı...&quot; dedi dalgınca.</p>
<p>Sof bir an durup Elias'a baktı ve devam etti.</p>
<p>&quot;Her ne olursa olsun, sanırım bugün artık benim için bu öyküye bir son verme zamanı geldi.&quot;</p>
<p>&quot;Bu dikkate değer görülmekten ne kadar onur duyduğumu bilmenizi isterim. Umarım buna layık olabilirim,&quot; diye karşılık&#160;verdi Elias kibarca.</p>
<p>Bütün dikkatini oyunun üzerine toplamaya çabalayan Elias, birkaç dakika sonra yaşlı antikacının yavaş yavaş eldivenlerini&#160;çıkarmakta olduğunu fark etti.</p>
<p>O zaman konuğunun çıplak ellerini gördü: Sağ elinin işaret parmağı kesilmişti.</p>
<p>Onu utandırmamak için Elias bakışlarını hızlıca satranç masasına çevirdi.</p>
<p>İki adam sessizce ve saatler boyunca Sof için son derecede önemli olan bu oyunu sürdürdü. Oyun sırasında da karşılıklı&#160;satranç oynamak üzere her cuma akşamı buluşmak için sözleştiler.</p>
<p>Amansız bir mücadelenin ardından, gecenin geç saatlerinde Herr Sof oyunu kazandı.</p>
<p>&quot;İşte bu kadar! Kutlarım Herr Sof, bu oyunu yiğitçe oynadınız,&quot; dedi Elias şafak sökerken...</p>
<p>Yaşlı antikacı evine dönerken sanki geldiği zamankinden de daha hüzünlüymüş gibi tuhaf bir izlenim veriyordu.</p>
<p>O sabah Frau Polster, Elias'm evinde çalışmaya ilk defa gelecekti. Geldiğinde yanında on yaşlarında küçük bir yamak da vardı.&#160;Çocuğun adı Thomas'tı ama yörenin insanları ona Ti-tom diye&#160;sesleniyorlardı.</p>
<p>Ti-tom, La Polster tarafından Elias'm alışverişlerini düzenli olarak evine teslim etmekle görevlendirilmişti. Kadın, Inn bölgesi&#160;halkına özgü koyu Avusturya aksanıyla çekingen çocuğu yaşlı&#160;adamla tanıştırdı, Elias da onu nazikçe selamladı.</p>
<p>La Polster, Ti-tom'a talimatlarını verdikten sonra işlerinin başına geçti.</p>
<p>Gün ortasında Elias bir an durup salonun penceresinden dışan baktı. Buradan ufuk çizgisine doğru dans ederek uzaklaşmakta&#160;olan çocuğun cılız silueti görülebiliyordu. Yaşlı adamın gözlerinin&#160;çevresindeki kırışıklıklar iyi niyetli bir gülümsemeyle kısıldı:&#160;Ti-tom ona hem çok eskilerde kalmış olan kendi çocukluğunu&#160;hatırlatıyor hem de yaşam başka türlü karar vermiş olsa Anna&#160;ile sahip olabilecekleri çocuğu düşündürüyordu.</p>
<p>Sonra berjer koltuğuna oturarak eğer bu evin sahip olduğu şahane sırdan daha erken haberdar olmuş olsa, haftada bir gün&#160;için bile olsa bir kâhya kadın ve bir teslimatçı çocuğun kendisini&#160;rahatsız etmesine izin vermeyeceğini düşündü.</p>
<p>Ancak artık, bu kadar küçük bir kasabada kuşkuları üzerine çekmeksizin geri adım atması için çok geçti.</p>
<p>Elias salonun kapısından, gözünün ucuyla La Polster'in çalışmasını izliyordu. Kadının işini bitirip de gitmesi için en az iki üç saat beklemesi gerekecekti.</p>
<p>Ti-tom, kollan paketlerle dolu, şarkı mırıldanarak geri geldi. Kısa bir süre sonra çocuk nazikçe salonun kapısını tıklattı.</p>
<p>&quot;İçeri gel yavrucuğum. Ne istiyorsun?&quot;</p>
<p>&quot;İyi günler efendim, bunları posta kutunuzda buldum, size gelmişler.&quot;</p>
<p>Hiç yakını olmayan Elias kendisine mektup gelmiş olmasına şaşırdı. Gelen zarflar arasından resmî mühür taşıyan bir tanesi&#160;hemen dikkatini çekti. Üzerinde Viyanalı bir noterin adresi ve&#160;kaşesi bulunuyordu.</p>
<p>Yaşlı adam çocuğun yüzünü inceledi. Üzerindeki hırpani kılığa karşın bu çocukta dikkat çekici bir şey vardı: Bakışları&#160;öylesine parıltılıydı ki bir an için ona gizli kitabın ışığını anımsattı. Çocuğun gözlerindeki bu kutsal ateş de içinde bir ileti&#160;taşıyor gibiydi.</p>
<p>Ti-tom oyalanmadan odadan çıktı. Geriye yalnızca tabak çanak gürültüleri kalmıştı. O zaman Elias zarfı yırttı...</p>
<p>Viyana</p>
<p>Herr Elias Ein'm dikkatine.</p>
<p>Herr Ein,</p>
<p>Kız kardeşiniz Bayan Yelena Ein'm geçtiğimiz 12 Ağustos günü Viyana'daki apartman dairesinde geçirmiş olduğu bir kalp krizi&#160;sonucunda, altmış üç yaşında vefat etmiş olduğunu üzülerek&#160;bildiririz. Cenaze töreni 16 Ağustos günü Viyana'daki Ottakring&#160;Mezarlığı'nda gerçekleştirilecektir. Gerek sevgili kız kardeşinizin&#160;cenazesiyle ilgili pratik konuları birlikte halledebilmemiz, gerekse çeşitli idari ve hukuki formaliteleri yerine getirebilmemiz&#160;için benimle iletişime geçerseniz size minnettar kalacağım.</p>
<p>En içten saygılarımla,</p>
<p>Avukat Dorfmeister.</p>
<p>Mektup, şokun etkisi altındaki Elias'ın elinden kayıp yere düştü. Artık bu dünyada tamamen yalnız kalmıştı. Bundan böyle&#160;ne bir ailesi ne geçmişi ne de geleceği vardı. Parmaklarını göz-kapaklarının üzerine götürdü.</p>
<p>Yelena toprağa girmiş.</p>
<p>Zavallıcık mezarına kendisine eşlik edecek hiç kimsesi olmadan girmiş, kim bilir kendini ne kadar yalnız hissetmiştir, canım, bir tanem, sevgili kardeşim. Elleri yüzünde, böylece ağladı.</p>
<p>Karısı Anna'nın ölümünden bu yana hiç ağlamamış olduğundan gözyaşlarının tadını ikinci kez tadıyordu. Demek kardeşi de onu terk etmişti artık.</p>
<p>Cenazesi 16 Ağustos'ta olmuş. Oysa eylülün ortası gelmişti bile. Bu gecikmeye herhalde adres değiştirmesi sebep olmuş&#160;olmalıydı.</p>
<p>Utanarak kapının açıklığına doğru bir göz attı.</p>
<p>Henüz evden çıkmamış olan Ti-tom'un küçük salondaki kitap koleksiyonunun önünde oyalandığım gördü ve La Polster'in&#160;aceleyle mutfak kapısını kapattığım fark etti. Köylü kadının gıcırtılı ve taşralı sesini duydu.</p>
<p>&quot;Bugünlük işim bitti Herr Ein. Benden başka bir istediğiniz var mı?&quot;</p>
<p>&quot;Çok güzel Frau Polster, başka bir ricam yok. Yarm görüşürüz,&quot; diyebildi.</p>
<p>&quot;Yarın görüşürüz,&quot; diye yanıtladı kadın ve arkasından Elias sokak kapısının kapandığım duydu.</p>
<p>Kilidin tok sesi acısını ve derin yalnızlığını geri getirmişti.</p>
<p>Ailesinin geçmişini aklından geçirdi. Yelena'mn da ölmesiyle o eski aile yapısından geriye avakta kalan son taşın da kendisi&#160;olduğunun farkına vardı, kim bilir daha ne kadarlığma? Bütün&#160;geçmişi artık bir yıkıntılar arazisinden ibaretti ve kaderinin&#160;akşamı yerini geceye hızla bırakıyordu.</p>
<p>Babasının sözleri, soylarının felakete uğramadan önceki saygınlığına dair anlattıkları şaşırtıcı bir belirginlikle akima&#160;geliyordu.</p>
<p>Sonra da tıpkı çok derinlerdeki suların yüzeye çıkışı gibi ruhunun en derin yerinden yaşamlarının gidişatında büyük&#160;bir iz bırakmış olması gereken bir sahneyi hatırladı: Bundan&#160;kırk yıl önceydi, babası amansız hastalığa mahkûm olduğunu&#160;öğrendiğinde onu yanma çağırmış ve çevresindekilerden onu&#160;iki çocuğuyla yalnız bırakmalarını istemişti.</p>
<p>O gün Gustav Ein, son arzusunu çocuklarına açmıştı. Majda-nek toplama kampının karanlığında ölüp gitmiş olan iki erkek ve bir kız kardeşinden sonra şimdi de kendisi dünyayı terk etmeye&#160;hazırlanıyordu. Çocuklarına ailenin savaştan sağ çıkmış olan&#160;kolundan yalnızca üç kişi bulunduğunu bildirmişti.</p>
<p>İlk olarak Cermen kuzeni Jonathan Ein, 1938 yılında ABD'ye iltica ederek Nazizm'den kurtulmuştu. 1949 yılındaysa Roma'da,&#160;direksiyon başındayken eşiyle birlikte ölmüştü.</p>
<p>Ein ailesinin Alman kolunun tek temsilcisi Joseph Ein, çalışma kampından sağ kurtulan ender kişilerden biriydi. Hayatta kalmasmıysa yalnızca fiziksel sağlamlığına borçluydu. Ne yazık&#160;ki otuz bir yaşında, 1948 yılında göç etmiş olduğu İsrail'deki&#160;Ashdod plajlarında açıktaki akıntılar tarafından sürüklenip&#160;boğularak ölmüştü. Hiç çocuğu olmamıştı.</p>
<p>Ein sülalesinin son üyesiyse Cenova'daki diplomatlık görevi sayesinde korunmuş olan Gustav'dı.</p>
<p>Elias ve Yelena Ein, babalarının ölümüyle birlikte isimlerinin geriye kalan tek umudunun kendileri olacağını böylece öğrenmiş oldu. Gustav Ein onlara soylarının tükenmemesi için&#160;ellerinden geleni yapacaklarına söz verdirdi.</p>
<p>Elias onca yıldır ağırlığım hissetmemiş olduğu bu yemini şimdi hatırlıyordu. Bu yemin şu anda içinde, korkunç bir bildirge gibi çınlıyordu.</p>
<p>Yirmi birinci yüzyıl eserini tamamlıyordu; zaferi o kazanmıştı ve geçmişin kumları Ein adını tamamıyla gömmek üzereydi. Bu adla birlikte tarihin bir sayfası da kapanmış oluyordu. Hukuk cellatların hakkından gelmişti. Yahudiler için bir devlet&#160;doğmuştu. Bundan sonra artık bu Avrupa Yahudileri, bütün o&#160;diasporaları, tarihleri, eski efsaneleri ve geçmişe olan özlemleriyle neye yarayacaklardı sanki?</p>
<p>Çoktan kapanmış bir devrin kalıntılarım su yüzünde tutmak için bu inat nedendi? Ein ailesi rolünü oynamıştı. Bir anlamda&#160;bu Avrupa Yahudilerinin tarihteki rolüydü.</p>
<p>Ancak tarihin merkezi bir kere daha yer değiştirmiş, başka yerlere, Atlantik'e, hatta daha da öteye, Asya'ya doğru kaymıştı.&#160;Hepsini mezar parçaları ve bitmez tükenmez inlemeleriyle birlikte, işe yaramaz incik boncuklar gibi geride, çok uzaklarda&#160;bırakmıştı.</p>
<p>Elias berjer koltuğunda oturup bu karanlık düşüncelerin içinde yüzmeye akşama dek devam etti.</p>
<p>Ti-tom onun içindeki sıkıntıyı hemen hissetti. İçindeki yetim, bu yaşlı adama karşı yüreğinde şefkat geliştirdi.</p>
<p>La Polster eve bir dahaki gelişinde Elias'm yalnız bırakılmaya ihtiyaç duyduğunu bildiren notunu bulacaktı. Bu sayede adam, yatak odasının sessizliğine sığınabilecekti.</p>
<p>Yaşlı adam bastonunu bir kenara bıraktı ve müzik kutusunu eline aldı. Ancak bu akşam kutuyu açtığında belleğinde birdenbire başka bir çocukluk anısı canlanıverdi. Kendini on&#160;bir yaşındaki haliyle, Viyana operasının kırmızı kadifeleri ve&#160;altın işlemeleriyle çevrili olarak görüyordu. Annesi, babası ve&#160;Yelena ile yan yana oturuyorlardı. Bu onun gittiği ilk konserdi.</p>
<p>Büyük orkestra Rachmaninov'un rapsodisini öyle büyülü bir biçimde çalmıştı ki küçük Ein bunun etkisinden ömrü boyunca&#160;kurtulamayacaktı.</p>
<p>Bundan birkaç hafta sonra annesi ona, bugün hâlâ yanında taşıdığı bu müzik kutusunu hediye etmişti. Ezgisi bir kere daha&#160;onu gözyaşlarına boğdu. Onun için bu, ailesinin şarkısı olmuştu&#160;artık.</p>
<p>Kutunun içinde duran nesneleri bir kere daha gözden geçirdi, sonra da noterden gelmiş olan mektubu özenle katlayarak bunların arasına yerleştirdi.</p>
<p>Hava kararıp da evinde tek başına kalınca, kendini hayattaki tek zevkine adamak istedi: ışıklı kitabı incelemeye. Ve içinde&#160;ölmüş kız kardeşinin hatırasına kavuşmanın gizli umuduyla,&#160;anlamı olmayan şeyde bir anlam bulabilmenin çılgınca umuduyla salonun yolunu tuttu.</p>
<p>Elias kapağı kaldırırken kitap salonunun koruyucu atmosferini bir kere daha hissetti. İçinde kız kardeşi Yelena ile ilgili maddeyi&#160;bulmayı umduğu, E/I ve NP harfleriyle mühürlü cildi aramaya&#160;koyuldu.</p>
<p>Çok geçmeden onun doğum tarihine rastladı ve aradığı kısma geçti. Bu tarihin hemen yanında ölümünün tam tarihi,&#160;yani birkaç hafta öncesi de yazılıydı. Ancak içindeki kargaşa&#160;bir kat daha arttı. Yelena'nın yaşamına ilişkin anlatı şaşırtıcı&#160;derecede şifreli ve diğerlerinden daha da anlaşılmazdı. Tarihlerin kesinliği karşısında kuşkuya düştü. Acaba kız kardeşinin&#160;ölüm tarihi en başından beri öngörülmüş müvdü, yoksa metinde&#160;geçenlerde mi belirmişti?</p>
<p>Başka bir deyişle, kız kardeşinin kaderi bu kitapta daha önceden belirli miydi? Sicil, yaşamlarımızda öngörülmeyen bir&#160;kısım bırakıyor muydu? Bu konuda kafasını rahatlatmak için&#160;Elias gelecekteki bir yaşamın anlatısını aramaya koyuldu.</p>
<p>Onlarca ve onlarca sayfa boyunca sonuç verici bir şeye rast-layamadıktan sonra bakışı birdenbire Helmut Lairumer adında, hiç tanımadığı birine ayrılmış olan maddede durdu çünkü bu&#160;adam yeryüzüne yirmi yıl kadar sonra gelecekti!</p>
<p>Metne göre Lairumer'in Sydney'de doğması ve yetmiş sekiz yaşında ölmesi gerekiyordu. Her şey açıkça yazılmıştı. Böylece&#160;kitabın geçmişin, bugünün ve geleceğin olaylarını hiç fark gözetmeksizin içerdiği de kanıtlanmış oluyordu: Kitap zamana&#160;hükmediyordu.</p>
<p>Elias'a göre bu keşif, kitabın ilahi karakterini doğruluyor ve Yaradan'ın varlığını çarpıcı biçimde kanıtlıyordu.</p>
<p>&quot;Her şey yazılmış,&quot; dedi Elias kendi kendine, &quot;ama acaba metnin sonradan değişikliğe uğruyor olması, Tanrı'nın yaratılış anında insana vermiş olması gereken özgürlüğe göre uyum&#160;sağlıyor olması mümkün müdür?&quot;</p>
<p>Elias buna içtenlikle inanıyordu: Metinler, Yaradan'ın planlarında değişiklik yapabilme gücüne sahip tek varlığın insan olduğunu söylemiyor muydu? İnsan bu gücünü dua yoluyla&#160;kullanıyordu...</p>
<p>Tam o anda, sol elinin işaret parmağı kutsal harflerin üzerinde gezindi. Yine o tuhaf baş dönmesi duygusuna kapıldı.</p>
<p>Refleks olarak elini çekti ve zihninin çevresini sarmaya başlamış olan sisler dağılıverdi. Bu tuhaf olaya karşı merakı&#160;uyanmış olan yaşlı adam deneyi bir daha yinelemeye karar&#160;verdi. Parmağının ucunu kasıtlı olarak ışığa doğru yaklaştırdı...</p>
<p>Tam o anda, birdenbire arkasında, parke tıkırtısını anımsatan boğuk bir ses duydu. Üst kattaki odadan geliyor gibiydi, hatta belki de daha yakından... Elias oturduğu iskemlede girişe&#160;doğru döndü...</p>
<p>Kitabı kapadı ve hızla ayağa kalktı.</p>
<p>&quot;Kim var orada?&quot; diye haykırdı.</p>
<p>Hiçbir yanıt alamadı.</p>
<p>Sırrının açığa çıkması korkusuyla yaşlı adam mavi odaya çıkan basamakları hızla tırmanmaya koyuldu.</p>
<p>Oda boştu.</p>
<p>O sırada günün aydınlanmış olduğunu ve evin sokak kapısmı birinin tıklatmakta olduğunu anladı. Kapağın iyice gizlenmiş&#160;olduğundan emin olduktan sonra odadan çıktı ve kafasının içi&#160;hâlâ sorularla dolu olarak kapıyı açmaya gitti.</p>
<p>La Polster'in otoriter yüzünü kapının çerçevesi içinde gördüğü anda Elias birdenbire gerçeğe dönüverdi.</p>
<p>&quot;En az on dakikadır kapıya vuruyorum/' diye yakındı köylü kadın.</p>
<p>&quot;Özür dilerim Frau Polster, uyuyakalmışım,&quot; diye karşılık verdi Elias.</p>
<p>Kadın başka bir şey söylemeden içeri girip eşyalarını evin girişine bıraktı. Sonra da o berbat aksaruyla konuştu:</p>
<p>&quot;Dün kasabada Herr Sof'a rastladım. Bana bu akşam sizinle satranç oynayacağını söyledi.&quot;</p>
<p>&quot;Ah... Şey, evet, doğru...&quot;</p>
<p>&quot;Bu akşam... Aklınızda mıydı?&quot;</p>
<p>&quot;Cuma oldu mu?&quot; diye sordu Elias hayretle. &quot;Evet, akşam yemeği için bir şeyler hazırlayabilirsiniz, öyle değil mi?&quot;</p>
<p>O sırada Ti-tom koşarak gelmiş gibi soluk soluğa holde belirdi.</p>
<p>&quot;Ah, ne güzel, tam zamamnda geldin doğrusu!&quot; diye haykırdı La Polster çocuğa. &quot;Ben de şimdi seni çağıracaktım... Alışverişe&#160;gideceksin, bu akşam beyefendinin konuğu var...&quot;</p>
<p>Ti-tom çok kendine özgü bir yetimdi. Her zaman özensiz, kılıksız bir hali olsa da bu sokak çocuğu zihninin kıvraklığını hemen belli&#160;ederdi. Birkaç istisna dışında hiç arkadaşı yok gibiydi: Braunau&#160;küçük ve kendi içine kapalı bir burjuva kasabasıydı.</p>
<p>Bu çocuğun aslında nereden geldiğini kimse bilmiyordu. Ender olarak kasaba halkından birileri birkaç bozuk para ya da&#160;yiyecek karşılığında ondan küçük hizmetler isterdi. Bu şekilde&#160;yalnız ama mutlu, kafasının içiyse düşlerle dolu olarak yaşıyordu.</p>
<p>Ti-tom sırlarını tıpkı bir hazine gibi kendine saklıyordu. Kökenlerinin, ölmüş anne ve babasının, Braunau'ya gelişinin&#160;sırlarını...</p>
<p>Her ne kadar dirseklerini okul sıralarında neredeyse hiç çürütmemiş olsa da her konuda, yaşıtı olan çocuklara kıyasla&#160;çok ileri bir birikime sahipti.</p>
<p>Merakı onu bulabildiği her yerde kitap aramaya itiyordu, en çok da Braunau'nun belediye başkanı olan Teodor Riefenstahl'm&#160;sevimli kızı Marika'nm evinde. Genç kız diğerlerinden çok farklı&#160;olan bu küçük çocuğu çok severdi. Ayrıca ihtiyar Sof'un da ona&#160;alışılmadık konularda çeşitli eski basım kitaplar verdiği olmuştu.</p>
<p>Thomas azla yetinir, çoğu zaman Inn Nehri'nde yıkanır ve oradan su içerdi, şimdiye kadar polis de onu rahat bırakmıştı.</p>
<p>Bu yüzden La Polster'in yeni patronuna bakmak konusunda ondan yardım istemiş olması şaşırtıcı değildi.</p>
<p>Kâhya kadının isteği üzerine Krugerlerin dükkânına uğramadan önce Ti-tom, küçük salondaki vitrinin arkasında bulunan güzel&#160;kitap ve dergi koleksiyonunun önünde bir kere daha durdu.&#160;Elias'la göz göze gelinceyse bir adım geri çekildi.</p>
<p>&quot;Kitapları seviyor musun Thomas?&quot; diye sordu Elias.</p>
<p>Çocuk utanmış gibi göründü. Yaşlı adamın gözlerinin içine bakmaya cesaret edemedi.</p>
<p>&quot;Niçin yanıt vermiyorsun?&quot; diye üsteledi Elias usulca.</p>
<p>&quot;Roman okumayı mı kastediyorsunuz?&quot; diye kekeledi çocuk.</p>
<p>&quot;Evet ya, roman, öykü falan, bu tür şeyleri okumayı seviyor musun? Koleksiyonumla ilgilendiğini fark ettim de...&quot;</p>
<p>&quot;Ah, evet beyefendi, çok severim.&quot;</p>
<p>Elias mütevazı kütüphaneye doğru yöneldi ve onu açtı. Parmaklarını dizili kitapların yan kenarlarında gezdirerek en&#160;uygun olanım aradı.</p>
<p>&quot;Şuna ne dersin?&quot; diye önerdi Elias çocuğa Tılsımlı Deri'nin eski ve güzel bir basımını göstererek.</p>
<p>&quot;Okudum,&quot; dedi Ti-tom çekinerek.</p>
<p>Yaşlı adamın eli gezinmeye devam etti.</p>
<p>&quot;Peki o zaman... Bakalım... Olağanüstü Öı/küler'e ne dersin?&quot; diye sordu hoşnutlukla.</p>
<p>Çocuk şaşkın şaşkın bakınca Elias sormaya devam etti.</p>
<p>&quot;Poe'yu da okudun mu? Şu işe bak, doğrusu senin bu yaşta bu kadar çok şey okumuş olabileceğini hiç düşünmemiştim.&quot;</p>
<p>Ti-tom'un utancını belli eden güzel gülümsemesini görünce Elias, &quot;Pekâlâ. Belki burada hoşuna gidecek bir kitap bulabilirsin, ha?&quot; dedi.</p>
<p>Çocuğun parmağı hemen gümüş bir şeritle altı çizilmiş, deri bir kitabı işaret etti. Elias bu kitabı eline alıp adını okudu.</p>
<p>&quot;Satranç romanı öyle mi? Görüyorum ki seninle ortak ilgi alanlarımız var Thomas,&quot; dedi yaşlı adam kitabı çocuğa uzatırken. &quot;Beni şaşkınlıktan şaşkınlığa sürüklüyorsun. Al bunu,&#160;sende kalsın, hediyem olsun.&quot;</p>
<p>Çocuk yaşlı sigortacının gözlerinin içine minnet dolu gözlerle baktı. Eliasin yalnızca yorgun ve yalnız bir adam olmadığını&#160;anlamıştı, her şeyden önce iyi bir adamdı o. Hatta belki bundan&#160;da fazlası, bir bilgeydi.</p>
<p>Bunun üzerine, bu beklenmedik nezaket edimiyle şaşkına uğramış bir halde beceriksizce kapıya yöneldi.</p>
<p>Elias bir haftadan kısa süre içinde yaşamında meydana gelen şahane çalkantıları düşünmeye dalıp gitmişti.</p>
<p>Gizli kitabın varlığı özgür iradeyle ilgili bütün fikirlerini sorgulamaya açmıştı. Kendi özgür iradesi nerede kalıyordu?</p>
<p>Peki ya Tanrı neden onca insan arasından kendisini seçmişti? Ondan ne bekliyor olabilirdi?</p>
<p>Kesin olan bir şey vardı: Bu keşfi, inancını tehlikeli bir kesinliğe dönüştürmek üzereydi. Demek o, Tann'mn ellerindeydi, bundan sonra Yaradan'ın kendisi için çizmiş olduğu yolda, bir uyurgezerin özgüveniyle ilerleyecekti.</p>
<p>Ancak bu, yapılabilecek bir şey miydi?</p>
<p>Aynı zamanda Elias, yepyeni türden bir korkuyla birlikte yaşamayı da öğrenmek zorunda kalacaktı, Tanrı'nın her yerde&#160;bulunan gözünün korkusuyla. Her bir eylemi için Yaradan'ın&#160;karşısındaki sorumluluğunun bundan böyle harekete geçirilmiş&#160;olduğu fikri ona taşınmayacak derecede ağır görünüyordu.</p>
<p>Zihni bu şekilde başıboş dolaşıp dururken bir yandan da kitabın ateşli harflerine dokunduğunda hissettiği o baş dönmesini hatırlıyordu.</p>
<p>Büyük salondaki duvar saati ilerliyordu. Elias haftanın bitmek üzere olmasından sevinç duyuyordu. Çok yakında tam iki</p>
<p>gününü kesintisizce büyük salonda geçirebilecek ve burada yeni yanıtlar bulmaya çalışacaktı.</p>
<p>La Polster mutfakta iş görüyor, koca sesiyle küçük Thomas'a emirler yağdırıyor ve çocuk da yılmadan söylenenleri yerine&#160;getiriyordu.</p>
<p>Sonunda saat dört buçuğu vurduğunda kadın çocuğa her zamanki gibi soğukça teşekkür etti. Elias bir kere daha salonunun penceresinden çocuğun özgürce yola koyulup uzaklaşmasını izledi.</p>
<p>Sof saat tam sekizde geldi. Frau Polster ona kapıyı açtığında Elias evin içinde buz gibi bir hava akımının dolaştığını hissetti.&#160;Koltuğundan güçlükle kalkıp ceketini düzeltti.</p>
<p>Sof içeri girip onu nazikçe selamladı.</p>
<p>&quot;Nasılsınız Herr Ein? Bütün hafta sizi kasabada hiç göremedim. Çok mu meşguldünüz?&quot;</p>
<p>&quot;Bilirsiniz işte, taşınmayla ilgili işler, evraklar...&quot; diye yanıtladı Elias.</p>
<p>&quot;Kötü bir haber yoktur umarım?&quot; diye sordu Sof, neredeyse münasebetsiz bir tondan.</p>
<p>Elias konuğunun keskin bakışmdan kurtulabilmek için salon masasının üzerinde bir şeyler ararmış gibi yaptı. Sof, Viyana'dan&#160;gelen mektubun içeriğinden nasıl kuşkulanmış olabilirdi ki?</p>
<p>&quot;Her şey yolunda,&quot; dedi duraksayarak, &quot;esenliğimle ilgilendiğiniz için teşekkür ederim Herr Sof. Sanıyorum Frau Polster bize müthiş bir akşam yemeği hazırladı. Umarım karnınız açtır...&quot; dedi.</p>
<p>&quot;Evet, teşekkür ederim. Beklerken belki biz oyunumuza başlayabiliriz, ha?&quot;</p>
<p>Elias başını salladı ama bütün ağırbaşlı hareketlerine karşın bu akşam satrançla çok da fazla ilgilenmediği her halinden belliydi.</p>
<p>Oyun hazırlandı ve ilk hamleler yapıldıktan sonra yaşlı adam düşünceli bir tavırla, &quot;Herr Ein, bir konuda fikrinizi almayı istiyordum...&quot; dedi.</p>
<p>Elias yorgun gözlerini konuğuna doğru kaldırdı.</p>
<p>&quot;Sizi dinliyorum...&quot;</p>
<p>&quot;Herr Ein, sizce hiçlik diye bir şey var mı?&quot;</p>
<p>&quot;Hiçlik mi?&quot; dedi Elias şaşkınlıkla.</p>
<p>Sof'tan başka bir açıklama gelmeyince de devam etti.</p>
<p>&quot;Doğrusu ben düşüncelerimi hiçlikten ziyade sonsuzluğa doğru yönlendirmeyi tercih ediyorum.&quot;</p>
<p>&quot;Tanrı'ya inanıyorsunuz, değil mi?&quot; diye sordu ihtiyar.</p>
<p>&quot;Bu sorunun yanıtını bütün yaşamım boyunca aradım. Bugün ise nihayet gerçekten evet diye yamtlayabileceğimi sanıyorum.&quot;</p>
<p>&quot;Doğrusu bu sonuca varmanızı neyin sağladığını öğrenmek isterdim...&quot;</p>
<p>&quot;Yaratılanlar var olduğuna göre bir Yaradan'm da mutlaka olması gerektiğini düşünüyorum diyelim.&quot;</p>
<p>Merakı uyanmış olan Sof, bir süre susarak oyunun ilerlemesine izin verdi. Şimdi oyun hafifçe Elias'm lehine doğru dönmüştü.</p>
<p>&quot;Demek her şeyin önceden yazılmış olduğuna inanıyorsunuz, öyle mi?&quot;</p>
<p>Elias yanıt vermedi. Şimdiye dek ihtiyann sorgulamaları karşısında yalnızca bir parça şaşırmakla yetinmişti, o kadar.&#160;Ancak şu anda içinden Sofun aslında kim olduğunu geçiriyordu.&#160;Ne de olsa bu adam hakkında hiçbir şey biliyor değildi. Onun&#160;kitap hakkında bir şeyler biliyor olması mümkün olabilir miydi</p>
<p>acaba? Onun soruları, kendi kendine sorduğu sorulardan bağımsız olabilir miydi? Acaba La Polster gizli yerini keşfetmiş ve haberi ondan gizli bir şekilde Braunau'ya yaymış olabilir miydi?&#160;Duyduğu o ayak sesi... Elias birdenbire bu varsayımlardan şüpheye düşmüştü. Şu ya da bu nedenle, Sof yüzünden Yaradan'la&#160;aralarında kurulmuş olan bağın kopmasından korkuyordu.</p>
<p>&quot;Siz ne dersiniz Herr Sof? Sizce kader diye bir şey var mı?&quot;</p>
<p>Sof kaşlarım çattı.</p>
<p>&quot;Bence kader fikri sağduyuyla çelişiyor. Bana kalırsa insan iradesi her şeyi başarabilir. Yaşamın düzenini tek başına değiştirebilir.&quot;</p>
<p>&quot;Bilemiyorum...&quot; diye karşılık verdi Elias.</p>
<p>&quot;Hayır, biliyorsunuz! Ama görünüşe aldanmayın...&quot; diye kestirip attı Sof tuhaf bir şekilde.</p>
<p>&quot;Bana kalırsa kader Yaradan'a aittir ve bu dünyadaki her şeyin yerini de o belirler...&quot;</p>
<p>&quot;Satranç tahtasındaki bu filin yeri de buna dâhil mi?&quot; diye sordu ihtiyar gülümseyerek.</p>
<p>Elias hamlesine yön verenin oyunun mantıksal akışı olduğunu düşündü ama bir yanıt vermedi ve Sof da kendi hamlesini yaptı: Şah, fili ele geçirdi...</p>
<p>Sof devam etti.</p>
<p>&quot;Gördünüz mü? Filin yerine kaleyi de alabilirdim... Tanrı talihi yaratamaz mıydı? Bizlere kendi kaderlerimizin kitabını&#160;değiştirebilme yetisini vermeyi seçemez miydi?&quot;</p>
<p>Elias'ın gözleri alacakaranlığın içinde bulandı. Bu adam ne yapmaya çalışıyordu?</p>
<p>Bir süre sessizlikten sonra sordu.</p>
<p>&quot;Hangi kitaptan söz ediyorsunuz siz Herr Sof?&quot;</p>
<p>Tam o sırada La Polster içeri girdi ve pürüzlü sesiyle, teklifsizce onların sözünü kesti.</p>
<p>&quot;Beyefendilerin izni olursa yemek hazır! Beyefendiler sofraya geçmek isterler miydi?&quot;</p>
<p>Elias yemeklerini büyük salondaki masada yiyeceklerini bildirdi ve servisi bizzat yapmayı tercih edeceğini söyledi. Bunun üzerine kâhya kadın sofrayı kurduktan sonra evine gitti.</p>
<p>İki adam oyunlarının başından kalktı ve Elias yeniden soru sormaya başlayıncaya dek sessizce yemek yedi.</p>
<p>&quot;Herr Sof, az önce bir kitaptan söz etmiştiniz. Ne kastediyordunuz?&quot;</p>
<p>&quot;Yapmayın Herr Ein... Kitap çok eski bir simgedir... Yaşamda her şeyin akışının 'Kadiri Mutlak'ın iradesine bağlı olduğunu&#160;ifade eder...&quot;</p>
<p>Bu yanıt Elias'ı ancak kısmen rahatlatmıştı. Belki de Sof aslında hiçbir şey bilmiyordu. Konuğunun solgun yeşil gözlerine&#160;dikkatle baktı ama herhangi bir şey okuyamadı.</p>
<p>&quot;Yaşamın akışını değiştirebilmeyi sıklıkla düşlemişimdir,&quot; diye mırıldandı Sof kendi kendine konuşurcasına.</p>
<p>&quot;Elinizde olsa neyi değiştirirdiniz?&quot;</p>
<p>&quot;Benim yaşamım koca bir pişmanlıklar yığınından ibarettir Herr Ein. Çocukluğumda ihtiyatsızlığım yüzünden bütün sevdiklerimin yok olmasına neden oldum. Yedi yaşında bir çocuk&#160;için taşınması güç bir yüktür bu... Üstelik bugünkü ihtiyar halimle bile her geçen gün daha da ağırlaşıyor. Onları uçuruma&#160;yolladım, hepsini. Değiştirmek isteyeceğim öyle çok şey var&#160;ki. Satranç masası üzerinde doğru kararları alıyor olmak beni&#160;avutmuyor. Eğer geçmişi değiştirebilseydim, adımlarımı geri&#160;alır, onları kurtarırdım. Bir zamanki o deneyimsiz çocukluk&#160;halimin şeytanla oyun oynamasına izin vermez, onun hamle-</p>
<p>Jerini önceden görebilmeyi bilirdim. Eğer yapabilseydim Herr Ein ve seksen uzun yıldır her gece bunun düşünü kuruyorum,&#160;onların katilini karşıma alır ve onu ellerimle öldürürdüm!&quot;</p>
<p>Ne büyüleyici bir kişilik bu, diye düşündü Elias. Yaşamı nasıl bir felaket olmuş, bütün geçmişi hayaletlerle dolu. Bakışlarıyla&#160;adamın neredeyse şeffaf hale gelmiş derisini, kırışıklarla dolu&#160;yüzünü, ellerini ve kesik işaret parmağını dikkatlice inceledi.</p>
<p>Sonra da kendi hüznünü, artık yerin altında yatan sevgili kız kardeşini, babasına ettiği o eski yemini düşündü.</p>
<p>Kendi yaşamı artık arkasında kalmış gibi geliyordu. O da kendi pişmanlıklar yığınını biriktirmişti.</p>
<p>Ne de olsa Sof da tıpkı onun gibi tarihin bir kalmtısıydı yalnızca. Unutuşun giderek yükselen sularıyla çevrili bir kıtada&#160;mahsur kalmış iki kazazedeydiler.</p>
<p>Tek bir farkla: Elias'ın kitabı vardı... Ve bu kitap sayesinde ilahi iradenin sonsuz ufkuna bir göz atabiliyordu. Çok yakında,&#160;tıpkı Zülkifl peygamberin bir zamanlar atalarının Tanrı'sıyla&#160;karşılaşmak üzere çöle gidişi gibi yüreği umut, karnı korku&#160;dolu olarak bu iradeyle karşılaşmaya gitmek için bolca zamanı&#160;olacaktı.</p>
<p>TREMENDAE</p>
<p>Sof gittikten sonra Elias, nihayet iki uzun gün ve iki uzun gece boyunca yalnız kalabileceği için çok hoşnuttu. Yaşlı antikacıyla&#160;birlikte yedikleri akşam yemeğinden itibaren ne olduğunu açıklayamadığı bir tamamlanmamışlık hissine kapılmıştı.</p>
<p>Bulaşıkları yavaş yavaş yıkayıp kaldırdı.</p>
<p>Hâlâ aym sorular yakasını bırakmıyordu. Hiç durmadan kitabı düşünüyordu. Kendi yaşamının akışı, Sofun yaşamı, zihninde hepsi birbirine karışıyordu.</p>
<p>Ne olursa olsun, bu kitapla ne yapabilirdi? Kitabın yazarının niyeti neydi: Ona bir mesaj vermeye, bir görev yüklemeye mi çalışıyordu?</p>
<p>Yaşam hangi yolu seçeceğimize, hangi yöne döneceğimize karar veremeyeceğimiz kadar hızlı geçiyordu.</p>
<p>Yine de ateşten harflere dokunduğunda hissetmiş olduğu baş dönmesinin içinde çok temel bir şeyler bulunduğunu sezinliyordu. Yaşam Kitabı onu çağırıyordu.</p>
<p>Kendini dünyadan soyutlamakta öyle başarılı olmuştu ki bu fikir onu korkutmuyordu. Ayrıca bu akşam bir kere daha kitap&#160;salonuna girerken Elias yaşamında yeni ve önemli bir sayfanın&#160;açılmakta olduğunu biliyordu.</p>
<p>Eski kitaplarla dolu büyük raflarla hiç oyalanmadan, doğrudan çalışma masasına gidip oturdu.</p>
<p>Elias dirseklerini masaya dayayarak kalkışmak üzere olduğu şeyin risklerini bir kere daha akimdan geçirdi. Kitabın, önünde&#160;duran ciltlerinden birini açtı ve rastgele bir madde aramaya&#160;koyuldu.</p>
<p>Ancak bu boşa çabaydı çünkü ihtiyar Sof ve onun gizemlerinden ayrıldığından bu yana akimda antikacının kaderinden başka bir şey bulunmuyordu.</p>
<p>Elindeki cildi yerine bırakarak büyük salonun eşmerkezli, uzun koridorlarını arşınlamaya koyuldu. Bilge Elias, S/O-NR&#160;harflerinin kazınmış olduğu altın cilde ulaştığında gece epey&#160;ilerlemişti.</p>
<p>Bir kere daha masaya yerleşerek kitabı açtı. O zaman Sof'a ayrılmış olan maddenin şifreli sayfalarının hepsinden çok olduğunu, yalnızca bunların cildin üçte birinden fazlasını kaplayarak&#160;iki yüze yakın sayfa boyunca devam ettiğini gördü. Bu hiç de&#160;alışıldık bir şey değildi...</p>
<p>Şifrelenmemiş kısma gelince, bunlar yaklaşık yirmi sayfa kadardı ve bu da Elias'm şimdiye kadar karşılaştığı diğer anlatılara kıyasla son derecede uzundu:</p>
<p>Gustav Sof, Ethel Kemperman ile Franz Sofun oğlu, [.. .j, Viyana'da</p>
<p>doğdu, Braunau am Inn'de öldü, ölüm tarihi 3 Ekim...</p>
<p>Bu yılın 3 Ekim'iydi bu! &quot;Tanrı aşkına, yalnızca yedi gün sonra!&quot; diye haykırdı Elias hayret içinde.</p>
<p>Sof ün ölüm nedeni metinde şifreienmişti... Ancak Elias'm dikkatini çok geçmeden başka bir ayrıntı çekti.</p>
<p>Kitapta şöyle yazıyordu:</p>
<p>2 Ağustos 1941'de Varşova gettosuna transfer edildi. [...] 13 Ocak 1943'te Polonya'nın Treblinka kentine gönderilerek ailesinden ayrıldı. Annesi öldü. Satranç konusundaki yeteneğinin&#160;keşfedilmesi sayesinde kampta hayatta kaldı. Nazi astsubayına&#160;karşı satranç oyunu. Damiano'nun ölümü. Sağ elinin işaret parmağını kaybetti. Treblinka. Babası, kız kardeşi ve iki erkek&#160;kardeşi infaz edildi. 14 Ağustos 1945'te Rus ordusu tarafından&#160;serbest bırakıldı. Yetimhane. On altı yaşında, Viyana'da intihar&#160;girişiminde bulundu [...]</p>
<p>Sof'un çocukluğu böyle geçmişti. Satranç konusundaki yeteneği sayesinde ailesini kamptan çıkarabileceğini sanırken&#160;onların ölümüne neden olmuştu. Ama onlar her durumda öldürüleceklerdi mutlaka, diye düşündü Elias.</p>
<p>Metin bu olayı yarım sözcüklerle anlatıyordu.</p>
<p>O gün Treblinka kampındaki çalışanların avluda toplandıktan bir sırada subay, ırkının üstünlüğünü kanıtlayacağından emin&#160;olarak bitap düşmüş mahkûmlara meydan okumuştu.</p>
<p>&quot;İçinizden bu satranç masasının başında karşıma geçmeye cesaret edecek her kim olursa ona özgüllüğüyle birlikte kendi elimle&#160;imzalayacağım bir geçiş belgesi de vereceğim! Var mı aranızda&#160;karşıma çıkacak olan? Sizler kendinizi efendi mi sanıyordunuz?&#160;Ama şu halinize bakın! Doğal düzen yeniden kuruldu, burada&#160;köpeklerim kadar bile değeriniz yok... Size burada verdikleri&#160;o iğrenç bulamacı bile hak etmiyorsunuz, artık yaşamayı bile&#160;hak etmiyorsunuz. Halinize bakın! İçinizden, bir beyefendiyle&#160;boy ölçüşmeye cesareti olan bir kişi bile çıkmıyor...&quot;</p>
<p>Subay soğuk bakışlarını sıralarda gezdirirken eğilmiş başlardan başka bir şey göremiyordu.</p>
<p>Herkesin şaşkın bakışları altında küçük Sof sıranın önüne çıkıp ürkekçe parmağını kaldırmıştı.</p>
<p>Çocuk silahlı adamın karşısına geçerek ondan eğer kendisini yenerse kız kardeşi, babası ve iki erkek kardeşiyle kendisinin&#160;özgür bırakılacağına dair söz almıştı. Annesi zaten ölmüştü.&#160;Bu durumu eğlenceli bulan Nazi, herkesin içinde çocuğa yemin&#160;etmişti.</p>
<p>Bu korkunç oyunun sonucunda subay, çocuğun işaret parmağım, kendisine meydan okumak üzere kaldırmaya cüret ettiği o parmağı kestirmişti. Sonra da hem Ari ırkın Yahudi ırkına karşı&#160;üstünlüğüne hem de ailesinin infazına tanıklık edebilmesi için&#160;onu hayatta bırakmayı tercih etmişti...</p>
<p>Elias okumayı sürdürdükçe anlatının ışıklı harfleri de gitgide daha hızlı yanıp sönüyor gibiydi. Sanki hissettirmeden, bir kere daha adamın yürek atışıyla aynı tempoyu tutturuyor&#160;gibi görünüyorlardı.</p>
<p>Elias şimdi her şeyi anlamıştı. Tamamen altüst olmuş durumdaydı. Yaşlı antikacıyla aralarında pek çok benzer nokta bulunuyordu. Her ikisi de hiç durmadan aynı satranç oyununu&#160;oynayıp duruyordu.</p>
<p>Ve her ikisi de yaklaşık yirmi beş yıl arayla Nazi şiddeti dolayısıyla en derin yalnızlıklara gömülmüştü.</p>
<p>Onlardan başka o dönemi gerçekten hatırlayabilen çok az kişi kalmıştı.</p>
<p>Artık başka yerlere doğru yol almak için acele eden bu yirmi birinci yüzyılın ortasında o kara yılların anısı kesin olarak silinmek, tarih kitaplarının tozlu sayfalarına hapsedilmek üzereydi.</p>
<p>İlk önce Avrupa, İsrail ordusunun yeni mağdurlar olan Filistinlilere karşı yaptığı kötü uygulamalardan yararlanarak&#160;üzerindeki suçluluk duygusundan kurtulmuştu.</p>
<p>Kendi barbarlığının izlerini silmeyi nihayet başarıyordu.</p>
<p>Bütün bunlar bir hiç içinmiş, diye düşündü yaşlı adam.</p>
<p>Elias'ın bakışı bir kere daha kitabın altın rengi ışıltısına takıldı. Parmaklarını ışıltılı harflere yaklaştırdığında parıltının&#160;yoğunluğunun ikiye katlandığından bir kez daha emin oldu.&#160;Anormal bir şeyler oluyordu.</p>
<p>Sonra birdenbire zihninde her şey birbirine bağlandı: küçük Sof'un kesilen parmağıyla ilgili tüyler ürpertici öykü, satranç&#160;konusundaki yeteneği, Treblinka'daki berbat yaşam koşulları,&#160;Yelena'nm ölümü. Bütün bu öyküler arasındaki bağ ise kitaptı.</p>
<p>Yaşlı adamın parmakları, sanki görünmeyen bir klavyenin üzerinde müzik notalan çalıyormuşçasına mekanik bir hareketle&#160;hızlandı...</p>
<p>İşte o zaman Elias, ateşten harflere temas etmeye karar verdi.</p>
<p>Elias, boz renkli ve çamurlu bir ara sokakta uyandı. Yüzüstü yere uzanmış ve daha gözlerini tam olarak açmamıştı ki aceleci&#160;bir sesin ona seslendiğini işitti.</p>
<p>&quot;Orada ne yapıyorsun sen öyle? Deli misin nesin? Ayağa kalk çabuk, kalk yoksa seni öldürecekler!&quot;</p>
<p>Elias yana doğru büzüldü. Çirkefli toprak böğrünü kirletiyordu. Güçlükle doğrulup kalktığında bütün organları ağrı içindeydi.</p>
<p>Göğsüne bastırmakta olduğu nesnenin kitabın ciltlerinden biri olduğunu anladı. Onu hemen paltosunun altına gizledi.</p>
<p>Başını kaldırınca bir yandan onu kolundan çekiştirirken bir yandan da konuşmakta olan on yedi yaşlarındaki, paçavralar&#160;giymiş genç adamın telaşlı yüzünü fark etti.</p>
<p>&quot;Neredeyiz biz?&quot; diye sordu duraksayarak.</p>
<p>&quot;Gettodayız ihtiyar... Cehenneme hoş geldin! Eğer hemen buradan uzaklaşmazsan birazdan sen de şu aşağıdaki çukurda&#160;yatanların yanına gideceksin.&quot;</p>
<p>Güçlükle ayakta duran Elias hayrete düştü. Çevresinde büyük bir kargaşa görüyor, insanlar tarifi mümkün olmayan bir</p>
<p>itiş kakış içinde sürükleniyordu. Genç arkadaşı kaçıp gitmeden önce ona son bir şey daha haykırdı.</p>
<p>&quot;Git haydi, evine dön! Umschlagplatz broşürleri yüzünden ortalığa dehşet saçmayı istiyorlar.&quot;</p>
<p>Elias gürültü patırtının içinde tek başına kalmıştı. Tehlikenin yaklaştığını hissediyor, onun yakıcı kokusunu duyabiliyordu.&#160;Bu yüzden de elinden geldiğince hızlı bir şekilde harap bir&#160;dehlizin girişine doğru ilerledi. Altın kitap, ceketinin altında&#160;yanıp sönüyordu.</p>
<p>Gözleriyle gördüğü şeyi zihniyle kabul etmekte zorluk çekiyordu: Şu anda Varşova gettosunda, ölümün ve acıların diyarında bulunuyordu. Varşova gettosundaydı ve canım kurtarması gerekiyordu.</p>
<p>Kalbi öyle hızlı çarpıyordu ki hemen oracıkta, sokak ortasında, bu karmaşanın içinde ölüp kalacağından korktu. Korkusu onu aklını başına toplamaya zorladı. Sundurmaya varmak için&#160;acele etti.</p>
<p>Sokaklarda gezen, dipten gelen bir dalga gibi yükselen amansız bir dehşet onu da sarmıştı. Tam o sırada kahverengi&#160;kasklardan oluşan bir sürünün, otomatik silahların ıslığı içinde&#160;sağa sola rastgele yıkım saçan birer gölge gibi sokaktan aşağı&#160;doğru indiğini gördü.</p>
<p>Kadınlar, erkekler, çocuklar yerlere düşüyor, kanlı et parçaları, cesetler ayaklar altında eziliyordu. Bu cesetler çok geçmeden gettonun açlıktan ölmek üzere olan yağmacılarına yem olacaktı.</p>
<p>Elias av olmanın korkusunu hayatında hiç hissetmediği kadar hissediyordu. Hayatta kalma içgüdüsüyle kitabı açtı.</p>
<p>Ürkütücü suratlı bir SS birden durdu ve yana doğru bir adım attı. Gözlerini Elias'ın üzerine diktiğinde yaşlı adamın yüreği</p>
<p>buz kesti. Avcı avına doğru ilerlerken yüzünden mekanik bir nefret okunuyordu.</p>
<p>Elias sundurmanın altına sığınarak elini kutsal harflerin üzerinde gezdirdi ve bu cehennemden çıktı.</p>
<p>Salon her zamanki altın renkli, tatlı ışığına boğulmuştu. Ortalıkta huzurlu, sanki ebediymiş gibi hissettiren bir sessizlik hüküm sürüyordu.</p>
<p>Elias tamamen sersemlemiş bir halde kollarıyla başını koruyordu. İçinde tuhaf bir karmaşa hissediyordu ama bu deneyimin hatırası son derecede dayanıklıydı.</p>
<p>O sokağın görüntülerini hâlâ belirgin biçimde karşısında görebiliyordu. Subayın onun üzerine diktiği gözleri, korkunun&#160;kokusu... Ceketinde ve ellerinde hâlâ gettonun çamurlu toprağının&#160;izleri duruyordu. Kurbanların kanlarının kırmızısı, çığlıkların&#160;yankısı, feryatlar, otomatik silahların sesi, gökyüzünün boz rengi&#160;ve bir de ayağa kalkmasına yardım etmiş olan delikanlının yüzü.&#160;Bütün bunlar basit bir düşten ibaret olamazdı.</p>
<p>Bütün ruhu ve bütün vücudu ona bunun gerçek bir yolculuk olduğunu söylüyordu, kitaba bağlı olarak gerçekleşmiş bir yolculuk. Bu da demek oluyordu ki bütün bunların bir anlamı vardı.</p>
<p>Elias böyle bir gizemin gerçekleşmesi karşısında hayranlığa düşmüştü. Tanrı ona bir mesaj iletmeye mi çalışıyordu? Eğer&#160;öyleyse bu mesaj neydi?</p>
<p>Çok geçmeden hayranlık yerini endişeye bıraktı ve Elias büyük sicilin olağanüstü potansiyelinin farkına vardı. Bu sayede</p>
<p>anlatılan olayların berrak bir görüntüsüne tanık olmuş, böylece anlatının içine girip çıkmıştı.</p>
<p>Sanki Yaradan durup dururken ona arşivlerini karıştırması için izin vermiş gibiydi. Peygamberler kitabındaki anlatıları,&#160;İncil'in Natan, Zülkifl, îlyas ve Yusuf peygamberlere bahşedilen&#160;görü yeteneğinden söz eden kısımlarını hatırladı.</p>
<p>Elias kendisinden önce başkalarının da gizli kitabın sırrına ermiş olabileceğinin mümkün olup olmadığını merak etti. Eğer Tanrı böyle bir kitabı cisimleştirmeye gerek duyduysa bu&#160;birileri tarafından okunsun diye olmalıydı... Evet, bu kitaba bir&#160;okur gerekiyordu, çağlar boyunca her kuşaktan bir okur, diye&#160;düşündü. Ama madem böyle bir kitap vardı, demek ki yazarı&#160;da kendini göstermeyi istiyordu. Bunu düşününce içinden onun&#160;huzurunda alçak gönüllülükle eğildi.</p>
<p>Elias bu keşfin içerdiği sonsuz olasılıklardan derin bir coşku duyuyordu. Mucizevi salondan ayrıldıktan sonra, karısı Anna'nın&#160;ölümünden bu yana ilk defa olarak dua etti.</p>
<p>Gereken sözcükleri ve hareketleri hatırlamıştı: &quot;Sana rahmet olsun evrenin efendisi, dünyanın kralı, sen ki bana bu rahmeti&#160;bağışladın.&quot;</p>
<p>O sabah Ti-tom uyandığında Braunau'da güzel bir hava vardı. La Polster'in kendisine daha önceden vermiş olduğu buruşturulmuş alışveriş listesini açtı.</p>
<p>Nehrin önünde, La Polster'in kendisine ödeme niyetine verdiği taze sosis parçasım cebinden çıkardı. Bunu birkaç lokmada yutarak ellerini ve yüzünü Inn'in berrak sularmda yıkadı.</p>
<p>Daha sonra Ti-tom birkaç metre yukarıda bulunan en sevdiği oyun yerine çıktı; köyün yakınlarındaki kullanılmayan, küçük&#160;bir binaydı bu. Yapının bir kenarında, belediye hizmetlerinin&#160;burayı yakında yıkacaklarını duyuran büyük bir pano bulunuyordu ama yıkımın tarihi defalarca ertelenmişti.</p>
<p>Thomas ise burada krallığını kurmuş, böceklere terk edilmiş olan koridorlarda cirit atarak eğleniyordu. Burada saatlerini geçirirdi. Apartmanın eski daire kapılarının ardında bir zamanlar&#160;yaşamış olan kişilerin yaşamlarını hayal eder, acınacak haldeki&#160;odaların her birinde yaşayan kişiler yaratır, normal bir aile yaşamının konuşmalarını zihninde canlandırırdı.</p>
<p>Bu yığının içinde çocuk, eskimiş ama son derecede rahat bir deri koltuk bulmuş ve hâlâ çalışır durumda olan bir şömineyle&#160;süslü bir odaya da rastlamıştı. Binanın alt katlarından birindeyse&#160;eski bir kazan dairesi keşfetmişti ve burada, yerin içinde erişilmesi</p>
<p>güç bir oyuğu bulunan bir odun deposu, harika bir gizlenme yeri görevi görüyordu. Ama kimden, ne diye gizlenecekti ki?</p>
<p>Bulduğu koltuğu inine yerleştirmiş, burayı sokaklardan topladığı hah parçalan ve kasabanın merkezindeki dükkândan&#160;aşırdığı mumlarla süslemişti.</p>
<p>Burası kitaplar ve ıvır zıvır nesnelerle dolup taşıyordu ama Thomas için evi gibiydi ve burada kendini güvende hissediyordu.</p>
<p>Elias'ın kendisine hediye etmiş olduğu Satranç romanını en değerli eşyalarına ayırmış olduğu küçük bir rafın üzerine&#160;özenle yerleştirdi.</p>
<p>Sonra da pılı pırtıdan oluşan küçük imparatorluğunun çeşitli köşelerini karıştırarak biraz oyalanmanın ardından Ti-tom, Krugerlerin mağazasının yolunu tuttu.</p>
<p>Krugerler ondan hoşlanmıyordu ve bu duyguları karşılıklıydı. Bu çocuğu fazla değişik ve ele avuca sığmaz buluyorlardı. Onlara&#160;göre kendi çocuklarımn eğitimi için bir tehlike oluşturuyordu.&#160;Onların bu tavrı Ti-tom'u hiç rahatsız etmezdi ve alışkın olduğu&#160;üzere yetişkinlerin kendisine bakışma hiç aldırmadı.</p>
<p>&quot;Seni buraya La Polster gönderdi, değil mi?&quot; dedi dükkân sahibi Alber Kruger kupkuru bir sesle.</p>
<p>&quot;Evet efendim,&quot; diye karşılık verdi Thomas nazikçe.</p>
<p>&quot;Ne istersen al, La Polster yeni gelen adına bir hesap açtırdı.&quot;</p>
<p>Çok geçmeden Krugerler ve müşterileri, elinde bir karton kutuyla dükkânın reyonları arasında gezinmeye başlayan küçük&#160;çocuğa aldırış etmeden aralarında gevezelik etmeye geri döndü.</p>
<p>İşte o zaman Thomas, dükkân sahipleri, mahallede oturan dul Bayan Schiller ve Elias'ınkine komşu bir evde yaşayan iki&#160;ihtiyar kız olan Kraft kardeşler arasında geçen ilginç bir konuşmaya kulak misafiri oldu.</p>
<p>Gregory Samak</p>
<p>&quot;Gümrükçünün eski evine taşınan adamı gördünüz mü hiç?&quot; diye sordu Martha Kruger.</p>
<p>&quot;Hayır,&quot; diye yanıtladı Schiller, &quot;anlaşılan sokağa pek çıkmıyor, herhalde sağlığı çok yerinde değil.&quot;</p>
<p>&quot;Frau Polster bana onu daha taşındığının ikinci gününde salonunda oturmuş bir çocuk gibi ağlarken yakaladığım anlattı.&quot;</p>
<p>&quot;Biz onu gördük,&quot; diye karşılık verdi Kraft kardeşler bir ağızdan. &quot;Çok meşgul görünüyor, üstelik hiç de AvusturyalIya&#160;benzemiyor, hayır hiç. Hem zaten pazar ayinine hiç gelmediğini&#160;de fark ettik.&quot;</p>
<p>&quot;Çok da şaşırtıcı değil,&quot; dedi Alber alçak sesle.</p>
<p>&quot;Yine de tuhaf şey,&quot; dedi Kruger, &quot;yani emekliliğini geçirmek üzere Braunau'ya yerleşmek, sizce de öyle değil mi?&quot;</p>
<p>&quot;Evet ya, tuhaf,&quot; diye onayladı yaşlı Bayan Schiller, &quot;nereden çıkmış bu fikir? Bana hiç de normal gözükmüyor.&quot;</p>
<p>&quot;Ama siz de emekliliğinizi burada geçiriyorsunuz Bayan Schiller,&quot; dedi kız kardeşler koro halinde, sanki Siyam ikizleriymiş gibi.</p>
<p>&quot;Ah ben mi? Biliyorsunuz ya, benimki sevgili kocamın hatırası yüzünden. Artık alışkanlıklarımı değiştirmem için iş&#160;işten geçti.&quot;</p>
<p>&quot;Bana asıl ilginç gelense,&quot; dedi Alber, &quot;o eski kulübeyi istemiş olması.&quot;</p>
<p>&quot;Çok da çirkin bir ev değildir,&quot; diye karşılık verdi kız kardeşiyle birlikte çok benzer bir evde oturmakta olan Eva Kraft. &quot;Hayır, bu adamda asıl şaşırtıcı olan şey geceleri kim bilir neler&#160;yapıyorsa hiç uyumuyor olması. Kardeşim ve ben dikkat ettik,&#160;çoğu gece sabaha kadar pencerelerinde ışık yanıyor. O yaşta&#160;bir adamın o saatlerde zamanını nasıl geçiriyor olabileceğini&#160;merak ediyorum doğrusu...&quot;</p>
<p>&quot;La Polster'in söylediğine göre dopresif bir adammış... &quot;Mo-nako-depresif&quot; demişti bana,&quot; dedi Sebiller.</p>
<p>&quot;Manik-depresif,&quot; diye düzeltti Martlıa bilgisini göstermek için. 'İyi de psikolojiden ne anlarmış o odun?&quot;</p>
<p>Yüksek bir konserve kutusu yığınının ardına saklanmış olan Ti-tom kulak kabartmıştı.</p>
<p>&quot;Her neyse işte,&quot; diye devam etti dul Schiller, &quot;ayine gitmeyen, evinden dışarı çıkmayan ve geceleri uyumayan insanlar benim&#160;hiç hoşuma gitmiyor. Bence bunlar hiç de iyiye işaret değil.&quot;</p>
<p>Onlara bu gıybetlerinin bedelini ödetmek için Ti-tom, birinci kalitede bir çorba olan Griessnockerl konservelerinden birini&#160;ceketinin altına soktu, sonra bir tanesini daha...</p>
<p>Kadın dükkânın arka tarafını işaret etmek için boynunu çevirip çocuk duymasın diye sesini alçaltarak ekledi.</p>
<p>&quot;Tıpkı şu küçük sıçan gibi onun da nereden geldiği belli değil. Bunu da böyle sokağa bırakmışlar işte. Polis bir şeyler&#160;yapmalı. Bir kuruma falan yerleştirilmesi gerek. Buralarda gün&#160;geçtikçe hırsızlıklar artıyor gibi. Buraya yabancıları kabul etmemek gerek, bundan hiç iyi bir sonuç çıkmaz.&quot;</p>
<p>Diğerleri hiçbir şey söylemediyse de yüzlerindeki ifade onayladıklarını belli ediyordu. Hepsi çocuğun onları duyabileceğinden korkuyordu.</p>
<p>Oysa durum tam da buydu: Ti-tom her şeyi duymuştu.</p>
<p>Bunun üzerine çocuk, misilleme olarak, onların hiç görmeyeceği şekilde yarım litrelik bir limonata şişesini, üç kutu konsantre sütü, bir kutu gurme somon güvecini ve altın renkli, şık bir kâğıda sarılı, üç paket pahalı çikolatayı iç cebine sokuşturdu.&#160;Daha önce hiç çikolata yememişti, bu da vesile olacaktı demek...</p>
<p>&quot;Çok uzun zamandır bu ülkede çok fazla yabancı var,&quot; diye söylendi Alber Kruger gözleri boşluğa dalmış.</p>
<p>Elias yolculuğunun ardından kitap salonundan çıktığında Braunau'da ne kadar zaman geçmiş olduğunu kestirmekte zorlandı. Kapağı&#160;özenle kapatıp geçişinin bütün izlerini gizledi.</p>
<p>Holden, Ti-tom ile La Polster'in daha uzaktaki seslerini duyuyordu. Hiç kimseyle karşılaşmadan sokak kapısının eşiğinde duran gazeteyi aldı ve pazartesi gününe ait olduğunu gördü.&#160;Demek ki bütün cumartesi ve pazarı kitabı inceleyerek, yolculuğuyla ve arkasından gelen derin uykuda geçirmişti.</p>
<p>Thomas, Krugerlerin dükkânından aldıklannı yeni getirmişti. Elias gerinerek tutulmuş olan vücudunu açtı ve ardından da üst kata çıkarak bir duş alıp üzerini değiştirdi.</p>
<p>*</p>
<p>Bir süre sonra mutfaktan gelen tok gürültüler ve çığlıklar duydu.</p>
<p>La Polster kim bilir hangi nedenle çılgın bir öfke nöbetine tutulmuştu. Ti-tom'u yakalamaya uğraşıyor, bir yandan da şiddetle küfürler savuruyordu.</p>
<p>Taştan lavabonun önünde yere eğilmiş olan çocuk telaş içindeydi. Kadın şimdi onu yakalamıştı. Sol avucunun içinde bir</p>
<p>şey gizliyordu, sağ yumruğuysa çocuğa vurmak üzere havaya kalkmıştı.</p>
<p>Elias gürültü etmeden arkasından yaklaşarak kadının kolunu taş kesilmiş çocuğun üzerine inmeden yakaladı. Kadın öfkesinden kendinden geçmiş bir halde yüzünü yaşlı adama&#160;çevirdi. Bir türlü sakinleşemiyordu.</p>
<p>&quot;Ne yapıyorsunuz,&quot; diye gürledi Elias şiddetle. &quot;Aklınızı mı kaçırdınız?&quot;</p>
<p>&quot;Şu küçük kepaze! Bakın...&quot;</p>
<p>La Polster sol elini açtı ve Krugerlerin dükkânından gelen altın kâğıtlı üç küçük çikolata ortaya çıktı.</p>
<p>&quot;Çalmış bunları haydut! Bana bu yapılır mı? Hem de köyün dükkânında... Bırakın da dersini vereyim şunun.&quot;</p>
<p>Kadının öfkeli kolunu hâlâ sıkıca tutmakta olan Elias çikolataları eline aldı ve yatıştırıcı bir gülümsemeyle konuştu.</p>
<p>&quot;Ah Thomas! Çok naziksin, unutmamışsın, teşekkür ederim...&quot;</p>
<p>La Polster'in ağzı bir karış açık kaldı.</p>
<p>&quot;Nasıl yani?&quot; diye sordu.</p>
<p>&quot;Frau Polster, size söylememiş miydim? Bizim Thomas'tan bana küçük çikolatalardan getirmesini istemiştim, tam da bunlardan. Gördünüz mü? Ortada büyütülecek bir şey yokmuş,&#160;değil mi ama?&quot;</p>
<p>Ti-tom, Elias'a sanki kendisini Yaradan'ın elinden çıkmış en korkunç canavarların pençesinden kurtarmış gibi baktı.</p>
<p>Kâhya kadın geğirdi ve ağzının içinde karmakarışık ve anlaşılmaz birkaç özür sözcüğü geveledi. Kadın arkasını dönünce yaşlı adam ter içindeki çocuğa hem sert hem de suç ortağı bir&#160;bakış yolladı.</p>
<p>Cadaloz lanetler okumaya devam ederek mutfaktan çıkıp onları yalnız bıraktı.</p>
<p>Gregory Samak</p>
<p>Elias tek kelime etmeden ateşin üzerindeki tencerenin içine bir göz attı. Kaynamakta olan gulaştan kendine bir tabak doldurdu ve suç delili, lezzetli çikolataları mutfak masasının üzerine&#160;özenle yerleştirdikten sonra masanın başına oturdu.</p>
<p>Thomas'ı karşısında oturmaya davet etti ve gözünü ondan ayırmadan yemeğini yemeye başladı. Çocuk, Anna için sofraya&#160;konmuş olan tabağın önünde biraz rahatsız biçimde duruyordu&#160;ama yaşlı adam bir açıklama yapmadı.</p>
<p>&quot;Söyle bakalım Thomas, kitabı okudun mu?&quot;</p>
<p>&quot;Evet efendim, okudum, çok teşekkür ederim.&quot;</p>
<p>&quot;Bana Elias diyebilirsin, biliyorsun değil mi?&quot;</p>
<p>&quot;Evet efendim, çok teşekkür ederim.&quot;</p>
<p>Yaşlı adam içini çekti. Yemeğini bitirdikten sonra bir çikolata aldı ve yavaş yavaş kâğıdını açtı.</p>
<p>&quot;Beğendin mi?&quot;</p>
<p>&quot;Şahaneydi efendim, gerçekten şahaneydi. Yalnız biraz kısaydı...&quot;</p>
<p>&quot;Kitabı kastetmedim!&quot; diye karşılık verdi Elias, alaycı bir havayla. &quot;Çikolatayı nasıl buldun?&quot;</p>
<p>Ti-tom kızardı, demek şimdi ağzının payını alacaktı.</p>
<p>&quot;Bilmiyorum, tadına bakmadım, zamanım olmadı.&quot;</p>
<p>&quot;Yazık olmuş,&quot; dedi Elias çikolatayı ağzına atıp zevkle çiğnerken. &quot;Çok yazık... Harikaymış.&quot;</p>
<p>Çocuğun ağzının suyu aktı.</p>
<p>&quot;İki tane daha kaldı. Bana kendinden biraz daha bahseder misin?&quot; diye sordu Elias İkincinin de kâğıdını açarken.</p>
<p>&quot;Söylenecek pek fazla bir şey yok...&quot;</p>
<p>Yaşlı adam lezzetli çikolatanın yarısını dişledi.</p>
<p>&quot;Hımm... Bu da çok güzelmiş.&quot;</p>
<p>&quot;Yetimim ben, tek başıma yaşıyorum... Ve hayatımda hiç çikolata yemedim!&quot; dedi çocuk hmzırca şirinlik etmeye çalışarak.</p>
<p>Elias hiç istifini bozmadan çikolatanın ikinci parçasını da yuttu ve sonuncuyu eline alarak ayağa kalktı.</p>
<p>&quot;İyi denemeydi! Bunu da kahvemin yanında yiyeceğim! Buna karşılık, sen de şunu al...&quot;</p>
<p>Elias çocuğa birkaç bozuk para uzattı ve yüzünün aydınlandığım görünce de açıkladı.</p>
<p>&quot;Bu senin için değil, Krugerler için. Çikolataların parasını ödemeyi unuttuğun için onlardan özür dile! Sonra da öde, hem&#160;çikolataları hem de diğerlerini.&quot;</p>
<p>Elias kendisine pişman bir suratla gülümseyen Ti-tom'u hafifçe kendine doğru çekerek ceketinin içinde saklı duran şişeyi ve diğer malları yokladı. Arkasından da çocuk daha fazla&#160;oyalanmadan dükkânm yolunu tuttu.</p>
<p>&quot;Ceplerini kontrol etmeyi de unutma sakın, bakarsın içlerine bir şeyler düşmüştür!&quot; diye seslendi Elias kapı eşiğinden.</p>
<p>Thomas yolda bu tuhaf ve cana yakın adamı, Bilge Elias'ı düşündü. Cebinde bir şeyin yuvarlanmakta olduğunu hissetti.&#160;Elini daldırdı ve üçüncü çikolatayı çıkardı. Arkasına dönüp&#160;bakmadan yaşlı adamın koruyucu varlığını üzerinde hissetti.&#160;Ona göz kulak oluyordu.</p>
<p>Akşama doğru Ti-tom evine döndü. Harap, küçük krallığının döküntüleri arasında bir süre geçirdikten sonra saat yediye yaklaşırken tekrar dışarı çıktı. Her akşam tam bu saatte çıkardı,&#160;çünkü Braunau yüksek okulunun öğrencileri için dersten çıkış&#160;saatiydi bu.</p>
<p>Yolun kenarında, şamatacı gençlerin kalabalığından biraz açıkta Riefenstahl ailesinin tek kızı Marika göründü. Thomas&#160;da yalnızca onu bekliyordu zaten.</p>
<p>Görünürde birbirlerinin tam zıddıydılar, Thomas doğulu küçük sokak çocuğu, kız ise kusursuzca bağlanmış, hoş kokulu&#160;açık sarı saçları ve şık mavi elbiselerivle örnek bir genç kızdı.</p>
<p>Marika da Thomas da yaşlarına göre olgun çocuklardı. Marika şimdiden yüksek okula gidiyordu. Sınıfının hem en küçüğü hem de en sessiziydi. Tıpkı Ti-tom gibi yaşıtı olan çocuklar ona&#160;da hiç ilginç gelmiyordu. Oysa Thomas'ta, her şeyi tıpkı kendi&#160;gibi hissedip dile getiren bir arkadaş bulmuştu. Her ikisi de&#160;özellikle roman ve şiirlere karşı ortak bir tutkuyu paylaşıyordu.&#160;O gün Marika yanında Hölderlin'den sayfalar getirmişti. İkisi&#160;saatler boyunca bunları birbirlerine okuyacaktı.</p>
<p>Her perşembe Marika, ailesinin burjuvalara özgü salonunda piyano dersleri alıyordu. Babası Teodor Riefenstahl ile annesi</p>
<p>Gertrud RiefenstahI, kızlık soyadıvla Kurt, dünyaya böyle bir dâhi çocuk getirmiş olmaktan gurur duyuyordu. Herr RiefenstahI&#160;her şevivle gurur duyardı zaten. Kasabanın belediye başkanı&#160;olan, kendine güveni tam, bolca yağlı bir Avusturya taşrası&#160;seçkiniydi. Çoğunlukla şiddetli ve her zaman dar görüşlü bir&#160;yabana düşmanlığına sahipti.</p>
<p>Marika babasım sevmez, hatta ondan nefret ederdi. Güzel, cömert ve duyarlı bir kızdı. Teodor'un tam tersiydi. Kusursuz&#160;bir terbiyeye de sahipti. Marika her şeye sahipti ama yine de&#160;boğuluyordu.</p>
<p>Kurtuluşu yalnızca müzikte bulabiliyordu. Müzikte ve bir de Ti-tom'la olan arkadaşlığında.</p>
<p>Her perşembe akşamı çocuk hiç kaçırmadan onu dinlemeye gelirdi Evin bahçesindeki beyaz kepenklerin arkasına gizlenirdi.&#160;Kız da onun orada olduğunu bilir, zaman zaman ailesine belli&#160;etmeden müzik öğretmeninin sırtından onu görürdü.</p>
<p>Ti-tom sırf böyle gizlice dinleyerek armoninin bütün kurallarını öğrenmişti ve kafasının içinde César Franck ya da Liszt'in melodileri tam ve kusursuz birer denkleme dönüşmüştü. Her&#160;hafta Marika'nın çaldığı doğaçlamaları dinler, kızın yaptığı tek&#160;tük hataları zihninde düzeltirdi.</p>
<p>Her iki çocuk da aralarındaki dostluğu koruyabilmek için bunu gizli tutmak zorunda olduklanmn farkındaydılar. Marika'nın&#160;ailesi Ti-tom'a bir asalak gözüyle bakıyorlardı.</p>
<p>Ancak bu Thomas'ın hiç umurunda değildi ve bugün de her gün olduğu gibi yüksek okul yolunun kenarında Marika'yı&#160;bekliyordu. Genç kızın, gururlu ve dimdik siluetini görünce&#160;Ti-tom'un yüreği yerinden oynadı. Her seferinde aynı heyecanı&#160;duyuyordu.</p>
<p>Gregory Samak</p>
<p>Yine her seferinde Marika her zaman kendisini bekleyen, gözü ondan başkasını görmeyen sadık Thomas't karşısında bulmaktan duyduğu mutluluğu gizlemek için elinden gelen çabayı&#160;gösteriyordu.</p>
<p>Bir süre birlikte yürüdüler, kız ona Hesse ve Mann'dan, İtalya'nın gölleri ile kayalıklarından söz etti. O ise kıza gününü&#160;anlattı, krallığında bulduğu yeni hâzinelerden, son okuduğu&#160;kitaplardan, o muhteşem Satranç romanından bahsetti. Bu romanın kahramanı onu büyülüyordu. Sonra da Bilge Elias'tan ve&#160;Krugerlerin dükkânındaki çikolatanın müthiş tadından söz etti,&#160;Marika da o çikolataları biliyordu. Bunun üzerine birbirlerine&#160;gülümsediler.</p>
<p>Ama birden Ti-tom'un korktuğu başına geldi. Köşeyi dönünce bütün mahalleye dehşet saçan Erwan Gruber'i karşılarında buldular.</p>
<p>Erwan ile Ti-tom daha önce birkaç kere bu yolda karşılaşmış, birden çok defa birbirlerine girmelerine ramak kalmıştı. Ervvan,&#160;Thomas'tan çok daha fazla güçlü değildi belki ama kesinlikle&#160;çok daha vahşiydi. Üstelik de yanında her zaman yumruklarını&#160;konuşturmaya hazır bir sürüyle gezerdi.</p>
<p>Ervvan on dört yaşındaydı ve sanki bir yetişkinmiş gibi sigara içiyordu. Thomas bir keresinde onun bir kavga sırasında&#160;bir öğrencinin suratında sigara söndürdüğüne tanık olmuştu.&#160;Zaman geçtikçe Ervvan öğretmenlere karşı bile bir tehdit oluşturmaya başlamıştı ve doktor olan babası Hans Gruber onu sık&#160;sık dövüyordu.</p>
<p>Bu yüzden de Thomas ve Marika bu iblisin iki yanında birer yardakçısıyla birlikte üzerlerine doğru geldiğini görünce&#160;kaskatı kesildi.</p>
<p>Oysa beklenenin aksine mikrop, yalnızca Ti-tom'a tehditkâr bir bakış atmakla yetinerek yoluna devam etti. Ervvan dişlerini&#160;sıktı ve muhafızları da birer maymun gibi önderlerinin hareketini aynen tekrarladı.</p>
<p>Marika yüzünü hemen başka tarafa çevirdi ama Thomas tam yan yana geçerlerken gururundan bakışlarını Erivan'ın&#160;gözlerinden hiç ayırmadı. Bunun üzerine kabadayı, &quot;Marika!&#160;Ortalıkta bu berduşla gezmesen iyi edersin. Bir yabancı o, sefil&#160;sıçanın teki!&quot; dedi.</p>
<p>Marika karşılık vermedi. Ti-tom'u kolundan tutarak uzağa doğru çekti.</p>
<p>Bu sefer dişlerini sıkma sırası Thomas'a gelmişti ve adımlarım hiç yavaşlatmadan, başı dimdik, gözlerini düşmanına dikerek&#160;günün birinde onu bu sözleri söylediğine pişman edeceğine&#160;ant içti...</p>
<p>Öğleden sonra bir türlü bitmek bilmiyordu ve Elias da La Polster çıkıp gittikten sonra aşağıda kendisini bekleyen yeni okuma&#160;akşamından başka bir şey düşünemiyordu.</p>
<p>Kendini yorgun hissetmiyordu, Tanrı'ya ettiği dua ona güç vermişti. Bütün geceyi büyük salonda geçirmeye kesin olarak&#160;kararlıydı.</p>
<p>Çalışma masasının üzerinde hâlâ Sof'un öyküsünü içeren, Elias'ı gettoda yolculuğa çıkarmış olan cilt duruyordu.</p>
<p>Ancak o olağanüstü deneyimden beri yaşlı adamın içinde bin tane vaat çınlıyordu.</p>
<p>Sofa ayrılmış olan maddeyi tekrar tekrar okumaya koyularak Treblinka'da yolunu kaybetmiş o zavallı yetimin acılarını zihninde canlandırmaya başladı...</p>
<p>Gizli kitaptaki metin aslında bu adamın yaşamı hakkında çok az şeyi açığa vuruyordu.</p>
<p>Elias, anlatının gizemli cümlelerini bıkıp usanmadan gözden geçirip duruyordu: Kaderi belirleyen bir satranç karşılaşmasından,&#160;bir Nazi subayından, kesilen parmaktan söz ediyordu. Şifreler&#160;anlatıyı bölerek bütünü anlaşılmaz kılıyordu.</p>
<p>2 Ağustos 1941'de Varşova gettosuna transfer edildi. |...| 13 Ocak 1943'te Polonya'nın Treblinka kentine gönderilerek ailesinden ayrıldı. Annesi öldü. Satranç konusundaki yeteneğinin&#160;keşfedilmesi sayesinde kampta hayatta kaldı. Nazi subayına&#160;karşı satranç oyunu. Damiıuıo'nuıı ölümii. Sağ elinin işaret; parmağını kaybetti.</p>
<p>Sonra da ikinci satranç oyunlarını oynadıkları akşam Sof'un söylediklerini hatırladı...</p>
<p>&quot;Değiştirmek isteyeceğim öyle çok şey var ki... Bir zamanki o deneyimsiz çocukluk halimin şeytanla oyun oynamasına izin&#160;vermez, onun hamlelerini önceden görebilmeyi bilirdim.&quot;</p>
<p>İşte o sırada çözümü buldu. Apaçıktı.</p>
<p>&quot;Tabii ya!&quot; diye haykırdı. Aslında &quot;Damiano'nun ölümü,&quot; &quot;Damiano matı&quot; anlamına geliyordu. &quot;Mat&quot; sözcüğünün İb-ranice karşılığı olan &quot;Met&quot; Arapçadan geliyordu ve anlamı da&#160;&quot;Ölüm&quot;dü. İşte o zaman küçük çocuğun o satranç karşılaşmasında&#160;yenilmesine meşhur Damiano matı tuzağına düşmüş olmasının&#160;neden olduğunu anladı; bütün satranç okullarında öğretilen&#160;ölümcül bir taktikti bu.</p>
<p>Elias, dudaklarında bir gülümsemeyle elini kitabın ateşten harflerinin üzerinde gezdirdi ve akkorların hareketini hayranlıkla izledi. Işıkları gölge oyunuyla elinin kenarlarım kısmen&#160;alnına yansıtıyordu.</p>
<p>Derin bir iç çekerek işaret parmağını kâğıdın üzerindeki aleve yaklaştırmaya başladı. Artık bunu çabuk yapması gerekiyordu.</p>
<p>Sonra Elias gözlerini yumdu. Doğru yer ve zamana kitap karar verecekti. Ona güvenmesi gerekiyordu.</p>
<p>Elias kendini ellerini göğsünde kenetlemiş, kutsal yasanm cildini sıkı sıkıya bağrına bastırırken ayakta buldu.</p>
<p>Yıkıntıya dönmüş binalarla çevrili bir caddenin tam orta yerinde duruyordu. Kaldırımda birkaç kişi aceleyle yürüyordu.&#160;İçlerinden biri ona hiç aldırış etmeden çarpıp yoluna devam etti.&#160;Elias her bir ayrıntıya dikkat ederek çevresine bakındı.</p>
<p>Sokağın köşesinde bir çocuk gazete dağıtıyordu. Elias ona yaklaştı.</p>
<p>&quot;Gazeteni bir saniyelik ödünç alabilir miyim evladım?&quot;</p>
<p>Çocuk, bu kadar yaşlı ve saygın görünüşlü bir adamın ricasını geri çevirmeye cesaret edemedi. Bu yaşta hâlâ hayatta ve bu kadar iyi giyimli olduğuna göre mutlaka önemli bir kimse&#160;olmalıydı...</p>
<p>Gazetenin adı Auf der Wache, yani &quot;Dikkat&quot; idi ve tarihi de 9 Ekim 1940 olarak gözüküyordu.</p>
<p>Elias küçük satıcıya üzgün gözlerle baktı. Acaba başına neler gelecekti? Bütün bu insanları nasıl bir gelecek bekliyordu?</p>
<p>Baş sayfa bütünüyle ABD ile Sovyetler Birliği'nin savaşa girmesi meselesine ayrılmıştı. Stalin, Nazilerle olan anlaşmasını&#160;bozarak Almanya'ya saldıracak mıydı?</p>
<p>Elias içini çekti ve birdenbire Braunau'ya bir daha hiç geri dönemeyeceğine dair derin bir endişe duydu. İçini rahatlatmak&#160;için paltosunun altından kitabı sıkıca kavradı. Sırtı buz kesmişti;&#160;kitap onu koruyordu, onu kesinlikle elinden bırakmamalıydı.</p>
<p>Daha sonra Elias çocuğa gazetesini geri verdi ve buraya geliş nedenini hatırlayarak ona, &quot;Baksana genç dostum, aşağı&#160;yukarı senin yaşlarında olan Sof adında bir çocuk tanıyor musun?'' diye sordu.</p>
<p>&quot;Evet;&quot;' diye yanıtladı çocuk gazeteyi yığının üzerine bırakırken, birden aydınlanıvermiş olan yüzüyle. &quot;Onu çok iyi tanıyorum. Sokağın üst tarafında oturur, sizin geldiğiniz tarafta, kepenkleri olmayan bina. Bu saatte mutlaka avluda oyun&#160;ovnuyordur.&quot;</p>
<p>Elias hiç oyalanmadan çocuğu selamladı ve delik deşik olmuş caddeden yukarı doğru yürümeye başladı. Söz konusu&#160;apartman aslında bir yıkıntıdan ibaretti. Acınacak durumdaki&#160;bahçe kapısından geçip avluya bir göz attı. Çöpleri karıştırmakta&#160;olan birkaç sıska kediden başka kimse yoktu.</p>
<p>Burada, çirkefin içinde düşmanca tavırlı bir adam onu sorguladı.</p>
<p>&quot;Siz! Kimsiniz siz? Ne istiyorsunuz?&quot; diye sordu suratsızca.</p>
<p>&quot;İyi günler beyefendi, genç Sof'u arıyordum da.&quot;</p>
<p>&quot;O işe yaramazdan ne istiyorsunuz? Sizin de bir şeylerinizi mi çaldı yoksa?&quot;</p>
<p>&quot;Hayır,&quot; diye yanıtladı Bilge Elias. &quot;Onunla konuşmaya geldim yalnızca. Çok uzaktan geliyorum.&quot;</p>
<p>&quot;Uzaktan mı? Burada herkes uzaklardan geliyor zaten! Kimse de bir yere gidemeyecek!&quot;</p>
<p>&quot;Ben küçük Sof'u arıyorum, çok acil. Nerede olduğunu biliyor musunuz?&quot; diye karşılık verdi Elias kararlılıkla.</p>
<p>&quot;Gettoda bir yerlerde değilse belki de yine bodrumda bir şeyler karıştırıyordun Şu tarafta!&quot; dedi parmağını uzatarak,&#160;kupkuru bir tonla.</p>
<p>Avluya bakan iki binadan daha büyük olanın altına doğru inen küçük bir merdiveni işaret ediyordu.</p>
<p>Binanın içine doğru ilerlerken Elias, meleksi, cılız bir sesin mırıldanmakta olduğu tuhaf bir duanın boğuk yankılarım işitti.&#160;İlk başta Elias neredeyse dehşete düşmüştü ama tek yapması&#160;gerekenin hemen kitabı açmak olduğu düşüncesiyle kendini&#160;toplayarak adımlarını hızlandırdı.</p>
<p>O karanlığın içinde ilerledikçe mırıltı da gitgide belirginleşiyordu ve bodrum katma vardığında çok geçmeden demirden bir kapının altından süzülen solgun bir ışık fark etti.</p>
<p>Elias mümkün olduğunca ses çıkarmadan kulağım kapıya yapıştırdı. Alçak sesle okunan duayı şimdi daha belirgin duyabiliyordu. Hiç kesilmeden ardı ardına dizilen harf ve rakamlardı&#160;bunlar...</p>
<p>&quot;c2c3/g8f6, glf3/d7d6, e2e4/c8g4, d2d4/föe4&gt; dld3/g4f3, g2f3/ e4f6, fle2/b8d7, elgl/c7c5, d3e3/e7e6, e2b5 a7a6, flel... a6b5 [iç&#160;çekiş], d4d5/f6d5, e3e2/d8a5 [duraklama ve soluk alış], b2b4/&#160;c5b4, a2a3/b4c3, blc3/d5c3, e2d2/d7e5, Î3t4/e5£3, glg2/f3d2 [bir&#160;süre], cld2/b5b4, a3b4/a5d5, f2f3/d5d2, g2g3/a8a2, aldl/d2f2,&#160;g3g4/f2g2, g4h5/g2g6, h5h4... a2h2 [rahatlama].&quot;</p>
<p>Gerçekten de bir çocuk sesiydi bu. Elias bir süre sonra bu uzun şifre dizisinin aslında bir satranç tahtası üzerindeki taşların hareketinin dökümü olduğunu anladı.</p>
<p>Bunun üzerine Bilge Elias'm zihni Ölümsüz'e doğru döndü ve yüzünde tatlı bir gülümseme belirdi, suç ortaklığı gösteren&#160;bir gülümseme, içinden Yaradan a bir saygı sunuş vardı.</p>
<p>Sonra ses sustu. Birdenbire kapı açıldı ve büyük, beyaz bir ışık Elias'ın gözlerini kamaştırdı. Yaşlı adam bir an geri çekilir&#160;gibi oldu. Narin yüreği göğsünün içinde yerinden sıçramıştı.</p>
<p>Kapı eşiğinde ürkmüş bir çocuk duruyordu.</p>
<p>Elias duruma hâkim olmak için, &quot;Sen Sof musun?&quot; diye sordu.</p>
<p>&quot;Evet, adım bu... Siz kimsiniz?&quot;</p>
<p>&quot;Korkma yavrucuğum. Ben senin dostunum. Bir süreliğine içeri gelebilir miyim?&quot;</p>
<p>Çocuk yana doğru bir adım attı, endişe verecek kadar zayıftı ve benzinin solgunluğu insana bütün yaşamını bu delikte geçirmiş olabileceğini düşündürüyordu.</p>
<p>Elias, merhametle çocuğun yüzüne baktı ve gelecekteki ihtiyarlığını düşündü. Yüz hatlarını tanıyabiliyordu: şaşırtıcı&#160;yeşillikteki gözler, yüzün uzun biçimi, çıkık elmacık kemikleri.&#160;Çocukluktan ihtiyarlığa, ihtiyarlıktan çocukluğa kimse çok fazla&#160;değişmiyor aslında, diye düşündü.</p>
<p>Bu çocuğun Sof olduğuna hiç kuşku yoktu. Bu karşılaşma ona öylesine olağanüstü gelmişti ki yaşlı adam ürperdi.</p>
<p>Yaşam Kitabı'nm başarısı buydu işte.</p>
<p>Tam şu anda, Sof'un çocukluğunun karşısında ayakta dururken Elias, Tanrı'nın varlığına öyle bir kesinlikle inanıyordu ki ölüm gelse bile korkmazdı. Bütün varlığı inancıyla ışıldıyor,&#160;elini onu kutsamak için çocuğun kafasının üzerine koyarken&#160;aslında kendini de olduğu gibi Yaradan'ın ellerine teslim ediyordu.</p>
<p>Küçük Sof bu ani ve tuhaf durum karşısında sessizdi. Hiçbir şey anlamadan bu yaşlı bilgenin kendisi için dua edişini çekingence izliyordu.</p>
<p>İçinde bulundukları yer fena halde dardı ve avluya bakan alçak bir pencere tarafından aydınlatılıyordu. Odanın içinde&#160;eşya olarak yalnızca eskimiş bir masa ile birkaç tahta sandık&#160;bulunuyordu. Elias sandıklardan birinin üzerine ilişti ve çocuk&#160;da yarı merak, yarı endişe içinde geçip onun karşısına oturdu.</p>
<p>Uzun saniyelerden sonra Elias nihayet daldığı düşüncelerden sıyrıldı ve konuştu.</p>
<p>&quot;Yavrucuğum, ben buraya senin iyiliğin için geldim. Üstelik çok uzaklardan geliyorum.&quot;</p>
<p>&quot;Nereden geliyorsunuz?&quot; diye sordu çocuk safça.</p>
<p>&quot;Bu sorunun yanıtını bir gün alacaksın. Ancak şimdi çok fazla zamanımız yok.&quot;</p>
<p>Değerli kitabını bir kere daha bağrına bastırarak, &quot;Az önce bir satranç oyununun hamlelerini yineliyordun, öyle değil mi?&quot;&#160;diye sordu.</p>
<p>Çocuk kızardı.</p>
<p>&quot;Sizi babam mı gönderdi? Burada oynamamdan hoşlanmıyor. Bunun hiçbir işime yaramayacağını, onun yerine herkes gibi Varşova'ya yiyecek bir şeyler bulmaya gitsem daha iyi bir&#160;şey yapacağımı söylüyor hep! Sizi de buraya o gönderdi, öyle&#160;değil mi?&quot;</p>
<p>&quot;İçin rahat olsun, babanın bu işle hiçbir ilgisi yok,&quot; diye yanıtladı Elias.</p>
<p>Çocuk, yaşlı adamın yüzündeki sevecen gülümsemeyi görünce rahatladı. Bu adama güvenebileceğini hissediyordu.</p>
<p>&quot;Biliyor musun? Ben de iyi bir satranç oyuncusuyumdur. Hatta beni sana gönderen de bir satranç oyunuydu aslında. Şimdi&#160;seninle bir oyuna girişelim ister misin?&quot;</p>
<p>&quot;Oynamak mı istiyorsunuz?&quot; diye sordu küçük çocuk sevinçle. &quot;Buraya benimle satranç oynamaya mı geldiniz?&quot;</p>
<p>&quot;Eğer istersen,&quot; diye karşılık verdi Elias da gülümseyerek.</p>
<p>Çocuk gerçek ve görünüşe bakılırsa da ciddi bir rakip bulmuş olmanın sevinciyle dolabının üzerine sıçradı ve daha fazla soru&#160;sormadan Elias'ın görür görmez tanıdığı mermer ve ahşaptan,&#160;güzel satranç takımını çıkardı. Bu onun tek hazinesiydi. Çocuk&#160;satranç takımını gururla masanın üzerine yerleştirerek Elias'ın&#160;karşısına oturdu.</p>
<p>Küçük Sof ile Elias bir anda taşları yerlerine yerleştiriverdi. Yaşlı adam gülümsedi.</p>
<p>&quot;Bu sefer de siyahları almayı kabul ediyorum.&quot;</p>
<p>Çocuk gizemli konuğuna ne demek istediğini anlamadan baktı ve zaten beyazlarla oynamayı tercih ettiği için ses çıkarmadı. Oyunu g3'teki atıyla başlatmayı tercih etti.</p>
<p>Küçük Sof oyunu klasik biçimde, e4'teki beyaz piyonunu ileri sürerek açmıştı. Elias çocuğun nereye varmak istediğini&#160;doğru tahmin etti ve birkaç hamle içinde büyük bir ustalıkla&#160;onu daha önce hiç görmediği bir konuma getirdi.</p>
<p>Elias gülümseyerek küçük arkadaşına, &quot;İzle, bu durumu çok iyi izle Sof. Sana işte bunu öğretmeye geldim.&quot; dedi.</p>
<p>Küçük çocuk şaşırmıştı çünkü bu oyunda olağanüstü bir yeteneği olmasına karşın böyle bir hareket dizisiyle daha önce&#160;hiç karşılaşmamıştı. Oyunun akışının kendi kontrolünde olmadığını ve bir tuzağa düşmüş olduğunu fark etti.</p>
<p>Elias devam etti.</p>
<p>&quot;Görüyor musun çocuğum? Bu çok klasik ama amansızca etkili bir hamledir. Adına Damiano matı derler. Şimdi sana bunun içinden nasıl çıkılacağını göstereceğim.&quot;</p>
<p>Çocuk oyunu dikkatle gözlemledi ve içten içe birazdan yenileceğinin farkına vardı. Gururu incinmişti.</p>
<p>Elias ekledi.</p>
<p>&quot;Hiç üzülme, yaşına göre müthiş bir oyuncusun. Bunu da öğrenirsen yenilmez olacaksın. îşte sana öğreteceğim şey bu:&#160;Bu matla karşılaştığında içinden çıkmanın mümkün olduğunu&#160;unutma, yalnızca onu ayırt etmek ve zamanında önlem almak&#160;için alıştırma yapman gerekir, o kadar. Filin hareketlerine karşı&#160;dikkatli ol. Vezirinin şahından uzaklaşmamasını sağladığın sürece hiçbir şeyden korkun olmasın, çünkü uygulaman gereken&#160;savunma sisteminin temel taşı vezirindir. Bu yüzden de unutma,&#160;vezirini daima şahının yanında tut, onu rastgele saldırıda bulunmak için kullanma. Yoksa bu senin için çok büyük bir kayba yol&#160;açar. Bu savaşın üzerinden onlarca yıl bile geçse unutamazsın&#160;küçüğüm.&quot;</p>
<p>Çocuk gözlerini dikip bir an şaşkınlıkla Elias'ın yüzüne baktı ve bununla ne demek istediğini, bütün bunların ne anlama geldiğini anlamaya çalıştı. Heyecanı uyanmış olduğundan&#160;hemen intikamını almayı istedi. Saatin ilerlemiş olmasına karşın&#160;Elias bunu kabul etti.</p>
<p>Sof siyahlarla oynadı ve Elias ustalıkla onu yine aynı noktaya getirmeye çalıştı. Ancak çocuk bu sefer dersini çok iyi almış&#160;gibiydi.</p>
<p>Oyun sırasında Elias, gettoda büyümüş olduğunu ve bundan sonra da hangi zorlu sınavlardan geçeceğini bildiği bu çocuğa&#160;büyük bir şefkatle bakıyordu.</p>
<p>Tam Elias'ın siyah fili ele geçirdiği sırada avluda tok bir gürültü yankılandı.</p>
<p>&quot;Bu da nedir?&quot; diye sordu Elias.</p>
<p>&quot;Polis olmalı,&quot; dedi rengi solmuş olan küçük çocuk endişeyle.</p>
<p>&quot;Buraya neden geliyorlar?&quot;</p>
<p>&quot;Zaman zaman gelip bazı apartman sakinlerini alıp götürürler... Babamın söylediğine göre sorgulamak içinmiş.&quot;</p>
<p>Bir an için avlu eski sessizliğine geri döndü.</p>
<p>Sonra ansızın uğultu daha da yakınlaştı. Zorlanmakta olan bir kapının yankısıydı bu. Çatırtılar, ateş sesleri ve telaşlı çığlıklar duyuldu.</p>
<p>Elias bu korkunç zamanın tuzağına yakalanma korkusunu karnında hissederek kitabına sarıldı.</p>
<p>Sonra çabucak kendini toplayarak çocuğa seslendi.</p>
<p>&quot;Benim artık gitmem gerek genç dostum. Hiç endişe etme, bu sınavların hepsinden kurtulacaksın ve günün birinde yeniden&#160;karşılaşacağız. Yalmz, sana söylediklerimi iyice aklında tut. Hiçbirini unutma. Günün birinde bu oyunu birlikte tamamlayacağız.&quot;</p>
<p>Çocuk yaşlı adamın yüzüne, gözlerini dudaklarından hiç ayırmadan bakıyor, sanki onun ağzından içindeki korkuyu bir&#160;kere de söküp atacak sihirli bir cümle duymayı umuyordu. Ağlamaya başladı. Elias ona kararlı bir sesle sordu.</p>
<p>&quot;Buradan kaçmak için bir yol biliyorsundur mutlaka, öyle değil mi?&quot;</p>
<p>Çocuk başıyla evet dedi.</p>
<p>&quot;Bildiğim bir geçit var ama çok dardır. Siz geçemezsiniz.&quot;</p>
<p>&quot;Benim için endişelenme sen çocuğum,&quot; dedi Elias. &quot;Geldiğim gibi giderim ben. Sen de acele et, haydi.&quot;</p>
<p>Çocuk duraksadı. Ama tehlike giderek yaklaşıyordu ve sonunda yaşlı adamın elini bıraktı. Gözlerindeki yaşlan kolunun tersiyle sildi ve kapıyı dikkatle açtıktan sonra Elias'a son bir&#160;defa, bir daha hiç göremeyeceğinden korktuğu bir arkadaşına&#160;bakarmış gibi baktı. Sonra da bir saniyede, karanlığın içinde&#160;kayboldu.</p>
<p>Elini kitabının kapağına koymuş olan Elias bir an dalgınca kalakaldı.</p>
<p>Subayların çizme sesleri dar koridorda çınlıyordu. Elias korkusunu bastırarak altın kitabı açtığı sırada iyice yaklaşmış&#160;olmalıydılar.</p>
<p>Odanın içinde bir şimşek çaktı. Bu ışık halesinin tek tanığıysa sahiplerinden birkaç kol boyu önde giden şaşkın bir Alman çoban köpeği oldu. Çoban matı.</p>
<p>Ertesi sabah La Polster kapıyı çaldığında açan olmadı. Elias güvensiz görünmek istemediği için sonunda ona evin anahtarlarının bir kopyasını vermişti, o da bunu kullanarak içeri&#160;girmeye karar verdi.</p>
<p>Ev sanki terk edilmiş gibi ıssız görünüyordu. Kadın homurdandı. Büyük odalara hızlıca bir göz attıktan sonra Elias'm dışarıda olduğuna hükmetti ve daha fazla meraklanmadı.</p>
<p>İki saate yakın evin işlerini gördükten sonra küçük Thomas'm birden belirdiğini gördü. Kömürcüden geliyordu.</p>
<p>Artık alışkanlık edinmiş olduğundan Ti-tom eve girdi ve elindeki çuvalı hizmetçi kadına verdi, o da tatmin olduğunu&#160;gösterir şekilde usulca ıhladı.</p>
<p>Sonra da çocuğa mutfaktaki sobaya kömür atmasını emretti. Çocuk artık her şeyin yerini öğrenmiş olduğundan eski usul&#160;dökme demirden ocağın içine üç avuç dolusu kömür attı.</p>
<p>Ancak o gün Ti-tom, evde değişik bir hava hissediyordu. Bu Elias'ın yokluğundan mı kaynaklanıyordu, yoksa dışarıda&#160;herkesi kırıp geçirmekte olan, bütün yöre halkının şikâyetçi&#160;olduğu krizin etkisi miydi? Para ve iş bulmak çok zorlaşmıştı ve&#160;bu da insanları sinirli hale getiriyordu. Ancak bu konular onu</p>
<p>fazlasıyla aşıyordu. Kömürleri yerleştirme işi üzerine odaklandı ve kendisine verilen işi doğru dürüst yapabildiği için mutlu oldu.</p>
<p>Hoşnutluğunun nedeni bunun karşılığında aldığı ücret değildi, hayır o cüzi tutardan çok bu iş Krugerlerin büyük marketlerinde çaktırmadan aşırmacılık yapmaya devam etmesine izin verdiği için hoşnut oluyordu. O dedikoducu insanlardan&#160;çaldığı için hiçbir vicdan azabı duymuyordu. Üstelik buna ihtiyacı&#160;vardı. Bu sayede ininde özenle biriktirdiği, gerekli rezervlerini&#160;oluşturuyordu.</p>
<p>Yiyecek düşünmediği zamanlarda Ti-tom, Marika'yı düşünüyordu. Bugün kendisine hangi kitabı getirecekti? Yüksek okulda yeni neler öğrenmişti? Dersliğin penceresinden içeri&#160;baktığı zamanlarda gördüğü büyük yerkürenin üzerinde öyle&#160;çok ülke, ada, kıta ve sınır vardı ki...</p>
<p>Ancak La Polster birdenbire ona şu ya da bu yeni görevi yükleyerek onu sık sık gerçeğe geri döndürüyordu. Kadın hiç&#160;durmadan her şeye sövüp sayıyordu, özellikle de o gün. Ama&#160;niye, diye sordu çocuk kendi kendine. Herhalde Herr Ein'm&#160;yokluğunda kendini zehrini akıtmakta özgür hissediyordu.</p>
<p>&quot;Şu kutuları yerleştir!&quot; diye buyurdu La Polster. &quot;Sonra da domuzun tuvaletini ovacaksın!&quot;</p>
<p>Bu kadar tatlı bir ihtiyara edilmiş bu hakaret karşısında Ti-tom hayrete düştü. Ama elbette ki bu kudurmuş hayvana&#160;meydan okumaya da cesareti yoktu.</p>
<p>Tam o sırada Elias kapının önünde belirdi. La Polster sanki elektriğe çarpılmış gibi bir anda dimdik oldu. Yaşlı adamın kendisini duymuş olup olmadığını merak ederek bir anda utanç&#160;içinde kalmıştı.</p>
<p>Aslmda kendi düşüncelerine dalıp gitmiş olan Elias, onlara hiç dikkat etmiyordu ve yalnızca dalgın bir, &quot;Günaydın,&quot; demekle yetindi.</p>
<p>Thomas ise Elias'ı görünce her zaman seviniyordu. Onun sakinliği, La Polster'in her zamanki histerisiyle kaba davranışlarını dengeliyordu, özellikle de bugün.</p>
<p>Elias çocuğun mutfağın bir köşesinde olduğunu fark edince hafifçe gülümsedi. Yaşlı adam onu görünce, kısa bir süre önce&#160;gettodaki gecesinde yalnız bırakmış olduğu çocuğu düşünmeden&#160;edemedi. Aralarında benzer bir şeyler vardı, aynı zekâ, aynı&#160;yalnızlık, aym kırılganlık.</p>
<p>Ti-tom ile La Polster'in gördükleri iş evi canlandırıyordu. Bu tamdık gürültü patırtının rahatlığı içinde Elias o kaybolmuş&#160;çocuğun görüntüsünü, subayların çizme seslerini, getto sakinlerinin kederini, yüzlerindeki korkuyu hatırlıyordu.</p>
<p>Yaşlı adam zamanı aşıp gelmiş olan mermer ve abanozdan satranç takımına baktı. Haftalık satranç oyunları için Sof'la bir&#160;araya gelmeye sabırsızlanıyordu. Belki o zaman, kötü bir düşün&#160;kurbanı olmadığı konusunda son kanıtı da elde edebilecekti.</p>
<p>Bir sonraki karşılaşmaları için Sof'la görüşmesine ve bu konuda kafasını rahatlatmasına yalnızca birkaç gün kalmıştı.&#160;Tam olarak altı gün. Her şeyin doğruluğunu denetlemek için&#160;altı gün. Altı gün: Bu aynı zamanda kitaba göre Sof'un ölmeden&#160;önce yaşaması için kalan zamandı da...</p>
<p>Ancak tuhaf bir şekilde, yolculuğundan beri, söz konusu madde şifreli, akkor ve okunamaz bir hale gelmişti. Bu kehanetle&#160;bir sonraki satranç oyunları arasında bir bağ olabilir miydi?&#160;Elias'm elinden şimdilik beklemekten başka hiçbir şey gelmiyordu.</p>
<p>Salonundaki berjer koltuğuna oturmuş, gecenin geç saatlerine dek bu düşüncelere dalıp gitmişti.</p>
<p>Elias aradığı yanıtı bulmak üzereydi. Bütün bunları yapmasının tek nedeni varsayımını doğrulayabilmekti. Çünkü kanıtlamayı istediği şey ona göre tek bir insanın yaşamından çok daha önemliydi...</p>
<p>O akşam Ti-tom ile Marika, gizlenme yerlerinin yarı karanlığında, mum ışığında ve molozlar arasında yan yana oturuyorlardı.&#160;Marika'nın, Thomas'ın gizli bölgesine ilk girişiydi bu.</p>
<p>Kız ona son coğrafya dersinde öğrendiklerini anlatmaya girişti. Ona defterine çizdiği haritaları gösterdi, Tanzanya'daki&#160;vahşi hayvanlardan, Senegal'deki Casamance Nehri'nin verimli&#160;kıyılarından, Semerkant'ın kutsal saraylarından söz etti.</p>
<p>Gerçekten de bu büyülü adları olan ve onların Avusturya taşrasındaki sıkıcı yaşamlarından kat kat heyecan verici görünen&#160;bu yerleri haritada yerli yerine epeyce yakın olarak yerleştire-biliyordu. Ti-tom, Braunau'dan kaçıp gitmeyi, Nuakşot ya da&#160;Dakar'a uçmayı, Kongo'nun nehir kıyılarında aslan avlamayı&#160;isterdi.</p>
<p>&quot;Kongo'daki nehir kıyılarında aslanlar vardır, değil mi?&quot; diye sordu.</p>
<p>&quot;Vardır sanırım,&quot; diye yanıtladı Marika.</p>
<p>&quot;Günün birinde seni oraya götürmeliyim,&quot; dedi Thomas tüfekle nişan alırmış gibi yaparak.</p>
<p>&quot;Hayır, onları avlamak istemiyorum ben!&quot; diye karşı çıktı kız, çocuğun kolunu indirerek. &quot;Rahat bırak onları. Neden oğlanlar her zaman her şeyi öldürmeyi isteyip duruyor?&quot;</p>
<p>Ti-tom düşündü.</p>
<p>&quot;Haklısın Marika, onları avlamayalım. Kongo'ya gidip onlara yakından bakalım.&quot;</p>
<p>Marika öfkesini bir anda unutarak gülümsedi ve mırıldandı.</p>
<p>&quot;Sence oralara ben de gidebilir miyim gerçekten?&quot;</p>
<p>Thomas kızın içini rahatlatacak şekilde gülümsedi.</p>
<p>Marika biraz kızardı.</p>
<p>&quot;Benimle gelmeyi kabul ediyor musun peki?&quot; diye üsteledi Ti-tom.</p>
<p>&quot;Beni hayatta götüremezsin,&quot; dedi kız.</p>
<p>&quot;Bir yolunu bulurum ben, emin ol! Her zaman bir yol bulurum!&quot;</p>
<p>&quot;Ama hiç paran yok,&quot; dedi Marika.</p>
<p>&quot;Onu da bulurum. Sonra da sen ve ben Afrika'da ceylanlar ile zürafaların arasında yaşamaya gideriz.&quot;</p>
<p>Marika bir an düşlere daldı. Ders kitabını açarak renkli bir Afrika haritasının bulunduğu sayfayı aradı.</p>
<p>&quot;Güzel olurdu... Afrika çok güzel, çok vahşi ve Braunau'dan da çok uzak.&quot;</p>
<p>Thomas bir yandan içinden bu kadar parayı bulmak için ne yapabileceğini düşünüp dururken bir yandan da başını salladı.&#160;Yine de yüreği korkusuzdu: Bütün bir zorluklar okyanusuna&#160;göğüs germeye hazırdı. Marika'nın gözlerinin içine baktı.</p>
<p>&quot;Sana söz veriyorum ki bir gün gideceğiz... Bunun için ailenden izin isteyecek misin?&quot;</p>
<p>&quot;İstesem de vermezler ki zaten...&quot; dedi kız düşünceyle.</p>
<p>&quot;Onlara ihtiyacımız yok ki, kimseye ihtiyacımız yok bizim... Braunau'dan çıkmamız gerekiyor. Bu kasaba gitgide... zehirli&#160;oluyor.&quot;</p>
<p>&quot;Doğru/' diye karşılık verdi Marika.</p>
<p>Bundan sonra Ti-tom da Marika da tek kelime daha etmedi. Genç kız serseri sevgilisinin elini tuttu ve pembe dudaklarına&#160;götürerek fısıldadı.</p>
<p>&quot;Haydi, bana yine Kongo'daki aslanlardan söz et...&quot; Thomas'm yüzü yeniden aydınlandı. Kız da onu seviyordu.</p>
<p>Bilge Elias, Yaşam Kitabı'nın sırrına girmeye cesaret ettiğinden bu yana Braunau üzerine bir fırtına yaklaşmaktaydı.</p>
<p>Bu yeni günün gökyüzünde gezinen bulutları görünce Ti-tom'un içini gitmek bilmeyen, yaygın bir korku kapladı. Endişesinin nedenini henüz bilemiyordu ama varlığı apaçıktı. Kasabayı bulutlarla kaplı bir ufuk çevrelemiş, onu kuşatma altındaki bir&#160;şehre benzetmişti.</p>
<p>O gün Ti-tom ilk defa dönüş yolunda Marika'yı bulamadı.</p>
<p>Havadaki bu ani değişikliği kimse açıklayamıyordu, bunu bir tek Elias yapabilirdi ama o da kendini tamamen kişisel hedeflerini kovalamaya kaptırmış durumdaydı. Gerçi durumun&#160;farkına varmış olsaydı bile yapabileceği bir şey olmayacaktı.&#160;Yaşamın akışı, tıpkı bir akarsuyun ansızın yatağından çıkması&#160;gibi altüst oluvermişti.</p>
<p>Öte yandan ihtiyar Sof ise bütün öğleden sonra boyunca evinde kapalı kalmış, açıklanması mümkün olmayan bir işkencenin pençesine düşmüştü. Elinde bir mektup tutuyordu. Bu&#160;mektubun gizemli içeriği antikacıyı telaş içinde evinden dışarı&#160;çıkmaya zorladı.</p>
<p>Daha sonraysa gökyüzü çok belalı bir fırtınanın geldiğini bildirir şekilde karardı ve elektrik yüklendi. İhtiyar, her ne ka-</p>
<p>dar kasabanın artık tam anlamıyla güvenli olmadığını bilse de evinin kapısından dışarı çıkıp ana caddeye indi ve yolun&#160;kenarında bulunan mezarlığa doğru ilerledi.</p>
<p>İçindeki kargaşanın nedeni neydi ve buraya ne diye gelmişti? Bunu kimse bilmiyordu ve hiçbir zaman da bilemeyecekti. Daha sonradan evinde bulunacak olan mektupta ailesinden söz&#160;ediliyordu. Ancak bu mektup herkes için bir muamma olarak&#160;kalacaktı.</p>
<p>Havada sürekli bir uğultu duyuluyordu.</p>
<p>Sof rüzgâra karşı, duraksayan adımlarla, geçmişinin sırlarının girdabında çalkalanan bir gemi gibi sallanarak yürüyordu. Başım kaldırıp yukarı baktığında gökyüzünün uğursuz görünüşü&#160;kanını dondurdu: Bu kıyamet fırtınası kasabanın üzerine her&#160;an inebilecekmiş gibi duruyordu.</p>
<p>Çoğu tamamen terk edilerek yosun tutup yeşermiş, eğri büğrü, düzensiz mezar taşlarıyla dolu bir bahçenin önüne gelmişti. Taşlardan kiminin üzerine beceriksizce küfürler yazılmıştı,&#160;kimileriyse görünüşe bakılırsa kasıtlı olarak kırılmıştı. İhtiyar&#160;sendeleye sendeleye ilerlemeye devam etti.</p>
<p>Uğultu giderek yükseldi ve devasa bir arı kovanının vızıltısına benzedi. Yıkıntılardan oluşan kalesinin en tepesinde yolun üzerine çıkıntı yapan gizlenme yerinden Ti-tom, antikacının&#160;narin siluetini fark etti. Sofun bu havada ne diye evinden çıkmış&#160;olduğunu merak etti.</p>
<p>Birkaç metre ileride yaşlı adamın üzerine doğru ilerleyen o dayanılmaz homurtunun kaynağını nihayet seçebildi: Ervvan ve&#160;küçük çetesiydi bu! Onlar bu mezarlığı kendi toplanma yerleri&#160;olarak kullanıyordu ve davetsiz misafirlere de hoşgörü göstermeye hiç niyetli değildiler.</p>
<p>Bunu görünce Ti-tom sırtından aşağı korkunç bir ürpertinin indiğini hissetti. Sof tehlikeye giderek yaklaştı ve sonunda sürüye çarptı. Sarsıntının etkisiyle yaşlı adamın bedeni devrilerek&#160;büyük bir gürültüyle yere yığıldı.</p>
<p>İşte tam o anda fırtına koptu. Braunau toprakları üzerine tufan gibi bir yağmur indi.</p>
<p>Erwan yerde yatan Sofa doğru ilerledi. Şeytani yüzü yağmurdan sırılsıklam olmuştu. Ancak Sof onu tanımıyordu.</p>
<p>Erwan ise Sofu tanıyor ama pek sevmiyordu. Yabancılara karşı duyduğu bu nefret, herhalde anne ve babasıyla arasındaki&#160;tek benzerlikti.</p>
<p>Şimdiden epey kabarık olan geçmişi Envan'ı arkadaşları arasında korkulan bir önder haline getirmişti. Kabilesine her&#160;isteyen kabul edilmezdi. İsteyenin ilk önce gücünü göstermesi,&#160;sınavlardan geçmesi, bir suç işlemesi, soğuk silaha meydan okuması gerekirdi...</p>
<p>Sof, Ervvan'ı kendi serseri kaderine seve seve bırakırdı ama bunun için ilk önce onu rahat bırakmaları gerekiyordu. Oysa&#160;ne yazık ki Erwan şu anda yaşlı adamın karşısında keskin bir&#160;bıçak kadar tehditkâr duruyordu.</p>
<p>Başkalarına baskı yapmaktan, onları küçük düşürmekten zevk alan, en kötü tohumdandı o. İçlerinde dayanılmaz bir&#160;aşağılık sezgisi taşıdıkları için, üstün olduklarını her fırsatta&#160;kanıtlamaya gerek duyan cinstendi.</p>
<p>Yuvalarına gömülmüş gözlerinin soğuk mavi bakışı ihtiyara ölüm kamplanndayken karşılaştığı bakışlan hatırlatıyordu. Sof'un&#160;ömrü boyunca unutmayı başaramadığı bir bakıştı o.</p>
<p>İhtiyar birdenbire korkuya kapıldı, çok uzaktan gelen bir korkuya. Ayağa kalkmaya çalıştıysa da boşunaydı. O sırada küçük kabadayının üzerine doğru ilerlediğini gördü.</p>
<p>&quot;Özür dile!&quot; diye emretti Erwan.</p>
<p>Sırf bir yetişkine, üstelik de yaşı ilerlemiş birine sen diye hitap edişi bile sırılsıklam olmuş çetesinin üzerinde etkisini&#160;göstermişti.</p>
<p>Sof elini gözlerinin üzerinde gezdirdi. Karşısında gördüğü, bu üzerine saldırmaya hazır sürü, ona yaşlılığını hatırlatıyordu.</p>
<p>Güruhun içinden bir ses yükseldi.</p>
<p>&quot;Özür dile pis yabancı!&quot;</p>
<p>Sonra daha yüksek başka bir ses haykırdı.</p>
<p>&quot;Yoksa canına okuruz!&quot;</p>
<p>İhtiyar bir an için telaş ile iğrenme arasında kaldı. Canının tehlikede olduğunu ve en küçük bir nedenle narin kemiklerini&#160;bin parçaya bölebileceklerini anlamıştı.</p>
<p>Korkudan taş kesilmiş olan Sof başını kaldırdı ve yenilgiyi kabul ederek yalvardı.</p>
<p>&quot;Bırakın beni, lütfen, gidin yolunuza.&quot;</p>
<p>Bir kere daha ayağa kalkmayı denedi.</p>
<p>Kendi çetesinin saldırganlığından daha da sertleşmiş olan Ervvan, kaskatı kesildi.</p>
<p>İhtiyarın suratında korkunç bir tokat acımasızca patladı.</p>
<p>Sof olduğu gibi yere yuvarlandı.</p>
<p>&quot;Beni duymuyor musun pis Yahudi?&quot;</p>
<p>Erwan'm vurduğu darbenin şiddeti karşısında sürüyü oluşturanların yüzünde önce gülümsemeler belirdi, sonra da&#160;suratlarını buruşturdular.</p>
<p>Yere yapışmış, kulakları çınlayan, yön duygusunu yitirmiş olan Sof bir defa daha ayağa kalkmaya çabaladı.</p>
<p>Bu kadarı küçük elebaşı için çok fazlaydı; en küçük bir karşı gelmeye katlanamazdı o.</p>
<p>Bu yüzden de ihtiyarın karnına korkunç bir tekme indirdi. Sof yere çöktü, yana doğru şiddetle devrildi, yüzünü altı kollu&#160;yıldız kazınmış bir mezar taşına çarptı. Çevresini sarmış olan&#160;iblisler ağzından kan fışkırdığını gördü.</p>
<p>O zaman Erwan bir tür esrimeye kapıldı. Avını, çevresinde çember oluşturmuş olan sürüsüne sunmuştu.</p>
<p>Fırtınanın şiddeti bir kat daha arttı.</p>
<p>Çocuklardan biri yol kenarından bir taş aldı ve bunu fırlatarak Sof'u omzundan vurdu. Başka bir taş sertçe böğrüne çarptı. Satranç ustası son bir kez daha ayağa kalkmayı denediyse de&#160;başaramadı. Deri eldivenli elinin avucunu kendisine fırlatılan&#160;taşlara doğru uzattı.</p>
<ul><li><a href="main-1.xhtml">Artık suratsız bir bütün haline gelmiş sürü, ihtiy</a></li><li><a href="main-2.xhtml">Final</a></li><li><a href="main-3.xhtml">Epilog</a></li></ul>
</body>
</html>