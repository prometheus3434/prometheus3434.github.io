<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <p class="calibre1"> </p>

  <h2 class="calibre5">1</h2>

  <p class="calibre1">“Kendi ölümümüz hakkında söyleyecek hiçbir sözümüz olmayacak.”</p>

  <p class="calibre1">Uzun zamandır Maestro’nun yaşlı zihninde dönüp duran bir cümleydi bu. Yazmaya cesaret edemedi. Cümleyi bir kâğıdın üzerine aktarmanın uğursuz sonuçlar doğurmasından korkuyordu. Bundan sonra söyleyecek söz kalmayacaktı çünkü: Ne ölüm bilirdi ölümün ne olduğunu ne de canlılar. Sözel bir hayalet gibi,peşinde dolaşan bu cümle hem yeterliydi hem de yetersiz. Bir daha hiçbir şey söylememe pahasına her şeyi söyleyen bir cümleydi bu. Üstadı sessizliğe mahkûm etmişti. Yaşamını müziğe, Korsikalı kaba askerin kaba tanımlamasınca ‘gürültülerin en az rahatsız edenine’ adayan Maestro sessizlik hakkında ne söyleyebilirdi ki; sahi kimdi o asker, Bonaparte mı?</p>

  <p class="calibre1">Yaşlı Maestro gözünü belli bir cisme dikerek saatler geçirirdi. Bir şey çalarsa marazi düşüncelerinin dağılacağından, nesnelere yapışacağından çekiniyordu sanki. Müzikle nesnenin yerini değiştirmenin bedelinin ne kadar yüksek olduğunu keşfetmişti. Müzik ve ölüm onu (ya da birbirlerini) yaşlı bir adam gibi ve yaşlı bir adam olarak tanımlıyorlarsa, belleğinin bir nesneye tutunması da çaresiz ona, doksan üç yaşındaki bu adama yer çekimi, özgül ağırlık kazandıracaktı. O ve nesnesi. O ve ele gelen, kesin, görünen, değişmez bir biçimi olan cisim.</p>

  <p class="calibre1">Bu cisim bir mühürdü.</p>

  <p class="calibre1">Arma ve nişanların üzerindeki bal mumu, metal ya da kurşun daire değil, kristal bir mühür. Kusursuz bir küre ve kusursuz biçimde bütün. Bir belgeyi, bir kapıyı ya da bir kasayı kapatmakta kullanılacak bir mühür değil; kendi dokusu, kristal yapısı nedeniyle hiçbir nesneye yapışmayacak bir mühür. Kendi kendine yeterli, hiçbir kullanımı, bir zorunluluğa ilişkin yaptırımı bulunmayan, bir tartışmayı ya da barış antlaşmasını etkilemeyen, bir kaderi belirlemeyen ya da geri dönüşü olmayan bir karara esin vermeyen bir mühür.</p>

  <p class="calibre1"><span class="calibre3">Ne işe yarayacağı</span> pek bilinemese <span class="calibre3">de her şey</span> kristal mühür olabilirdi. Yaşlı Maestro pencerenin yakınında, üç ayaklı bir masanın üzerinde duran kusursuz küresel nesneye derin derin dalar, ona geleneğe özgü nitelikleri -otorite, özgünlük ve onama simgelerini- ithaf etmeye çalışırdı; ama mühür bunların hiçbiriyle tam anlamıyla bir bağ oluşturmazdı.</p>

  <p class="calibre1">Neden?</p>

  <p class="calibre1">Maestro nedenin ne olduğunu kesinlikle söyleyemezdi. Kristal mühür gündelik yaşamının öylesine parçasıydı ki, onu kolayca unutabilirdi. Hepimiz arada bir aklımıza gelen, otuz saniyeden fazla düşünmediğimiz, çevremizde olup bitenlerin esiri olmadan yaşamaya devam etmemizi sağlayan kısa bir anının hem kurbanı hem de celladı olabiliriz. Uzun uzun anımsadığımız bir anıysa, devasa taş bloklardan inşa edilmiş bir kale gibidir. İçindeki her şeyi hatırlamamız için tek bir simge -kalenin kendisi-yeterlidir. Belki de Maestro’nun kişisel mekânının anahtarıydı bu küresel mühür. Şu anda Salzburg’da oturduğu fiziksel mekânın anahtarı değildi kuşkusuz; göçebe mesleği süresince ona ev sahipliği yapan evlerinin ya da Marsilya’daki, göçmenliğin yoksulluğunu ve aşağılanmalarını bir daha anımsamamak için kendini inatla unutmaya zorladığı çocukluğunu geçirdiği evin anahtarı da değildi; hatta herkesin ilk kalesi olan hayalimizdeki o mağaranınki bile değildi. Bu zarar verilemez, özel, yerini hiçbir şeyin tutamayacağı küre, sözü geçen mekânların hepsini içine alan özel bir uzam olabilir miydi peki? Ve bu kürenin bedeli, birbirini izleyen anıları kapsayan belleği kendi kendine yeterli, geleceği anımsama ihtiyacı duymayan, ta kökene, her şeyin başlangıcına ilişkin bir bellekle değiştirmek olabilir miydi?</p>

  <p class="calibre1">Baudelaire kimsenin oturmadığı, ölü anlarla dolu bir ev anımsar. Bir kapıyı açmak, bir şişenin mantarını çıkarmak, eski bir giysiyi askıdan almak bir ruhun bu eve gelip yerleşmesine yeter mi?</p>

  <p class="calibre1">İnez.</p>

  <p class="calibre1">Kadının adını yineledi:</p>

  <p class="calibre1">İnez.</p>

  <p class="calibre1">Yaşlılık ye kristal mühür arasında kafiyeler yaratan Maestro, ikisinin birbirindeki olanaksız yansısını bulmak istiyordu. Yılların geçişiyle yasaklanan aşk: İnez, ihtiyarlık.</p>

  <p class="calibre1">Kristal bir mühürdü. Saydam değildi, ama ışıltılıydı. İşte en şahane yönü. Pencerenin yanındaki üç ayaklı masanın üzerinde dururdu, ışık küreye düşünce parıldardı. Narin ışıltılar saçar, ışık sayesinde yaşlı orkestra şefinin bilmediği bir dilin okunamayan harfleri ortaya çıkardı; gizemli bir alfabeyle yazılmış bir partisyon. Belki de kayıp bir halkın dili; zamanın içinden, çok uzaklardan gelen ve partisyona son derece güvenip ezbere bilmesine karşın icra ânında gözünün önünde bulunmasında ısrar eden yaşlı profesyonelle alay eden bir sızlanma.</p>

  <p class="calibre1">Sessizlikte ışık.</p>

  <p class="calibre1">Sesi olmayan harfler.</p>

  <p class="calibre1">Yaşlı adam gizemli küreye doğru yaklaşır, üzerine eğilir, gizemli işaretlerdeki mesajı çözecek zamanının olmadığını düşünürdü.</p>

  <p class="calibre1">Böylesi kaymak gibi forma kavuşana kadar işlenmiş, belki de okşanmış bu kristal mühür, <span class="calibre3">anlık bir yaratımın</span> ürünüydü; kristal mühür yapılacaktı ve kristal mühür yapılmıştı. Maestro ellerinin arasında tuttuğu narin kürenin nesine hayran kalacağını bilemezdi; küçük ve sıra dışı hâzinesinin kırılmasından korkardı; ama ona her an dokunur (bu baştan çıkarılmaya boyun eğer), bir eline alarak öbürüyle okşar, sanki bir başka zamanı, yapılmayan bir onarımı, hayali bile mümkün olmayan bir çatlağı arardı. Tehlike duygusu her şeyi sarsardı. Küre düşebilir, kırılabilir, bin parçaya bölünebilirdi...</p>

  <p class="calibre1">Maestro’nun tüm duygulan bir araya gelir ve böyle bir kötüye yormayı alt ederlerdi. Kristal mührü görmek ve ona dokunmak, bir kaynaktan hiç durmadan akan şaraba bir kap uzatmak değil,, şarabın ta kendisi olup onu tatmaktı. Kristal küreyi görmek ve dokunmak, sanki içinde hiçbir kirlilik olmayan bu madde tümden camdan gözeneklere kesmiş de aniden terlemeye başlamış gibi onu koklamaktı; sanki kristal kendi öz maddesini dışarı atabilir ve kendisini okşayan eli utanmadan lekeleyebilirdi.</p>

  <p class="calibre1">Tüm bunlardan sonra Maestro’ya en önemli saydığı beşinci duyu, duymak, mührün müziğini dinlemek değil de ne kalıyordu o zaman? Bu tam bir turu, yani daireyi tamamlamak, sessizlikten çıkmak, daireye ve küreye özgü bir müziği, tüm zamanların ve tüm uzamların hiç durmayan ve eşzamanlı hareketinin göksel senfonisini dinlemekti...</p>

  <p class="calibre1">Kristal mühür çok çok uzaklardan gelen, neredeyse bir fısıltı gibi duyulan şarkısını söylemeye başlar, kürenin merkezi kristalin yüreğinden doğma görünmez, sihirli bir çan gibi titrerdi. Aşka gelip kendinden geçen yaşlı adam sırtında unuttuğu bir zevkin ürpertisini duyar, istemese de ağzı kamaşır, sarımtırak takma dişlerin çivilendiği ağzındaki sulanmaya engel olamaz, bakışları aldığı zevkle kardeş olur, gözyaşı bezleri üzerindeki kontrolünü yitirirdi. Maestro, yaşlıların olur olmaz her şeye ağlamaya olan gülünç eğilimlerini pek çok kez zamanın omuzlarında dolaşmış, her an içindeki sıvıyı sızdırmaya hazır eski bir şarap tulumuna benzeyen, güya hüzünlü ve saygıdeğer, aslında acınacak bir ihtiyarlık perdesiyle gizlediklerini düşünürdü.</p>

  <p class="calibre1">Bunun üzerine kristal mührü ince bir kumaş gibi avucunun içinde sıkar, kürenin camsı şeffaflığını aşmaya başlayan sesini sustururken hâlâ sinirli ve damarlı elinin, bir değneği kavramadan saf avuçlarıyla yönetmeye alışmış elinin, emirler veren, temiz, geniş, bir keman, piyano, çello solosu için olduğu kadar orkestra üyeleri için de son derece belagatli bu elin, kürenin narin kırılganlığına zarar vereceğinden korkardı. Kırılgan <span class="calibre3">‘bâton’u</span> her zaman küçümsemişti Maestro; bu değnekçik, derdi, benim kara ve kıvırcık saçlarımdan akan, Mozart, Baçh ve Berlioz’un ışığıyla aydınlanmış alnımdan fışkıran sinirli enerjinin hareketini kolaylaştırmıyor, tam tersine güdükleştiriyor. Yalnızca onlar, yalnızca Mozart, Bach, Berlioz yönettiğim partisyonu oraya yazabilirler. Bir değneğin yardımı olamaz! Maestro’nun gür kaşlarının duyarlı arası, onların -yani orkestra üyelerinin- ne Mozart ne Bach ne de Berlioz değil yalnızca basit bir aracı, bir aktarıcı, yönetmen olduğunu bilmelerinden ötürü duyduğu kaygı, suçluluk ve çektiği cezayla kınşırdı. <span class="calibre3">Orkestra şefi:</span> nasıl da kibirli ve aynı zamanda nasıl da kırılgan. Başaramamak-tan, hata yapan ilk kişi olmaktan, yapıta ihanet etmekten öylesine korkardı ki. Şefin yanılmaya hakkı yoktu; görünüşe, izleyicilerden gelecek herhangi bir hoşnutsuzluğa, basının saldırısına, orkestranın suskun yakınışına, sopranonun duygusal bir çıkışına, solistin küçümseyen bir el hareketine, tenorun kibrine ya da aşağıdan gelecek bir maskaralığa tahammül edemezdi. En zalim sansür, sansürün en acımasızı kendisinden, orkestra şefinden kaynaklanırdı: Gabriel Atlan-Ferrara’dan.</p>

  <p class="calibre1">Aynada kendisine bakar ve görevime yakışmıyorum, derdi, sanatıma ihanet ettim, bana bağlı olanları, izleyicileri, orkestrayı ama hepsinden çok besteciyi hayal kırıklığına uğrattım...</p>

  <p class="calibre1">Sabahları tıraş olurken aynada yüzüne baktığında bir zamanlar olduğu adamı göremiyordu artık.</p>

  <p class="calibre1">Yıllar geçtikçe kaşlarının arasındaki kırışıklık derinleşmiş, evcimen bir Mefisto’nunkiler gibi her yöne uzayan dağınık kaşlarından görünmez olmuştu. Maestro kaşlarını düzeltmeyi boş bir uğraş görüyor, eliyle ‘boş versene’ anlamına gelen sabırsız bir hareket yapıveriyordu; bu asi, kır kıl yığınını yatıştıramayacaktı nasıl olsa. O kadar beyazlamıştı ki bu kaşlar, böylesine gür olmasalar görünmeyeceklerdi. Önceleri korku esinlerdi kaşları: Emir verirler, o genç alnının, o kıvır kıvır kara saçlarının kimseyi yanıltmamasını buyururlardı. Kaşlarının arası ceza ve dışlanma vaat ederdi, delici bakışları iki siyah pırlantaydı, alevlerin ve sönmeyen karbonun ayrıcalığına sahip mücevherlerdi. Sezar’ın kusursuz, kemerli burnuna sahipti, geniş burun delikleri bir av hayvanınınkileri andırırdı, zalimdi, en hafif kokuya bile duyarlıydı. Hepsinin altında hayranlık uyandıran etli ve erkeksi, ağzı vardı. Hem kılıcın keskin kenarı hem de sevgili olan dudakları ceza karşılığında duyarlılık, zevkin bedeli olarak acı vaat ederdi.</p>

  <p class="calibre1">Ünlü ve işi başından aşkın bir orkestranın her iklim ve koşulda yaptığı uzun yolculuklarda öteberinin arasına serilen, kerelerce ve kerelerce buruşuklukları açıla açıla böylesine kırış kırış olmuş bu ince kâğıt kendisi miydi şimdi? Çalışmak için o rahatsız frağı giyer, işleri kendisininki gibi kesinlik gerektiren aletlerle çalışmak olan teknisyenlerin rahat iş tulumlarına özenirdi.</p>

  <p class="calibre1">Böyleydi işte Maestro. Aynası bir zamanlar olduğunu yadsıyordu artık. Ama onun ikinci bir aynası daha vardı, banyosunda asılı şu eski, lekeli ayna değil: Salzburg’a, Cermen Roma’sına açılan pencerenin yakınında üç ayaklı masasının üzerine yerleştirilmiş kristal küreydi bu. Dev dağların arasındaki dümdüz ovayı ikiye bölerek, uzak ülkelerden gelen bir hacı gibi Alpler’den akan nehrin, bir zamanlar kendi öz doğasının etkileyici güçlerine boyun eğen, ama XVII ve XVIII. yüzyıllarda doğaya rakip bir görünüm yaratan, dünyayı yansıtan ve aynı zamanda dünyanın karşıtı olan kentin manzarasını izleyen cam küre. Salzburg’un mimarı Fischer von Erlach, ikiz kuleleriyle, içbükey bina cepheleriyle ve üzerlerindeki hava akımını andıran süslemeleriyle, Alpler’in görkemi ve çılgın bir barok tarzla dengelenen neredeyse askeri yalınlığıyla, müziğin ele gelmez heykelleriyle süslü bu kent için fiziksel, ele gelen bir ikinci doğa yaratmıştı.</p>

  <p class="calibre1">Yaşlı adam penceresinden tepelerdeki ormanlara ve dağlardaki manastırlara baktıktan sonra biraz olsun avunmak için bakışlarını gözlerinin seviyesine indirdi (tüm bunlar çaba gerektiriyordu); ama Monchsberg’in yüzüne bir cümleye gereği yokken katılan kelimeler gibi oyulmuş sarp kayalıkların ve kalelerin anıtsal varlığından kaçınamadı. Ne doğayla ne de mimariyle rekabet etmeye niyeti olan hava, manzaranın üzerinde hızla hareket ediyordu.</p>

  <p class="calibre1">Maestro’nun başka sınırları vardı. Kendisiyle kent, dünyayla kendisi arasında geçmişe ait, zamanın laneti karşısında kılı bile kıpırdamayan, zamana karşı koyan ve onu yansıtan kristal küre vardı. Bir kristal mührün hem yaşamın tüm anılarını içermesi hem de onlar gibi kırılgan olması tehlikeli midir? Üç ayaklı masanın üzerinde, pencerenin yakınında, kentle arasında duran küreye bakarak, kendi kendine bu şeffaf uğuru yitirmenin anılan da yitirmek anlamına gelip gelmeyeceğini sordu. Maestro’nun ya da haftada iki kez eve gelen hizmetçinin dikkatsizliği yüzünden, sevecenlikle Dicke adını taktığı ama komşuların aralarında Şişko diye söz ettiği kâhyasının bir kızgınlığı sonucu bin parçaya bölünerek yaşamından çıkıp gidebilirdi kristal küre.</p>

  <p class="calibre1">“Bakın, camınıza bir şey olursa beni suçlamayın bayım, o kadar değerliyse daha güvenli bir yerde saklayın!”</p>

  <p class="calibre1">Kendi kendine, “Neden onu burada, herkesin gözü önünde, açık havada tutuyor ki?” diyordu Dicke.</p>

  <p class="calibre1">İhtiyarın bu kadar mantıklı bir soruya verilecek pek çok yanıtı vardı. Hepsini tekrar ediyordu: otorite, karar, kader, alamet ve sonunda geriye bir tane kalıyordu: bellek. Mührü bir dolabın içine gizlerse sahibinin görünen belleği olacağına, Maestro’nun onu hatırlaması gerekecekti. Böyle göz önündeyken yaşlı adamın yaşamak için ihtiyacı olan anıları hatırlatıyordu. Tembel tembel piyanonun başına geçti, neredeyse bir öğrenci gibi heceleyerek Bach’ın bir <span class="calibre3">partisyonunu</span> çalmaya koyuldu; kristal mühür onun yaşayan geçmişi olacaktı, olduğunu ve yaptıklarını barındıracaktı. Maestro’dan uzun yaşayacaktı. Bu kadar narin bir nesne olduğu için kendi yaşamının alametlerini onun içine koymuştu Maestro; yaşamına bir nesnellik, <span class="calibre3">şey</span> olma özelliği kazandırmaya çalışıyordu sanki. Cismin akıl almaz şeffaflığında bu adamın tüm geçmişi yer alacak, ölümün ötesine yaşayacaktı... Ölümün ötesine mi? Ne kadar bir süreydi bu? Bilmiyordu yaşlı şef, önemi de yoktu. Ne ölüm biliyordu ölümün ne olduğunu ne de canlılar.</p>

  <p class="calibre1">“Kendi ölümümüz hakkında söyleyecek hiçbir sözümüz olmayacak.”</p>

  <p class="calibre1">Bu bir bahisti ve Maestro her zaman risk alan biri olmuştu. Marsilya’daki yoksulluktan kurtulduğu zaman, sının bulunmayan ve son derece başarılı, güçlü müzik kariyerine atıldığında görkemi, zenginliği ve yüceliği olmayan iktidarı reddederek kendine güvenin sarsılmaz tahtına oturmuştu. Ama o <span class="calibre3">olan her şey</span> ona bağlı olmayan bir şeye bağlıydı işte: yaşam ve ölüm. Girdiği bahis, yaşamının böylesine bağlı olduğu bu nesnenin ölüme karşı koyup koyamayacağıydı. Mühür gizemli ve belki de doğaüstü bir biçimde sahibinin beden sıcaklığını, keskin bakışını, hoş tadını, şahane mizah duygusunu, ateşli hayallerini, tüm yaşamını korumaya devam edebilecek miydi, edemeyecek miydi?</p>

  <p class="calibre1">Bahis: Kristal mühür Maestro öte dünyaya göçmeden önce kırılacak. Kesin. Ah evet! Düş, öngörü, karabasan, yoldan çıkmış arzu, dile gelmez aşk: Birlikte ölecekler, uğur ve sahibi...</p>

  <p class="calibre1">Yaşlı adam gülümsedi. Hayır, ah hayır! Bu sahibin yerine gelen her arzusuyla biraz daha yok olan eşek derisi değildi. Kristal mühür ne büyür ne de küçülürdü. Her zaman aynıydı o, ama sahibi biçimi ya da büyüklüğü asla değişmeyen küreye mucize eseri yaşamın tüm anılarının sığdığını bilirdi. Bellek, biraz daha anı eklendiğinde kristal mührün narin çeperini patlatacak bir maddeler topluluğu değildi ki. Bellek küreye sığıyordu çünkü boyutları aynıydı. Bellek ne üst üste yığılırdı ne de bir çekecek yardımıyla içine gireceği nesnenin formunu alırdı; bellek her yeni deneyimle damıtılan, <span class="calibre3">şekil değiştiren</span> bir şeydi. Orijinal bellek henüz gelmiş olan her anıyı hoş geldin diyerek karşılar, ona farkında bile olmadan son anının çıktığı yeri verir, böylece aslında geçmiş olduğunu keşfetmek için durmadan geleceği yaratırdı. Gelecek de bir anı olacaktı elbette.</p>

  <p class="calibre1">Bir başka kendinin aynı olan şey de imgeydi. İmge kendini göstermek zorundadır. Cimrilerin en sefili, bir soygundan korktuğu için değil, Goya’nın kendisinden korktuğu için Goya tablosunu sergilemeyendir. Bir müzenin duvarında bile değil, cimrinin evinin duvarında olan tabloyu başkaları görecek, daha da önemlisi tablo başkalarını görecektir. Bu iletişime engel olmak, sanatçının görme ve görülme olanağını sonsuza dek elinden almak, onun yaşam damarını kesmek: Kusursuz cimriyi bundan daha fazla memnun edecek hiçbir şey yoktur; tıpkı kuru bir orgazm gibi. Tabloya kaçak atılan her bakış, onu soymak, ondan çalmaktır.</p>

  <p class="calibre1">Yaşlı adam, böyle bir şeyi gençken bile asla istememişti. Kariyeri boyunca kendisine atfedilen kusurların hiçbiri, kibri, yalıtılmışlığı, zalimliği, kendini Tanrı sanması, sadist zevk anlayışı, ruhsal bir kabızlığı içermiyordu. Tam tersine yaratımını mekânda var olan dinleyicileriyle paylaşırdı. Sanatı yokluğa teslim etmezdi. Bu kesin bir karardı. Hiçbir plak doldurmamış, film çevirmemiş, radyo yayınına katılmamış ve kötülerin en kötüsü olan televizyona çıkmamıştı. Anti-Karajan’cılığıyla da ünlüydü; Karajan’ı tanrıların kibrin gözlerini kamaştırmasından başka bir yetenek vermediği bir soytarı olarak görürdü.</p>

  <p class="calibre1">Gabriel Atlan-Ferrara böyle bir şeyi asla istememişti... Onun ‘sanat nesnesi’, topluma sunduğu gibi kristal mühürdü, göz önündeydi, Maestro’nun malıydı; ama bu yeni bir olaydı elbette; kristal küre daha önce başka ellerden geçmiş, matlığı pek çok bakışın etkisi altında şeffaflığa dönüşmüştü; belki de kristalin içinde yaşıyordu bu bakışlar çünkü yakalanmışlardı. Çetin bir ikilemdi bu durum.</p>

  <p class="calibre1">Bazılarının dediği gibi <span class="calibre3">sanat nesnesini</span> sergilemek cömertçe bir davranış mıydı? Cam bir arma, kristalin üzerine oyulmuş yalın ama gizemli sayılar Tanrısal bir alamet miydi? Elindeki armacılıkla ilgili bir parça mıydı? Bir yarayı mı mühürlüyordu? Belki de Hazreti Süleyman’ın mühründen ne eksikti ne de fazla, büyük Musevi hükümdarının gerçek otoritesiydi; toprağın altından çıkıp da beyaz ve yeşil çiçekler açan, yükseklerde kırmızı meyveler veren bir sarmaşıkmışçasına alçakgönüllülükle tanımlanabilirdi: Hazreti Süleyman’ın mührü.</p>

  <p class="calibre1">Kristal küre bunlardan hiçbiri değildi. Maestro biliyordu olmadığım, ama mührün kökeninin ne olduğunu da çıkartamıyordu. Bu nesnenin yapılmadığına, <span class="calibre3">doğduğuna</span> inanmıştı. Birisi tarafından tasarlanmamıştı, <span class="calibre3">kendini tasarlıyordu durmadan</span>; bir değeri yoktu çünkü değer kavramıyla ilgisi yoktu.</p>

  <p class="calibre1">Zaman içinde elden ele aktarılan bir şeydi. Evet. Yaşlı şefin deneyimi de bunu doğruluyordu. Geçmişten gelmişti, ona gönderilmişti.</p>

  <p class="calibre1">Sonuçta kristal mührün orada, güzel Avusturya kentine açılan pencerenin önünde sergilenmesinin nedeninin ne bellekle ne de imgeyle pek bir ilgisi vardı.</p>

  <p class="calibre1">Yaşlı adam cam nesneye yaklaştı; her şey duyarlılıkla ilgiliydi.</p>

  <p class="calibre1">Orada elin ucunda, elin dokunabileceği, okşayabileceği, duyarlılığı yitmemiş derisinin kusursuz ve heyecan veren kayganlığını tüm yoğunluğuyla hissedebileceği bir yerdeydi; bir kadının omzunu andırıyordu, sevgilinin yanağını, belin dokunuşunu, ölümsüz bir meyveyi.</p>

  <p class="calibre1">Şatafatlı bir kumaştan, fani bir çiçekten, dayanıklı bir mücevherden daha fazlasıydı; ne tüketme ihtiyacından ne güvelerden ne de zamandan etkilenirdi. Tümdü, güzeldi, gözlere her zaman, dokunuşaysa parmaklar kendisi kadar duyarlı olduklarında zevk verirdi.</p>

  <p class="calibre1">Yaşlı adam kâğıttan bir hayalet gibi yansıyordu camın üzerinde; elleri bir kıskaç kadar güçlüydü; gözlerini kapadı ve mührü bir eline aldı.</p>

  <p class="calibre1">En büyük, en kötücül eğilimi buydu. Kristal mührü o kadar çok seviyordu ki, kırabilirdi, yumruğunun gücüyle kırabilirdi.</p>

  <p class="calibre1">Mozart’ı, Bach’ı ve Berlioz’u kimsenin yönetmediği gibi yöneten bu manyetik ve eril el, zamanında dâhice ve tekrar edilemez olarak nitelenen bir yorumdan geriye kristal mühür kadar narin bir şey bırakmayacaksa ne bırakacaktı? Maestro hiçbir çalışmasının kaydedilmesine izin vermemişti. Kendi deyimiyle ‘bir sardalye gibi konservelenmeyi’ reddetmişti. Müzikal törenleri canlı, yalnız ve yalnızca canlı, biricik ve yinelenemez olmalıydı; dinleyicilerinin yaşadığı deneyim kadar derin olmalıydı; aynı izleyicilerin belleği kadar uçucu olmalıydı. Böylece izleyicilerinden onu seviyorlarsa <span class="calibre3">hatırlamalarını istiyordu ısrarla.</span></p>

  <p class="calibre1">Kristal küre böyleydi, kapris, hayal gücü ve iradenin ahlaksız karmaşası içinde başrahibin verip gittiği büyük bir orkestral ayindi. Yorumlanması sırasında yapıtın yorumu kendisi oluyordu: Berlioz’un <span class="calibre3">Faust’un Lanetlenmesi</span> adlı yapıtı, ancak yorumlandığı zaman Berlioz’un olur. Aynı biçimde imge de nesneyle aynı şeydir. Kristal mühür hem imgedir hem de nesne ve her ikisi birbirinin eşidir.</p>

  <p class="calibre1">İhtiyar adam aynaya bakarak tüm Avrupa’da büyük bir coşkuyla alkışlanan genç Fransız orkestra şefinden kalma bir iz aradı boşu boşuna. Savaş çıkınca işgal altındaki ülkesindeki faşistlerden gelen baştan çıkarıcı tekliflere sırtını dönmüş, Londra’ya, <span class="calibre3">Luftwaffe’nin</span> bombalan altında orkestrasını yönetmeye gitmişti. Avrupa’nın atalardan kalma kültürünün o canavar Havari’ye, insanlara pusu kuran ve yerlerde sürünen, uçabilen ama yürüyemeyen, karnı yere yapışmış, göğüsleri bok ve kana batmış yaratığa meydan okumasıydı bu davranış.</p>

  <p class="calibre1">İşte cam nesnenin, bir yaşlılığın Salzburg’daki bir inziva evinin salonundaki konumunun en köklü anlamı buydu. Bunu hem heyecan verici hem de utanç içinde bir titremeyle itiraf ediyordu Maestro. Kristal mührü eline almak, sıkmak, kırana kadar çatırdatmak istiyordu. Mührü o kadını almak istediği gibi almak istiyordu; soluğu kesilene kadar kucaklamak, arzudan yanarak bir aciliyeti iletmek, kendi aşkında, bu erkekle olan aşkta, tutkuya ve güzelliğe sunulan son saygı olarak hem kadın hem de erkek açısından için için bir şiddet, yıkıcı bir tehlike olduğunu anlatmak. İnez’i sevmek, ölene dek sevmek.</p>

  <p class="calibre1">Mühür birden elinden kurtuldu; bilinçsiz ama ürkütücü bir hareketti bu, masanın üzerinde yuvarlandı; yaşlı adam küreyi korku-şefkat karışımı bir duyguyla yakaladı. Çok nefret ettiği televizyonda Arizona Çölü’nde, çölün üzerine paraşütsüz atlayan gençleri görüp büyülendiğinde ve yaşlılığından utanç duyduğunda heyecanlandığı gibi heyecanlanmıştı. Mührü üç ayaklı küçük masanın üzerine koydu yeniden. Bu, Kolomb’un tıpkı dünyanın kendisiymiş gibi hafifçe basık yanının üzerinde durabilen yumurtası değildi. Bir desteği olmazsa kristal küre yuvarlanır, düşer, bin parçaya bölünürdü...</p>

  <p class="calibre1">Frau Ulrike, yani Dicke, ellerinde açık tuttuğu paltosuyla gelene kadar derin derin dalarak mührü izledi.</p>

  <p class="calibre1">Dicke yürüdüğü zaman o kadar da şişman ya da hantal görünmüyordu. Geleneksel giysilerini (eteğin üzerine etek, önlük, kalın yün çoraplar, şal üzerine şal, sanki soğuk içine işlemişti) giymemiş de üstünde sürüyordu sanki. Saçı o kadar beyazdı ki gençliğinde ne renk olduğunu tahmin etmek olanaksızdı. Ulrike’nin her şeyi, duruşu, yaralı yürüyüşü, eğik başı, insana bir zamanlar genç olduğunu unutturuyordu.</p>

  <p class="calibre1">“Profesör, konser bu öğleden sonra, unutmayın, sizin onurunuza düzenleniyor.”</p>

  <p class="calibre1">“Paltoya ihtiyacım yok, mevsim yaz.”</p>

  <p class="calibre1">“Bundan sonra bayım, <span class="calibre3">her zaman</span> bir paltoya ihtiyacınız var.”</p>

  <p class="calibre1">“Sen bir zorbasın Ulrike.”</p>

  <p class="calibre1">“Komik olmayın, bana herkes gibi Şişko deyin.”</p>

  <p class="calibre1">“Biliyor musun Dicke, yaşlı olmak bir suç. Bir huzurevinde kendin kadar aptal ve gözlerinin feri kaçmış yaşlıların arasında kimliksiz, onursuz ölüp gidebilirsin."</p>

  <p class="calibre1">Şefkatle kadına baktı.</p>

  <p class="calibre1">“Bana baktığın için teşekkür ederim Şişko.”</p>

  <p class="calibre1">“Her zaman söylerim, duygusal ve komik bir ihtiyarsınız,” diye homurdandı kâhya kadın. Paltonun mümtaz profesörünün sırtında iyi durup durmadığını kontrol etti.</p>

  <p class="calibre1">“Hıh! Eskiden sarayın ahırı olan bir tiyatroya ne giyerek gittiğimin ne önemi var ki?”</p>

  <p class="calibre1">“Sizin onurunuza.”</p>

  <p class="calibre1">“Ne çalacaklar?”</p>

  <p class="calibre1">“Ne var bayım?”</p>

  <p class="calibre1">“Benim onuruma ne çalacaklarmış, umrumdaydı sanki!”</p>

  <p class="calibre1">“Programa göre <span class="calibre3">Faust’un Lanetlenmesi.”</span> “Baksana nasıl da unutkan oldum.”</p>

  <p class="calibre1">“Bir şey yok, dert etmeyin, hepimizin aklı karışır, özellikle de dâhilerin.” Kadın güldü.</p>

  <p class="calibre1">Yaşlı adam Salzach Irmağı’nın günbatımına çıkarken son bir kez kristal küreye baktı. Festspielhaus Konser Salonu’na doğru güvenli adımlarla, baston kullanmadan yürüyor, bir yandan da kafasının içinde kaprisli bir anı yankılanıp duruyordu: Bir pozisyonun ağırlığı, patronun sorumluluğu altındaki insan sayısıyla ölçülür. Patron oydu, bunu bir. anlığına olsun unutmamalıydı, gururlu ve yalnız bir patrondu o, bu nedenle tam doksan üç yaşında olmasına karşın, gelip de onu evinden almalarını reddetmişti. Yalnız ve desteksiz yürüyecekti, <span class="calibre3">thanks but no, thanks; o</span> patrondu, ‘yönetici’ değil, ‘şef’ değil, Fransızca’da ifade edildiği gibi, <span class="calibre3">chef d’orchestre.</span> Şişko bu ‘şef’ lafını duysa, onu yaşlılığında ilgisini mutfağa adamak isteyen bir deli sanardı. Maestro kendi kâhyasına bir orkestrayı yönetmenin bıçağın keskin tarafında yürümek olduğunu anlatabilir miydi acaba? Bunun bazı insanların hem bir bedenin, bir bütünün parçası olma hem de emirleri alıp bir başkasına, hatta kendilerine bile iletmek zorunda olmadıkları için kendilerini özgür duyumsama ihtiyacını sömürmek olduğunu açıklayabilir miydi? Kaç kişiden sorumlusunuz bayım? Bir pozisyonun ağırlığı sorumlu olduğumuz insan sayısıyla mı ölçülür?</p>

  <p class="calibre1">Adımlarını Festspielhaus’a yöneltirken Montaigne’in haklı olduğunu düşündü. Bir insan ne kadar yükseğe oturursa otursun, kendi poposundan daha yükseğe oturamaz. Öyle güçler vardır ki hiç kimse, hiçbir insanoğlu etkisi altına alamaz. Berlioz’un Faust’unun temsiline gidiyordu ve ezelden beri biliyordu ki yapıt, yazarının, Hector Berlioz’un olduğu kadar orkestra şefi Gabriel Atlan-Ferrara’nın da ellerinden kurtulmuş, kendine ait bir yere oturmuş, orada kendi kendini ‘güzel, tuhaf, vahşi, sarsıcı ve hüzünlü’ olarak tanımlamış, hem kendi evreninin hem de kendi anlamının efendisi olmuş ve her iki durumda da hem yaratıcısına hem de yorumcusuna karşı zafer kazanmıştı.</p>

  <p class="calibre1">Yalnızca onun olan kristal mühür de bir müzik</p>

  <p class="calibre1">parçasının büyüleyici ve sarsıcı bağımsızlığına sahip miydi?</p>

  <p class="calibre1">Maestro Atlan-Ferrara, Salzburg Festivali’nde, onuruna verilen bir konsere gitmek üzere evden çıkmadan önce mühre bakmıştı.</p>

  <p class="calibre1">O âna kadar öylesine billur gibi olan mühür, bir pislikle ansızın lekelenmişti.</p>

  <p class="calibre1">Mat, kirli, piramit biçimli, kahverengi bir dikilitaşı andıran tuhaf şekil, kristalin az önce duru olan merkezinde büyümeye başlamıştı.</p>

  <p class="calibre1">Maestro’nun onuruna verilecek Hector Berlioz’un yapıtı <span class="calibre3">Faust’un Lanetlenmesi'nin</span> konserine gitmek üzere evinden çıkmadan önce son gördüğü buydu.</p>

  <p class="calibre1">Belki de bir algı hatasıydı bu, yaşlılığının çölünde sapkın bir seraptan ibaretti.</p>

  <p class="calibre1">Eve döndüğünde bu karanlık leke kaybolmuş olacaktı.</p>

  <p class="calibre1">Bir bulut gibi</p>

  <p class="calibre1">Kötü bir düş gibi.</p>

  <p class="calibre1">Ulrike, patronunun düşüncelerini tahmin etmiş gibi durdu, hâlâ soylu ve dimdik, ama yaz ortasında kahverengi bir paltoya bürünmüş figür ırmağın kıyısına, sadık hizmetkârının niyetini anlasa da geri dönemeyeceği bir noktaya varana dek pencerenin yanından kımıldamadı.</p>

  <p class="calibre1">Sonra kristal küreyi eline aldı ve kucağına yaydığı önlüğünün üzerine koydu. Bir bohça yaparak cam kürenin kumaşla iyice sarılmasını sağladı, sonra becerikli ve profesyonel hareketlerle önlüğünü çözdü.</p>

  <p class="calibre1">Mutfağa kadar gitti ve hiç oyalanmadan önlüğe sarılı kristali, yenmek üzere kesilen hayvanların kanıyla lekelenmiş cilasız masanın üzerine koydu, bir merdane alarak öfkeyle vurmaya başladı.</p>

  <p class="calibre1">Hizmetkârın yüzü çarpılmış ve şişmiş, gözleri yuvalarından fırlamış, sabit bakışları hırsının nesnesine dikilmişti. Mührün geniş ve kuvvetli kolunun vahşi gücü altında binlerce parçaya bölündüğünden emin olmak istiyordu sanki; örgüleri çözülüp bembeyaz saçlardan bir çağlayan gibi ortalığa saçılmak üzereydi.</p>

  <p class="calibre1">“Pislik, pislik, pislik!” sözleri giderek artan bir vurguyla ürkütücü, tuhaf, vahşi, sarsıcı ve acı dolu bir çığlığa dönüşene kadar yükseldi, yükseldi...</p>
</body>
</html>
