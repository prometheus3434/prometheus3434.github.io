<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <p class="calibre1"> </p>

  <h2 class="calibre5">5</h2>

  <p class="calibre1">Ne zaman ayrılsalar bağıracaklardı: Ne-el giderek daha fazla soğuyan ve nüfusu azalan ormanda, a-nel giderek ılıklığını yitiren mağarada. Adam artık çevrede çok az kalmış olan bizonları öldürdüğünde kadınını ve çocuğunu beslemek için yalnızca etlerini değil, çığlık çığlığa yüzdüğü derilerini de getirecekti; onları öç almaya hevesli beyaz bir tekenin soluğu gibi mağaranın umulmadık çatlaklarından içeri sızan donmuş kar fırtınalarından korumak için sarıp sarmalayacaktı.</p>

  <p class="calibre1">Duvarlar, giderek nüfusu azalan ve durgunlaşan dünyanın bir betimlemesini yapmak ister gibi görünmez bir buz tabakasıyla kaplanacaktı. Sanki bir ölüm rüzgârı esecek, bitkilerin özsuyu ve hayvanların kanlan çekilecekti içlerinden.</p>

  <p class="calibre1">Ne-el bu kış ormanında bağıracaktı. Sesi öylesine yankılanacaktı ki, hiçbir hayvan nerede olduğunu anlayamayacaktı, avcı ne-el’i sesi gizleyecekti. Ses ormanların kör beyazlığından çıkacak, ırmak-lan, vadileri, donmuş ırmakları aşacak, kendi hareketsiz donmuşluğunun şaşkınlığını yaşayan bir denize varacaktı... Yapayalnız ama kalabalıklaşan bir sesti bu, çünkü dünya beyaz yankılardan oluşan bir kubbeye dönüşmüştü çoktan.</p>

  <p class="calibre1">Mağarada sen ne-el’e bağıramayacaksın a-nel, bebeğine ninni söyleyeceksin, çünkü doğumunun ardından üç çiçekli mevsim geçmiş olacak yakında, ama taş kovuğunda sesin öyle yankılanacak ki, ninnin bir çığlığa benzeyecek. Korkacaksın. Sesinin her zaman senin olduğunu bildin, ama artık çevrendeki bu tehditkâr dünyaya da ait. Başının içinde davul gibi yankılanan donmuş bir boşluk var. Duvarlardaki resimlere bakacaksın. Ocaktaki ateşi harlatacaksın. Arada bir dışarı çıkıp sırtına sardığın deri bir çantanın içinde taşıdığın çocuğun ve kendin için biraz ot, bir-iki kök var mı diye umutla araştıracaksın. Asıl avı getirenin her zaman ne-el olduğunu bileceksin, bulması giderek zorlaşan av onu terletecek, kızartacak.</p>

  <p class="calibre1">Adam mağaraya girecek, duvarlardaki resimlere bakacak ve hüzünle gitme zamanının geldiğini söyleyecek. ,</p>

  <p class="calibre1">Ama her şeyden korkuncu toprak sarsılacak. Ne-el daha o sabah buz dağlarının canlıymışlar gibi nasıl yer değiştirdiklerini gördü. Engellere çarpınca hızlan değişiyor, yollarına çıkan her şeyi yalayıp yutuyorlardı...</p>

  <p class="calibre1">Ne-el’in büyük bir bilgelikle topladığı derilere sarınarak çıkacaksınız; ne-el dünyayı tanıyor ve bu zamanların bir sonu olduğunu bilecek. Ama sen mağaranın çıkışında duracak ve koşarak içeri, aşkının ve yaşamının merkezine geri döneceksin; orada giderek daha da açıklığa kavuşan duygularla seni <span class="calibre3">ne-el’in</span> ve çocuğunun yuvası olan bu yere sonsuza kadar bağlayanın ses olduğunu fark ederek şarkı söylemeye koyulacaksın.</p>

  <p class="calibre1">Bugün her şeyin başlangıcında söylediğin gibi şarkı söylüyorsun, yüreğini sıkıştıran duygu ta o zaman şarkı söyleme ihtiyacı duyduğun ruh haline geri götürecek seni.</p>

  <p class="calibre1">Domuz derilerine sarıp işkembelerle bağladığın ayakların yeni yağmış kara gömülecek. Çocuğunu sanki daha doğmamış gibi sarıp sarmalayacaksın. Ne-el seni uyardığı halde yürüyüşün uzun süreceğini fark edeceksin.</p>

  <p class="calibre1">Denizin çekildiği yere gideceğiz.</p>

  <p class="calibre1">Dalgaların dövdüğü uçurumlu bir kıyı hayal ediyorsun ama önceden bildiğin her şey bu büyük kann beyaz örtüsü altında yok olmuş.</p>

  <p class="calibre1">Adımlarını sıklaştırarak balıkların olduğu sınıra yaklaşmayı düşünecek, sıkıntıyla ufuğun kara çizgisini arayacaksın, bu senin bildiğin, alışık olduğun sınır. Ama şimdi her şey beyaz, her şey renksiz, her şey donmuş. Deniz bile kımıldamayacak. Denizi kaplayan beyaz bir buz tabakası olacak; ufuktan, denizin görünmez sınırından yavaş yavaş size doğru yaklaşan bir grup insan gördüğünde kucağında derilere sarınmış bebeğinle duracaksın; tıpkı sizin gibiler; ne-el’in rehberliğinde grubu karşılamak için öne çıkacaksınız, ne olduğunu anlayamadığınız bir niyetle seslerini yükseltecekler. Sesleri erkeğinin bakışlarında bir belirsizlik yaratacak, ileriye gitmekle geriye, alışkın olduğunuz evinizi, mağaranızı, beşiği, resimleri çalarak kendi aklı, salınımı ve canıyla ilerleyen dev buzulun donmuş ölümüne geri dönmek arasında bocalayacak sanki.</p>

  <p class="calibre1">Buz denizi sanki donmuş bir kemik dağıymış gibi çatlayacak ama karşınıza çıkan insanlar bir buz blokundan ötekine geçerek öbür kıyıya ulaşacaklar. Birden insanların vardıkları yerin çiçeklerin açtığı zamanlarda senin ne-el’le birlikte bir serap gibi gördüğünüz kıyı ya da ada olduğunun ayrımına varacaksın. Şimdi sizi burada bekleyen yeni zamanlar olacak, öbür insanlar üzerlerindeki kalın, soğuktan sararmış geyik derilerini çıkartarak, ince kahverengi giysilerle kalacaklar. Buz ve bitki arasındaki sınırı geçtiler artık.</p>

  <p class="calibre1">Sen de üzerindeki deriyi çıkartacaksın ve göğüslerinin kızını koruyabilecek kadar ısındığım hissedeceksin. Ötekileri izleyerek sıcak bölgeye gireceksiniz. Mızraklarını havaya kaldırdıklarını, mızraklarının uçlarının sivri sivri olduğunu göreceksin, hep bir ağızdan zafer, sevinç ve geriye dönüşe ait bir şarkı söylediklerini duyacaksın...</p>

  <p class="calibre1">İnsanlar giderek solgunlaşan beyaz bir bölgeye varacaklar; kaybolan hayvanların kemiklerinden, fildişlerinden oluşmuş büyük bir vadi göreceksin; bazı kemikleri toprağa kazıklar gibi saplayıp girilmez bir bölge oluşturmuşlar; size rehberlik edenleri izleyeceksiniz, kazıkların aralıklarını bularak birer birer içeri gireceksiniz, pişmiş topraktan duvarları olan, balçık çatılan tüten kulübeler göreceksiniz.</p>

  <p class="calibre1">Adamlar bir kulübeyi gösterecekler, size taslarda süt ve sivriltilmiş taş parçalarına geçirilmiş çiğ et getirecekler. Ne-el eğilerek teşekkür edecek ve kulübenin dışına çıkan adamları izleyecek. Kapıda dönecek ve sana bir işaretle sakin olmanı ve hiçbir şey söylememeni öğütleyecek. Ne-el’in gözlerinde bir yenilik olacak. Buradaki insanlara oralardaki hayvanlara baktığı gibi bakacak, ama artık bakışlarında yalnızca sakınma değil, kuşku da var.</p>

  <p class="calibre1">Bebeğini doyurarak ve uyutmak için şarkı söyleyerek pek çok saat geçireceksin. Ne-el gelerek her gün öbür adamlarla avlanmaya çıkacağını söyleyecek. Onlarla karşılaştığınız yer bir çayırlığın son noktası, büyük sürülerin geldiği bir yer, hayvanları otlarken avlıyorlarmış. Senin de öbür kadınlarla çıkarak köyün yakınlarında ot ve meyve toplaman gerekecek, ama yakınlara kadar sokulan çakallara dikkat etmelisin.</p>

  <p class="calibre1">Ne-el’e burada resim yapıp yapamayacağını soracaksın. Hayır, burada taş duvarlar yok, toprak duvarlar ve hayvan kemikleri var.</p>

  <p class="calibre1">Bizi konuk etmekten memnun olacaklar mı?</p>

  <p class="calibre1">Olacaklar. Denizin sularının alçaldığını ve öbür kıyının donduğunu gördüklerinde kendilerini burada yalıtılmış hissetmişler; öbür kıyıda yaşamın sürdüğüne ilişkin bir kanıt görebilmek için bizi bekliyorlarmış.</p>

  <p class="calibre1">Bizim dünyamız hoşlarına gidecek mi, onu sevecekler mi ne-el?</p>

  <p class="calibre1">Bunu öğreneceğiz, a-nel, bekleyeceğiz.</p>

  <p class="calibre1">Ama adamın bakışlarında yeniden kaygı göreceksin a-nel, sanki bir şey daha vardı, bir şey olacak.</p>

  <p class="calibre1">Sen öbür kadınlara katılıp meyve toplayacaksın ve beşiğinde derilere sanlı uyuyan bebeğe süt getireceksin.</p>

  <p class="calibre1">Öbür kadınlarla iletişim kuramayacaksın çünkü dillerini anlamayacaksın, onlar da seninkini anlamayacak. Şarkı söyleyerek onlarla konuşmayı deneyeceksin ve sana yanıt verecekler, ama birbirinin eşi ve tekdüze seslerinden ne demek istediklerini çıkarayamayacaksın; Sesine sevinç, acıma, acı, dostluk tonları katacaksın, ama öbür kadınlar sana şaşkın bakışlarla bakarak aynı tekdüze tonda yanıt verecekler ve ne hissettiklerini anlayamayacaksın...</p>

  <p class="calibre1">Günler geceler böyle akıp gidecek, bir gün güneş batarken kapının önünde öylesine hafif adımlar duyacaksın ki, kederli olduklarını düşüneceksin; sanki toprağa basmak istemeyen adımlar bunlar. Eşiğine gelen insan kapını öyle farklı bir tıkırtıyla çalacak ki korkacaksın, bu zamana kadar buradaki adımlar da, tıkırtılar da hep aynı tekdüzelikteydi.</p>

  <p class="calibre1">Eşikte beliren kara derilerle örtünmüş, kara saçlı, kara gözlü, ağzının aralığına kadar kara kadına hazır değilsin; dudakları, dili, dişleri hep kara kadının.</p>

  <p class="calibre1">Kara bastonuyla çalacak kapını. Bastonunu kaldıracak; bunu bir tehdit olarak algılayıp korkacaksın ama öbür eliyle çekinerek başına dokunacak, öyle bir yumuşaklık ve acı var ki bu dokunuşta korkun yok olacak. Seni korkutmak istemiyor, selamlamak istiyor, gözleriyle bir şey istiyor senden, ama yalvarışının ne olduğunu tahmin etmeye çalışacak zamanın kalmayacak, köyün öbür kadınları buna tepki gösterecekler, şiddetle kapına dayanacaklar, karanlık kadına bağıracaklar, elinden kara bastonunu söküp alacaklar, yere düşen kadını tekmeleyecekler; bu sırada o korkulu ve gururlu bakışlarla bakacak, başını elleriyle korumaya çalışacak, meydan okur gibi bir tavrı olacak; öbürleri kadını ayaklarından sürükleyerek sislerin içinde gözden yitecekler.</p>

  <p class="calibre1">Ne-el geldiğinde bu kadının bir dul olduğunu ve evinden çıkmaya hakkının bulunmadığını söyleyecek.</p>

  <p class="calibre1">Herkes töreyi bildiği halde evinden çıkmaya cesaret edip de sana gelmesinin nedenini soruyormuş birbirine.</p>

  <p class="calibre1">Senden kuşkulanacaklar şimdi.</p>

  <p class="calibre1">Töreye göre bir dulu görmek kendini ölüme sergilemek anlamına geliyormuş, kadınlar bu dulun evinden çıkıp da seni aramasına bir türlü anlam veremiyorlarmış.</p>

  <p class="calibre1">İlk kez öbür kadınların sükûnetlerini ya da mesafeli kayıtsızlıklarını kaybettiklerini gördün, seslerinin tonu ilk kez değişti, heyecanlı, tutkulu oldu. Zamanın geri kalanında suskun ve boyun eğmiş bir halleri var. San çilekleri, kara, beyaz duttan topluyor, yenebilir kökleri yoluyor, dikkatle sayıyor, yeşil yapraklarından ayırıp çamurdan yaptıkları sepetlere yerleştiriyorlar, <span class="calibre3">pisa</span> adını verdikleri yeşil, minik küreler bunlar.</p>

  <p class="calibre1">Kuşların yumurtalarını da topluyorlar, böğürtlen, dut ve köklerle evden eve dolaşıyorlar. Erkekler için hayvanların işkembelerini, kellelerini pişiriyorlar, akşamüstleri kemikten iğneler ve kırlardan topladıkları bitkilerin liflerinden yapılmış ipliklerle deriden giysiler dikiyorlar.</p>

  <p class="calibre1">Kadınlara erkeklerin ve hastaların evlerine yiyecek ve giyecek dağıtmakta yardım ederken bu gündelik işlerin ritminin ve tekdüzeliğinin kemiklerle çevrelenmiş köyü daralttığının farkına varacaksın; bu kalenin içinde biraz uzakça, öbürlerinden biraz daha farklı, yüksekçe bir yapı varsa da o da ölümün fildişinden yapılmış olmalı.</p>

  <p class="calibre1">Bir gece gürültü patırtı kopacak ve herkes kulübelerinden dışarıya fırlayacak; daha önce dinlediğin davullardan bu kez farklı bir müzik yükseldiğini duyacaksın, avcı kuşların kanat çırpışları gibi hareketli ama daha önce duymadığın kadar da yumuşak...</p>

  <p class="calibre1">Adamlar derinliği genişliğinden daha fazla olan bir çukur kazmışlar, san sağlıksız azı dişlerini andıran büyük ve fildişi evden genç ve çıplak bir adamın cesedini taşıyarak çıkacaklar. Artlarından yavaş yürüyüşünde öfke kadar ıstırap da olan uzun, beyaz saçlı, omuzlan çökmüş, yüzüne taş bir maske takmış, bedeni beyaz derilere sarınmış bir adam gelecek. Önünde ceset gibi çırılçıplak başka bir delikanlı, elinde bir tas taşıyarak yürüyecek. Erkekler genç adamın cesedini çukura yerleştirecekler, yaşlı adam yaklaşıp bakacak, bir anlığına maskesini çıkartarak bakışlarıyla tepeden tırnağa cesedi süzecek.</p>

  <p class="calibre1">Acı dolu yüz ifadesinin ne bir şey yapacak ne de buna itiraz edecek iradesi var sanki.</p>

  <p class="calibre1">Adamlar cesedi çukura yerleştirdikten sonra yaşlı adam çıplak delikanlının elinden aldığı fildişi tasın içindekini yavaş yavaş mezara boşaltacak.</p>

  <p class="calibre1">Sonra senin başından beri beklediğin o şarkı yükselecek a-nel, sanki herkes çığlıklardan, okşamalardan, sızlanmalardan oluşan bu duygulu koroyu yaratmak için bu ânı beklemiş nicedir. Yaşlı adam ifadesiz bir biçimde dinleyecek, cesedin üzerini tastan döktüğü incilerle bezeyecek, sonra yorulacak ve kendisini fildişi eve geri götürecek olan iki adamın omzuna yaslanacak; erkeklerin geri kalanı açık mezarın içine çeşitli nesneler atarken, evden boruların hüzünlü sesi yükselecek.</p>

  <p class="calibre1">O gece ne-el sana mezardan çaldığı bir nesneyi gösterecek. Pek çok deliği olan kemikten bir silindir bu. Ne-el nesneyi içgüdüsel olarak ağzına götürünce sen de içgüdüsel olarak elini nesnenin ve ne-el’in ağzının üzerine koyacaksın. Bir şeyden korkacak, kuşkulanacaksın aslında; burada geçireceğin günlerin pek de huzurlu olmayacağını hissedeceksin sanki; bastonlu kadını gördüğünden beri buranın iyi bir yer olmadığına inandın...</p>

  <p class="calibre1">Genç adamın cenazesinin sabahında çalışacağın tarlaların üzerinde esen meltem kehanetlerle yüklü sanki. Ne-el haberlerle dönecek. Kadınlar sustukça avcılar konuşacaklar, kadınlar ne kadar susarsa avcılar o kadar konuşacaklar. Ne-el adada konuşulan dilin anahtar sözcüklerini çabucak öğrendi ve sana, a-nel’e önceki gece ölen gencin yaşlı, adamın büyük oğlu olduğunu söyleyecek, bu adam burayı yönetiyormuş ve ölen genç onun vârisiymiş; fildişi hanedanının vârisi, basil’in tüm oğullarının birincisi, yaşlı adama <span class="calibre3">fader basil</span> diyorlarmış ve kendi aralarında eşitlik olmayan pek çok oğlu varmış; biri birinci, biri ikinci, biri üçüncü oğulmuş ve şimdi ikinci oğul en sevdiği oğlu olacak ve yaşlı <span class="calibre3">fader basil’i</span> izleyecekmiş. A-nel korkunç şeyler söylüyorlar, diyorlar ki ikinci oğul birincisini birinci oğul olabilmek için öldürmüş; peki ama dedin, sen, a-nel, yaşlı adam kardeşini öldürüp de birinci oğul olanın kendisini <span class="calibre3">de fader basil</span> olmak için öldürmesinden korkmayacak mı?</p>

  <p class="calibre1">Susacaksın, a-nel, ben daha fazlasını duyacağım ve sana anlatacağım.</p>

  <p class="calibre1">Anlayacak mıyız?</p>

  <p class="calibre1">Evet, nedenini bilmiyorum ama anlayacağız.</p>

  <p class="calibre1">Ne-el, ben.de kadınların dediklerini anlayacağım...</p>

  <p class="calibre1">Ne-el kapıda durarak sana şaşkınlık ve kaygıyla bakacak; bu, tıpkı içle dış, dünle bugün arasındaki ayrım gibi bir şey.</p>

  <p class="calibre1">Kulübenin girişinde duracak ve omuzlarına düşen san ışığın aydınlığında senden şunu isteyecek:</p>

  <p class="calibre1">A-nel, biraz önce söylediğini tekrar et...</p>

  <p class="calibre1">Ben de kadınların söylediklerini anlıyorum.</p>

  <p class="calibre1">Anlıyor musun, anlayacak mısın?</p>

  <p class="calibre1">Anlıyorum.</p>

  <p class="calibre1">Biliyor musun, bilecek misin?</p>

  <p class="calibre1">Bildim. Biliyorum.</p>

  <p class="calibre1">Ne biliyorsun?</p>

  <p class="calibre1">Ne-el, geri geldik. Artık buradayız, bunu biliyorum.</p>

  <p class="calibre1">Gök hareket ediyor, bulutlar yalnızca hava ve söylentilerle yüklü değil; zamanı da taşıyorlar. Gök zamanı, zaman da yeri hareket ettiriyor. Anlık zaman birimleri anlık ve ardı arkası kesilmez şimşekler gibi; ama asla gökgürültüsünün gümbürtüsü şimşekten önce duyulmuyor: Yıldırımlar düşüyor, ırmaklar yeniden akmaya başlıyor, ormanları derin kokular kaplıyor, ağaçlar doğuyor, san kuşlar geri dönüyor, küçük kızıl kuşlar da var, sinekkuşları, siyah ibikliler, mavi kuyruklular da... bitkiler büyüyor, meyveler düşüyor. Daha sonra, yapraklar ve ormanlar yeniden soyunduğunda ne-el ve sen yeniden doğan geçmişinizin gizini içinizde saklayacaksınız.</p>

  <p class="calibre1">Buradalardı.</p>

  <p class="calibre1">Buranın dilini biliyorlar, dil tam da o anda geri geliyor, ama kimsenin onlara aldırdığı yok, çünkü ilk oğulun dul kansı siyah dul giysilerini üzerinden yolmuş, kendini kocasının mezarı üzerine atmış, ikinci oğula lanetler yağdırıyor, onu ilk oğulu öldürmekle suçluyor, yaşlı <span class="calibre3">fader basil</span>’in kör ve iktidarsız olduğunu haykırıyor, basil olmayı hak etmediğini söylüyor. Sonunda fildişi evin kapısı açılıyor ve kıvırcık kara saçlı, kaim dudaklı, sakıngan ve kaçak bakışlı, hareketleri kusursuz, duruşu törensel, el ve ayak bileklerinde metal bilezikler, boynunda taş kolyeler olan genç bir adam görünüyor. Genç adam, kocanı o kadar seviyorsan, diye bağırırken kadın bir kan gölünün ortasında sonsuza kadar susmadan önce, o senin kardeşin, diye bağıracak fırsatı ancak bulabiliyor.</p>

  <p class="calibre1">Kadın kendi kanının yumuşattığı toprağa gömülüp genç kocasının cesediyle bir oluyor sanki.</p>

  <p class="calibre1">Kızını kucaklayarak, çıkmak istemiyorum, diyorsun, korkuyorsun.</p>

  <p class="calibre1">Kuşkulanacaklar, diye yanıt verecek ne-el. Her-zamanki gibi çalış, ben de öyle yapacağım.</p>

  <p class="calibre1">Başka hatırladığın var mı?</p>

  <p class="calibre1">Hayır. Yalnızca dil. Dil geri gelince, yer de gelecektir.</p>

  <p class="calibre1">Burada olduğumuzu bildim.</p>

  <p class="calibre1">İkimiz mi? Yalnızca sen mi?</p>

  <p class="calibre1">Ne-el bir an susarak bebeğin kızılca başını okşadı. Eski vatanının duvarlarına baktı. A-nel kızının babasının bakışlarında ilk kez utanç ve acı gördü.</p>

  <p class="calibre1">Yalnızca taş üzerine resim çizmeyi biliyorum. Toprak ya da fildişi üzerine çizemem.</p>

  <p class="calibre1">Bana yanıt ver -diyorsun ona kaygılı ve alçak bir sesle-. Benim de burada olduğumu nereden biliyorsun?</p>

  <p class="calibre1">Ne-el susuyor, her zamanki gibi ava çıkıyor ve içine kapanmış bir halde geri dönüyor. Pek çok gece böyle geçiyor. Ondan uzaklaşıyorsun, kurtuluşun gibi çocuğunu kucaklıyorsun. Ne-el’le konuşmuyorsunuz, ikinizin de üzerinde her türlü tutsaklıktan daha kısıtlayıcı bir sessizlik var; her ikiniz de bu sessizliğin nefrete, güvensizliğe, ayrılığa dönüşmesinden korkuyorsunuz...</p>

  <p class="calibre1">Sonunda bir gece ne-el daha fazla dayanamıyor, ağlayarak kollarına atılıyor, senden özür diliyor; görüyorsun ki hatırlamak her zaman iyi değil, bellek çok kötü olabilir, içinde yaşadığımız unutuşa şükret-meli ve onu özlemeliyiz çünkü bu unutuş sayesinde biz bir aradayız, ayrıca -bunu ben söylüyorum sana-yeniden karşılaşan bir kadının ve erkeğin anılan eşit değildir, birinin anımsadığını öteki unutmuş olabilir ya da tam tersi; bazen de unutulur çünkü anımsamak acı verir, olmuş olanın hiçbir zaman olmadığına inanmak gerekir, en önemli anı unutulur çünkü bu aynı zamanda en ıstıraplı anı olabilir.</p>

  <p class="calibre1">Bana benim unuttuğumun ne olduğunu söyle ne-el.</p>

  <p class="calibre1">Seninle girmek istemedim. Sana oraya kadar rehberlik ettim ama orada kızıl saçlı, kara gözlü çocuğu kollanma aldım; sana kimsenin kuşkulanmamasını sağlamak ve çocuğu kurtarmak için eve döneceğimi söyledim, onayladın, ama aslında sormak istedin.</p>

  <p class="calibre1">Tamam.</p>

  <p class="calibre1">Pişmiş topraktan küçük bir tepecikti, ormandaki dallarla kaplanmış, dalların arasına gizlenmişti.</p>

  <p class="calibre1">Tepesinde bir oyuk vardı, yukarıdan sarkan pek çok dal buradan toprak kulübenin içine giriyordu. Toprağa yakın olduğu yerde bir oyuk daha vardı.</p>

  <p class="calibre1">Oradan dizlerinin ve ellerinin üzerinde içeriye girdin, karanlığa alışman uzun sürdü, ama çürümüş otların, içi boş meyve kabuklarının, kokuşmuş çekirdeklerin, çiş ve dışkı kokusunun keskinliği içini bulandırdı.</p>

  <p class="calibre1">Sanki gözetlenme ya da uyku, ıstırap ya da ölüm arasında yakalanmış birinden gelir gibi tuhaf bir solumanın hırıltısı sana yol gösterdi.</p>

  <p class="calibre1">Gözlerin karanlığa alışınca içbükey duvarın dibinde yatan ağır örtülerle kaplı kadını gördün, çevresinde geviş getiren hayvanların parçalanmış sırt</p>

  <p class="calibre1">etleri, beyaz işkembeleri duruyordu; kokuların en güçlüsü de buradan geliyordu. Bu kokuyu öteki yakadaki yaşamından, misk sürülerinin mağaralara sığınıp onları aynı alacakaranlık salgısıyla kokuttukları zamandan biliyordun. Kadının yakınında meyve kabuklan ve bir-iki kemik vardı.</p>

  <p class="calibre1">Girdiğinden beri sana bakıyordu. Gölge ışığıydı onun. Gergindi, fildişi kazıklarla çevrili köyden uzakta, ormanın içinde gizlenmiş bu yerden kımıldayacak gücü yoktu sanki.</p>

  <p class="calibre1">Kadının kolları örtünün altında gizliydi. Bakışındaki yalvarma seni yanma çağırmaya yeterliydi. Tavan çok alçak ve içbükeydi. Onun üzerine doğru eğildin ve kırışık yanaklarında iki gözyaşı damlası gördün. Kurulamak için hiçbir şey yapmadı. Kollarını derilerin altında tutmaya devam etti. Uzun ve sert ak saçlarını yüzünden çekerek onu temizledin, parlak, derin gözlerini, geniş burun deliklerini, büyük, aralık ağzını gördün.</p>

  <p class="calibre1">Titrek bir sesle, döndün, dedi sana.</p>

  <p class="calibre1">Başınla evet dedin ama bakışların bilgisizliğini, sarsılmışlığını ortaya koyuyorlardı.</p>

  <p class="calibre1">Döneceğini biliyordum, diyerek gülümsedi yaşlı kadın.</p>

  <p class="calibre1">Gerçekten yaşlı mıydı? Karmakanşık ak saçları bu heyecanlı ve tuhaf profilin hatlarını saklıyordu. Hareketsiz duruşu onu yaşlı gösteriyordu. Yorgunluğu canlılığının tek kanıtı gibiydi sanki. Onu görünce yorgunluğunun ötesinde bir tek ölüm olduğunu düşündün.</p>

  <p class="calibre1">Sana gölgelerde yaşamaya alıştığını, seni çok iyi görebildiğini söyledi. En yararlı duyusu olan görüşü çok iyiydi. Çok alçak sesle konuşmak zorundaydın çünkü sessizlik içinde yaşamaktan en uzak sesleri bile ayırt eder olmuştu ve yüksek sesler onu korkutuyordu. Kulakları çok büyüktü. Saçlarını açarak sana büyük ve tüylü bir kulak gösterdi.</p>

  <p class="calibre1">Birden, acı bana, dedi kadın.</p>

  <p class="calibre1">Nasıl, diye fısıldadın, içgüdüsel olarak ona boyun eğerek.</p>

  <p class="calibre1">Beni anımsayarak. Acı bana.</p>

  <p class="calibre1">Seni nasıl anımsayacağım?</p>

  <p class="calibre1">Kadın derilerin arasından elini uzattı.</p>

  <p class="calibre1">Sert, kalın tüylerle kaplı bir koldu bu. Avucu kapalıydı. Açtı.</p>

  <p class="calibre1">Pembe renkli avucunda yumurta biçimli bir nesne vardı, eskimişti, ama eskiliğine rağmen ne olduğu anlaşılıyordu. Ne olduğunu tahmin ettin a-nel: Küçük, dar bir kafası olan, büyük memeli, geniş kalçalı, baldırları kısa bacaklarına ve minicik ayaklarına doğru yok olan bir kadındı bu.</p>

  <p class="calibre1">O kadar eskiydi ki şeffaflaşmıştı sanki. Orijinal biçimi yok olarak böyle yumurtamsı bir şekil almıştı.</p>

  <p class="calibre1">Hiçbir söz söylemeden nesneyi avucunun içine koydu.</p>

  <p class="calibre1">Ve seni kucakladı.</p>

  <p class="calibre1">Yanağının üzerinde sert, tüylü derisini hissettin. Aynı anda hem tiksindin hem de şefkat duydun. Başının yarısı yürek gibi atan beklenmedik ve bilmediğin bir acıyla kör oldu sanki, bu kadını anımsamak için harcadığın çabaya eşdeğer bir acı...</p>

  <p class="calibre1">Daha sonra kadın üzerindeki örtüleri attı ve seni yavaşça ayaklarına yatırdı, yüzüstü başın önünde yattın, kadın kısa ve tüylü bacaklarını açarak bir zevk çığlığıyla karışık acı çığlığı attı. Sen kadının karnından çıkmış gibi yüzüstü yatıyordun, sonra gülümsedi, seni kollarına aldı, ortadan kesilmiş bir çileği andıran cinsel organına baktın; kadın seni öptü, yaladı, ağzından ve burnundan çıkanları tükürdü, senin dudaklarını sarkık, kırmızı, tüylü memelerine götürdü. Sonra hareketlerle aynı doğum sahnesini yineledi, uzun kollarını açıktaki cinsel organına uzattı, hiç çaba harcamadan senin yeni doğan bedenini tutar gibi yaptı; başka kimsenin yardımı olmaksızın kendi kendine doğurabilmek için uzundu kolları...</p>

  <p class="calibre1">Kadın kendinden memnun kollarını kavuşturdu, sana sevgiyle baktı ve kendini kurtar, dedi, tehlike içindesin, sakın buraya geldiğini söyleme, sana söylediklerimi unutma, çocuklarına aktar. Çocukların var mı? Torunlarım var mı, bilmek istemiyorum, kaderimi kabullendim ben, seni gördüm ya, kızım, bu yaşamımın en mutlu günü.</p>

  <p class="calibre1">Sen karanlığın içinden çıkarken kadın da doğruldu ve dizlerinin üzerinde çıkışa doğru hareket etti.</p>

  <p class="calibre1">Sevgi dolu şaşkınlığın birkaç kez başını çevirmene neden oldu.</p>

  <p class="calibre1">Kadının bir ağaca yaslandığını, uzun kolunu uzattığını, tüylü elinin pembe avucunu açmış sana veda ettiğini gördün.</p>

  <p class="calibre1">Ne-el’e gözlerin yaşlarla dolu, oradaki tek görevinin kızına ve ormandaki kadına bakmak, ona hizmet etmek, onu yaşama döndürmek olduğunu söyledin.</p>

  <p class="calibre1">Ne-el kollarını tuttu ve sana ilk kez şiddet kullandı, yapamazsın, dedi, benim için, kendin için, kızımız için, onun için, onu gördüğünü söyleyemezsin, onu anımsayamazsın, bu benim suçum, seni oraya götürmemeliydim, acıma duyguma yenildim, ama ben evet, hatırladım a-nel, böyle hatırlayacaksın sen de; bak farklı kadınların çocuklarıyız, bunu sakın unutma, farklı kadınların, tamam ne-el, biliyorum, biliyorum...</p>

  <p class="calibre1">Evet, ama aynı babanın, dedi o gece, zeytin tenli, kıvırcık saçlı, mücevherleri gürültülü genç adam. Şimdi babanıza bakın. Babamıza. Söyleyin bakalım baba olmayı hak ediyor mu, şef<span class="calibre3">,fader basil.</span></p>

  <p class="calibre1">Yaşlı adamı fildişi evden çıkardılar, çıplaktı, üzerinde yalnızca edep yerlerini örten bir deri parçası vardı. Meydanın ortasında dallan yolunmuş bir ağaç gövdesi bulunuyordu. Yağlı bir ağaç gövdesi, dedi kabileden biri; bakalım babamız, şefimiz tepesine kadar tırmanabilecek ve bize şef olmayı hak ettiğini kanıtlayabilecek mi?..</p>

  <p class="calibre1">Kollarındaki halkaları çınlattı ve yaşlı adam mızraklı iki muhafız eşliğinde ağaç gövdesinin yanına getirildi.</p>

  <p class="calibre1">Fildişi bir tahta oturmuş olan kara genç adam öteki yakadan gelen genç çifte açıkladı: Ağaç gövdesi misk otuyla yağlandı, ama yağlı olmasaydı da babamız ağacı kavrayıp tırmanamazdı. O bir maymun değil ki -güldü-, ama asıl önemlisi artık genç değil, dinç değil, onu yeni bir şefle değiştirmenin zamanı geldi, töre bu.</p>

  <p class="calibre1">Yaşlı adam pek çok kez yağlı ağaç gövdesini kavradı, ama sonunda teslim oldu. Dizlerinin üzerine çöktü, başını eğdi.</p>

  <p class="calibre1">Tahtta oturan genç eliyle bir işaret yaptı.</p>

  <p class="calibre1">Muhafız bir balta darbesiyle yaşlı adamın başını kesti ve genç adama uzattı.</p>

  <p class="calibre1">Genç şef beyaz saçlı başı yukarı kaldırarak gösterdi ve kabile bağırdı, güldü, ağladı, şarkı söyledi, emektar bilgesini uğurladı. Çığlıklara katılmak, onları daha fazla şarkıya benzer bir şey yapmak için içinde bir itki duydun. Karanlık bir saygın vardı bu çığlıklara, ne-el belleğini dil aracılığıyla geri kazanırsa, sen de ancak şarkı, jestler, çığlıklar aracılığıyla kazanabilirdin, çünkü kendini tüm bunlara ilk ihtiyacın olduğu zamanki gibi hissediyordun tam da: Yaşamında ilk kez böyle bağırmak ihtiyacı duyduğun ruh durumuna gerilemiştin sanki...</p>

  <p class="calibre1">Yeni şef ak saçlarından tutarak yaşlı adamın başını kaldırdı, kazıkların içinde yaşayan kabilesine gösterdi yeniden. Herkes bir şarkı söyledi, sonra bu törenin ne kadar sürdüğünü bilirmişçesine yavaş yavaş dağılmaya başladılar. Ancak bu kez yeni şef onları durdurdu. Çirkin bir çığlık attı, ne bir insan ne de bir hayvan çığlığıydı bu, törenin sona ermediğini haykırdı.</p>

  <p class="calibre1">Dedi ki <span class="calibre3">tanrılar</span> -herkes birbirine baktı, kimse neden söz ettiğini anlamamıştı- <span class="calibre3">tanrılar</span> bana bugün emirlerini yerine getirmemi buyurdular. Töre bu.</p>

  <p class="calibre1">Dedi ki kadınları uzaklaştırmanın ve onları başka köylere vermenin zamanı geldi; böylece kız ve erkek kardeşler birbirleriyle çiftleşerek dört ayak üzerinde dolaşan canavarlar dünyaya getirmeyecekler. Töre bu.</p>

  <p class="calibre1">Uykuda gibi bir bakışla dedi ki, bir zamanlar analar şefti ve kardeşlerin birbirlerini sevmesine izin vermişlerdi çünkü analar tüm çocuklarını eşit sever, ayrım yapmaz.</p>

  <p class="calibre1">Dinleyenler bağırdı, genç <span class="calibre3">fader basil</span> bağırarak hepsini bastırdı: Töre bu.</p>

  <p class="calibre1">Onlara eski zamanları unutmalarını öğütledi çünkü töre buydu -ve sesini alçaltıp gözlerini faltaşı gibi açarak-, dedi ki, kim eski zamanlar daha güzeldi ya da eski töre yenisinden iyiydi derse, ya eski şef gibi başı kesilecek ya da <span class="calibre3">zayıf</span> ve sulu gözlü dul gibi kendi kanında boğulacaktı.</p>

  <p class="calibre1">Genç <span class="calibre3">basil</span> topluluğun çığlık atmasına neden olacak bir tavırla kollarını açtı.</p>

  <p class="calibre1">Sonra sesleri bastırarak bunun yeni düzen olduğunu ve herkesin saygı duymak zorunda olduğunu söyledi.</p>

  <p class="calibre1">Ana yönetirken herkes eşitti ve kimse öne çıkamazdı. Kişisel ayrıcalıklar daha kundakta boğulmuştu. Bu doğaçlamanın zamanıydı, açlığın, çevredeki yaşamla kişinin yaşamının iç içe olmasının, hayvanın, ormanın, fırtınanın, denizin, yağmurun...</p>

  <p class="calibre1">“Artık töre bu değil!”</p>

  <p class="calibre1">Artık görevleri, ödül ve cezalan tek bir şefin belirleyeceği zamanlar geldi. Töre bu.</p>

  <p class="calibre1">Şeften sonra şefin ilk oğlu şef olacaktı. Töre bu.</p>

  <p class="calibre1">Durdu. Herkes ne yapacağını merak ediyordu. Bakışlarını sana, kadınına, çocuğuna çevirdi.</p>

  <p class="calibre1">Kız kardeş erkek kardeşle çiftleşmeyecek. Töre her zaman böyleydi. Suçlu kız ve erkek kardeşlerin çocukları tensel zevki tadamayacak. Töre bu. Ana babanın suçunun cezasını çocuk ödeyecek. Töre bu.</p>

  <p class="calibre1">Şimşek kadar beklenmedik ve ölümcül bir anda genç şefin adamları ne-el’in kollarına saldırdılar, kızını kaptılar, bacaklarını açtılar ve taş bir bıçakla klitorisini kopartıp yüzüne fırlattılar, a-nel.</p>

  <p class="calibre1">Ama sen orada değildin.</p>

  <p class="calibre1">O lanetli yerden yaşlı kadının sana vermiş olduğu biçimini yitirmiş, kristal bir matrikse dönüşmüş heykelcikle kaçmıştın, belleğinde sarışın, çıplak erkeğin vardı, denizin öte yakasında geceye sarınmıştı; kızıl saçlı kara gözlü kızın vardı, çılgın bir kralın, kendini tanrı sanan şeytanın emri üzerine işkence görmüştü, sakat bırakılmıştı; sen kaçıyordun, bağırıyor ve uluyordun, seni izlemediler bile, gördüğünü görmüş olmandan ve sonsuza dek o acıyla, o kinle, o lanetle yaşamaya mahkûm olmandan memnundular. İçinde intikam susuzluğunu andırır bir şarkı doğuyordu, bir sese hayat verebilecek bir tutkuya dönüşüyordu, tutkunun doğal şarkısı özgür kalıyordu, patlamak üzere olan bedeninin dışından kaynaklanan şiddetli hareketler ses oluyordu...</p>

  <p class="calibre1">Çığlıklarınla artık tek eşlikçilerin olan hayvanları ve kuşları andırıyordun, çok güçlü bir içsel devinim yaşıyordun, denizlere, dağlara, ırmaklara, toprağın altına, ormanlara ait, uluyan bir sese dönüşüyordu bu. Şarkın, a-nel, yaşamının bir anda altüst olmasından kaçmana olanak veriyordu, ne anlayabildiğin ne de kontrol edebildiğin birtakım edimler yüzünden tüm yaşamın bir anda sıfıra indirgenmişti. Seni suçlu yapanları bir araya topluyor ve ormandaki dört ayak üzerindeki anneni, kardeşin olan güzel eşini, gücü ve yaşamdaki ölümü elinde bulunduran, ölmeden önce ölümün efendisi olan büyük ağabeyini, yaşamın gençliğini ve dinçliğini, kötü niyetli oğlunun da yaşamını elinden aldığı kesik başlı babanı bir yana ayırıyordun. Onların hepsini bir yana ayırıyordun, a-nel, bir tek kendinden başka, çünkü suçlu sendin, kendi kızının sakat bırakılmasının sorumlusu sendin. Ama sen özür dilemek için geri dönmeyeceksin; kızını almak için, ona annesi olduğunu söylemek için, kızının başına senin başına gelenin gelmemesini sağlamak için geri döneceksin; senin gibi sonsuza dek annesinden ayn, babasından ayrı, kardeşlerinden, ölü kardeşinden ayrı, terk edilmiş sevgilisinden ayn... olmaması için... İşte böylece geri döndün, buz denizini aştın, sahile varınca donmuş vadileri gördün, ne-el’in resim yaptığı mağarayı buldun ve orada, a-nel, dizlerinin üzerine çöktün, ana elini henüz doğmuş olan bebeğinin bıraktığı boşluğun üzerine koydun, ağladın, onu alacağına, onu kendinin yapacağına, tüm dünyayı, güçlüleri, yalancıları, zalimliği, işkenceyi, erkekleri alt edeceğine yemin ettin; analık görevini yerine getirmek, bugünü olmayan ama bir yarını olacak analık görevini yerine getirmek için hepsinden öcünü alacaksın.</p>
</body>
</html>
