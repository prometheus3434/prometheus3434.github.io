<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <p class="calibre1"> </p>

  <h2 class="calibre5">9</h2>

  <p class="calibre1">Kayıp toprakların anısı onu teselli etmeye yetmiyordu.</p>

  <p class="calibre1">Deniz kıyılarında gezdi, içerilere uzanan kıyıya saptı.</p>

  <p class="calibre1">Eskiden, dost, ev, köy, anne, baba, aile sahibiyken yaşamın nasıl olduğunu anımsamaya çalıştı.</p>

  <p class="calibre1">Tek başına dolaşıyordu, gözleri kapalı, aynı anda hem anımsamaya hem de unutmaya çalışıyordu, kendini manzaradan mahrum ederek saf ezgiyi yakalamaya çalışıyordu. Dinlemeyi başarabildiği şey olmaya çalışıyordu; kaynağın mırıltısını, ağaçların fısıltısını, maymunların ciyaklamalarını, fırtınanın uğultusunu, yabansığırlarının adımlarını, geyiklerin dişiler için ettikleri kavgaları; kısaca onu belleğin ve iletişimin kaybından koruyacak her şeyi kaydetmeye çalışıyordu.</p>

  <p class="calibre1">Bir eylemle ilintili bilinçsiz ve süreksiz bir çığlık, acı ya da mutluluğa bağlı bir tutku çığlığı duymak istiyordu. Her şeyden çok da eylemin ve tutkunun dilinin birbirine karışmasını, doğal seslerin yeniden başka biriyle olma, birine bir şey söyleme, babanın töresi yüzünden köyden kovulduğundan beri kaybolan kişiye olan ihtiyacını ve sevgisini belirtme arzusuna dönüşmesini istiyordu.</p>

  <p class="calibre1">Şimdi seni kim görecek, kim sana dikkat edecek, kim yokuş yukarı koşarken boğazından kopan kaygılı çığlığını duyabilecek, kayalığın en tepesinde dururken gözlerini kapatıp tırmanışın acısını ve uzunluğunu atlatmak için soluklanışına yanıt verecek?</p>

  <p class="calibre1">Birden bir çığlık seni durduracak.</p>

  <p class="calibre1">Gözlerini açacaksın ve ayaklarının dibinde uçurumu göreceksin, derin bir boşluk, öte yanda, kalkerli düzlüğün üzerinde sana bağıran, kollarını aşağı yukarı sallayan, bedeninin tüm hareketleri, ama her şeyden çok sesinin kuvvetiyle, <span class="calibre3">dur, düşme, tehlike...</span> diyen biri olacak</p>

  <p class="calibre1">Çıplak olacak o da, senin kadar çıplak.</p>

  <p class="calibre1">Çıplaklık sizi eşit kılacak, o kum renginde, teni, kılları, başı.</p>

  <p class="calibre1">Solgun adam sana bağıracak, dur, tehlike.</p>

  <p class="calibre1">Sesler senin kulağına <span class="calibre3">e-dé, e-mé, yardım etmek, sevmek</span> olarak çarpacak ve bakışında, hareketlerinde, sesinde yalnızca o anda, yalnızca öte yandaki adama bağırdığında farkına vardığın bir şeye dönüşecekler: O bana bakıyor, ben ona bakıyorum, o bana bağırıyor, orada, onun olduğu yerde kimse olmasaydı, böyle bağıramazdı; kara kuşları kaçırmak için ya da bir hayvandan korktuğu için bağırırdı, ama ilk kez bir başkasından bir şey isteyerek, bir başkası için bir şey isteyerek bağırıyor, benim gibi biri ama benden farklı ve ihtiyaçtan değil, istekten bağırıyor: <span class="calibre3">e-dé, e-mé, yardım et bana, sev beni...</span></p>

  <p class="calibre1">Adam kayalardan aşağıya inecek, yalvarır gibi bir hareket yaparak ve bağırarak onu taklit edeceksin, homurdanmaya, ulumana engel olamayacaksın, ikiniz de böylesine arzuladığınız karşılaşmanın gerçekleşmesi için acele eden bedenlerinizin titreyişini hissedeceksiniz. Karşılaşana ve birleşene kadar önceki bağırışlarınıza ve hareketlerinize bir dönüş olacak.</p>

  <p class="calibre1">İkiniz de tükenmiş halde yan yana uçurumun yatağında uyuyacaksınız.</p>

  <p class="calibre1">Göğüslerinin arasında seni sevmeden önce armağan ettiği kristal mühür asılı.</p>

  <p class="calibre1">Bu çok iyi, ama aynı zamanda korkunç bir şey, yasak bir şey yapmış olacaklar.</p>

  <p class="calibre1">Onlara yaşadıkları ve yaşayacakları anlardan farklı biran verildi ve zamanlar çıldırdı; onlara yasak bir alan açtılar, daha önce olduğu gibi.</p>

  <p class="calibre1">Ama bu kez engeller yok, korkular yok.</p>

  <p class="calibre1">Aşkın o andaki bütünlüğü var yalnızca.</p>

  <p class="calibre1">Şimdi gelecekte ne olacaksa, sabırla ve saygıyla, yeniden buluşan âşıkların bir sonraki saatini beklemek zorunda.</p>

  <p class="calibre1"><span class="calibre4">Cartagena de Indias, Şubat 2000</span></p>
</body>
</html>
