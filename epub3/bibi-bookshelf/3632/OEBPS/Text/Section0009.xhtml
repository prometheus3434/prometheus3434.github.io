<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <p class="calibre1"> </p>

  <h2 class="calibre5">6</h2>

  <p class="calibre1">İnez düşünde buzların geri çekilmeye başladığım gördü, arkalarında dev gibi kayalar ve balçık yığınları bırakıyorlardı. Dağlarda kar sularından yeni göller oluştu. Yontulmuş, parçalanmış dağlardan ve taş yığınlarından oluşan yeni bir manzara vardı. Buz gölünün altında göze görülmez bir fırtına hüküm sürüyordu. Düşler birbiri ardına zincirlemesine şekilleniyordu. Belleği İnez Prada’yı boğmakla tehdit edip bir çığlıkla uyanmasına neden olan bir çavlan gibi geri döndü.</p>

  <p class="calibre1">Bir mağarada değildi. Londra’da, Hotel Savoy’un suit dairesindeydi. Göz ucuyla telefona; not defterine, kurşun kalemlere baktı. Neredeyim? Bir opera sanaçısının nerede olduğunu ve nereden geldiğini bilmediği zamanlar olur. Odadaki her şey lüks bir mağaraya benziyordu kuşkusuz, her şey krom ve nikeldi; banyolar, yatak başı. Markalar gümüş gibi parlıyor ve kentin arkasında akan aslan renkli, kirli, hüzünlü ırmağın görüntüsünü daha çok ortaya çıkarıyordu (ırmağa sırtını dönen kentti belki de). Thames kentin yüreğinden akamayacak kadar geniş bir ırmaktı, tıpkı Seine Nehri gibi. Evcilleşmiş bir nehirdi Seine; nehir Paris’in ve Paris nehrin güzelliğini yansıtırdı. <span class="calibre3">Mirabeau Köprüsü’nün altından, Seine Nehri akar...</span></p>

  <p class="calibre1">İnez perdeleri aralayarak Thames’in yavaş akışına, dev gibi gri depoların ya da süprüntü yığınlarının önünden geçip giden römorklu nehir gemilerine baktı. Kentini öylesine seven Dickens haklıydı elbette, bu nehir, onun nehri, gece yanları önce öldürülüp sonra da malı mülkü gaspedilen cesetlerle doluydu...</p>

  <p class="calibre1">Irmağına sırtını dönmüş Londra. İnez perdeleri kapattı. Kapıyı çalanın Gabriel Atlan-Ferrara olduğunu biliyordu. Mexico City’de, Güzel Sanatlar’da, <span class="calibre3">Faust’un Lanetlenmesini</span> sergilemelerinin üzerinden yirmi yıl geçmişti ve şimdi aynı operayı Londra’da, Covent Garden’da sahneye koyacaklardı. İnez adamın onu provalardan önce, özel olarak görmek isteyeceğini biliyordu. 1949’dan 1967’ye. O zaman İnez yirmi dokuz, adam otuz sekiz yaşındaydılar. Şimdi İnez kırk yedi olacaktı, adamsa elli altı. Kendi gençliklerinin hayaletlerine benzeyeceklerdi; belki de yaşlanan yalnızca bedendi ve gençlik ‘ruh’ adını verdiğimiz o hayalin içinde sonsuza kadar hapis kalıyordu.</p>

  <p class="calibre1">Birbirlerini ne kadar uzun süre görmeseler de provadan önce buluşacaklarını biliyorlardı. Böyle olması yalnızca ikisinin de gençliklerini bir anma değil, aynı zamanda kişisel yakınlıklarına ve sanatsal işbirliklerine de bir saygıydı. En azından İnez böyle olduğuna inanıyordu. Adamın da inanmasını istiyordu.</p>

  <p class="calibre1">Gabriel çok az değişmiş ama epeyce düzelmişti. Her zamanki gibi uzun ve karmakarışık saçları biraz barbar olan sert yüz hatlarını yumuşatıyordu. Irksal Akdenizli melezliği, İtalyan, belki biraz Çingene, belki de Kuzey Afrikalı ataları <span class="calibre3">(Atlan, Ferrara),</span> koyu tenini ve geniş alnını, iri burun deliklerini, solurken yüzünü buruşturmasındaki beklenmedik ve vahşi gücü açıklıyordu. Gülümsemesi -ki bugün özel olarak neşeliydi- etli ve zalim dudaklarının büzüşmesi biçimindeydi. Yanaklarındaki derin izler, dudaklarının çevresindeki kırışıklıklar, müzik yüzünden çektiği acıdan yaralanıyormuşçasına hep oradaydı. Gabriel kırmızı atkısını çıkardığında, İnez yaşlanmanın kurtulunması en güç belirtisinin adamın boynuna asıldığını gördü. Erkeklerin her gün tıraş olmalarına ve <span class="calibre3">yaşlılık</span> adı verilen sürüngenin pullarını dökmelerine karşın adamın boynu gevşemiş, sarkmaya başlamıştı. İnez gülümsedi.</p>

  <p class="calibre1">Önce birbirlerine baktılar.</p>

  <p class="calibre1">Kadın daha fazla değişmişti, kadınlar yalnızca cinsel değil, sezgisel ve zihinsel olarak da erkeklerden daha önce olgunlaşmalarının bedeli olarak daha çok ve daha hızlı değişirler... Kadınlar yavaş ve çocukluğunu terk etmekte geç kalan erkeklere göre yaşama dair daha fazla şeyi, çok daha çabuk öğrenirler. Erkekler ergenliklerini sürüncemede bırakır ya da daha da kötüsü ihtiyar çocuklar olup çıkarlar. Olgunlaşmamış pek az kadın ve erkek kılığına girmiş pek çok çocuk vardır.</p>

  <p class="calibre1">İnez kişiliğinin süreğen izlerini işlemesini bilmişti. Doğa ona yaşlandıkça hiç fark edilmeden koyultulabilen kızıl saçlar bahşetmişti. İnez durmadan değişen saç modelleri ve renkleri kadar yaşlılığın altını çizen bir şey olmadığını biliyordu. Bir kadın saçını her değiştirdiğinde birkaç yaş daha yüklenirdi. İnez saçlarını alev alev bırakmıştı; aslında doğal olanı yapay hale getirmişti; ateşten saçlar İnez’in işaretiydi; genellikle kızıl saçlıların göz rengi olan yeşil değil de, beklenmedik biçimde siyah olan gözleriyle saçlarının zıtlığı onun vurgusuydu. Yaş bizden bir şeyler çalıp götürür elbette, ama bir opera sanatçısı yaşı nasıl pırıl pırıl parlatacağını bilirdi. Başka bir kadında abartılı kaçacak makyaj İnez Prada’da Verdi’nin, Bellini’nin, Berlioz’un temsilinin habercisi, uzantısıydı...</p>

  <p class="calibre1">Birbirlerini tanımak ve İnez’in Meksikalılığına atfederek söylediği biçimde ‘arayı kapatmak’ için bir süre bakıştılar. Kollarını uzatıp birbirlerinin ellerini tuttular, hiç değişmediklerini, kadının/erkeğin her zamanki gibi olduğunu söylediler; yaş sana çok şey kazandırmış, kır saç sana iyi gitmiş. Her ikisi de her zamanki klasik tarzlarını koruyorlardı. İnez bir opera sanatçısı olduğu için açık mavi bir <span class="calibre3">peignoir</span> giymişti; Gabriel ise her zamanki siyah kostümüyle 1967 yılının <span class="calibre3">swinging London</span> modasına pek de uzak sayılmazdı aslında. Her ikisi de asla genç kılığına girmeyeceklerini biliyorlardı; yetmişli yılların getirdiği ‘devrimi’ kaçırmak istemeyen pek çok gülünç ihtiyar alışıldık <span class="calibre3">business man</span> kılıklarını çıkarmış, ortalıkta dev favoriler (ve kaçınılmaz kel kafalar), Mao çantaları, denizci pantolonları, dev tokalı kemerlerle dolaşıyorlardı. Yaşı geçkince pek Çok saygıdeğer hanımefendiye gelince; Frankeştayn tarzı platform topuklara ve bacaklarındaki varisleri pembe renkli kalın çorapların bile gözlerden gizlemediği mini eteklere bürünmüşlerdi.</p>

  <p class="calibre1">Kollarını birbirlerine uzatarak, el ele, birkaç saniye birbirlerinin gözlerinin içine baktılar.</p>

  <p class="calibre1">“Bu kadar zamandır ne yaptın? Neler oldu?” dedi bakışları. Her ikisi de parlak, başarılı ama birbirlerinden ayrı kariyerlerinden haberdardılar elbette. Sonunda Einstein’ın birbirine koşut çizgileri gibi, kaçınılmaz bir eğimle karşılaşmanın zamanı gelmişti işte.</p>

  <p class="calibre1">Gabriel Atlan-Ferrara gülümseyerek, “Berlioz bizi buluşturdu,” dedi.</p>

  <p class="calibre1">Kadın daha az gülümseyerek, “Evet,” dedi, “inşallah boğa güreşlerindeki gibi ayırıcı bir işlevi de yoktur.”</p>

  <p class="calibre1">“Ya da Meksika’da olduğu gibi çok uzun bir ayrılığın habercisi değildir... Bu kadar zamandır neler yaptın?”</p>

  <p class="calibre1">İlk önce kadın düşündü ve ne yapmış olabilirim, dedi, neden büyük bir olasılıkla olacak olandan farklı bir şey olmuş olsun ki?</p>

  <p class="calibre1">“Neden olmasın ki?” diye meydan okudu Gabriel.</p>

  <p class="calibre1">Alameda Bahçesi’nde bıyıklıdan sıkı bir dayak yediği günden beri bedeni daha da sağlıklıydı artık.</p>

  <p class="calibre1">“Ama ruhun yaralı kaldı...”</p>

  <p class="calibre1">“Sanırım evet. Bu adamların vahşetini hiç anlamamışımdır, hele ki onlardan biri senin sevgilin olsun...”</p>

  <p class="calibre1">“Otur Gabriel, ayakta kalma. Çay ister misin?”</p>

  <p class="calibre1">“Hayır, teşekkür ederim.”</p>

  <p class="calibre1">“O adamın hiçbir önemi yok.”</p>

  <p class="calibre1">“Biliyorum İnez. Onu beni sopalamaya göndermediğini de biliyorum. Duyduğu şiddet sanaydı sanırım, çünkü onu evinden kovdun. Seni dövemediği için beni dövdü. Belki de onun beyefendiliği budur. Şerefini böyle ortaya koyar.”</p>

  <p class="calibre1">“Neden benden ayrıldın?”</p>

  <p class="calibre1">“Daha doğrusu neden ikimiz birbirimize yaklaşamıyoruz? Ben de senin benden uzaklaştığını düşünebilirim. O kadar gururluyuz ki, kimse barışmak -için ilk adımı atmak istemiyor.”</p>

  <p class="calibre1">“Barış,” diye mırıldandı İnez, “belki de mesele bu değildir. Belki de bu saldırganlığın bizimle, bizim ilişkimizle hiçbir ilgisi yoktur.”</p>

  <p class="calibre1">Soğuk ama güneşli bir sabahtı. Gezinmeye çıktılar. Bir taksiye binerek Kensington’daki St. Mary Abbots Kilisesi’ne gittiler. İnez gencecik bir kızken orada dua ettiğini söyledi. Çok eski bir kilise değildi, çok yüksek bir kulesi vardı. Temeli XI. yüzyıldan kalmaydı; hayranlıktan açılmış gözlerinin önünde sanki temelleri kadar eski ama inşası kadar da yeni olmayan gerçek kiliseyi inşa etmek için topraktan fışkırmış gibi duruyordu. Her şey dehlizlerle, gölgelerle, kemerlerle, labirentlerle işbirliği içindeydi burada. St. Mary Abbots’un bahçeleri bile kilisenin temelleri kadar eski görünüyordu. Gabriel, Katolik İngiltere Protestan İngiltere’nin günah çıkarmış hayaleti gibi, dedi; geçitlerde, galerilerde, mezarlarda, harabelerde Anglosakson püritanizminin imgeleri olmayan gulyabanisi gibi beliriveriyor.</p>

  <p class="calibre1">“İmgeler yok ama müzik var,” diye gülümseyerek anımsattı İnez.</p>

  <p class="calibre1">“Evet, telafi etmek için,” yanıtını verdi Gabriel.</p>

  <p class="calibre1"><span class="calibre3">High Street</span> rahat ve uygardı, yararlı dükkânlar, kırtasiyeciler, yazı ve çoğaltma makinesi satan dükkânlar, genç giysileri satan <span class="calibre3">boutique</span>'ler, gazete ve dergi sergileri, kitapçılar vardı. Şık çitlerin ardında Londra’ya en özel ve ayrıcalıklı güzelliğini kazandıran yeşil noktalarından biri olan geniş Holland Park uzanıyordu. Caddeler büyük Paris bulvarlarının tersine geniş ve çirkindi, ama yüksek ağaçların, biçili çimenlerin, rahatça kitap okunacak, dinlenecek ya da güneşlenecek bankların bulunduğu parklara açılan düzenli, geometrik, dar sokakların sırlarını saklıyorlardı. İnez Londra’ya gelmeyi, durağanlığı, istasyonlarda bile fazla bir değişiklik olmamasını, yayılmacı modadan ve gençliğin gelişini haber verdiği kabilemsi gürültüden muaf bu sakin bahçeleri seviyordu; tüm bunlar kadına bir varolmayış, varoluştan uzaklaşma olanağı kazandırıyordu sanki.</p>

  <p class="calibre1">İnez büyük, siyah-sarı tilki kürkleriyle süslü bir pelerine bürünmüştü, kasım soğuğuna karşı korunmaya çalışıyordu, Gabriel’in koluna girdi. Orkestra şefi belli ki bu iklime alışıktı, üzerinde yünlü bir giysi vardı, boğazına sanki bir anda uçup kaçacak dev bir tutsak alevi andıran geniş bir atkı dolamıştı. “Barışma mı, korku mu?”</p>

  <p class="calibre1">Gabriel başı öne eğik, gözleri kendi ayakkabılarının burunlarında, bakışlarını yerden kaldırmadan İnez’e “Seni tutmalı mıydım?” diye sordu.</p>

  <p class="calibre1">İnez eldivensiz elini Gabriel’in ceket cebinden çıkarmadan, “Ben seni tutmalı mıydım?” diye yanıt verdi.</p>

  <p class="calibre1">“Hayır,” dedi Gabriel, “sanırım yirmi yıl önce ikimiz de kariyerimizi tehlikeye atacak bir şey yapmak istemezdik.”</p>

  <p class="calibre1">“İhtiras,” dedi İnez, “bizim ihtirasımız, senin ve benim. Bunu bir başka şeye ya da birine feda etmek istemezdik. Yeter miydi peki? Yetti mi?”</p>

  <p class="calibre1">“Bazen. Ben kendimi dayaktan sonra gülünç hissettim. Bunun hiçbir zaman senin suçun olduğunu düşünmedim, ama böyle bir tiple yatabildiğine göre benim istediğim kadın değildin.”</p>

  <p class="calibre1">“Hâlâ buna inanıyor musun?”</p>

  <p class="calibre1">“Sana inandığımı hiç söylemedim. Senin bedenin özgürlüğü anlayışınla benimki aynı değildi.”</p>

  <p class="calibre1">“O adamla onu aşağıladığım ve canımın istediği gibi koyabileceğime inandığım için mi yattığımı sanıyorsun?”</p>

  <p class="calibre1">“Hayır, bence onu aşağılamakla kalmıyor, yaptığına pişmanlık da duyuyordun, bu nedenle seçimini herkese göstermek istiyordun.”</p>

  <p class="calibre1">“Kimse benim cinsel anlamda bir <span class="calibre3">snob</span> olduğumu düşünmesin diye.”</p>

  <p class="calibre1">“Hayır. Kimse senin ihtiyatlılığına, ketumluğuna inanmasın diye. Bu seni daha da özgürleştirecek-ti. Kötü biteceği belliydi. Cinsel ilişkilerin gizli olması gerekir.”</p>

  <p class="calibre1">İnez, Gabriel’e sinirlenmişti. “Biz kadınlar yatak odası sırlarımıza siz erkeklerden daha fazla sahip çıkarız. Maço olan sizsiniz, gerçek birer hindisiniz. Övünmeniz gerekir. Dişisi için dövüşen hayvanlar gibi.”</p>

  <p class="calibre1">Gabriel bir niyeti varmış gibi süzdü kadını. “Beni kastediyorsun. Senden söz edecek bir sevgili seçtin. Senin gizliliğin bu.”</p>

  <p class="calibre1">“Ve sen de bu nedenle bir söz bile söylemeden gittin.”</p>

  <p class="calibre1">“Hayır. Daha ciddi bir nedenim vardı.”</p>

  <p class="calibre1">Gabriel güldü ve kadının kolunu tuttu.</p>

  <p class="calibre1">“İnez, belki de biz birlikte yaşlanmak için doğmadık. Sen köşeye süt almaya giderken ayaklarımı sürüyerek çıkıp da gazeteyi aradığımı, günü pinekleyerek ve TV izleyerek, hayatta olduğumuz için şükrederek sona erdirdiğimizi düşünemiyorum.” Kadın gülmedi. Gabriel’in komedisini onaylamıyordu. Adam konudan uzaklaşıyordu. Neden yirmi yıl önce Güzel Sanatlar’daki <span class="calibre3">Faust</span>’tan sonra ayrılmışlardı?..</p>

  <p class="calibre1">“Gölgeleri olmayan bir hikâye yoktur,” dedi Gabriel.</p>

  <p class="calibre1">“Tüm bu süre boyunca yaşamın gölgelik miydi?” diye sordu İnez şefkatle.</p>

  <p class="calibre1">“Umudu nasıl adlandıracağımı bilemiyorum.”</p>

  <p class="calibre1">“Neyi ummayı?”</p>

  <p class="calibre1">“Bilmiyorum. Belki bizim birleşmemizi kaçınılmaz kılacak bir şeyi.”</p>

  <p class="calibre1">“Berbat etmek için demek istiyorsun.”</p>

  <p class="calibre1">“Bunu engellemek için.”</p>

  <p class="calibre1">“Ne demek istiyorsun?”</p>

  <p class="calibre1">“Bilmiyorum. Bu ancak şimdi farkına vardığım bir duygu, seni bunca zamandan sonra gördükten sonra.”</p>

  <p class="calibre1">Kadına kendisinin olmayan, muhtemelen kadının da olmayan bir kaderi aşk yüzünden tehlikeye atmaktan korktuğunu söyledi.</p>

  <p class="calibre1">İnez şakacı bir tavırla, “Çok kadının oldu mu Gabriel?” diye sordu.</p>

  <p class="calibre1">“Evet, ama yalnızca birini anımsıyorum. Peki senin?”</p>

  <p class="calibre1">İnez’in gülümsemesi kahkahalara dönüştü. “Ben evlendim.”</p>

  <p class="calibre1">“Duydum. Kiminle?”</p>

  <p class="calibre1">“Bizim provalarımızda müzisyen, şair ya da sansürcü biri vardı, anımsıyor musun?”</p>

  <p class="calibre1">“Şu adam?”</p>

  <p class="calibre1">“Evet, hizmetkârınız Cosme Santos.” “Şişmanladı mı?”</p>

  <p class="calibre1">“Şişmanladı. Neden onu seçtiğimi biliyor musun? En bildik, en zayıf neden. Bana güven veren bir adamdı. İtiraf etmek zorundayım ki her işe burnunu sokan farfaracının biri de değildi. Yatakta gerçek bir aygırdı, cinsel arzusu hiç eksilmezdi, insana masallar anlatmazdı, ben buna karşı koyacak bir kadın değilim. Büyük bir sanatçı falan değildi, üstbenim bana onunla yaratıcı bir çift olacağımızı söylemişti sanırım, bizi birbirimize bağlayan şey adına geride kalarak ya da yalnız kalarak; duyarlılık, müzik aşkı ne dersen...”</p>

  <p class="calibre1">“Cosmo Santos ile evliliğin ne kadar sürdü?” “Bir dakika bile sürmedi.” Soğuk yüzündenmiş gibi yaparak yüzünü buruşturdu İnez. “Ne seks ne de ruhun önemi vardı. Bu nedenle beş yıl sürdü. O yavaş yavaş yaşamıma karışmamaya başladı, ben de ona tolerans gösterdim. Benim için yeniden önemli olmaya karar verdiğinde de onu terk ettim. Zavallıcık, peki ya sen?”</p>

  <p class="calibre1">Holland Park’ın ormanımsı patikalarının tümünü bitirmişler, bazı ufaklıkların <span class="calibre3">soccer</span> oynadığı çayırlıkta geziniyorlardı. Gabriel yanıt vermekte gecikti. İnez kadından çok kendi dengesini bozacak bir şeyden çekindiğini fark etti.</p>

  <p class="calibre1">“Tanıştığımız zamanı anımsıyor musun?” diye sordu İnez. “Benim koruyucumdun. Ama beni yine de terk ettin. Dorset’te. Âşık olmak istediğim adamın kaybolduğu kesilmiş bir fotoğrafla bıraktın beni. Meksika’da beni yine terk ettin. İki etti. Şikâyetim yok. 1940 yılında bana bıraktığın kristal küreyi sana geri verdim. Şimdi bana karşılık vermiş olmak için bir bağışta bulunabilir misin?”</p>

  <p class="calibre1">“Bu mümkün İnez.”</p>

  <p class="calibre1">Adamın sesinde öyle bir kuşku vardı ki, İnez kendini daha sıcak bir tonla konuşmak zorunda hissetti: “Anlamak istiyorum. Hepsi bu. Bana tersi olduğunu, benim seni bıraktığımı söyledin. Ya da o kadar <span class="calibre3">elde edilebilirdim</span> ki, böyle aşırı bir <span class="calibre3">kolaylık</span> seni tiksindirdi. Senin hoşuna giden fethetmek. Biliyorum. Kendimi gereğinden fazla mı <span class="calibre3">sundum</span>?”</p>

  <p class="calibre1">Yeniden caddeye çıktıkları zaman, “Kimseyi fethetmek seni fethetmekten daha zor olmamıştır,” dedi Gabriel.</p>

  <p class="calibre1">“Nasıl?"</p>

  <p class="calibre1">Trafiğin giderek artan sesi sağır ediciydi.</p>

  <p class="calibre1">Yeşil ışıkta geçtiler ve Odeon Sineması’nın köşesinde, Earls Court kavşağında durdular.</p>

  <p class="calibre1">“Nereye gitmek istersin?” diye sordu Gabriel.</p>

  <p class="calibre1">“Earls Court çok gürültülü. Gel, şurada dar bir sokak var.”</p>

  <p class="calibre1">Caddede' filmin müziği duyuluyordu. James Bond filmlerinin tipik müziği. Sokağın sonunda Ed-wards Square’in bodur ağaçlıklı, çitlerle çevrili parkı, demir işlemeli balkonlu şık evleri , ve çiçek saksılarıyla süslenmiş bir <span class="calibre3">pub</span> vardı. İçeri girip oturdular, iki bira ısmarladılar.</p>

  <p class="calibre1">Gabriel çevresine bakınarak böyle bir yerin bir tür sığmak olduğunu, Meksika’daysa bunun tam tersini hissettiğini söyledi. Meksika’da <span class="calibre3">himaye</span> diye bir şey yoktu, her şey korunmasızdı, bir insan hiç uyarılmadan bir anda yok edilebilirdi...</p>

  <p class="calibre1">İnez yakınmadan, “Ve bunu bilerek beni buna terk ettin?” diye sordu.</p>

  <p class="calibre1">Adam dosdoğru kadına baktı. “Hayır, seni daha kötü bir şeyden kurtardım. Mexico City’de yaşamanın korkunç tehdidinden daha tehlikeli bir şey var inan ki.”</p>

  <p class="calibre1">İnez ne olduğunu sormaya cesaret edemedi. Adam kadının bunu doğrudan sorgulamaya cesaret edemediğini anlamıyorsa, susmak daha iyiydi belki de.</p>

  <p class="calibre1">“Sana bu tehlikenin ne olduğunu söylemek isterdim, ama gerçek şu ki bilmiyorum.”</p>

  <p class="calibre1">Kadın kızmadı, adamın böyle diyerek bir şeyden kaçmaya çalışmadığını anlamıştı.</p>

  <p class="calibre1">“İçimdeki bir şey senden sonsuza kadar benim kadınım olmanı istememi engelledi. Bu benim arzum değildi, ama senin iyiliğineydi, inan ki.”</p>

  <p class="calibre1">“Bu engelin ne olduğunu hâlâ bilmiyorsun öyle mi? Neden bana söylemiyorsun?..”</p>

  <p class="calibre1">“Seni seviyorum İnez. Seni her zaman yanımda istiyorum. Benim kadınım ol İnez... Bunu demeliydim.”</p>

  <p class="calibre1">“Şimdi de demeyeceksin, belki kabul edebilirim.”</p>

  <p class="calibre1">“Hayır. Şimdi de demeyeceğim.”</p>

  <p class="calibre1">“Neden?”</p>

  <p class="calibre1">“Çünkü korktuğum şey daha meydana gelmedi.” “Neden korktuğunu da bilmiyorsun?”</p>

  <p class="calibre1">“Hayır.”</p>

  <p class="calibre1">“Korktuğun şeyin olmuş olmasından Gabriel ve olan şeyin olmamış olmasından korkmuyor musun?”</p>

  <p class="calibre1">“Hayır, sana yemin ederim ki daha olmadı.” “Ne?”</p>

  <p class="calibre1">“Senin için arz ettiğim tehlike.”</p>

  <p class="calibre1">Aradan zaman geçtikten sonra bunları yüz yüze konuşup konuşmadıklarını hatırlamayacaklardı. Belki de birbirlerine baktıklarında ya da daha sonra yalnız kaldıklarında düşünmüşlerdi. Hem kendi kendilerine hem de tüm insanlara meydan okuyorlardı. Kim bir konuşmanın düzenini tam olarak anımsayabilir ki? İnsan zihninden geçirdiği sözcükleri gerçekten söyledi mi ya da yalnızca düşündü, hayal etti ve sustu mu kim bilebilir?</p>

  <p class="calibre1">İnez ya da Gabriel belki de konserden sonra birbirlerini bir daha görmek istemediklerini, yaşlandıklarını görmek istemediklerini ve bu nedenle birbirlerini sevemeyeceklerini söylediklerini anımsayacaklardır.</p>

  <p class="calibre1">“Hayaletler gibi kayboluyoruz.”</p>

  <p class="calibre1">“Aslında her zaman hayaletlerdik İnez. Gerçek şu ki gölgeler olmadan hikâye de olmaz. Kendi gerçekdışılığımız nedeniyle görmediğimiz şeyler var.” “Pişman değil misin? Bu fırsatı kaçırarak yapabileceğin bir şeyi yitirmekten pişman değil misin? Meksika’da evlenmemiz gerekirdi.”</p>

  <p class="calibre1">“Bilmiyorum, sana tek söyleyebileceğim ikimizin de başarısız bir aşkın ve dayanılmaz bir evliliğin yükünü taşımayacak kadar şanslı olmamız.” “Gözden ırak, gönülden ırak.”</p>

  <p class="calibre1">“Bazen yeniden sevmenin yalnızca gönüllü bir kararsızlıktan ibaret olduğunu düşünmüşümdür...”</p>

  <p class="calibre1">“Bence birbirimizi sevmedik çünkü yaşlandığımızı görmek istemedik...”</p>

  <p class="calibre1">“Sanırım bir gün mezarının üzerinde dolaşacağımı da düşünmüşsündür korkuyla.”</p>

  <p class="calibre1">“Ya da ben seninkinin,” diye sonunda güldü kadın.</p>

  <p class="calibre1">Kasım soğuğuna çıkarken, günahlarımızı unutmaktan başka kurtuluşumuz yok, diyen Gabriel oldu. Affetmek değil, unutmak.</p>

  <p class="calibre1">Kadın otelde kalıp kendine lüks bir banyo hazırladı ve hayal kırıklığı yaratan aşkların hemen geçmişte bırakılması gerektiğini düşündü.</p>

  <p class="calibre1">Hem Gabriel hem de İnez bu ilişkinin yalnızca bittiğini değil, derin bir anlamda hiç başlamamış olduğunu iddia etmesine karşın neden bu ilişkinin, bu aşkın, bu <span class="calibre3">affaire</span>'in bitmediğini seziyorlardı ki? İkisinin arasına giren, her nasıl olursa olsun ilişkinin devamını hayal kırıklığına uğratmak şöyle dursun, hiç olmamış olanın gerçekleşmesini bile engelleyen neydi ki?</p>

  <p class="calibre1">İnez kendini sabunlarken ilk tutkunun asla yinelenmediğini düşündü. Gabriel, Strand’da gezinirken bu sözlere ihtirasın tutkuyu yendiğini ekleyebilirdi, ama sonuç aynıydı. Hayaletler gibi ortadan yok olduk. Her ikisi de olayların akışının önünün kesilmemesi, hiçbir şeyin engellenmemesi gerektiğini düşünüyorlardı. Olaylar da ne Gabriel Atlan-Ferrara’nın ne de İnez Prada’nın tutkusuna, ihtirasına ya da iradesine bağlıydı.</p>

  <p class="calibre1">Her ikisi de tükenmişti artık. Ne olacaksa olacaktı. Onlar ilişkilerinin son sahnesini oynayacaklardı. Berlioz’un yapıtı <span class="calibre3">Faust’un Lanetlenmesi’ni.</span></p>

  <p class="calibre1">Temsil için giyinmiş olan İnez, Gabriel Atlan-Ferrara’nın Hotel Savoy’dan gitmeden önce tek bir sözcük bile söylemeden ellerine bıraktığı fotoğrafa bakıyordu.</p>

  <p class="calibre1">Bu Gabriel’in gençlik fotoğrafıydı. Gülümsüyordu, saçları karmakarışıktı, yüz hatları şimdiki gibi belirgin değildi, ama dudaklarında İnez’in hiç görmediği bir sevinç vardı. Beline kadar çıplaktı. Fotoğraf daha aşağısını göstermiyordu.</p>

  <p class="calibre1">Otel odasında yalnız kalan İnez sezaryenle doğmuş gibi solgun bir kış güneşi ve gümüşi dekorasyon yüzünden biraz da gözleri kamaşarak fotoğrafa baktı. Genç Gabriel sağ kolunu uzatmıştı, sanki birine sarılırmış gibi bedeninden ayrı duruyordu.</p>

  <p class="calibre1">Şimdi Covent Garden’ın kulisinde imge tamamlanmıştı. O öğle sonrasında bir eksiklik olan -Gabriel yalnız, Gabriel genç- yavaş yavaş önce çok hafif solgunluklara, giderek daha da belirginleşen çizgilere dönüşmüş, sonra bir başkasıyla karıştırılması olanaksız bir siluet fotoğrafta varlık bulmuştu: Gabriel sarışın, ince, uzun ve narin, gülümseyen, kendisinin tam tersi, gülümsemesinde hiçbir gizem olmayan delikanlıya sarılıyordu. Gizem kayıp gencin portrede yavaş yavaş, neredeyse fark edilmez biçimde yeniden belirmesindeydi.</p>

  <p class="calibre1">Bu, mucizevi bir arkadaşlığın fotoğrafıydı;.gençlikte karşılaşmış ve birbirini tanımış, yaşamda ayrılmayacaklarını, hep birlikte olacaklarını düşünen iki gencin gururu vardı yüzlerinde.</p>

  <p class="calibre1">“Kim bu?”</p>

  <p class="calibre1">“Kardeşim, yoldaşım. Kendimden söz etmemi istiyorsan, onunla konuşman gerekir...”</p>

  <p class="calibre1">Gabriel böyle mi söylemişti? Bunu yirmi yıl önce mi söylemişti?</p>

  <p class="calibre1">Görünmeyen fotoğraf İnez’in bakışı sayesinde kendini göstermişti sanki..</p>

  <p class="calibre1">Bugünün fotoğrafıysa sahildeki evdeki ilk karşılaşmanın fotoğrafı olacaktı.</p>

  <p class="calibre1">1940 yılında kaybolan genç adam 1967 yılında ortaya çıkacaktı.</p>

  <p class="calibre1">Oydu. Kuşku götürmezdi bu.</p>

  <p class="calibre1">İnez karşılaşmanın ilk sözcüklerini yineledi:</p>

  <p class="calibre1">“Yardım et, sev beni. E-dé, E-mé.”</p>

  <p class="calibre1">Birden içinden deli gibi ağlamak geldi. Adım atmasına engel olan zihinsel bir bariyer vardı imgeleminde: Anılara dokunmak yasaktı, geçmişe adım atmak yasak. Yok olmakta olan bir kadının derin ve ısrarcı bakışları sayesinde gençlik hatları geri dönen bu imgeden gözlerini alamıyordu İnez. Yok olmuş olanı var etmek için derin, çok derin bakmak yeter mi? Gizli olan her şey aslında bizim dikkatle bakmamızı mı bekliyor?</p>

  <p class="calibre1">Sahne çağrısı düşüncelerini böldü.</p>

  <p class="calibre1">Operanın yarısından çoğu bitmişti bile, o elinde bir lambayla üçüncü bölümde ortaya çıkıyordu. Faust saklanmıştı. Mefisto kaçmıştı. Margarita ilk kez şarkı söyleyecekti.</p>

  <p class="calibre1"><span class="calibre3">Que l’air est étouffant!</span></p>

  <p class="calibre1"><span class="calibre3">J’ai peur comme un’enfant!</span></p>

  <p class="calibre1">Bakışları Atlan-Ferrara’nınkilerle kesişti. Adam kendini kaybetmiş gibi her şeyden tümüyle soyutlanmış, profesyonel bir tavırla orkestrayı yönetiyordu. Bakışlarında dinginlik yoktu; bu bakışların zalimliği ve ürkütücülüğü ikinci dizeyi okuyan kadını neredeyse korkuttu, <span class="calibre3">c’est mon reve d’hier qui m’a toute troublée,</span> ‘kaygımın kaynağı dün gördüğüm düş’. İnez tam o anda kendi sesini dinlemeyi bıraktı, şarkı söylüyordu ama ne kendi sesini duyuyordu ne de orkestrayı. İçinde başka bir şarkı, Margarita’nın aryasının hayaleti söylenirken o yalnızca Gabriel’e bakıyor, bilmediği bu ayine katılıyor, <span class="calibre3">Faust’un Lanetlenmesi</span> operasına para ödeyerek bilet alanların görmeye haklan olmayan gizli bir törendeymiş gibi kendi eylemi tarafından ele geçiriliyordu. Bu ayin yalnızca İnez’indi, ama nasıl sunması gerektiğini bilmiyordu, karıştırıyordu, artık kendini bile dinlemiyor, yalnızca Atlan-Ferrara’nın hipnotize edici bakışlarını görüyordu. Profesyonelliği elden bıraktığı için onu aşağılayan bakışlar ne diyordu, ne söylüyordu; bedenim yok, bedenim dünyaya değmiyor, dünyanın başlangıcı şu anda, yapıtın üzerindeki cehennemi at sürüşün yücelim noktasında, zamanın dışına bir çığlık atımında.</p>

  <p class="calibre1"><span class="calibre3">Oui, soufflez ouragants,</span></p>

  <p class="calibre1"><span class="calibre3">-criez, foréts profondes</span></p>

  <p class="calibre1"><span class="calibre3">croulez, rochers...</span></p>

  <p class="calibre1">...Ve böylece İnez Prada’nın sesi önce kendinin yankısına, ardından yoldaşına dönüştü, uzaklaştı, ayrıştı, kara atların nal sesleri, gece kuşlarının kanat çırpışları, kör fırtınalar, lanetlenmişlerin çığlıkları oldu; salonun dibinden yükseldi, parterdeki yetişkin, kendinden emin, iyi giyimli insanların, domatesler gibi solgun ya da kırmızı beylerin, dekolteli ve parfüm kokulu, taze peynirler kadar beyaz ya da kırılgan güller kadar pembe hanımların, önce gülüşleri, ardından şaşkınlığı ve korkusu arasında kendine yol açarak ilerledi. Covent Garden’ın seçkin kalabalığı ayağa kalkmıştı, bu sıra dışı orkestra yönetmeni ‘kurbağa’ Atlan-Ferrara’nın yeni ve çılgın bir yorumu muydu acaba; şeytani, ‘şeytani’ dememek için pek de uygun olmasa da ‘kontinental’ olarak tanımlanan bir yapıtı böylesine uç noktada yönetmeye cesaret edebilir miydi gerçekten?</p>

  <p class="calibre1">Koro sanki yapıt kendi kendinin sözcüklerinin sonlarını kırpmış gibi bağırıyordu; tüm bir üçüncü bölümü hızla atlayarak dördüncüye, tecavüze uğramış göklerin, kör fırtınaların içine doğru koşturdular, her şeye egemen depremlerin sahnesine doğru atıldılar; <span class="calibre3">Sarıda Margarita, aaaaaaaaah!</span></p>

  <p class="calibre1">Kızıl saçları karmakarışık, bedeni çıplak, kara gözleri intikam arzusu ve nefretle parlayan, dikenlerden sedef rengi derisi çizik çizik olmuş, kan lekeli bir kadın öne uzattığı kollarında bir kız çocuğun hareketsiz bedenini taşıyarak sahneye doğru ilerledi. Kollarındaki çocuk ölüm rengindeydi, bedeni semsertti. Kadın çocuğu acısına dayanılmaz bir kurban gibi sundu, küçük kızın bacaklarının arasından kan fışkırıyordu. Kadına sahneye kadar izleyicilerin öfkesi, çığlıkları eşlik etti; kadın çocuğunu dünyaya sunarken Atlan-Ferrara’nın bakışlarında yaratılışın en vahşi yalımları parlıyordu, elleri yönetmeyi bırakmamıştı, koro ve orkestra şefe boyun eğmişti; kimbilir belki de Maestro’nun dâhice çılgınlıklarından birini yaşıyorlardı, her zaman çıplak bir Faust düşlediğini söylemez miydi? Margarita’nın ikizi kollarının arasında kanayan bebeğiyle sahneye çıktı, koro <span class="calibre3">Sancta Maria, ora pro nobis</span> diye söylüyordu, Mefisto metninin dışında ne diyeceğini bilemiyordu, ama Atlan-Ferrara onun adına <span class="calibre3">hop, hop, hop,</span> demişti bile; sahnenin yeni ve tuhaf sahibi <span class="calibre3">jas, jas, jas</span> diye tıslarken dingin, hareketsiz, gözleri kapalı ve kanayan bebeği almak için kolları açık duran İnez Prada’ya yaklaştı. İnez kızıl saçlı, kara gözlü yabancının onu çığlıklar, tırmıklar, yaralar arasında soymasına hiç karşı koymadan izin verdi, <span class="calibre3">jas, jas, jas;</span> her ikisi de çelişkili duyguların felç ettiği izleyicilerin önünde çırılçıplak durdular, İnez’in kollarındaki bebek dışında birbirlerinin aynısıydılar, İnez Prada büyük bir Atlan-Ferrara <span class="calibre3">mis-en-scéne’ine</span> yaraşan optik bir oyunla vahşi kadına dönüşmüş, vahşi kadın da İnez Prada’nın içine gömülmüş, onun içinde yitmiş, kollarında tecavüze uğramış bebek olan çıplak beden sahnenin ortasında yere yığılmıştı; koro korkunç bir çığlık saldı.</p>

  <p class="calibre1"><span class="calibre3">Sancta Margarita, ora pro nobis</span></p>

  <p class="calibre1"><span class="calibre3">Jas! Irimuru karabao! Jas, jas, jas!</span></p>

  <p class="calibre1">Bir uğultunun izlediği şaşkın sessizliğin içinden asla Berlioz’un yazmamış olduğu, tek bir flütün çınlamasından ibaret, avcı kuşların uçuşu gibi hızlı ve neredeyse sessiz bir nota duyuldu. Kimsenin daha önce dinlemediği bir yumuşaklığın ve hüznün müziğiydi bu. Flütü genç, solgun, sarışın, kum rengi bir adam çalıyordu. O kadar narin hatları vardı ki, düzgün burnuna, ince dudaklarına ya da kaygan elmacık kemiklerine konacak yanlış bir iz onları yakabilir, hatta silebilirdi. Flüt fildişindendi, ya ilkeldi ya antika ya da kötü yapılmış... ölümden ya da unutuştan kurtarılmış gibiydi. Yalnız ısrarcılığıyla son sözü söylemek istiyordu. Genç adam müzisyen gibi durmuyordu kuşkusuz. Genç adam olmayan izleyicilerin önünde boş bir sahnenin ortasında müziğe boyun eğiyordu.</p>
</body>
</html>
