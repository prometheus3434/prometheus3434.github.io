<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <p class="calibre1"> </p>

  <h2 class="calibre5">3</h2>

  <p class="calibre1">Denizin karşısında duracaksın. Buraya kadar nasıl geldiğini bilmeyeceksin. Ne yapman gerektiğini bilmeyeceksin. Elinle bedenini yoklayacaksın ve yapışkan olduğunu göreceksin. Ayaklarından başına kadar yoğun bir maddeyle kaplısın ve bu madde yüzüne de sıvanmış. Ellerini temizleyemiyorsun, onlar da yapış yapış. Başın seni kör edecek denli balçıkla sıvanmış bir kuş yuvası gibi.</p>

  <p class="calibre1">Uyandığında bir ağacın dallan arasında olacaksın, dizlerin yüzünde, asla senin saklandığın derinliklere tırmanamayacak olan yılanı sopayla vura vura öldüren maymunun çığlıklarını duymamak için ellerinle kulaklarını kapatacaksın. Maymun senin yapmak istediğini yapıyor. Yılanı öldürüyor. Artık yılan ağaçtan inmene engel olamayacak. Ama maymunun yılanı öldürürken sergilediği güç seni sürüngenin tehdidinden bile daha fazla korkuttu.</p>

  <p class="calibre1">Orada, ormanın kubbeleri altında tek başına ne kadar yaşayacağını bilemiyorsun. Öyle anlar var ki, hiçbir şeyi seçemiyorsun. Yılanın tehdidiyle, maymunun yılanı öldürüşündeki şiddeti ayırt etmek için pek çok kez elini alnına götürüyorsun, ama bu senin korkuna çare olmuyor. Önce yılanın seni tehdit ettiğini düşünmek için büyük çaba harcıyorsun, bu <span class="calibre3">önceydi, önceydi</span> ve sonra maymun yılanı sopayla vura vura öldürdü, <span class="calibre3">sonra, daha sonra.</span></p>

  <p class="calibre1">Maymun kayıtsız bir tavırla sopasını ardında sürükleyerek giderken somon balığı renkli dilini şapırdatarak gürültü çıkartıyor. Somon balıklan akıntının tersine, nehir yukarı yüzerler. Bu anı içini aydınlatıyor, kendini mutlu hissediyorsun, bir saniyeliğine de olsa bir şey hatırladın, ama bir sonraki an düş gördüğünü, hayal ettiğini sanacaksın: Somon balıklan yaşam vermek ve yaşam kazanmak için, yumurtlamak ve yumurtalarını beklemek için akıntıya karşı yüzerler... ama... maymun yılanı öldürdü... bu kesin. Maymunun işini bitirince ağzını şapırdatması kadar kesin, yılanın çatallı diliyle tıslaması kadar kesin ve şimdi yabandomuzları yaklaşıp hareketsiz yılanın orman rengi derisini yüzerek ay rengi etini yiyecekler. Ağaçtan inmenin zamanı geldi. Artık tehlike yok. Orman seni sonsuza dek koruyacak. Her zaman geri dönüp, güneşin asla parlamadığı derinliklerde gizlenebilirsin...</p>

  <p class="calibre1">Güneş...</p>

  <p class="calibre1">Ay...</p>

  <p class="calibre1">Gördüğünü tanımlamaya yarar sözcükler kullanmaya çalışacaksın. Sözcükler merkezi olmayan, şaşırtmacasız, düzenli hareketlerin döngüsü gibi. Orman kendine eşitlendiği anda kapkaranlık olacak ve yalnızca bir yabandomuzunun sırtının renklerini andıran renklerle yanar döner bir küre bazı dalların arasından görünmeyi başarabilecek. Ve başka bir anda, orman kuşların hızlı kanatlarına benzer ışık huzmeleriyle dolacak.</p>

  <p class="calibre1">Ormanda yaşamaya devam edersen biricik eşlikçin olacak sesleri dinlemek için gözlerini kapatacaksın: kuşların fısıltısı, yılanların tıslaması, böceklerin ince elenip sık dokunmuş sessizliği, maymunların cayırtıları. Yabandomuzlarının ya da kirpilerin yenecek bir hayvan artığı bulma umuduyla ortalarda dolanmaları.</p>

  <p class="calibre1">Senin sığınağın bu olacak, ondan zorla ayrılacaksın ve ormanı dünyanın gerisinden ayıran ırmağı aşacaksın, tanımadığın yerlere korku, iğrenme ya da çare olmayan bir duyguyla, çevrende olup biteni tanıma duygusuyla yaklaşacaksın; ama öncenin ve sonranın yokluk duygusunu hiç kaybetmeyeceksin çünkü sen yalnızca şimdi var olabilirsin, şimdi, şimdi, şimdi...</p>

  <p class="calibre1">Coşkun ve girdaplı ırmağı aşacak, ikinci derin haline gelen ölü yapraklardan ve ağacın dalında balçıkla sıvalı yaşarken üzerini saran aç mantarlardan yıkanacaksın. Kıyının kahverengi çamuruna bulanmış olarak sudan çıkacak, umutsuzlukla öbür kıyıya geçmeye çalışacak, toprağın sarsıntılarına ve ırmağın gücüne karşı koyacak, sonunda öbür kıyıya vardığında dizlerinin üzerine düşüp yorgunluğa teslim olacak ve ayağa kalkamadan uyuyakalacaksın.</p>

  <p class="calibre1">Seni uyandıran toprağın sarsılmaları olacak.</p>

  <p class="calibre1">Saklanacak bir yer arayacaksın.</p>

  <p class="calibre1">Işıksız gökyüzünün altında hiçbir şey olmayacak, gök yansımalı bir taş gibi mat olacak. Önünde düzlükten, arkanda ırmaktan ve ırmağın öte yanında ormandan başka bir şey olmayacak; düzlükteki dev, tüylü dört ayaklı yaratıkların adımlan yeri, uyumsuz ürkütücü gürlemeleri göğü titretecek.</p>

  <p class="calibre1">Bu kez seni uyandıran küçük, çirkin, sivri hortumlu bir yaratığın eşelenmesi ve fare-örümcek karışımı tuzağına takılan börtü böceği arayıp bulup, yutması olacak. Yüksek sesle çığlıklar atmıyor ama her yerde kendisi gibi binlerce yaratık var; bir araya gelip toprağın üzerinde iğrenç, kaygılı, tatminsiz bir sıçan sürüsü oluşturdular bile; düzlüğü yerinden oynatacak başka bir sarsıntının kehanetini haber vermekteler sanki. .</p>

  <p class="calibre1">Ortaya dev, boynuzlu yaratıkların çıkmasıyla sıçanlar saklanacak, yaratıklar sakin, kendilerini sergiliyorlar, düzlükte dolaşıyorlar ancak başka boynuzluların yanma sokulur sokulmaz o toprak parçasının efendilerince şiddetle kovuluyorlar. Efendi geyikle onun toprağını ele geçirmek isteyen arasında vahşi bir dövüş olacak. Saklandığın yerden izleyeceksin bu kızıl savaşı; kanlı boynuzlar, savaşın heyecana getirdiği dimdik cinsel organlar; hayvanlardan her biri bir bölgeyi ele geçirene kadar süren dövüş, kan. Uzun boynuzlu ve iri erkeklik organlı geyikler belli alanları ele geçirip de kibirle ortada salınmaya başladıklarında, sürünün dişileri kafalarını yerdeki otlardan kaldırmadan ve yemeğe ara vermeden muzaffer erkeklere kendilerini gösterecekler. Erkekler uğursuz gökler gibi gürleyerek sırf bu ânın keyfini sürmek için dövüşürken, her şey bitene dek sessiz, kayıtsız kalan dişiler...</p>

  <p class="calibre1">Tüm bu dövüşün ardından gelen karanlıkta tek başınasın, tek başına haykırıyorsun, erkek geyikler ve dişileri düzlüğü ele geçirdiklerinde oldukları gibi yalnızsın şimdi, buradan kaçman gerektiğini seziyorsun, uzaklara gitmelisin; ırmağın kıyısında rahatça otlayan bir geyiğin seni görmesinden, tuhaf kokunun, kızıl yelenin, dört ayak üzerinde yürümenin yaratığın kafasını karıştırmasından korkuyorsun fena halde...</p>

  <p class="calibre1">Güneşler sonra deniz kıyısına varacaksın. Ve ne yapacağını bilemeyeceksin. Elinle bedenini yoklayacaksın ve yapışkan olduğunu göreceksin. Ayaklarından başına kadar yoğun bir maddeyle kaplısın ve bu madde yüzüne de sıvanmış. Ellerini temizle-yemiyorsun, onlar da yapış yapış. Başın seni kör edecek denli balçıkla sıvanmış bir kuş yuvası gibi. Hem görmek isteyeceksin hem de görmemek.</p>

  <p class="calibre1">İki balık var, denizin iki sakini, iki yayıldıkça yayılmış <span class="calibre3">sen</span> gibi geniş; alt alta üst üste kavga ederek denizi dalgalandırıyorlar, birbirlerine dosdoğru ve ölümcül saldırılarda bulunuyorlar; her iki balık da gagalarını maymunun değneğini kullandığı gibi kullanıyorlar, sivri dişleriyle saldırıyorlar, göreceğin bu.</p>

  <p class="calibre1">Neden böyle dövüştüklerini anlamayacaksın. Taşlı sahilde dolaşırken yalnızlık, terk edilmişlik ve hüzün duyacaksın ve boylan hariç her bakımdan büyüklerin eşi olan pek çok küçük balık göreceksin; parçalanmış, ölü bedenlerinde büyük balıkların diş izleriyle taşlı sahillerde yatıyor olacaklar; bedenlerine kazınmış -ve birden gökten gelen bir ışık gibi şu anı düşecek aklına- dağların korunaklı kovuklarında çakmaktaşlarıyla çizilmiş tuhaf işaretlere benzeyen izler bunlar.</p>

  <p class="calibre1">Büyük balıkların denizde birbirlerine, öldürmek için, kaçmak için saldırdıklarını göreceksin; bu dövüşü anlayabilirsin belki ama yavru balıkların öz ebeveynlerinin eliyle gelen ölümünü hiç anlamayacaksın; büyük balıkların art arda küçük balıklara saldırdıklarını ve onların ölü bedenlerini sahillerde terk ettiklerini göreceksin...</p>

  <p class="calibre1">Daha sonra bu iki büyük, beyaz balığın dalgaların arasında birlikte oynadıklarına, denizi bir eğlence alanı gibi görüp dev taklalar attıklarına tanık olacaksın. Nasıl düşünmen gerektiğini kestirmeye çalışacaksın çünkü düşündüklerini anımsayabilmek istiyorsun. Hem anımsamak istediğin şeyler olacak hem de unutmak istediğin ya da unutmaya gerek duyduğun.</p>

  <p class="calibre1">Hatırlamak ve unutmak kafanda birbirinden ayırması zor iki an haline gelecek ve bunu ne zaman düşünsen, içgüdüsel olarak elini alnına götüreceksin; daha çok kısa bir süre önce ne ‘önce’ vardı senin için ne de ‘sonra’; yalnızca şimdi, yalnızca bu an, içinde bulunduğun ve yapman gerekeni yaptığın zaman vardı. Bir gün başka bir yaşta olduğunu, ölü balıklar gibi küçük olduğunu, seni koruyan bir kadına yapışık yaşadığım hayal etmeye başlasan da tüm anılarını yitireceğin, her şeyi tam şu anda bu taşlı sahilde yaptığını sanacağın bir zaman olacaktı. İçinde bulunduğun ânın bir öncesinin ve sonrasının olmayacağı, ‘önce’yi ve ‘sonra’yı hayal etmenin senin için çok zor, aşın zor olacağı bir zaman gelecekti. Donuk bir güneşin sabahı olacaktı bu, iki büyük beyaz balık kendi çocuklarını öldürdükten sonra denizde taklalar atarak oynayacaklar, ölü bebeklerini taş sahillerde terk edeceklerdi ve yaşamında ilk kez, ilk kez kendine böyle bir şeyin olamayacağını söyleyecektin; bu olmamalıydı; neşeli ve katil balıkların içinde taklalar atarak oynaştıkları dalgalara benzeyen bir duygu kabaracaktı yüreğinde. Ama daha değil...</p>

  <p class="calibre1">Böylece içinden gelen bir şey seni sahilde hareket etmeye zorlayacak, kollarını eğip bükecek, uzatacak, avuçlarını yumruk yapacak, göğüslerini sallayacak, bacaklarını açacak, doğuracak gibi, işeyecek gibi çömelecek ve kendini arzuya bırakacaksın.</p>

  <p class="calibre1">Bağıracaksın.</p>

  <p class="calibre1">Bağıracaksın çünkü denizin, beyaz balıkların oyununun ve katledilmiş yavruların yanında duran bedeninin söylemek istedikleri o kadar şiddetli, o kadar arzulu, o kadar azgın ki, bir biçimde ifade etmek zorundasın: Bunun üzerine hiçbir zaman olamayacağın kuş gibi haykıracaksın, gırtlağından kopan tuhaf bir şarkıya boynunun iki yanındaki damarlarını kabartarak ses vermezsen, yalnız olduğunu söylemek için haykırmazsan, dans etmenin sana yetmediğini anlatamazsan, bir şey anlatabilmek için beden hareketlerinden daha fazlasını yapmazsan, sahildeki anlık hareketlerinin daha ötesine varan çığlıklar atmazsan, her şey yinelenecek ve sen şiddetle patlayacaksın. Maymun yeniden yılanı öldürecek, yılanı yabandomuzu yiyecek, sen ağaçtan inip ırmağı geçeceksin; soluk soluğa uyuyacak ve düzlüğü tüylü, dev yaratık sürülerinin sarmasıyla uyanacaksın; geyikler kendi alanlarını belirlemek ve dişileriyle çiftleşmek için dövüşecekler; denizin yanma varacaksın. Balıkların dövüştüğünü, öz çocuklarını öldürdüklerini ve neşe içinde oynaştıklarını göreceksin. Orada olduğunu, var olduğunu, hazır olduğunu söylemek için tutkuyla bağıracaksın, sen...</p>

  <p class="calibre1">Bu yalnız topraklarda sana benzer hiç kimsenin olmamasından korkarak uzun süre dolaşacaksın.</p>

  <p class="calibre1">‘Uzun süre’yi düşünmesi çok zor, ama bu sözcüğü her söylediğinde kendini tek bir yerde ve tek bir anda, o hareketsiz kadının yanında yaşarken göreceksin.</p>

  <p class="calibre1">Yavaş yavaş dolaşmaya başlıyorsun şimdi ve hâlâ kimseyle birlikte değilsin, bu haşin bir terk edilmişlik gibi ağırlığını koyuyor yaşamına; gördüğün, hissettiğin ve dokunduğun hiçbir şey gerçek değil sanki.</p>

  <p class="calibre1">Daha o koruyucu kadın yok, sıcaklık yok, besin yok.</p>

  <p class="calibre1">Etrafına bakacaksın.</p>

  <p class="calibre1">Yalnızca seni çevreleyenleri göreceksin, ama bu sen değilsin; bir tek sen olmak istediğin olabilirsin.</p>

  <p class="calibre1">Yeniden ormana dönmek istiyorsun çünkü açsın. Yaşamını aramak ihtiyacıyla ormandan çıktığını ve şimdi yine aynı ihtiyacın seni boş ellerle sık ormana döndüreceğini biliyorsun. Susuzluk hissedeceksin ve neşeli balıkların oynaştığı denizin susuzluğunu yatıştırmayacağını bileceksin. Girdaplı ırmağa geri döneceksin. Yolda kan rengi meyveler görüp yiyeceksin ve lekeli ellerine bakacaksın. Gezeceksin, yiyeceksin, uzanacaksın ve sükûnetle uyuyacaksın.</p>

  <p class="calibre1">Neden şimdi birden denizin dansını tekrarladığını, bedenini arzuyla oynattığını anlamayacaksın; kalçalarını, kollarını, boynunu, dizlerini, tırnaklarını...</p>

  <p class="calibre1">Seni kim görecek, kim sana dikkat edecek, yeniden ormanda gizlenmek için koşarken gırtlağından kopacak kaygılı çağrını kim duyacak? Dikenler bedenini çizecek, yeni bir düzlüğe tırmanırken soluk soluğa kalacaksın, yokuş yukarı koşacaksın, tırmanışın süresini kısaltmak ve acısını yatıştırmak için gözlerini kapatacaksın ve bir çığlık seni durduracak, gözlerini açtığında uçurumun kenarında olduğunu fark edeceksin. Adımlarının ucunda boşluk var. Yeşilliklerle kaplı derin uçurumun öte yanında, kireçtaşından bir düzlüğün üzerinde sana bağıran, kollarım sallayan, dikkatini çekmek için atlayıp zıplayan, bedeninin her hareketi ama hepsinden çok sesinin gücüyle dur, düşme, tehlike... diye haykıran biri var.</p>

  <p class="calibre1">O da çıplak olacak. Senin gibi çıplak, senin kadar çıplak. İlk kez bir şey geldi başına. Başka zamanlarda ikinizin de örtündüğünü göreceksin ama şimdi değil, şimdi çıplaklık onu tanımlıyor; derisi, kıllan, başı, her yeri kum renginde solgun bir adam, sana bağırıyor, dur diyor, tehlike diyor; ama sesler senin kulağına <span class="calibre3">e-dé, e-mé, yardım etmek, sevmek</span> olarak çarpıyor; bakışlarında, hareketlerinde, sesinde yalnızca o anda, yalnızca öte yandaki adama bağırdığında farkına vardığın bir şeyler var şimdi: O bana bakıyor, ben ona bakıyorum; o bana bağırıyor; orada, onun olduğu yerde kimse olmasaydı, böyle bağıramazdım; farklı bağırırdım, kara kuşları kaçırmak için ya da bir hayvandan korktuğum için bağırırdım, ama ilk kez bir başkasından bir şey isteyerek, bir başkası için bir şey isteyerek bağırıyorum; o da bağırıyor, benim gibi biri ama benden farklı ve ihtiyaçtan değil, istekten bağırıyor; <span class="calibre3">e-dé, e-mé, yardım et bana, sev beni...</span></p>

  <p class="calibre1">Boşluğa düşmeni ve uçurumun dibindeki sivri kayalara çarparak parçalanmanı engelleyen bu sese teşekkür etmek istiyorsun, bağırmazsan sesin ulaşmayacak, seni kurtaran adama nasıl sesleneceğini bilemiyorsun, sesini yükseltiyorsun, seni boşluğun öte yanından duyabilmesi için ondan daha yüksek sesle bağırman gerek; teşekkür etmek için göğsünden, boğazından, ağzından çıkan bu sesi üzerine devrilen bunca aylar ve güneşler boyunca hiç duymadın sen. Sesinin mırıltısı senin kendinin bile ‘bağırtı’ olarak niteleyemeyeceğin bir bağırtı sayesinde yalnız göçüne bir son veriyor; sanki bu ses yalnızca acıya, şaşkınlığa, korkuya, açlığa bir tepki...</p>

  <p class="calibre1">Bağırdığın zaman beklemediğin bir şey olacak; bu kez bir şeye ihtiyacın olduğu için değil, bir şeyi istediğin için sesini yükselteceksin. Sesin şu âna kadar dinlediklerinin, ırmaktaki sazların, kınlan dalganın, nerede olduğunu bildiren maymunun, soğuktan kaçma emri veren kuşun, yapraklar düşünce mırıldanan geyiklerin, güneş uzun vakitler gökte kalmaya başlayınca deri değiştiren bizonların ya da derilerinin katmanları arasına sığınan gergedanların, aslanın bıraktığı cesedin artıklarını yiyen yabandomuzunun sesinin bir taklidi olmayacak...</p>

  <p class="calibre1">Çok uzakta ve çok yakında onun kısa seslerle yanıt vereceğini bileceksin, kuşların ıslıkları gibi, a, aaaaaah, o, ooooooh, em, emmmmmm, i, iiiiii; ama yüreğine bir sıcaklık yayılacak. Bunu önce ‘kendini ondan daha fazla hissetmek’, sonra, ‘onun olabileceği neyse ona eşit hissetmek’ olarak yorumlayacaksın; kısa sesleri birbirine bağlayacaksın; a-o, a-em, a-ne, a-nel, boşluğun üzerindeki, uçurumun dibindeki kaya mezarlığında yatan hayvan iskeletlerinin üzerindeki çığlık: Bağıracaksın ama çığlığın artık başka bir şey olacak, önceki ihtiyaçların nedeniyle bağırmıyorsun, yeni bir şey var: <span class="calibre3">a-nel.</span> Basit bir çığlık bu, basit bir hareketle ilintili, göğsün üzerinde birleşmiş duran kolları açıp elleri karşı taraftaki adama uzatmaktan ibaret bir hareket. <span class="calibre3">A-nel, a-nel,</span> bu ses ve bu hareketten farklı bir şey doğacak, biliyorsun bunu, ama adını koyamıyorsun bir türlü, belki o sana yardım edebilir, belki o zaman bu yaptığına bir ad verebilirsin...</p>

  <p class="calibre1">Açlık hissedeceksin ve yakındaki bir ormanda yetişen küçük, kızıl meyvelerden toplayacaksın. Uçurumun kıyısına geri geldiğinde gece inmiş olacak ve her zaman yaptığın gibi hemencecik uyuyacaksın.</p>

  <p class="calibre1">Ancak bu gece uykunda görüntüler var, daha önce hiç görmediğin şeyler; bir ses sana şöyle diyecek: Yeniden var olacaksın.</p>

  <p class="calibre1">Güneş doğunca onu kaybetmekten ürkerek kalkacaksın. Aradığın, uçurumun senden ayırdığı adamın varlığı.</p>

  <p class="calibre1">Orada olacak. Kolunu kaldırmış sallıyor.</p>

  <p class="calibre1">Sen de aynı biçimde yanıt vereceksin.</p>

  <p class="calibre1">Bu kez bağırmayacak, senin geç vakit yaptığını yapacak o da.</p>

  <p class="calibre1">Sesini alçaltacak ve <span class="calibre3">a-nel, a-nel</span> diye tekrar edecek, parmağını uzatıp kendi göğsünü gösterecek ve yeni yumuşak, sana tanıdık olmayan bir güçle yineleyecek, <span class="calibre3">ne-il, ne-il...</span></p>

  <p class="calibre1">Önce nasıl yanıt vereceğini bilemeyeceksin, sesinin sana yetmeyeceğini sanacaksın, deniz kıyısındaki anları yeniden yaşayacaksın sanki, bedenin burulup bükülecek, ama sen bir şeyin taklidini yapmadan da o seni görebilecek, tuhaf bir hareket yapacak, mesafeli bir hareket ya da bir tür uzaklaşma, onaylamama; kollarını kavuşturarak sesini yükseltecek, <span class="calibre3">a-nel</span>, <span class="calibre3">a-nel;</span> anlayacaksın, dans etmeyi bırakacaksın, daha yüksek ve daha yumuşak bir sesle kuşların şarkısını, denizin mırıltısını, ağaçların hışırtısını, maymunların oyununu, gergedanların dövüşünü, ırmağın akışını tekrarlayacaksın; sesler birleşecek, birbirlerinin üzerine binecek, birinin boğazına sardığı bir şey gibi; bir şey, biri, koruyucu olacaksın sen, unutulan, yeniden karşılaşılması gereken.</p>

  <p class="calibre1">A-nel.</p>

  <p class="calibre1">Sen olacaksın.</p>

  <p class="calibre1">Yineleyeceksin ve diyeceksin ki benim, ve o diyecek ki işte, benim.</p>

  <p class="calibre1">Bir yol gösterecek, onun sesinde senin sesinin</p>

  <p class="calibre1">yanı sıra bir başka ses, ete topraktan daha yakın bir ses daha var; adamın sesinde <span class="calibre3">ne-el</span> duyacaksın, tenin sesine bir çağrı.</p>

  <p class="calibre1">Tenin şarkısı. Bir şarkı. Yalnızca bir bağırış olmayan söze ne denir?</p>

  <p class="calibre1">Bir şarkı.</p>

  <p class="calibre1">Artık yalnızca bir ses olmayacak.</p>

  <p class="calibre1">Bu sözleri söyleyeceksin ve çığlıklar, homurtular, böğürtüler, dalgaların üst üste yığılması, fırtınalar ve kum taneleri geride kalacak.</p>

  <p class="calibre1">O, <span class="calibre3">-ne-el?-</span> senin de taklit edeceğin yakarır gibi hareketlerle kayadan iniyor ve şimdi, her ikisi de adımlarını yönlendiren uyumsuz çığlıklar atıyor; birbirleriyle karşılaşmanın aciliyetiyle <span class="calibre3">a-nel</span> ve <span class="calibre3">ne-el</span> adlarının yumuşacık uyumunu unutmuş gibiler, homurtuya, uğultuya, hırıltıya dönüyorlar kaçmama-dan; her ikisi de karşılaşmayı hızlandırmak için çılgın bir titreyiş içindeler, bu nedenle bağırtıya ve önceki hareketlerine dönüverdiler ama bunun hiç önemi yok çünkü <span class="calibre3">a-nel</span> ve <span class="calibre3">ne-el</span> diyerek, <span class="calibre3">e-dé</span> ve <span class="calibre3">e-mé</span> demiş oldular bir kez; ama aynı zamanda korkunç bir şey yaptılar, yasak bir şey yaptılar: Yaşadıkları âna başka bir an daha kattılar, zamanları birbirine geçirdiler ve yasak bir alana girdiler, <span class="calibre3">önceden yaşamış oldukları zaman bu.</span></p>

  <p class="calibre1">Bu sahne sana özlediğin sonrayı ve önceyi verecek. Orada her keresinde daha fazla yükselen güneşin altında yeniden boynuzlu primatların yaşadıklarını canlandıracaksın gözünde: Düzlüğü çevrelemelerini, kalabalıklaşmalarını, çığlıklar ve kan ter içinde patlayan savaşı, kum rengi tüylerini, alev alev gözlerini, boynuzlarının seni düzlüğe yapıştıran vuruşma seslerini, ormanın güvenliğini özlemeni, parmaklarınla sayabildiğin kadarıyla her geyik düzlüğün bir parçasının sahibi olana kadar savaşmaya devam etmelerini.</p>

  <p class="calibre1">Bu duygu o kadar canlı olacak ki, derin gerçekliği düşüncenin sürmesine tolerans gösteremiyormuş gibi ânında dağılacak. An onları hareket etmeye, kımıldamaya, bağırmaya zorlayacak.</p>

  <p class="calibre1">Ancak hem bu şiddetli eylem hem de sözcüklere dökülemeyen çığlık her ikisini ayıran dağların yatağında yok olacak; birbirlerine bakacaklar, birbirlerini süzecekler; her biri ayrı ayrı bağıracak, ayrı ayrı hareket edecek, kollarını uzatacak, ayaklarını kuma gömecek, çömelecekler; her ikisi de fiziksel eylemi tüketene dek parmaklarıyla kumda daireler çizecekler ve derin derin birbirlerine bakıp sözcükler olmadan <span class="calibre3">e-dé, e-mé</span> diyecekler; birbirimize ihtiyacımız var, birbirimizi seveceğiz, asla birbirizi tanımadan önceki gibi olmayacağız.</p>

  <p class="calibre1">Yeniden... var olmak? Kadın ilk önce çok alçak sesle telaffuz ettiği sözcüklerle bir maceraya atılacak ve sesini bir gün ikisinin birden bir ‘şarkı’ olarak adlandıracağı bir şeyi söyleyene dek yükseltecek: <span class="calibre3">Jas, jas...</span></p>

  <p class="calibre1">Sonra adam sana bir taş kristal verecek; ağlayacaksın, taşı dudaklarına götürecek, sonra göğüslerinin arasına koyacaksın, bundan başka bir süsün olmayacak.</p>

  <p class="calibre1"><span class="calibre3">Jas,</span> jas, <span class="calibre3">merondor dirikolitz,</span> diyecek o.</p>

  <p class="calibre1"><span class="calibre3">Jas, jas, fory mi dinikolitz,</span> yanıtını vereceksin şarkı söyleyerek.</p>

  <p class="calibre1">Artık tükendiniz, birlikte uçurumun yatağında uyuyacaksınız. Sırtüstü yatacak, bedeni semsert; sen bildiğin tek uyku pozisyonunu alacaksın, dertop olacak, dizlerini çenene doğru çekeceksin ve ne-el sana kolunu uzatacak ki, başını yaslayabilesin.</p>

  <p class="calibre1">Gün doğunca ikiniz birlikte dolaşacaksınız; sana yol gösterecek; bu tek, başına dolaşmaktan farklı. Daha önceki yürüyüşün sana hantal ve çirkin geliyor şimdi, çünkü onun bedeninin yakınındaki bedeninin hareketleri daha doğal. Deniz kıyısına gideceksiniz, daha önceki hareketlerinin şiddetli ve sert olduğunu bileceksin, sanki içinde patlamak isteyen bir şey vardı, ama şimdi öyle değil, ne-el’in eli seni yatıştırıyor, adamın ritmi ve sana eşlik eden yeni duyguların sayesinde ağzından çıkan seslerin sessel bir karşılığı var ilk kez.</p>

  <p class="calibre1">Birlikte dolaşacaklar, sessizce yiyecek ve su arayacaklar.</p>

  <p class="calibre1">Görüşlerinin rehberliğinde, öylesine, doğrusal bir çizgi izlemeden ilerleyecekler.</p>

  <p class="calibre1">Düzlüğün gölgesinde bir geyik cesediyle karşılaşacaklar; aslan, boynuzlu hayvanın yumuşak iç organlarını çiğneyerek uzaklaşıyor. Ne-el paramparça cesedin kalanını götürmek için aceleci, sabırsız aslanın unuttuklarını almasına yardım etmen için sana el işaretleri yapıyor, önce geyiğin yağlı parçalarını, sonra da dikdörtgen, kuru bir kemikten oluşan sırt kemiğini kapıyor; ganimetinizi sürükleyerek geyiğin hâlâ sıcak zamanlarındaki gibi kırmızı olan etine bir yabandomuzu yaklaşmadan hemen önce sık bitkilerin arasına saklanıyorsunuz.</p>

  <p class="calibre1">Elinde sırt kemiğini tutan ne-el seni bir mağaraya götürüyor.</p>

  <p class="calibre1">Gölgeliğin kapısına varmak için bakışlar kadar yüksek düzlüklerden, gümbürtülü sularla çağlayan ırmaklardan ve derin ormanlardan geçecekler.</p>

  <p class="calibre1">Adamın bildiği bir geçitten karanlığa dalacaklar, durduklarında ne-el iki şeyi birbirine sürtecek ve dikenli kavdan titrek bir ışık yayılacak. Ne-el’in sana işaret ettiği duvarlardaki figürlere can verecek, fal-taşı gibi açık gözlerinle, yüreğin deli gibi çarparak bakacaksın.</p>

  <p class="calibre1">Bir çift geyik, düzlükte dövüşenlerin aynısı, ama senin anımsadığın gibi değiller; erkek uzun, sahiplenici ve kavgacı, dişiyse boyun eğmiş ve kayıtsız.</p>

  <p class="calibre1">İki birbirini seven hayvan, erkek ağzını dişisine uzatmış, dişi ona aşk dolu başını sunmuş, erkek dişinin alnını yalıyor, arka bacaklarının üzerine çökmüş, dişi erkeğinin önünde dinleniyor.</p>

  <p class="calibre1">Mağaradaki imgeler seni şaşırtacak, a-nel, ve seni ağlatacak, önce şaşıracaksın, sonra kaybettiğin bir şeyi düşüneceksin, unuttuğun ama her zaman ihtiyaç duyduğun, her zaman yanında olsun isteyeceğin bir şey bu; ne-el’e seni buraya getirdiği için, senin için çok yeni olan bu ışığı gösterdiği için müteşekkirsin; elleri çalışmak için seninkilerden uzaklaşıyor şimdi.</p>

  <p class="calibre1">Geyikten süzülen yağ dikenli çalının üzerindeki kavı harlatıyor.</p>

  <p class="calibre1">Işık harlıyor, titriyor, duvardaki âşık geyik figürleri canlanıyor ve şefkat dolu oyunculluklarını uzatıyorlar sanki. A-nel parmaklarını geyiklerin kanının ikizi bir kırmızıya, hayvanların kıllarının renginin eşi bir renge banarak resimlere devam edip onları renklendirmeye başlayınca, sen de içinde uyanan tuhaf bir duyguyla sesini yükselterek onun yaptığı resmi kutlamaya, çoğaltmaya, tamamlamaya çalışacaksın ya da ne yapmaya çalıştığını anlayamayacaksın.</p>

  <p class="calibre1">Hem kafan karışmış hem de sevinçli hissede-çeksin kendini, içindeki bir şeyin sesinde biçimlenmesine izin vereceksin, bunlar daha önce hiç düşünmediğin şeyler, göğsünden yeni bir güç fışkırarak dudaklarına ulaşacak, yankılanacak, senin ayırdın-da bile olmadığın, içinde bir yürek gibi atan şeyleri açığa vuracak.</p>

  <p class="calibre1">İçinden fışkıran senin daha önce hiç hayal edemediğin bir şarkı. Bu âna kadar kendin hakkında bilmediğin şeylerle dolu bir şarkı: Ormanda, deniz kıyısında, yalnız düzlükte yaşadıkların doğallıkla, güç, şefkat ve özlem dolu bir vurguyla içinden çıkmak zorunda şimdi ve bunun yardım, korku ya da açlık çığlıklarıyla hiçbir ilgisi yok. Bileceksin ki yeni bir sesin olacak ve bu gereksiz bir ses, sesteki bir şey, sesin ta kendisi bunu bilmeni sağlayacak. O duvarı boyarken senin söylediğin şarkı yiyecek aramak, kuşları avlamak, kendini domuzlara karşı savunmak, kıvrılıp uyumak, ağaçlara tırmanmak ya da maymunları kandırmak gibi gerekli bir şey değil.</p>

  <p class="calibre1">İşte bu; şarkı söyleyeceksin, bu bir çığlık değil.</p>

  <p class="calibre1">Sen ve o birbirinize bakarak dinleneceksiniz; artık birlikte olacağınızı ikiniz de bileceksiniz, iki olacaksınız ama bir gibi düşüneceksiniz çünkü birbirinizin imgesi olacaksınız, tıpkı onun duvara çizdiği geyikler gibi. O geyikleri çizerken ondan biraz uzaklaşarak öbür duvara kendi söylediğin şarkının sözleriyle sana bundan sonra ne olacağını anlatan adamın gölgesini çizmeye koyuluyorsun; işte sen bu olacaksın ve ben de bu olacağım ve biz birlikte olacağız çünkü yalnızca sen ve ben bundan sonra yapacağımızı yapabiliriz.</p>

  <p class="calibre1">Her gün çıkıp sivri taşlar, en sert kayaları çizen kayalar bular&amp;k mağaraya getirecek ve yontacaklar.</p>

  <p class="calibre1">Hayvan artıkları bulacaklar çünkü düzlük dev bir mezarlık gibi. Başka hayvanların istemedikleri parçaları alacaklar; ilik kemiğini alacaklar, ne-el kemiği kaynatarak içinden yalnızca onlar için olan besini çıkartacak çünkü öbür hayvanlar böyle bir şeyi bilmiyorlar ve bilmeyecekler.</p>

  <p class="calibre1">Beslenmek, ateşlerini düşürmek, ağrılarını dindirmek, dışkıladıktan sonra temizlenmek, bir yaranın kanını kurutmak için yapraklar ve otlar arayacaklar; kavgalardan çırılçıplak ve yaralı dönen o olmasına ve senin mağaradan giderek daha az çıkmana karşın, bu şifalı bitkilerin nasıl kullanıldığını öğretecek sana.</p>

  <p class="calibre1">Bir gün aydönümünde kanamayacaksın ve ne-el önünde durup ellerini birleştirerek sana yardım edeceğini, her şeyin iyi gideceğini söyleyecek, hiçbir şey kolay değil.</p>

  <p class="calibre1">Sonra uzun ve soğuk geceler gelecek, eskiden hareket halinde yapılan her şeyi artık gecenin dinlencesinde ve sükûnetinde yapacaklar.</p>

  <p class="calibre1">Birlikte yatmayı ve birlikte olmayı sevinçle kutlamayı öğrenecekler.</p>

  <p class="calibre1"><span class="calibre3">“O merikariu! O merikariu!”</span></p>

  <p class="calibre1">Ne-el başını şişen kamının üzerine koyacak.</p>

  <p class="calibre1">Yaklaşan bir sesin daha olduğunu söyleyecek.</p>

  <p class="calibre1">İkisinin sesi farklı vurgulara bürünecekler çünkü aşk ve seks değişecek, farklılaşacak ve kendilerine eşlik edecek farklı sesler isteyecekler.</p>

  <p class="calibre1">Sonraki şarkılar giderek özgürleşecek ve ikisinin zevki ve arzusu birbirine karışacak.</p>

  <p class="calibre1">Artık ne-el’in daha sık mağaradan çıkması ve besin araması gerekecek, sen bunu sana dilsiz döndüğü ayrılıklar olarak algılayacaksın. Ne-el bir hayvan avlamak için sessiz olması gerektiği yanıtım verecek. Her çıkışında ona pek çok kuşun şarkısı eşlik edecek, dünya vurgular, çığlıklar ve elbette yakınmalarla dolu.</p>

  <p class="calibre1">Hepsinin ötesinde senin sesini duyacak, a-nel.</p>

  <p class="calibre1">Sana kıyıdan balıklar getireceğini söyleyecek ama su her keresinde daha uzağa çekiliyormuş ve kabuklularla istiridyeler toplayabilmesi için hep daha öteye gitmesi gerekiyormuş. Neredeyse eskiden puslu ve uzakta görünen, neşeli ve katil balıkların olduğu öbür kıyıya yaklaşabilecekmiş. Ama şimdi değil, şimdi uzak yaklaşıyor.</p>

  <p class="calibre1">Bunun ona korku verdiğini söyleyecek çünkü sensiz başkalarıyla ama yalnız yaşayacak.</p>

  <p class="calibre1">Ne-el besin aramaya çıkacak, yalnız, bir söz söylemesine gerek yok. Araçlarını alması yeterli. Ama aceleyle dönecek mağaraya çünkü orada kadını görecek, kadınla olacak.</p>

  <p class="calibre1"><span class="calibre3">“Merondor dinkorlitz.”</span></p>

  <p class="calibre1">Kadın ona yalnız çıktığında kendi hissettiklerini hissedip etmediğini soracak, aletlerini almaktan başka bir şeye ihtiyacı yoksa eğer, yapması gerekenden başka şey yapmasına gerek yoksa eğer, o zaman her şey alındığında ya da yapıldığında yok olmayacak mı?</p>

  <p class="calibre1">İşaret kalmayacak.</p>

  <p class="calibre1">Anı kalmayacak.</p>

  <p class="calibre1">Evet, diyor adam, ama biz beraber, tekrar anımsayabiliriz.</p>

  <p class="calibre1">Onu dinlerken şaşıracaksın. Fark etmeden yavaş yavaş hatırlamaya başlamışsın, ama yalnızken bu alışkanlığını yitiriyorsun, oysa sesin ne-el olmadan da pek çok şey ifade ediyor, ama her şeyin ötesinde bir acı ve ıstırap çığlığı.</p>

  <p class="calibre1">Evet diyecek ne-el, bir hayvana saldırırken bağıracağım, ama buraya geri dönene kadar senin için hissettiklerimi düşüneceğim, ve sana söylediklerim hem avlanırkenki hem de severkenki bedenimin sözü olacak.</p>

  <p class="calibre1">Bunu sana borçluyum, a-nel. (A-nel, tradiun)</p>

  <p class="calibre1">Ne-el... Sana ihtiyacım olacak. (Ne-el... Trundixe)</p>

  <p class="calibre1">Ne zaman olacağını söyle bana. (Merondor aixo)</p>

  <p class="calibre1">Her zaman. (Merondor)</p>

  <p class="calibre1">Kadının ne-el’e o gece söylediği şarkı, uzun ve tek bir aaaaaaaaaaa-aaaaaaa olacak, aklına ve bedenine geleceğin tüm acılan dolacak, söylediği gibi yardım isteyecek ve adam yardım edecek; kadın yardım istemek için gerekenden fazlasını söylemeyecek, bakışlan karşılaşacak ve ihtiyaç yenildiği zaman zevkin yeniden doğacağını söyleyecekler; bunu bir kez buldular madem, kaybetmek istemezler. Çocuğunu bildiğin gibi doğurmanı engelleyen adama bunu söyleyeceksin; sen tek başınasın a-nel; ne-el’e de söyleyeceksin bunu; uzanmış, çocuğunu kendin yakalamak için kollarını uzatmışsın, bu durumuna eşlik eden acı doğal, ama bu doğal acıya doğal olmayan bir acı daha ekleniyor; çocuğunu kimsenin yardımı olmadan tek başına yakalayabilmek için harcadığın çabadan sırtın yanıyor, omurgan acıyor; ama bu hep böyle olageldi, hep, hep; daha önce.</p>

  <p class="calibre1">Hayır - diye bağıracak ne-el - böyle değil a-nel, böyle değil... (Caraibo, caraibo...)</p>

  <p class="calibre1">Adama nefret duyacaksın, sana bu engin acıyı veren o, şimdi de tek başına doğurma arzuna karşı çıkacak, iki büklüm olmuşsun; kamından, kendi kamından çıkan meyveyi sen koparacaksın; kendi bedeninden o kanlı bedenciği sen çıkaracaksın, senin kabilenin kadınlarının hep yapmış oldukları gibi; adam kendin olmanı, kendi kanının kadınları gibi olmanı engellemeye çalışıyor, seni uzanmaya, kendi çocuğunun doğumundan uzaklaştırmaya çalışıyor, yüzüne vuracak, sana bağıracak. Belini kırmaya çalışıp çalışmadığını soracak, bir çocuk böyle doğmaz diyecek, sen bir kadınsın, bir hayvan değil, bırak çocuğumuzu ellerimin arasına alayım...</p>

  <p class="calibre1">Kaygılı ellerini cinsel organından ayırmaya zorlayacak seni, minik kızı o alacak ellerinin arasına, sen değil; tükendin, ateşler içindesin, sarsıldın, ondan bebeğini almak isteyeceksin, senin olması için onu yalamak, üzerindeki kanlı deriyi çıkarmak, göbek bağını dişlerinle koparmak istiyorsun, ama ne-el kızını elinden alıp göbek bağını kesecek ve karlı dağların ırmaklarından getirdiği temiz sularla yıkamaya götürecek.</p>

  <p class="calibre1">Duvarlardaki geyikler birbirlerini sevmeye devam edecekler.</p>

  <p class="calibre1">Ne-el bebeği senin aç memenden alınca ilk yaptığı şey mağaranın duvarına götürmek.</p>

  <p class="calibre1">Serin duvarın üzerine bebeciğin elini çizecek.</p>

  <p class="calibre1">Orada sonsuza dek kızının elinin izi kalacak.</p>

  <p class="calibre1">İkinci yapacağıysa bebeğin boynuna ucunda kristal mührün sallandığı deri bir kordon asmak.</p>

  <p class="calibre1">Sonra ne-el kızına gülümseyecek ve kalçalarından birini hafifçe ısıracak...</p>
</body>
</html>
