<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <p class="calibre1"> </p>

  <h2 class="calibre5">7</h2>

  <p class="calibre1">Söylediğim gibi. Yeniden olacak. Geri dönecek.</p>

  <p class="calibre1">Kadın düşlerinde ‘kaybolan şey’ olarak yorumladığı duyguya teselli olan yegâne dosta verecek kendini.</p>

  <p class="calibre1">Sezgisinin söylediği bu ‘kayıp’ onun için her zaman gelecek anlamına gelen küçük bir köy; hiçbir zaman -dum değil, -cağım, çünkü o kaybettiği değil, bulacağı bir mutluluğu yaşayacak.</p>

  <p class="calibre1">Bu nasıl olacak? Nasıl kendini yeniden bulmak için kaybedecek?</p>

  <p class="calibre1">. O bunu çok iyi bilecek, tek bildiği olmasa da, en iyi bildiği olacak bu.</p>

  <p class="calibre1">O köyde bir meydan olacak. O meydanda da biri. Onun gibi bir kadın. Kadını görecek ve kendini görecek.</p>

  <p class="calibre1">Anne adamları yiyecek aramaya gönderecek, onlar soluk soluğa, sırtlarında yabandomuzları ve geyiklerle dönecekler, ama bazen korkmuş olacaklar; dört ayak üzerinde koşarak geri gelecekler, o zaman baba doğrulacak ve hepsine iki ayak üzerinde durmayı gösterecek, ötekini unutun, bundan sonra</p>

  <p class="calibre1">böyle duracağız. Töre bu. Hepsi ayağa kalkacaklar, ama anne tahtına, geniş kalçalarının üzerine oturunca ona yaklaşıp kucaklayacaklar, öpüp ellerini okşayacaklar, anne oğullarının başlarının tepesine parmaklarıyla işaretler çizecek ve onlara ezelden beri söylediğini söyleyecek, töre bu, diyecek, hepsi benim oğullarım ve hepsini eşit seviyorum, hiçbiri ötekinden daha iyi olmayacak, töre bu olacak; bunun üzerine oğullar ağlayacaklar, sevinç içinde şarkı söyleyecekler ve dev bir sevgiyle yatmış olan kadını öpecekler ve o, kız, bu sevgi sahnesine katılacak ve anne hiç durmadan hepsinin eşit olduğunu yineleyecek, kural bu olacak, her şey paylaşılacak, memnun yaşamak için gerekli olan her şey; aşk, savunma, tehdit, cesaret ve tekrar aşk ve her zaman ve hep birlikte...</p>

  <p class="calibre1">Daha sonra anne kızdan şarkı söylemesini isteyecek, kız her zaman ihtiyaç duyduğu güvenliğe kavuşmak isteğini söyleyecek şarkısında.</p>

  <p class="calibre1">Her zaman özlediği beraberliğe kavuşmak için şarkı söyleyecek.</p>

  <p class="calibre1">Yolda karşılaştığı tehlikelerden korunmak için şarkı söyleyecek.</p>

  <p class="calibre1">Çünkü bundan böyle yalnız olacak ve kendini nasıl savunması gerektiğini bilmeyecek.</p>

  <p class="calibre1">Eskiden hepimizin sesi aynıydı ve kendimizi zorlamadan şarkı söylerdik.</p>

  <p class="calibre1">Çünkü o hepimizi eşit severdi.</p>

  <p class="calibre1">Şimdi tek bir şefin cezalan, ödülleri ve görevleri belirleme zamanı geldi. Töre bu.</p>

  <p class="calibre1">Şimdi kadınları uzaklaştırmanın ve başka köylere göndermenin zamanı geldi, böylece kız kardeşin erkek kardeşle çiftleşmesinin korkunçluğundan kurtulacağız. Töre bu.</p>

  <p class="calibre1">Şimdi yeni bir zaman, baba yönetecek ve tercihini büyük oğuldan yana belirleyecek. Töre bu. Eskiden eşittik.</p>

  <p class="calibre1">Aynı sesler.</p>

  <p class="calibre1">Onları şaşırtacak.</p>

  <p class="calibre1">Dünyanın dinlediğini taklit etmeye başlayacak. Yalnız kalmamak için.</p>

  <p class="calibre1">Kendini bir flütün sesinin rehberliğine bırakacak.</p>
</body>
</html>
