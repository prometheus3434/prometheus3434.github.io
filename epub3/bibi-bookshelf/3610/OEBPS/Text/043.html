<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p0">Platon&rsquo;un psikolojisi bize Tanrı kuramına veya teolojisine giriş imkânı sağlamaktadır. Çünkü onun tanrıbilimi veya Tanrı öğretisi daha önce değindiğimiz gibi Tanrı&rsquo;nın veya daha doğrusu Tanrıların özleri itibariyle &ldquo;kendi kendilerini hareket ettiren hareket ilkeleri&rdquo; olan ruhlar oldukları anlayışı üzerine dayanmaktadır. Bununla birlikte Yunan felsefesinde ilk defa Platon&rsquo;da bir doğal tanrıbilimle karşılaşıyoruz. Platon&rsquo;da ruhlarla en yüksek veya en mükemmel ruh olarak adlandırılması mümkün olan Tanrı arasındaki ilişkiler, Platon&rsquo;un daha sonraki dönemde büyük önem kazanmış olan tektanrıcı mı olduğu, yoksa geleneksel Yunan çok tanrıcılığını devam mı ettirdiği, nihayet bu en mükemmel ruhla Timaios&rsquo;un evreni İdealara bakarak meydana getiren Demiorgos&rsquo;u ve İdealar hiyerarşisinin en tepesinde oturan İyi ideası arasında ne tür ilişkiler olduğu konuları özel olarak Platon&rsquo;un teolojisi başlığı altında araştırmamız gereken konuları oluşturmaktadır.</p>

  <p class="p0">&nbsp;</p>

  <p class="p0"><span class="t10">Platon&rsquo;a Göre Dinin Anlam ve İşlevi</span></p>

  <p class="p0">Platon&rsquo;un teolojisini ele alırken her şeyden önce işaret etmemiz gereken bir nokta, onun için dinin bugün artık çağdaş dünyada genel olarak kabul edildiği gibi özel, kişisel alana ait bir şey olmadığı, tersine tamamen toplumsal, tamamen siyasal nitelik taşıyan bir kurum olduğudur. Yunan sitesi içinde dinin işgal ettiği önemli yere ve sitenin yurttaşı açısından taşıdığı büyük anlam ve işleve daha önce işaret etmiştik. Platon dinin bu anlam ve işlevini tamamen kabul ettiği gibi daha da ileri götürerek devam ettirmektedir: Platon için din, kişi ile Tanrı arasında özel, kişisel bir ilişki, bir inanç ve bu inanca uygun olarak Tanrı&rsquo;ya veya tanrılara saygı gösterme, ibadet etmeden ibaret değildir. Tersine dinî bakımdan doğru inanca sahip olma ve bu doğru inanca uygun olarak doğru bir şekilde tapınma devletin, yasa koyucunun ilgi ve yetki alanına giren bir şeydir.</p>

  <p class="p0">Platon&rsquo;da dinsel işleri yapacak, dinsel görevleri yerine getirecek, tapınaklarda uygulanacak dinsel törenleri icra edecek din görevlileri, rahipler devlet tarafından görevlendirileceği gibi yurttaşlar devlet veya yasa koyucu tarafından belirlenmiş olduğu şekilde dinî inançlara sahip olmak zorunda olacaklar ve yine devlet veya yasa koyucu tarafından tayin edilmiş olan yerlerde ve şekilde tanrılara karşı dinî görevlerini (kurban kesme, dua okuma vb) yerine getireceklerdir. Platon&rsquo;un sitesinde buna paralel olarak dinsizlik veya sapkın görüşlere sahip olmak sadece ahlâkî bir kusur veya dinsel bir günah değildir, aynı zamanda ve öncelikle <span class="t12">yasal bir suçtur, devlete karşı işlenmiş bir cürümdür.</span> Dolayısıyla da böyle bir suç devlet tarafından ve yasaların öngördüğü bir şekilde en ağır bir biçimde cezalandırılmak zorundadır. Daha sonra göreceğimiz gibi Platon&rsquo;un sitesinde veya devletinde sitenin veya devletin ilgi ve yetki alanı içinde olmayan hemen hemen hiçbir özel konu mevcut değildir. Yurttaşın kiminle evleneceği, kaç yaşında evleneceği, kaç çocuk yapacağı, hangi oyunları seyredeceği, hangi şiirleri okuyacağı, çocuğuna hangi eğitimi vereceğine dair hiçbir insani husus veya hiçbir insani ilişki türü yoktur ki, devletin yetki ve düzenleme alanı içinde olmasın. Dolayısıyla din gibi devletin veya sitenin en önemli temellerinden birini, hatta en önemlisini teşkil eden bir kurumun ve bu kuruma ilişkin şeylerin Platon için devletin ve yasa koyucunun yetki ve düzenleme alanı dışında kalması düşünülemez.</p>

  <p class="p0">Platon&rsquo;un Tanrı öğretisine ait en geniş malzemeyi <span class="t12">Yasalar</span>&rsquo;ın X. kitabında bulmaktayız. Bu kitap özel olarak Tanrı veya Tanrılar hakkındaki doğru ve yanlış inançların neler oldukları, bu inançların kaynağı, tanrıtanımazlığın nedenleri, Tanrıların varlığını ispat etme yönünde felsefi bir kanıtlama, nihayet tanrıtanımazlar veya dinsizler hakkında ne tür yasal düzenlemeler getirilmesi konusunda Platon&rsquo;un görüşlerini içermektedir.</p>

  <p class="p0">&nbsp;</p>

  <p class="p0"><span class="t10">Tanrı veya Tanrılara İlişkin Doğru ve Yanlış İnançlar</span></p>

  <p class="p0">Tanrı veya Tanrılar hakkında sahip olunması gereken doğru inançlar nelerdir? Yanlış inançlar hangileridir?</p>

  <p class="p0">Platon&rsquo;a göre Tanrılarla ilgili olarak kabul etmemiz gereken doğru inanç, esas olarak onların <span class="t12">var</span> olduklarını, <span class="t12">iyi</span> olduklarını ve <span class="t12">adil</span> olduklarını benimsemekten ibarettir (<span class="t12">Yasalar,</span> 887 b-c). Onlar hakkında sahip olunması mümkün olan ve Platon&rsquo;un kendisinden önce gelen filozoflar tarafından fiilen de savunulduklarını düşündüğü yanlış inançlar ise, bunların tersine, a) Tanrıların var olmadıkları, b) var olsalar bile iyi olmadıkları, çünkü evren ve insanla ilgilenmedikleri ve nihayet c) armağanlarla kandırılarak adaletsizliklere göz yumdukları tarzındaki inançlardır (888 b-d). O halde yasa koyucunun kendisiyle mücadele edeceği yanlış inançlar genel olarak <span class="t12">tanrıtanımazcılık</span> (ateizm), <span class="t12">tanrısal inayetin</span> (providence) <span class="t12">reddi,</span> nihayet <span class="t12">Tanrı&rsquo;nın ahlak-dışı bir varlık olduğu</span> şeklindeki tezlerdir.</p>

  <p class="p0">Önce birinci konuyu ele alalım. Tanrıtanımazlar ne tür insanlardır ve onlar neden dolayı Tanrı&rsquo;nın veya Tanrıların varlığına inanmamaktadırlar? Platon&rsquo;a göre bunun başlıca nedeni Sokrates-öncesi Doğa Filozofları&rsquo;nın mekanist doğa felsefeleri ve Sofistlerin ahlak ve siyaset kuramlarıdır. O halde iyi bir yasa koyucunun yapması gereken şey gerek Doğa Filozofları&rsquo;nın, gerekse Sofistlerin bu söz konusu kuramlarını çürütmektir.</p>

  <p class="p0">Platon&rsquo;un Tanrı&rsquo;nın veya Tanrıların varlığını ispat etmek için getirdiği kanıt, felsefe tarihinde daha sonraları karşımıza çıkacak olan ünlü üç kanıttan, yani kozmolojik, teleolojik ve ontolojik Tanrı kanıtlarından İkincisi altına yerleştirilmesi gereken kanıttır. Bilindiği gibi bu kanıt esas itibariyle evrenin rastlantısal bir yapıya sahip olmadığı, düzenli bir görünüş arz ettiği, dolayısıyla şans veya rastlantının ürünü olamayacağı, akıl, bilinç sahibi, bilge bir varlığın elinden çıkmış olması gerektiği ana fikrine dayanır. Bunun yanında Platon, Yunan olsun, &ldquo;Barbar&rdquo; (Yunan-olmayan) olsun insanların en büyük bir kısmının Tanrıların varlığına inanagelmekte olmalarını da onların varlığının bir ek kanıtı olarak görmek veya göstermek istemektedir (886 a).</p>

  <p class="p0">&nbsp;</p>

  <p class="p0"><span class="t10">Tanrıtanımazlığın Nedenleri</span></p>

  <p class="p0">Sokrates-öncesi Doğa Filozofları hangi görüşleri bakımından veya onların sonucu olarak Tanrıların varlığını reddetmek durumunda kalmışlardır?</p>

  <p class="p0">Bunun nedeni onların evrenin ana maddesi olarak ateş, su, hava, toprak gibi unsurları kabul etmeleri, cansız ve canlı varlıkların, yani Yer, Güneş, Ay ve yıldızların ve bütün hayvan ve bitkilerin, bu tür cansız şeylerden ve tamamen rastlantının, rastgele hareketlerin eseri olarak meydana geldiğini ileri sürmeleridir. Bu varsayımda onlar böylece her şeyi bir akıl, Tanrı veya sanat sayesinde veya bunların ürünü olarak değil, doğa sayesinde ve tamamen rastlantının, mekanik çarpma ve vurmaların ürünü olarak meydana getirtmektedirler (889 c-d).</p>

  <p class="p0">Sofistlerin tanrıtanımazlığın ortaya çıkmasına katkıları ise şundan ileri gelmektedir: Onlar doğa ile sanat arasındaki ilişkileri koparmışlar ve siyasetin doğa ile çok az ilişkisi olduğunu, özü itibariyle sanatın ürünü olduğunu söyledikleri gibi yasamanın da tümüyle doğanın değil, sanatın ürünü olduğunu ileri sürmüşlerdir. Bunun sonucunda doğaya göre güzel veya iyi ile yasaya göre güzel ve iyiyi birbirinden ayırmışlar, ahlâkî ayrımların (örneğin adaletin) tümüyle uylaşımsal ve yasal olduğunu, o halde hiçbir gerçeğe tekabül etmeyen tümüyle göreli şeyler olduğunu savunmuşlardır. Böylece Doğa Filozofları her şeyi cansız cisimlere, onların mekanik, yani bir erek gütmeyen rastlantısal hareketlerine indirgedikleri için fizik evrenden; Sofistler ise her türlü ahlâk kavramını uzlaşmaya, uylaşıma, yasamaya, yani yapma olana, doğal-gerçek olmayana dayandırdıkları için moral-siyasal alandan Tanrıları kovmuşlardır. Bu ikisinin birleşmesi ise insanlar arasında en zararlı fikir olan tanrıtanımazcılığın ortaya çıkmasına ve yayılmasına neden olmuştur (889 e-890 a).</p>

  <p class="p0">&nbsp;</p>

  <p class="p0"><span class="t10">Erekbilimsel Tanrı Kanıtlaması</span></p>

  <p class="p0">Platon&rsquo;un Tanrı kanıtlamasını neye dayandıracağı bellidir: O evrenin, evrendeki düzenliliğin, onu teşkil eden varlıklarla ilgili olarak gözlemlenen veya var olduğunu ileri sürdüğü erekselliğin ancak bir erek güden, bilgi ve hikmet sahibi akıllı bir varlığın eseri olduğunu, öte yandan yasa ve sanatın doğal bir temeli olduğu, adalet iyilik gibi fikirlerimizin salt uylaşım, yasama sonucu ortaya çıkan yapma şeyler olmadığını göstermeye çalışacaktır. <span class="t12">Yasalar</span>&rsquo;ın üzerinde durduğumuz X. kitabında ikinci konuyu fazla derinleştirmek ihtiyacını duymayacaktır. Çünkü bütün Sokratesçi diyaloglar, geçiş diyalogları bu konunun tartışılmasına ayrılmıştır. Ancak birinci konuyla ilgili ayrıntılı bir kanıtlama getirecektir. Bu kanıtlama ise bir önceki bölümde evrende hareketin önceliği ve kendiliğinden hareketin kaynağı olarak ruhun varlığı hakkında ortaya koyduğu kanıtın genişletilmesine dayanacaktır.</p>

  <p class="p0">Bu kanıtın belli başlı adımlarını şöyle sıralayabiliriz: Doğa Filozofları evrenin doğanın eseri olduğunu ileri sürmektedirler. Doğa derken ise maddi unsurları, suyu, havayı, ateşi, toprağı, atomu vb. kastetmekte, ruhun bunlardan <span class="t12">sonra</span> ve bunların rastlantısal hareketleri sonucu bir sahte olay, epifenomen olarak ortaya çıktığını savunmaktadırlar. O halde yapılması gereken bu bakış açısının yanlış olduğu, ruhun maddeden <span class="t12">sonra</span> değil, <span class="t12">önce</span> geldiği ve doğanın ruhu bir epifenomen olarak meydana getirdiği değil, ruhun doğayı yönettiği ve yönlendirdiğini ispat etmektir. Ruhun maddeye önceliği ise, hareketin önceliği demektir. Çünkü ruh, bildiğimiz gibi hareketin ilkesidir, daha doğrusu kendiliğinden hareketin ilkesidir.</p>

  <p class="p0">Bildiğimiz gibi cisimler hareket bakımından ikiye ayrılırlar: ı) Kendileri başkasını hareket ettirmekle birlikte hareketlerini bir başkasından alanlar ve ıı) başkalarını hareket ettirmekle birlikte hareketlerini kendi içlerinden çıkaranlar, kendiliğinden hareket edenler. Bu birincilerin ikincilerin varlığını gerektirdiği açıktır. Çünkü eğer ikinciler olmasaydı hareket olmazdı. Hareket olmasaydı evren ve içindeki varlıklar olmazdı. O halde kendiliğinden hareket, aslidir, birincildir ve diğer hareketten önce gelir. Kendiliğinden hareketin ilkesinin ise ruh olduğunu biliyoruz. Çünkü biz ruh derken zaten kendiliğinden hareketin ilkesi olan şeyi kastetmekteyiz. O halde ruhun maddeden önce gelmesi gerektiği açıktır. Öte yandan ruhun hareketin ilkesi olmasından söz ettiğimizde, sadece yer değiştirme hareketini kastetmediğimizi de biliyoruz. Hatta o, hareketler içinde önem ve değer bakımından ancak sonlarda gelen bir şeydir:</p>

  <p class="p5"><span class="t13">&ldquo;İstemek, araştırmak, dikkat etmek, karar vermek, doğru ve yanlışı düşünmek; sevinmek ve üzülmek, cesur olmak ve korkmak, nefret etmek ve sevmek de birer harekettir. İşte bu türden olan ya da maddeye özgü olan ikincil hareketleri de kapsayan ilk hareketlerdir ki bütün maddeleri büyümeye ve küçülmeye, birleşmeye ve ayrılmaya ve bunların sonucu olan şeylere götürür&rdquo; (892 a- 897 b).</span></p>

  <p class="p0">Eğer ruhu her kendiliğinden hareketin, dolayısıyla onların yönlendirdiği diğer hareketlerin, bu hareketlerin sonucu olarak ortaya çıkan varlıkların nedeni olarak ortaya koyacaksak, o zaman evrendeki iyi şeyler gibi kötü şeyleri de ruhtan bilmemiz gerekir. Bu durumda ruhun iyinin olduğu gibi kötünün, güzelin olduğu gibi çirkinin, adaletin olduğu gibi adaletsizliğin de nedeni olduğunu kabul etmek zorundayız. Platon&rsquo;un bu sonuca bir itirazı yoktur. Hatta o bunu ortada birden fazla, en az iki ruhun var olduğu, var olması gerektiği görüşünü temellendirmek için kullanmaktadır. Bunlardan biri iyiliğin, diğeri kötülüğün kaynağı olacak olan ruhtur (896 d-e). Ancak Platon evrenin <span class="t12">bütünü itibariyle</span> iyi, çünkü düzenli olduğuna inanmaktadır. Özellikle göksel âlemin mükemmel olduğu, burada bulunan cisimlerin mükemmel hareketler yaptıkları herkes tarafından kabul edilen bir şeydir. O halde doğada hakim olan, bir bütün olarak iyilik, düzen ve intizamdır. Bunların ve işaret ettikleri erekselliğin kaynağı olarak da iyi ruhları, özellikle onların başında gelen bir en yüksek, en iyi ruhu görmemiz gerekir. Bu anlamda Tanrı&rsquo;nın bu <span class="t12">en yüksek, en iyi ruh</span> olduğunu söylemekte hiçbir mahzur yoktur. Ancak o tek ruh değildir, onun dışında başka iyi ruhlar olduğu gibi tümüyle iyi olmayan, evrendeki, doğadaki düzensizliğin nedeni olması gereken diğer ruhlar yani kötü ruhlar da vardır.</p>

  <p class="p0">Peki ruhu iyi veya kötü kılan şey nedir?</p>

  <p class="p0">Ruhun bir hareket ilkesi olduğunu biliyoruz. Ama bu hareket iyiye de kötüye de, yani akla da akıl-dışılığa da yönelebilir. İşte Platon&rsquo;a göre akılla birleşen veya aklın emirlerine uyan, bu emirleri gerçekleştirmeye çalışan iyi ruh, bunun tersi olan kötü ruhtur.</p>

  <p class="p0">Peki, gökyüzünün ve içindeki tüm nesnelerin bütün yol ve dönüşleri aklın hareketine, onun dönüşüne ve muhakemesine benzer bir yapıda mıdır, yoksa bunun tersi bir özellik mi göstermektedir? (897 c). Platon&rsquo;a göre evren, özellikle göksel evren, &ldquo;aynı düzene göre, aynı şekilde, aynı yerde, aynı merkez etrafında, aynı yöne doğru, aynı oran ve düzen içinde yuvarlak kürelerin dönüşüne tanıklık ettiği&rdquo;ne göre, ona bu hareketi veren en yüksek ruhun, en iyi ruh olduğuna ve onun akılla birleşip onun emirlerine göre evreni yönlendirdiğine inanmamız gerekir. Akla bakarak, akla uygun olarak hareket verme olayı tüm evreni hareket ettiren ruh, alem ruhu için geçerli olduğu gibi evrenin içinde benzeri hareketleri yapan bütün yıldızların, gezegenlerin ruhları için de geçerlidir.</p>

  <p class="p0">Ne var ki, Platon bu ruhların, yani iyi ruhların söz konusu cisimleri, yani bedenlerini nasıl hareket ettirdiği konusuna açıklık getirmez. Acaba onlar gök cisimlerinin yuvarlak kütlelerinin içine yerleşerek mi, yoksa dışardan bir yerden ateş veya hava kütlesi edinerek kendi kütle güçleriyle onları iterek mi veya kütlesi olmadan içlerindeki birtakım olağanüstü güçler sayesinde mi onları hareket ettirmektedir? Platon bunun önemli olmadığını, önemli olanın bu mükemmel, düzenli hareketlerinden ötürü gök cisimlerinin ruhlarını veya onların kendilerini Tanrılar olarak görmek gerektiğini bilmek olduğunu belirtmektedir (898 d-899 b).</p>

  <p class="p0">Platon&rsquo;un Tanrı&rsquo;nın veya Tanrıların varlığını kanıtlamak için getirdiği akıl yürütme özü itibariyle budur. Şimdi bu akıl yürütme veya kanıttan çıkan bazı önemli sonuçlara işaret edelim: Birinci olarak Platon burada açık bir şekilde iyi gibi kötünün de varlığını ruha izafe etmektedir. Bunun nedeni olarak ise ruhun akılsızlıkla birleşmesini göstermektedir. Bu <span class="t12">Timaios</span>&rsquo;ta kötünün varlığı ile ilgili olarak verdiği açıklamadan farklıdır. Bildiğimiz gibi orada kötülüğü maddenin veya yerin Demiorgos tarafından İdealara bakılarak kendisine vermek istediği şekil ve düzene bir tür direnmesi olarak tanımlamak yoluna gitmekteydi.</p>

  <p class="p0">&nbsp;</p>

  <p class="p0"><span class="t10">Tanrı En Yüksek Ruhtur</span></p>

  <p class="p0">Platon burada <span class="t12">Timaios</span>&rsquo;ta olduğu gibi ruhları Tanrılara özdeş kılmaktadır. Başka deyişle burada da <span class="t12">Timaios</span>&rsquo;ta olduğu gibi ruhla Tanrı arasında nasıl bir fark olduğunu anlamamaktayız. Olsa olsa sözünü ettiği en mükemmel ruhun evrenin tümünün hareketini vermesi bakımından en yüksek Tanrı, yani büyük harfle yazılması gereken &ldquo;Tanrı&rdquo; olduğunu çıkarmaktayız.</p>

  <p class="p0">Platon&rsquo;un buradaki ifadelerinden yine <span class="t12">Timaios</span>&rsquo;ta olduğu gibi ruhun ve Tanrı&rsquo;nın bir İdea olmadığını açıkça görmekteyiz. Platon&rsquo;un Tanrı&rsquo;sı sadece İdeaları seyreden ve duyusal dünyada onları gerçekleştiren bir yapıcı, bir hareket ettiriciden başka bir şey değildir. O halde bu Tanrı&rsquo;nın İdealar dünyasının en tepesinde bulunan ve her şeye varlık ve gerçekliğini, iyilik ve güzelliğini veren İyi İdeasının kendisi olmadığını kabul etmek zorundayız.</p>

  <p class="p0">Sonuçta bu pasajdan anladığımız şey, Platon&rsquo;un kafasında daha sonrakilerin zihninde önemli bir yer işgal eden acaba tek bir Tanrı&rsquo;nın mı olduğu, yoksa birçok Tanrı&rsquo;nın mı varlığını kabul etmemiz gerektiği meselesinin hemen hemen hiçbir önemi olmadığıdır. Platon bazen tek bir Tanrı&rsquo;dan bazen Tanrılardan söz etmektedir. Ancak Tanrılar ile ruhlar arasında yapısal bakımdan önemli bir fark olmadığını gördüğümüz gibi Tanrıların, yani Platon&rsquo;a göre göksel varlıkların ruhları arasında bir yapı veya değer farkı olmadığını da anlamaktayız. O halde Platon&rsquo;u tek tanrıcı bir görüşü savunan biri gibi görmek veya göstermeye çalışmanın ciddi bir temeli yoktur. Ama eğer illa tek bir Tanrı peşinde koşuyorsak, tüm evrene hareketini verdiren varlığı, en yüksek, en mükemmel ruhu bu tek Tanrı, büyük harfle yazılan Tanrı olarak görmek istiyorsak, Platon&rsquo;un buna bir itirazı olmadığını da söyleyebiliriz (Taylor, 492).</p>

  <p class="p0">&nbsp;</p>

  <p class="p0"><span class="t10">Tanrısal İnayet Vardır</span></p>

  <p class="p0">Tanrılar hakkında sahip olunan yanlış inançlardan, insanları dinsizliğe sürükleyen inançlardan ikincisi; onların var oldukları, ancak insanların yaptıkları işlere kayıtsız oldukları inancıdır. Platon bu inancın kaynağında ise kötü ve adaletsiz insanların bu dünyada herhangi bir cezayla karşılaşmamaları, tersine kişisel ve toplumsal yaşamlarında çoğu kez herkes tarafından gıptayla bakılan şanslı bir ömür sürmelerini görmektedir. Bu adaletsizlikten ötürü Tanrılara kızılamadığı için onların varlığı kabul edilmekte, ancak insani işleri küçümsedikleri veya onlara aldırmadıkları sonucuna varılmaktadır.</p>

  <p class="p0">Ancak Platon bu görüşün de savunulamayacağı kanaatindedir. Tanrılar ne insanlarla ilgili işlerini adaletli bir şekilde yönetmekten acizdirler, ne de onların bu işleri önemsiz gördüklerini söylemek mümkündür. Tanrıların her şeyi yönetmekten aciz olduklarını düşünmek, küfürdür. Öte yandan onların ihmalkâr veya tembel olduklarını düşünmek de daha küçük bir küfür olamaz. Nasıl bir işin uzmanı olan kişi, örneğin bir hekim, konusuyla ilgili sadece büyük meseleleri değil, küçük ayrıntıları da bilmek gücüne sahipse Tanrıların da evrende sadece büyük olaylarla ilgilendikleri, küçük meseleleri, küçük ayrıntıları ihmal ettikleri veya onlarla ilgilenmediklerini düşünmek söz konusu olamaz. Kaldı ki, insanlarla ilgili işler Tanrıların nokta-ı nazarından pek öyle &ldquo;küçük işler&rdquo; de değildir. Ama o zaman bu dünyada kötülerin şanslı bir ömür sürmelerinin, adaletsizliklerin varlığının nedeni nedir?</p>

  <p class="p0">&nbsp;</p>

  <p class="p0"><span class="t10">Tanrı Savunması</span></p>

  <p class="p0">Platon&rsquo;a göre bu tür adaletsiz veya haksızca gibi görünen olayların ahlâkî açıklamasını vermek veya görmek için parçalara değil bütüne, bütün için tasarlanan en yüksek ve genel amaca bakmak gerekir. Şüphesiz ki Tanrılar <span class="t12">bütünün iyiliği</span> ve mükemmelliği için her şeyi tasarlamışlardır. Bütünün her bir parçası da bu amacı yerine getirmek üzere düzenlenmiştir. Bütünün her bir parçası olaya sadece kendi açısından baktığı için kendisi için kötü olan veya kötü görünen şeyin bütünün varlığı için iyi olduğunu veya bir anlamı olduğunu görmemektedir.</p>

  <p class="p0">Tanrı yaratılan her şeyi belli bir doğada, belli bir nitelikte yaratmıştır. Örneğin ateş ateştir; su sudur. Ateşten su meydana getirilemez. Yani kısaca bu dünyada nesnelerin birer doğası vardır ve böyle olması bütünün uyum ve mükemmelliği için iyidir. Şimdi nesnelerin doğa yasaları gereğince sahip oldukları bireysel özellikleri onlar için kötü veya acı verici sonuçlar doğurabilir. Ama onlar evrenin bütünü bakımından hiç de öyle değildirler. Örneğin (örneği Platon değil biz veriyoruz) yoksul bir çömlekçinin kurumak üzere güneşe bıraktığı çömlekleri yağmur yağması sonucu eriyebilir ve bunun onun başına gelmiş büyük bir felaket, ona yapılan haksız bir şey olduğunu düşünebiliriz. Ama yağmurun yağması doğanın bütünü için gerekli bir şeydir ve yine insan hayatının bütünü bakımından da hayırlı ve iyidir. O halde insanlar kendi başlarına gelen ve evrenin bütünü ve uyumu içinde tam yerini, işlevini bilmedikleri, görmedikleri şeyleri kendi küçük dünyaları ve çıkarları açısından yanlış olarak iyi veya kötü, adil veya haksız olarak değerlendirebilirler. Ama kendi küçük dünyalarından dışarı çıkarlarsa onların hiç de öyle olmadıklarını göreceklerdir.</p>

  <p class="p0">Kaldı ki, insanların yaptıkları şeylerin yanlarına kar kalmayacağını, yaptıkları adaletsizliğin cezasını ölümden sonra Hades denilen veya benzeri adlarla adlandırılmaları mümkün olan bir yere gitmek suretiyle ödeyeceklerini de unutmamamız gerekir. Bunun tersine bu dünyada iyi şeyler yapanların da öldükten sonra tanrısal bir dünyada daha üstün bir hayatı yaşama imkânına kavuşacaklarını da bilelim. &ldquo;Benzerin benzeri çektiği veya bulduğu&rdquo;nu, &ldquo;benzerin benzerle birlikte bulunmaya doğru gittiği&rdquo;ni söyleyen genel yasa uyarınca kötü, adaletsiz ruhlar ölümden sonra kötü ruhların yanına gidecek, onlarla bir arada bulunmaları sonucunda mutsuz olacaklar; iyi ruhlar ise ölümden sonra kendileri gibi iyi olan ruhlarla birlikte bulunacak ve bu birlikteliklerinden ötürü de mutlu, hatta daha mutlu olacaklardır. Bu dünyada şanslı ve mutlu gibi görünen zalimlerin, kötülerin, tiranların öbür dünyada nasıl bir hayatla karşılaşacağını bilsek, onlara hiç de öyle büyük imrenmeyle bakmazdık.</p>

  <p class="p0">Sonuç olarak Tanrılar var oldukları gibi dünya ve insanla da ilgilenmektedirler. Tanrıların elleri evrenin üstündedir ve onların dünya ve insan işlerini yönettiklerine, onlarla ilgilendiklerine, kısaca onların inayetlerine (providence) inanmak gerekir (899 e-905 d). (1400 sene sonra İbni Sina Tanrı&rsquo;nın inayeti meselesini ele aldığında Platon&rsquo;un bu görüşünü ve sözlerini hemen hemen kelimesi kelimesine tekrarlayacaktır. Bir diğer büyük İslam filozofu Farabi ise Platon&rsquo;un öbür dünyadaki hayatı benzerlerin benzerlerle buluşması olarak tasvir eden öğretisini olduğu gibi benimseyecektir. <span class="t12">El-Medinutûl-Fazıla</span>&rsquo;sında ruh ve bu akıl için en büyük mutluluğu benzerleriyle birlikte bulunmak olarak tanımlayacak, öbür dünyadaki mutluluğun, bilgenin ruhunun kendisinden önce yaşamış olan bilgelerin ruhlarıyla birlikte öbür dünyada birlikte bulunmaktan ve bundan büyük bir zevk almaktan ibaret olduğunu söyleyecek ve bu zevk ve mutluluğun aralarına yeni bilgelerin ruhları katıldıkça daha da artacağını sözlerine ekleyecektir).</p>

  <p class="p0">Tanrıların adaletsiz kişilerden aldıkları armağanlarla, kendilerine adanan kurbanlar veya yapılan dualarla kandırılabilecekleri yönündeki üçüncü dinsizce inanca gelince, Platon bunun da hiçbir gerçeğe karşılık olmayan tamamen yanlış bir düşünce olduğunu söylemektedir. Tanrıların böyle varlıklar olduğunu düşünmek, kurtların saldırdıkları sürülerin koruyucuları olan köpeklere avlarından bir parça vermek suretiyle onları sakinleştirebileceklerini veya kaptanların kendilerine şarap sunuları ve kurban yağlarının rüşvet olarak verilmesi karşılığında gemilerini batırmayı kabul edebileceklerini düşünmekle aynı şeydir. Tanrıları bu tür hayvanlara veya kaptanlara benzer varlıklar olarak düşünmek yine şüphesiz dinsizce bir inanç, onlara hakaret ve küfürdür (905 d-907'b).</p>

  <p class="p0">&nbsp;</p>
</body>
</html>
