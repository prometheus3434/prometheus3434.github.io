<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>Hayatı</title>
</head>

<body>
  <h3 class="h30"><a id="a38"></a>Hayatı</h3>

  <p class="p0">İlkçağ filozoflarının çoğu gibi Platon&rsquo;un da hayatı, onun belli başlı dönemleri ve olayları hakkındaki bilgimiz, doğruluğu kesin olan bazı verilerle, bu veriler üzerinde yapılan bazı tahmin ve varsayımlara dayanmaktadır.</p>

  <p class="p0">Platon&rsquo;un doğum tarihi için genel olarak kabul edilen tarih, İÖ. 427&rsquo;dir. Kesin olan, onun Peloponnes Savaşı&rsquo;nın doğuşunu izleyen birkaç yıl içinde, Atina&rsquo;yı kasıp kavuran, nüfusunun üçte birinden fazlasının, bu arada Perikles&rsquo;in de ölümüne yol açan veba salgınının patlak verdiği sıralarda dünyaya gelmiş olmasıdır. Ölümü için genel olarak kabul edilen tarih ise İÖ. 347&rsquo;dir. Böylece onun 80 (belki bir iki yıl fazla) yıllık bir ömür sürdüğü anlaşılmaktadır.</p>

  <p class="p0">Kesin olan bir diğer veri, Platon&rsquo;un Atina&rsquo;nın en seçkin ailelerinden birine mensup olduğudur. Ariston adını taşıyan babası tarafından soyunun Atina&rsquo;nın son kralı Kodros&rsquo;a kadar gittiği söylenmektedir. Anne tarafından da yine Atina&rsquo;nın en ünlü kişileriyle akrabadır. Periktione adını taşıyan annesinin büyük büyük babası Dropides, Atina&rsquo;nın ünlü kanun koyucusu Solon&rsquo;un yakın dostu olmuştur. Peloponnes Savaşı sonunda Atina&rsquo;da Spartalıların desteği ile kurulan oligarşik Otuzlar Hükumeti&rsquo;nin Pire&rsquo;ye atadığı on komiserden biri olan Kharmides Platon&rsquo;un dayısıdır. İktidarda kaldıkları kısa süre içinde görülmemiş bir tedhiş dalgası yaratarak, Atina halkının önde gelen demokratlarının çoğunu ölüme gönderecek ve sonunda Atina halkının ayaklanmasıyla yıkılacak olan bu zorbalar grubunun beyni denebilecek Kritias ise annesinin amcasıdır. Acaba tarihin tanımış olduğu en büyük demokrasi düşmanlarından biri olan filozofumuzun büyük demokrasi düşmanlığının, bir anlamda aileden gelen bu &ldquo;kan&rdquo;ında olduğunu söyleyebiliriz miyiz?</p>

  <p class="p0">Onun asıl adının &ldquo;mükemmel&rdquo;, &ldquo;ün sahibi&rdquo; anlamına gelen Aristokles olduğu, ancak geniş omuzlarından (veya geniş alnından) ötürü kendisine &ldquo;geniş&rdquo; anlamında Platon takma isminin verildiği söylenmektedir. Platon&rsquo;un bir iki diyalogunda karşımıza çıkan Adimantes ve Glaukon, büyük erkek kardeşleridir. Platon&rsquo;un ölümünden sonra okulunun başına geçmesini vasiyet edeceği Speusippos ise kız kardeşi Potone&rsquo;nin oğlu, yani yeğenidir.</p>

  <p class="p0">Platon&rsquo;un çocukluğu ve gençliği, ne tür bir eğitim görmüş olduğu, hocalarının kimler olduğunu bilmiyoruz. Muhtemelen zamanının diğer soylu ailelerine mensup gençlerin aldığı eğitime benzer bir eğitim almış olmalıdır. Bu eğitimin içinde müzik, hitabet, şiir ve şüphesiz beden eğitimi ana unsurları içermekteydi. Eserleri, şairlerle olan tanışıklığının yanı sıra müzik ve resim konusundaki ileri bilgisine de tanıklık etmektedir. Beden sanatları konusundaki başarısına örnek olarak İstmos oyunlarında kazandığı bir ödül belirtilmektedir. Sokrates&rsquo;le tanışmasından önce hicivler, aşk şiirleri, hatta bir üçlü trajedi oyunu yazmış olduğu söylenmektedir. Platon&rsquo;un yirmi yaşına yakınken gerçekleştiği söylenen bu tanışmadan sonra hayatının değiştiği, onun o zamana kadarki ilgi ve zevklerini bir yana bırakmasına neden olduğu, daha önce yazmış olduğu şiir ve oyunlarını yaktığı söylenmektedir. Ancak bu varsayımda bazı düzeltmeler yapılması gerektiği kesindir. Platon&rsquo;un bütün Atinalılarca tanınan Sokrates&rsquo;i o yaşa gelinceye kadar tanımamış olması pek akla uygun gelmemektedir. Kaldı ki Platon&rsquo;un yakın akrabaları olan Kharmides ve Kritias&rsquo;ın Sokrates&rsquo;in arkadaşları ve öğrencileri olduğunu biliyoruz. O kadar özel entelektüel ilgi ve yeteneklere sahip olduğunu bildiğimiz Platon&rsquo;un, en azından bu akrabaları dolayısıyla tanımış olması gereken Sokrates&rsquo;ten o zamana kadar haberdar olmamış olması pek inandırıcı görünmemektedir. Herhalde Platon&rsquo;un daha önce de çeşitli vesilelerle onu görmüş olması, ancak zaman içinde gelişmesi, olgunlaşması sonucunda sözü edilen tarihte Sokrates&rsquo;in kişiliği ve öğretisinden artık etkilenir hale gelmesi ve bunun sonucunda da sözü edilen biçimde tüm hayatının doğrultusunu değiştirmiş olması muhtemel ve akla yatkındır.</p>

  <p class="p0">Platon&rsquo;un sistemi, Herakleitos, Parmenides, Pythagoras, Anaksagoras, Empedokles, Demokritos ve Atomcular, bunların öğretileri hakkındaki geniş bilgisine, özellikle ilk üçünün kendisi üzerindeki büyük etkilerine tanıklık etmektedir. Aristoteles <span class="t12">Metafizik</span>&rsquo;te Platon&rsquo;un gençliğinden itibaren Kratylos&rsquo;un dostu olduğunu ve ondan bütün duyusal şeylerin akış içinde oldukları ve bundan dolayı bilimin konusu olamayacaklarını söyleyen Herakleitosçu görüşleri öğrendiğini söylemektedir (<span class="t12">Metafizik,</span> 987 a 32) Aynı şekilde Küçük Sokratesçiler&rsquo;in de Platon üzerinde belli etkileri görülmektedir. Hatta Platon&rsquo;un sistemi, içinde bütün bu daha önceki filozoflardan, özellikle Herakleitos, Parmenides ve Pythagorasçılardan almış olduğu etkileri en mükemmel bir şekilde bir araya getirmesi, telif etmesi bakımından bütün zamanların en başarılı <span class="t12">eklektik</span> sistemi olarak adlandırılmıştır. Acaba o bu filozoflar hakkındaki bilgileri hayatının hangi döneminde ve hangi hocalardan edinmiştir? Bunu da yeterli ölçüde bilmiyoruz. Platon&rsquo;un bu bilgilerin bir kısmını hayatının daha sonraki dönemlerinde kazanmış olduğunu söylemek doğru olsa bile onlardan dikkate değer bir bölümünü gençliğinde edinmiş olduğunu düşünmekte de bir sakınca yoktur.</p>

  <p class="p0">Ancak Sokrates, Atina&rsquo;nın diğer zeki ve yetenekli, gelecek vadeden birçok genci gibi Platon&rsquo;u da yirmi yaşları civarında bir torpil balığı gibi çarpmış ve onun hayatının bundan sonraki yönünü belirlemiştir. Peki Sokrates&rsquo;te onu bu kadar şiddetli bir şekilde etkilemiş olan şey nedir? Kabul edilebilir bir ihtimal olarak şunu ileri sürebiliriz: Platon yirmi yaşlarında iken, yani İÖ. 407 ve sonrasında Atina yavaş, ancak karşı çıkılmaz bir süreç içinde kaçınılmaz sonuna doğru yürümektedir. Savaşın sonu artık görünmüştür. Bu, Atina ve müttefiklerinin kesin mağlubiyetidir. Bu savaş süresince popüler, ancak yeteneksiz Kleon, yetenekli ancak ahlaksız Alkibiades gibi önderler Atina halkını felâkete sürüklemişlerdir. Yirmi yedi yıl boyunca büyük acılar, salgın hastalıklar ve çeşitli zorluklardan geçen Atinalılar sonuçta başlarına gelecek daha kötü günlerin korkusu ile ümitsizlik içindedir. Atina&rsquo;nın bütün kurumları çökmüş, sitenin geçmiş hayatında kendisine dayandığı değerler, kavramlar, kurumlar yerle bir olmuştur.</p>

  <p class="p0">Sofistler yasaların, siyasî kurumların, dinsel inançların, ahlâkî geleneklerin altını oymuşlardır. Her tarafta tam bir anarşi, kaos ve çözülüş havası hâkimdir. İşte bütün bu bozgun, ümitsizlik ve çözülme ortamı içinde sadece bir kişi kararlı ve cesur bir şekilde metanetini, direncini yitirmemekte ve şiddetli fırtınalar içinde ilerleyen bir geminin sarsılmaz iradeli kaptanı gibi adalete, erdeme, bilgiye, liyakate, doğruluğa olan derin inancını korumakta, savunmakta ve kent devletini, siteyi güvenli bir şekilde yeniden kurmayı mümkün kılacak bir ahlâkî öğretinin ilk ışıklarını saçmakta, temellerini atmaktadır. Ailesi, çevresi, eğitimi ve kişisel zekâ ve yetenekleri, ilgileri ile siteye gönülden inanan, sitenin yönetiminde aktif bir görev ve rol almayı isteyen Platon, Sokrates&rsquo;in ilginç kişiliği ve karakterinden, ancak bundan daha da önemli olmak üzere ahlâkî-siyasi misyonundan veya vizyonundan etkilenmiş ve bunun sonucunda onun öğretisine olağanüstü bir aşk ve heyecanla sarılmıştır.</p>

  <p class="p0">Ancak Platon, bu sitenin siyasal hayatında aktif bir biçimde rol oynama arzusunu hiçbir zaman gerçekleştiremeyecektir. Bizzat kendisinin anlattığına göre Peloponnes Savaşı&rsquo;nın sonuna doğru kurulan Otuzlar Hükumeti döneminde devlet işlerine katılmaya karar vermiş, hatta bu hükumetteki tanıdıkları ve akrabaları uygun bir iş vermek üzere onu çağırmışlardır. Fakat o, çok geçmeden, onların yaptığı kötülüklerle eski düzeni, yani demokratların düzenini altın bir çağmış gibi arattıklarını görmüştür. Onlar Sokrates&rsquo;i daha önce gördüğümüz gibi Salaminli Leon konusundaki cinayetlerine ortak etmek istemişler; Sokrates ise onları dinlemektense, bu itaatsizliğinden doğabilecek tehlikeleri cesurca göğüslemeyi tercih etmiştir. Bundan bir süre sonra Otuzlar Hükumeti devrilmiş, Platon bu kez biraz isteksiz de olsa şehrin yönetiminde ve devlet işlerinde görev alma isteğini yeniden duymuş; ancak iktidara tekrar geçen demokratlar bu dönemde de en değer verdiği dostunu, yani Sokrates&rsquo;i iğrenç bir şekilde suçlayarak mahkemeye sürüklemiş ve ardından öldürmüşlerdir. Böylece Platon yönetim konusundaki ikinci girişiminde de hayal kırıklığına uğramıştır (<span class="t12">Mektuplar,</span> 324 c-326 b).</p>

  <p class="p0">Platon, kendi söylediğine göre, o sırada hasta olduğundan Sokrates&rsquo;in idamında hazır bulunamamıştır. Sokrates&rsquo;in ölümünden sonra benzeri bir tehlikenin kendisinin de başına geleceğinden korkarak veya &ldquo;tanıdığı insanların en iyisi, en bilgesi ve en doğrusu&rdquo; olarak nitelediği (<span class="t12">Phaidon,</span> 118) hocasına karşı işlemiş olduğu cinayetten dolayı Atina&rsquo;ya karşı duyduğu öfke ve hayal kırıklığı sonucu bir süre için Atina&rsquo;yı terk etmiş ve oraya çok yakın bir kent olan Megara&rsquo;ya, Euklides&rsquo;in yanına gitmiştir. Megara&rsquo;da uzun bir süre kalmadığı anlaşılan Platon, bir rivayete göre oradan Kirene&rsquo;ye geçmiş ve burada matematikçi Theodoros ve belki Aristippos ile karşılaşmıştır. Kesin olmamakla birlikte hayatının bu dönemine Mısır&rsquo;ı ziyareti ve orada rahipler tarafından işlenen Mısır matematiği hakkında bilgi edinmesi de yerleştirilmektedir. Sonuç olarak Sokrates&rsquo;in idamından dört yıl sonra, İÖ. 395&rsquo;e doğru onun yeniden Atina&rsquo;ya dönmüş olduğunu görüyoruz. Bundan bir yıl sonra Sparta ve müttefikleriyle Atina ve Thebai arasında cereyan etmiş olan ve bu ikincilerin mağlubiyeti ile sonuçlanan Korint Savaşı&rsquo;na atlı savaşçı olarak katılmış olması da muhtemel görünmektedir. Bundan yaklaşık yedi yıl sonra, İÖ. 387&rsquo;de ise onun İtalya ve Sicilya&rsquo;ya bir yolculuk yaptığı kesin olarak bilinmektedir.</p>

  <p class="p0">Bu yolculuğun kaynağında, o sırada Sicilya&rsquo;da Sirakuza kentinin tiranı olan ve bu kenti yirmi yıldan bu yana demir yumruğuyla yönetmiş olan I. Dionysios&rsquo;un, belki Pythagorasçı Arkhytas&rsquo;ın da aracılığıyla kendisine yapmış olduğu bir davet bulunmaktadır. Ancak Platon&rsquo;un bu daveti kabul etmesindeki gerçek amacı, o sırada kişisel nüfuzu ile Tarento&rsquo;da bir hükumet kurmuş olan Arkhytas&rsquo;ın kendisini tanımak ve onun bilim ve felsefe temeli üzerine kurulmuş olduğuna inandığı devletini yakından görmek arzusu olmalıdır. Çünkü Platon&rsquo;un kesin inancı, adalet ve bilgeliğe dayanmayan bir devletin hiçbir zaman kalıcı olamayacağı, insan soyunun başına çöken belalardan, anarşi, kaos ve ihtilalden ancak tam ve gerçek filozofların iktidarı ele almaları veya devletin başında olanların ancak gerçekten filozof olmaları ile kurtulabileceğidir (<span class="t12">Mektuplar,</span> 326 b). Yine başka ünlü bir pasajında söylediği gibi o, &ldquo;Filozoflar kral veya krallar, önder denilen insanlar gerçekten filozof olmadıkça, böylece aynı insanda devlet gücü ile akıl gücü birleşmedikçe devletlerin başının beladan kurtulamayacağına inanmaktadır (Devlet, 473 d). Şüphesiz bu derin inancına bağlı olan en büyük tutkusu da bir şekilde siyasal hayata katılmak ve felsefe sayesinde toplumu ve devleti ıslah etmektir. Bir filozof tarafından kurulan ve felsefeyle bilgelik temeli üzerine dayanan Arkhytas&rsquo;ın kurduğu devletin bu açıdan Platon&rsquo;un ne kadar çok ilgisini çekeceği açıktır.</p>

  <p class="p0">Platon Dionysios&rsquo;un davetini kabul eder ve İtalya&rsquo;ya gider. Ancak bu ilk İtalya-Sicilya seyahatinde karşılaştığı şeyler onu bir kez daha hayal kırıklığına uğratacaktır. Çünkü Sirakuza sarayındaki hayat da, Atina&rsquo;dakinden pek farklı değildir. İnsanlar burada da yeme içme ve aşk peşindedir. Bu yolculuktan tek kazancı tiranın kayınbiraderi Dion&rsquo;la tanışması olur. Dion bu sırada henüz gençtir, Platon&rsquo;un söylediğine göre keskin bir kavrayışa da sahiptir ve o zamana kadar rastladığı gençlerin hiçbirinde görmediği bir ilgi ve coşkuyla kendisini dinlemektedir; en önemlisi de galiba Dionysios&rsquo;un ölümünden sonra başa geçmeyi düşünecek kadar ihtiraslıdır. Böylece Platon, Dion&rsquo;da siyasete dair hayallerini gerçekleştirebileceği bir filozof-kralı görür ki, hayatının sonuna kadar Dion&rsquo;a olan sevgi ve sadakatini koruyacaktır. Ancak Platon&rsquo;la Dion&rsquo;un sıkı ilişkileri ve belki de ilerde kurabilecekleri işbirliği Dionysios&rsquo;u kuşkulandırır. Ayrıca Platon&rsquo;un kendisine verdiği ahlâkî ve &ldquo;uygunsuz&rdquo; politik öğütlerden de sıkıldığı, hatta giderek bunlardan rahatsız olduğu anlaşılmaktadır. Nitekim Dionysios çok geçmeden Platon&rsquo;a misafirliğinin artık istenmediğini hatırlatır ve bir gün onu Sirakuza&rsquo;da bulunan ve ülkesine geri dönen Sparta elçisinin de içinde bulunduğu bir gemiye bindirir. Ancak gemi o sırada Atina ile savaş halinde bulunan Aegina adasına uğrar ve bir Atina yurttaşı olan Platon, bu dönemde geçerli olan savaş kurallarına göre köle edilerek satılır. Burada iyi bir şans eseri olarak belki de Aristippos&rsquo;un bir öğrencisi olan zengin bir Kireneli, Platon&rsquo;u tanır ve fidyesini ödeyerek onu özgürlüğüne kavuşturur. Böylece Platon&rsquo;un ilk İtalya seyahati tam bir başarısızlıkla sonuçlanır.</p>

  <p class="p0">Platon&rsquo;un siyasal misyonu konusunda karşılaştığı bu üçüncü hayal kırıklığı da onu yolundan döndürmez. Aktif olarak siyasette yer alamayacaksa hiç olmazsa bir eğitimci olarak ona katkıda bulunabileceğini düşünür. İçinde geleceğin filozof-krallarını yetiştireceği bir felsefe ve bilim okulu açmayı uygun bulur. Dostları eski bir Atinalı kahraman olan Akademos&rsquo;un adını taşıyan ve Atina&rsquo;nın kuzeyinde yer alan bir gimnazyumu onun için satın alırlar. Platon burada dokuz yüzyıl boyunca, yani İS. 529 yılında Bizans imparatoru Jüstinyen tarafından kapatılıp içinde bulunan hocalar Atina&rsquo;dan kovuluncaya kadar Yunan dünyasının (ve daha sonra Roma dünyasının) en önemli entelektüel merkezi olacak olan Akademiya&rsquo;sını kurar (387).</p>

  <p class="p0">Bu Akademiya (veya bugün daha çok bilinen adıyla Akademi) varlığını kesin olarak bildiğimiz <span class="t12">ilk felsefe okulu,</span> kadınlar da dahil olmak üzere herkese açık olan <span class="t12">ilk yüksek öğretim kurumu, ilk</span> üniversitedir. Gerçi daha önce Pythagorasçılar da benzeri okullar kurmuşlardı. Ancak onların okulları sadece Pythagorasçı tarikatın mensuplarına açık olan dinî nitelikte cemaat okullarıydı. Platon&rsquo;un kurduğu Akademi ise herkese açık olduğu gibi onun belli bir hukuki statüsü, iç yönetmeliği ve bütçesi vardı. Okula devam eden öğrencilerden herhangi bir ücret alınmamaktaydı. Ancak tabii ki, çoğunlukla varlıklı ailelerin çocukları olan öğrencilerin anne babalarının okula bağış yapmalarına engel olan bir şey yoktu. Hatta bu bağışlar memnuniyetle kabul edilmekteydi. Okulun derslikleri, içinde kitapların ve her türlü bilimsel koleksiyonların bulunduğu bir kütüphanesi, bir müfredat programı, bu programda yer alan dersleri veren düzenli bir öğretim üyeleri kadrosu vardı. Bu hocalar içinde en ünlüleri olan Knidoslu Eudoksos (Daha sonra Aristoteles&rsquo;in ortak merkezli küreler sistemine dayanan astronomisini kendisinden alacağı bu ünlü matematikçi-astronom, Platon&rsquo;un okulu açılınca kendi okulunu kapatmış ve öğrencileriyle Akademi&rsquo;ye katılmıştı) ve Theaitetos matematik, Eudoksos bunun yanında astronomi öğretmekteydi. 17 yaşındayken bu okula öğrenci olarak girecek ve orada yirmi yıl kalacak olan bir başka ünlü filozof, Aristoteles de öğrencilik dönemi bitip hocalığa başladığında bu okulda retorik (hitabet) öğretecektir.</p>

  <p class="p0">Bu okulun öğretim programında ne vardı? Girişinin üzerinde yer aldığı bilinen &ldquo;Geometri bilmeyen buraya girmesin&rdquo; cümlesi Akademi&rsquo;nin ders programında geometrinin ve diğer matematik bilimlerin, yani aritmetiğin, astronominin, müziğin veya armoninin özel bir yer işgal ettiğini göstermektedir. Kuşkusuz Akademi&rsquo;de kuruluş amacına uygun olarak, yani gelecekteki filozof-kralları veya siyasetçileri yetiştirmek üzere onların eğitimi için gerekli görülen tarih, hukuk, retorik, ahlak ve siyaset felsefesi de okutulmaktaydı.</p>

  <p class="p0">Burada verilen derslerde, yine hiç kuşkusuz Sokrates&rsquo;in bildiğimiz eğitim yönteminden de bir şeyler vardı. Onda Platon&rsquo;un diyaloglarında sergilediği şekilde canlı araştırma, soruşturma yönteminden, öğrencinin hocasıyla birlikte tartışmalara katılması yönteminden bir şeyler vardı. Ve belki de bu, yani öğrencilerin hocayla birlikte tartışmalara katılma yöntemi, Platon&rsquo;un derslerini verirken tercih ettiği yöntemdi. Platon&rsquo;un, Akademi&rsquo;nin kuruluşundan sekiz yıl önce benzeri bir amaçla İsokrates&rsquo;in açmış olduğu retorik okulunda uyguladığını bildiğimiz öğretim tarzına karşı olduğunu düşünmek için bazı nedenlerimiz vardır. Retorik hocalarının yöntemleri genel olarak güzel konuşma veya nutuk örnekleri sunmak ve öğrencilere onları nasıl taklit etmeleri gerektiğini göstermekti. Platon&rsquo;un Sokrates&rsquo;ten aldığı en önemli derslerden biri ise hocanın uzun söylevler çekmesi, konferanslar vermesi yerine, öğrencilerini de içine katacağı canlı bir araştırma ve soruşturma ruhunu koruması gerektiğiydi. Ancak bu yöntemin, her konu, her bilim dalı için uygulanması da pek mümkün olamazdı. Bazı dersler, örneğin matematik, astronomi, müzik herhalde esas olarak teknik olmak ve hocanın aktarması gereken bazı bilgilere dayanmak zorundaydı.</p>

  <p class="p0">Platon Akademi&rsquo;sinde Yunan dünyasının dört bir yanından gelen öğrencileri adalete göre yönetilecek sitelerin gelecekteki idarecileri olarak hazırlamaya çalışırken, Siraküza tiranı I. Dionysios&rsquo;un kırk yıl gibi uzun bir süre hüküm sürdükten sonra öldüğü haberini alır. Yerine o sırada otuz yaşlarında olan büyük oğlu II. Dionysios geçmiştir. Amcası Dion genç kralın Platon&rsquo;un öğütlerine kulak verme konusunda babasından daha uysal olacağı görüşündedir. Dion, İtalya ve Sicilya devletinin büyüklüğünü, elindeki iktidarın gücünü, II. Dionysios&rsquo;un gençliğini, felsefe ve eğitime karşı gösterdiği hevesi ileri sürerek ve onun kendisinin her zaman öne sürdüğü öğreti ve yaşayış tarzını kabul edeceğini belirterek böyle bir fırsatın ellerine bir daha geçmeyeceğini hatırlatıp Platon&rsquo;u yeniden Sicilya&rsquo;ya davet eder (<span class="t12">Mektuplar,</span> 328 a). Dion&rsquo;un ısrarlı ayartıcı sözlerine dayanamayan Platon ilk yolculuğundan yirmi bir yıl sonra, 61 yaşında (İÖ. 366) Akademi&rsquo;yi Eudoksos&rsquo;un yönetimine bırakarak ikinci defa İtalya&rsquo;ya gitmek için yola çıkar.</p>

  <p class="p0">Ne var ki, işler bu sefer de umduğu gibi gitmeyecektir. Genç kralla arasında sürtüşmeler başlar. Platon bu sırada artık ünü Yunan dünyasının her tarafına yayılmış bir filozoftur. Büyük bir okulun yöneticisi olarak muhtemelen ününü ve yetkisini biraz aşırı bir biçimde kullanmak ister. II. Dionysios ise herhalde ona bir krala göstermesi gereken saygıyı hatırlatmak zorunda kalır. Belki de Platon ve Dion kralın iktidarını paylaşmak konusundaki niyetlerini de biraz fazla belli ederler. Sonunda kral Platon&rsquo;un gelişinden aşağı yukarı üç ay sonra amcası Dion&rsquo;u iktidarına karşı birtakım hırslar ve tertipler içinde olmakla suçlayarak İtalya&rsquo;dan kovar ve sürgüne gönderir. Platon, Dion&rsquo;la işbirliği yaptığı gerekçesiyle kralın kendisinden de bir şekilde öç alacağından haklı olarak korkmaktadır. Ancak II. Dionysios muhtemelen Platon&rsquo;un büyük önünden ötürü böyle bir yola gitmekten çekinir ve onu sarayında Platon&rsquo;un kendi sözleriyle &ldquo;bir rehine gibi&rdquo; tutmakla yetinir. Sonunda İtalya&rsquo;ya karşı bir askeri sefere gitmek zorunda kaldığında Platon&rsquo;un Siraküza&rsquo;dan ayrılmasına izin verir ve Platon bu ikinci yolculuğundan da siyasî projesi ile ilgili olarak yine elleri boş bir şekilde Atina&rsquo;ya geri döner.</p>

  <p class="p0">Siyasî hayata bir şekilde aktif olarak katılmak isteyen, ancak bunu bir türlü gerçekleştirme fırsatını bulamayan Platon, bu ikinci yolculuğundan beş yıl sonra II. Dionysios&rsquo;un sarayına ve yine hayal kırıklığıyla sonuçlanacak bir üçüncü yolculuk yapmaktan kendini alamayacaktır. İÖ. 361&rsquo;de okulun yönetimini bu kez Pontuslu Herakleides&rsquo;e bırakarak yapacağı bu yolculuk ise bir yıldan az sürecektir. Ancak bu kez de filozof ile kral arasında benzeri sahneler yaşanacaktır. Platon&rsquo;un VII. <span class="t12">Mektup</span>&rsquo;ta anlattığına göre bu kez sürtüşmelerinin nedeni, Platon&rsquo;un gerçekten felsefe bilgisini sınamak üzere genç krala katı bir eğitim uygulamak istemesi, kralın ise artık önemli şeyler bildiğini, Platon&rsquo;un öğretisinin derin sırlarına vakıf olduğunu söyleyerek buna karşı çıkmasıdır (<span class="t12">Mektuplar,</span> 340 a-341 c). Ancak gerçek neden galiba Platon&rsquo;un bu sırada hâlâ sürgünde olan Dion&rsquo;un tarafını tutmaya devam etmesi ve kraldan onu adaya geri çağırması konusunda sürekli talepte bulunmasıdır. Kral bu ısrarlı taleplerden ve tabii bu arada Dion&rsquo;un sürgündeki yıkıcı faaliyetlerinden bıkarak amcasının mallarına el koyar ve Platon&rsquo;u da göz hapsine aldırır. Fakat Tarento&rsquo;dan Pythagorasçı filozof-kral Arkhytas&rsquo;ın girişimi ile Platon&rsquo;u serbest bırakmaya razı olur ve sonunda Platon bu yolculuğundan da yine elleri boş olarak Atina&rsquo;ya geri döner,</p>

  <p class="p0">Platon, Yunanistan&rsquo;a döndükten bir süre sonra, o yıl düzenlenen Olimpiyat oyunlarında Dion&rsquo;la buluşur ve muhtemelen birlikte bir eylem planı üzerinde anlaşırlar. Dion İÖ. 357&rsquo;de etrafına bir grup taraftar toplayarak Sicilya&rsquo;da II. Dionysios&rsquo;a karşı bir ayaklanma başlatır. Başlangıçta bazı başarılar da elde eder. Ne var ki Platon&rsquo;un mektuplarında hakkında kullandığı bütün övücü sözlerin tersine Dion, fazla basiretli olmayan biridir. Çünkü gösterdiği despotça davranışlarla kendi dostlarının dahi kendisinden yüz çevirmelerine neden olur ve 354 yılında en yakın dostlarından birinin, Kallippos&rsquo;un kışkırtması sonucu öldürülür. Böylece Platon&rsquo;un ideal bir devlet için yeni bir çağı, adalet ve mutluluk çağını kurmada kendisine güvendiği filozof-kral kuramı gerçekleşme şansı bulamaz. Bu Platon için ağır bir darbe olmalıdır. Ancak bu olay onun öğretim ve yazarlık faaliyetini devam ettirmesine engel olmaz. İÖ. 347 yılında öldüğünde son eseri olan <span class="t12">Yasalar</span> (<span class="t12">Nomoi</span>) üzerindeki çalışmalarına devam etmektedir. Vasiyetinde okulu yeğeni Speusippos&rsquo;a bırakır. Bu kararın okulun başına geçmeyi bekleyen bir başka öğrencisinde hayal kırıklığı yarattığı ve okuldaki öğretim faaliyetini bırakarak okuldan ayrılmasına yol açtığı rivayet edilmektedir. Bu öğrencisi, Aristoteles&rsquo;tir.</p>

  <h3 class="h30"><a id="ncx560"></a><a id="a39"></a>Eserleri</h3>

  <p class="p0">İlkçağ yazarları arasında Platon&rsquo;un özel bir durumu vardır: Onun bütün eserleri zamanımıza kadar ulaşmıştır. Ancak Platon&rsquo;un eserlerinde önemli bir sorun, diğer yazarların tersine, onun kaleminden çıktığı söylenen eserlerden bazılarının gerçekten ona ait olup olmadığıdır. Çünkü daha İlkçağ&rsquo;dan itibaren Platon&rsquo;un olduğu söylenen bazı kitapların aslında onun kaleminden çıkmadığı, başka yazarların eserlerinin şu veya bu biçimde onun eserlerine karıştığı veya ona mal edildiği kuşkusu bulunmaktadır.</p>

  <p class="p0">Platon&rsquo;un yayınlanmış olan bütün eserleri elimizde olup, bu eserlerin tümü de diyalog şeklinde kaleme alınmıştır. (Öyle olmadığı düşünülebilecek <span class="t12">Sokrates&rsquo;in Savunmasında</span> da küçük bir bölüm diyalog tarzındadır). Ancak bu diyalogları biçim ve içerik yönünden incelemeye başlamadan önce, önemli bir soruna değinmemiz gerekmektedir. Platon bugün artık elinden çıkmış olduğundan şüphelenilmeyen <span class="t12">VII. Mektup</span>&rsquo;unda uğraştığı şeyler üzerinde yazılmış hiçbir eseri olmadığını, çünkü onların öteki bilimler gibi söz kalıbına dökülebilir şeyler olmadıklarını söylemektedir (<span class="t12">Mektuplar, 341</span> c). Bu mektup kadar güvenilir olmamakla birlikte yine ona mal edilen Dionysios&rsquo;a yazdığı II. mektupta da İlk Olan&rsquo;ın özü hakkında söyleyeceklerini biri okuyup anlamasın diye açık yazmayacağını, öğretilerinin okumamışların ellerine geçmemesi için Dionysios&rsquo;un çok dikkatli olması gerektiğini, bunun için en ihtiyatlı hareketin bir şeyi yazmayıp ezberlemek olduğunu, nitekim kendisinin de hiçbir yazılı eseri olmadığını söylemektedir (<span class="t12">Mektuplar,</span> 314 b-c). Öte yandan Akademi&rsquo;de uzun süre kalmış olan Aristoteles de <span class="t12">Metafizik</span>&rsquo;te Platon&rsquo;un mevcut diyaloglarında var olmayan &ldquo;şifahi öğretimi&rdquo;nden (agrapha dogmata) söz etmektedir (987 b 15 vd). Bu, öğrencileri Speusippos ve Ksenokrates tarafından savunulacak olan, ancak Aristoteles&rsquo;in verdiği bilgilerden Platon&rsquo;un bizzat kendisi tarafından ortaya atıldığı anlaşılan İdeaları matematiksel varlıklar olarak tanımlayan öğretidir.</p>

  <p class="p0">Platon&rsquo;un Akademi&rsquo;de verdiği derslerde yazılı notlardan yararlanmadığı ve bu derslerin metinlerini yayınlamadığı bilinmektedir. Buna karşılık Aristoteles&rsquo;ten başka Tarentolu Aristoksenes ve Ksenokrates hocalarının okulda verdiği derslerin bazılarına ilişkin tuttukları notları yayınlamışlardır. Böylece Aristoteles&rsquo;in yazılarıyla karşılaştırıldığında ortaya ilginç olan şöyle bir durum çıkmaktadır: Aristoteles&rsquo;in derslerinde her zaman yazılı notlarından yararlanmasına ve bu notların kendisi veya öğrencileri tarafından daha sonra yayınlanmış olmalarına karşılık; Platon&rsquo;un derslerini tamamen şifahi olarak verdiği ve bunlara ilişkin elinde yazılı notlar olmadığı için de onları yayınlamamış olduğu anlaşılmaktadır. Öte yandan Aristoteles&rsquo;in konunun uzmanı olmayan kişiler için yazmış olduğu diyaloglarından (örneğin <span class="t12">Felsefe Üzerine</span> adlı diyalogundan) bugün elimizde sadece bazı fragmentlerin kalmış olmasına karşılık Platon&rsquo;un öğrencileri için değil de, deyim yerindeyse sokaktaki insan için yazdığı popüler eserlerinin, yani diyaloglarının tümü elimizde bulunmaktadır.</p>

  <p class="p0">Sorunu daha da karmaşık hale sokan bir başka unsur, Platon&rsquo;un yazarlık faaliyetinin çok uzun bir döneme yayılması ve bu dönem içinde bizzat diyaloglarının kendilerinde ortaya koyduğu görüşlerinin zaman içinde belli ölçüde değiştiğini tespit etmemizdir. Onun özellikle orijinal öğretisi olan İdealar Kuramı bile bu değişikliklerden nasibini almıştır. Platon&rsquo;un bu kuram üzerinde hayatı boyunca çalıştığını ve onun üzerinde zamanla, önemli bazı değişiklikler yaptığını biliyoruz. Aynı durum Platon&rsquo;un siyasal öğretisi için de söz konusudur. Olgunluk döneminde yazıldığını bildiğimiz <span class="t12">Devlet</span> diyalogunda öne sürdüğü siyasal görüşlerinden bir kısmını son eseri olan <span class="t12">Kanunlar</span>&rsquo;da gözden geçirip önemli ölçüde değiştirdiğini de biliyoruz. Şimdi bazıları birbirine zıt görünen, bazıları ise öyle olmasalar bile birbirleriyle telif edilmeleri güç bir görünüm gösteren bütün bu verileri bir araya getirip Platon&rsquo;un eserleri hakkında nasıl makul bir açıklama yapabiliriz?</p>

  <p class="p0">Herhalde önce Platon&rsquo;un söz konusu iki mektubunda belirtmiş olduğu &ldquo;sözü edilen şeyler üzerinde hiçbir eser yazmamış olduğu&rdquo; sözünü fazla ciddiye almamamız gerekmektedir. Çünkü Copleston&rsquo;un da haklı olarak işaret ettiği gibi neticede Platon sözünü ettiğimiz diyalogları <span class="t12">yazmıştır.</span> Başka deyişle bu diyalogların yazarı bizzat kendisidir (Copleston, 131).</p>

  <p class="p0">Sonra bu diyaloglar her zaman, sokaktaki insanın kolayca anlayabileceği bir basitlik veya sadelikte de değildir. Örneğin <span class="t12">Parmenides</span> diyalogunda varlık kavramı üzerinde yapılan tartışmalar metafizikle derin bir şekilde meşgul olmamış, onun problemlerine aşina olmayan insanların herhalde kavrayamayacağı bir soyutluk ve zorluktadır.</p>

  <p class="p0">Ayrıca Platon&rsquo;un son diyaloglarının, gençlik ve olgunluk dönemi diyaloglarına göre canlılığından çok şey kaybettiğini, giderek daha kurulaştığını ve didaktik bir havaya sahip olduklarını gözden kaçırmamak gerekir. Sokrates&rsquo;in kendisinin başoyuncu rolünü terk edip yerini başkalarının aldığını (<span class="t12">Sofist</span> ve <span class="t12">Devlet Adamı&rsquo;nda</span> Elealı Yabancı, <span class="t12">Parmenides&rsquo;te</span> Parmenides) veya diyalogun başkahramanının uzun uzun görüşlerini anlatıp karşısındakilerin sadece &ldquo;evet&rdquo; veya &ldquo;hayır&rdquo; demekle yetindiklerini, kısaca bu diyalogların artık canlı bir araştırma ve soruşturma olmaktan uzaklaşıp birer ders, konferans havasına büründüğü de görülmektedir.</p>

  <p class="p0">Ayrıca Aristoteles&rsquo;in Platon&rsquo;un &ldquo;şifahi öğretimi&rdquo;ne izafe ettiği İdeaları matematiksel varlıklar olarak tanımlama yönündeki eğilimin ilk izlerine Platon&rsquo;un olgunluk, özellikle yaşlılık dönemine ait diyaloglarının bazılarında, örneğin <span class="t12">Devlet</span> (VI Kitap, 509 d-511), <span class="t12">Phaidon</span> (74 c), <span class="t12">Timaios</span> (50 c), <span class="t12">Philebos</span>&rsquo;ta (23 b-27 c) da rastlamaktayız.</p>

  <p class="p0">Bütün bu unsurları göz önüne aldığımızda ve onları Platon&rsquo;un uzun yazarlık dönemi içinde meydana geldiğini bildiğimiz görüşlerini belli ölçüde değiştirmesi olgusu ile birleştirdiğimizde ortada ilk bakışta düşünülebileceği kadar büyük bir problemin olmadığını söyleyebiliriz. Demek ki, genel olarak geniş kitlelere hitap etmek üzere tasarlanmış olmakla birlikte diyalogların Platon&rsquo;un okulunda öğrettiği öğretilere tamamen zıt görüşler içerdiğini veya Platon&rsquo;un diyaloglarında ayrı, şifahi öğretiminde ayrı şeyler öğrettiğini var saymak hiç de zorunlu değildir. Bu iki öğretim arasında olsa olsa bir <span class="t12">derece</span> farkı vardır, <span class="t12">nitelik</span> farkı değil. Kaldı ki, Platon zaman içinde hem de oldukça önemli olan bazı görüşlerini değiştirmek, onları kendi ifadesine göre iyileştirmek ihtiyacını duymuştur. Bu değişme ise özellikle Aristoteles&rsquo;in işaret ettiği yönde olmuş ve hayatının sonlarına doğru özellikle Pythagorasçıların etkisi altında İdeaları, olgunluk dönemindeki görüşlerinin aksine, gitgide daha fazla matematiksel varlıklar veya oranlar olarak tasarlama yoluna gitmiştir. Bir felsefe tarihçisi olarak bizim görevimiz ise ancak bu değişmeleri aslına uygun olarak vermeye ve açıklamaya çalışmak olmalıdır.</p>

  <p class="p0">İlkçağ felsefe tarihinde filozofun düşüncesini ifade etmek için diyalog formunu ilk defa kullanma düşüncesiyle, onun uygulamasının Platon&rsquo;a ait olduğu anlaşılmaktadır. Bu formun daha önce Elealı Zenon tarafından kullanılmış olduğu yolundaki görüşü kanıtlayacak bir veri ortaya konmamıştır. Ancak Platon&rsquo;un zamanında ve Platon&rsquo;la birlikte eserlerinde diyalog formunu kullanan bazı diğer Sokratesçi öğrencilerin var olduğu da anlaşılmaktadır. Antisthenes, Aristippos, Euklides ve Phaidon&rsquo;un bugün elimizde olmamakla birlikte bu türden eserler yazmış olduğu söylenmektedir. Platon&rsquo;un yanında diğer ünlü bazı Sokratesçi öğrencilerin de bu kompozisyon biçimini kullanmış olmaları, bunda Sokrates&rsquo;in etkisinin varlığını göstermektedir.</p>

  <p class="p0">Gerçekten de yazılı hiçbir eser, dolayısıyla bir diyalog bırakmamakla birlikte Sokrates&rsquo;in hakikatin araştırılması için karşılıklı konuşma, yani diyalog tarzını kullanmış olduğunu biliyoruz. Sokrates-öncesi döneme ait büyük filozofların, örneğin Parmenides, Herakleitos, Empedokles&rsquo;in düşüncelerini ifade etmek için felsefi şiir tarzını benimsediklerini görmüştük. Sofistlerin bir öğretmen olarak öğrencilerine verdikleri derslerde uzun söylevleri tercih ettiklerini de biliyoruz. Platon&rsquo;un özellikle gençlik dönemine ait diyaloglarında, Sokratesçi diyaloglarda Sokrates&rsquo;in Sofistlerle yaptığı tartışmalarda onları sık sık kısa konuşmaya davet etmesi; vermek istedikleri uzun söylevlere itiraz edip onları diyaloga zorlaması yine sık rastladığımız örneklerdendir. Sokrates daha önce de işaret ettiğimiz gibi hiçbir şey bilmediğini söylemekte ve karşısındakilere bildiklerini zannettiği şeyleri gerçekte bilmediklerini göstererek hakikati birlikte aramayı teklif etmekteydi. Bunun için onun karşısındakilerle teker teker konuşmasından, neyi bilip neyi bilmediklerini birlikte araştırmayı teklif etmesinden başka seçeneği yoktu. Böylece o karşısındakilerden sırayla erdem, adalet, dindarlık, mutluluk hakkında hangi fikirlere sahip olduklarını öğrenecek, bunlarla ilgili olarak getirdikleri belirlemelerde, verdikleri tanımlarda neyin eksik veya yetersiz olduğunu gösterecek ve sonuçta hakikati onlarla birlikte bulacaktı. O halde hedeflediği amaç bakımından Sokratesçi diyalog, yani ikili konuşma mümkün olan tek araştırma veya soruşturma yöntemi idi. Platon&rsquo;un ve Sokrates&rsquo;in etkisini Üzerlerinde taşıyan diğer öğrencilerin yapacakları ve fiilen de yaptıkları şey, o halde, onun bu felsefi araştırma ve soruşturma yöntemini <span class="t12">yazılı hale</span> getirmekten başka bir şey olmayacaktır. .</p>

  <p class="p0">Öte yandan Platon&rsquo;un diyalog yöntemini benimsemesinde gençlik diyaloglarında ele aldığı konuların özel olarak Sokrates&rsquo;in araştırma konuları olmasının da belli bir rolü vardı. Nitekim ilerde göreceğimiz gibi <span class="t12">Lakhes, Kharmides, Eutyhpron</span> gibi ilk veya gençlik diyaloglarında Platon, ele aldığı konular bakımından tamamen Sokrates&rsquo;in izinden yürümektedir. Daha önce de değindiğimiz gibi bu diyaloglarda Platon erdemi, onun bir mi, yoksa çok mu olduğunu; çeşitli özel erdemleri, örneğin cesaret, dindarlık, ölçülülük veya adaleti, erdemin öğretilebilir olup olmadığını vb. incelemektedir. Bu konular özel olarak Sokrates&rsquo;in ilgilendiği ve işlediği konular olunca, Platon&rsquo;un onları Sokrates&rsquo;in ele alma ve tartışma tarzını en sadık bir şekilde yansıtabilecek diyalog formunda ortaya koymayı seçmesi, hem bu konuların ruhuna, hem hocası Sokrates&rsquo;in hatırasını anıp yüceltmeye en uygun bir davranış olacaktı.</p>

  <p class="p0">Kaldı ki bu diyalog formu, Platon için bir başka avantaja da sahipti: Platon sadece çok büyük bir filozof değil, aynı zamanda çok büyük bir sanatkârdır. Onun gençliğinde, Sokrates&rsquo;le tanışıp onun cazibesine kapılmadan önce iyi bir sanat eğitimi aldığını, şiirle, müzikle, resimle ilgilendiğini, hatta bazı aşk şiirleri, üçlü bir tragedya kaleme aldığını, Sokrates&rsquo;le tanıştıktan sonra ise bütün bu uğraşlarından vazgeçip kendisini sadece felsefeye verdiğini belirtmiştik. Bu nedenle eserlerinde kullandığı diyalog biçimi Platon&rsquo;a sanatçı ruhunun isteklerini de en iyi bir biçimde tatmin etme imkânını vermiş olmalıdır. O böylece fikirlerini kuru bir biçimde ortaya koymak yerine, onları bir tiyatro oyununda yer alan kahramanlar gibi her biri kendine has bir bireyselliğe sahip, insani zaaf ve yücelikleri ile canlı birer varlık olarak karşımıza çıkan insanların ağzından sanatsal bir tarzda ifade etmek imkânını bulacaktır.</p>

  <p class="p0">Bu insanlar kanlı canlı, hayat dolu Atinalıların her birinin huylarını, karakterlerini yakından bildikleri insanlardır. Onlar ilk ve orta dönem diyaloglarında Platon tarafından son derece ustaca tasarlanan canlı tablolar içinde sahnede yerlerini alırlar. İşte, bir yanda kazanmış oldukları ün ve servetleri ile mağrur, gençlerin büyük hayranlıkla arkalarından koştukları, günümüzün şov dünyasının yıldızlarına benzetebileceğimiz Sofistler; diğer yanda biraz da yapmacık alçak gönüllülüğü, o hiçbir şey bilmediği yönündeki yine hayli yapmacık çekingenliği ile alaycı Sokrates. Bir yanda kendilerinden birinin bütün şan ve şöhretine rağmen Sokrates karşısında mağlup olduğunu, deyim yerindeyse iğne batırılmış bir balon gibi söndüğünü görünce kendisini tutamayarak öfkeyle ortaya atılıp tartışmaya katılan genç sofistler Polos, Kallikles, Thrasymakhos; diğer yanda bu öfke selleri karşısında istifini bozmayıp sakin sakin sorgulamasını sürdüren Sokrates. Bir yanda Sokrates&rsquo;in idamında hazır bulunup ortamın derin kasveti karşısında kendini tutamayarak hüngür hüngür ağlayan iyi yürekli, saf Apollodoros; öbür yanda yemeği fazla kaçırdığı için düşüncesini bir türlü toparlayamayan, hıçkırığını bastırmakta zorluk çeken gülünç Aristophanes; nihayet bir başka yanda Sokrates&rsquo;i suçlayarak konuşmasına başlayan, ancak giderek Sokrates&rsquo;e olan gizli, fakat ümitsiz aşkını haykırmak zorunda kalan ve böylece kendine rağmen ona olan bütün hayranlığını en etkili bir şekilde itiraf eden Alkibiades.</p>

  <p class="p0">Platon&rsquo;un diyalogları böylece her birinin ruh halleri Aristoteles&rsquo;in ilerde başarılı bir dramanın temel özelliği olduğunu söyleyeceği <span class="t12">eylem içinde</span> en ince bir biçimde ortaya konan insanlar ve yine her biri en ustaca bir şekilde kurulmuş sahnelerle doludur. Diyaloglarda çarpışan sadece fikirler değildir, aynı zamanda karakterler, kişiliklerdir. Sokrates Sofistleri mağlup ettiğinde bunun sadece onların fikirlerinin güçsüzlüğünden değil, aynı zamanda Sokrates&rsquo;in çetin karakterinden, sarsılmaz iradesinden de ileri geldiğini görebiliriz. Hele ahlak alanında, daha önce de işaret ettiğimiz gibi sadece fikirlerin değil, onları temsil eden insanların karakterlerinin de büyük önem taşıdığını göz önüne aldığımızda bu daha da anlamlı bir boyut kazanır.</p>

  <p class="p0">Platon&rsquo;un Sokrates&rsquo;in ve onun ele aldığı meselelerin etkisinden uzaklaştıkça üslûbunun yavaş yavaş değiştiğini görürüz. Özellikle son dönem diyaloglarında bu çok açıktır. Örneğin <span class="t12">Sofist, Devlet Adamı, Timaios, Parmenides, Kanunlar</span>&rsquo;da konuşmacılar gitgide silikleşmeye ve canlı birer kişilik olmaktan çıkıp salt fikirler olmaya doğru giderler. Konuşmaların kendileri de gitgide uzamaya ve adeta birer ders, konferans halini almaya başlarlar. Dil de buna paralel olarak kurulaşmaya, soyutlaşmaya doğru gider. Hatta Sokrates yavaş yavaş başoyuncu olmaktan çıkar. <span class="t12">Parmenides&rsquo;te</span> başrol artık onun değil, Parmenides&rsquo;indir. <span class="t12">Sofist</span> ve <span class="t12">Devlet</span> Adamı&rsquo;nda başrolde olan yine Sokrates değil, Elealı Yabancı&rsquo;dır. <span class="t12">Sofist&rsquo;de</span> Sokrates deyim yerindeyse sadece &ldquo;onursal başkan&rdquo;dır. Konuşmayı açar ve sahneden çekilir. <span class="t12">Timaios&rsquo;ta</span> da diyalogu yürüten Sokrates değil, Timaios veya Kritias&rsquo;tır. <span class="t12">Kanunlar&rsquo;da</span> ise Sokrates, sahnede yoktur bile.</p>

  <p class="p0">İlerde Aristoteles&rsquo;in her bir bilim alanı veya felsefe disiplini için ayrı bir eser ayıracak olmasına karşılık Platon&rsquo;un diyaloglarının böyle özel konuları yoktur. Genel olarak her bir diyalog birden fazla, hatta bazen birbirleriyle fazla da ilgisi olmayan konuları işler. Platon&rsquo;un felsefeyi mantık, fizik ve ahlak diye üçe ayırdığı şeklindeki kaynaklarda verilen haber, belki Akademi&rsquo;deki öğretimi için geçerlidir. Ancak diyaloglarda ne doğrudan ne de dolaylı olarak böyle bir bölme ve bu bölmeye uygun bir şekilde konuların ele alınmasıyla karşılaşmayız. Gerçi bazı diyalogların ağırlıklı olarak belli bir konuyu işlediklerini söylemek mümkündür. <span class="t12">Phaidon</span> ruhun ölümsüzlüğünü, <span class="t12">Timaios</span> kozmolojiyi, <span class="t12">Devlet</span> siyaset ve ahlak felsefesini, <span class="t12">Theaitetos</span> ağırlıklı olarak bilgi kuramıyla ilgili konuları ele alır. Gençlik diyaloglarının genel olarak ahlak konularını ele aldığı gibi onların her birinin belli bir erdemin incelenmesine ayrılmış olduğunu söylemek de mümkündür. Ancak <span class="t12">Devlet</span> diyalogu siyasetin yanında tanrıbilimden metafiziğe, bilgi kuramından eğitime kadar birçok başka mesele ile de ilgilenir. <span class="t12">Gorgias</span> diyalogunda Sofistlerin ana yöntemleri olan hitabetin eleştirisi yanında daha birçok konuya temas edilir. Sonuç olarak Platon&rsquo;un diyaloglarında problem alanlarının bilinçli bir bölünmesinden söz etmek pek mümkün değildir. Bir diyalogda özel olarak ele alınan bir problem aynı ölçüde olmasa da başka birçok diyalogda da işlenmeye devam edilir. Benzeri şekilde İdealar Kuramı&rsquo;nın başta <span class="t12">Menon</span>, <span class="t12">Devlet</span>, <span class="t12">Şölen, Parmenides</span> olmak üzere birçok diyalogda ele alınıp işlendiğini belirtmemiz gerekir.</p>

  <p class="p0">Bu arada Platon&rsquo;un birçok diyalogunda, örneğin <span class="t12">Gorgias, Devlet, Phaidros, Protagoras, Şölen</span> ve diğerlerinde karşımıza çıkan efsanelerden (myth) de söz etmek gerekir. Bu efsaneler genel olarak ya soruşturmanın başında veya sonunda karşımıza çıkar. Bunların anlamı da çok tartışılmıştır. Onların harfi harfine hakikati ifade eden şeyler olarak alınmaması gerekir. Öte yandan onların Platon tarafından salt bir fantezi ürünü veya diyalogu renklendirmek için araya konulan &ldquo;sanatkârca bir süs&rdquo; olarak tasarlandığını kabul etmek de pek doğru sayılmaz. Belki onları bu ikisi arasında bir şey, gerçeğin tam ifadesi olmamakla birlikte onun hakkında bize fikir verecek uygun bir mecaz veya bazı durumlarda salt mantıksal bir akıl yürütme, kanıtlama ile ispat edilmesi mümkün olmayan bir konu ile ilgili olarak öne sürülen bir görüş olarak almak en doğrusudur.</p>

  <p class="p0">Platon&rsquo;un diyaloglarının kendi içlerinde sınıflandırılmaları ise 19. yüzyıldan bu yana felsefe tarihçilerini uğraştıran bir başka zahmetli konu olmuştur. Platon&rsquo;un yazarlık hayatının çok uzun bir döneme yayıldığını (en aşağı elli yıl), bu dönem zarfında görüşlerinde birçok değişiklikler meydana geldiği, hatta esas ününü oluşturan İdealar Kuramı&rsquo;nı bile hayatı boyunca değiştirdiği, geliştirdiğini söyledik. Aynı şekilde siyasî görüşlerinde de zaman içinde önemli değişiklikler yaptığına değinmiştik. Bundan dolayı onun eserlerinin kronolojisini, yani yazılış tarihlerini belirlemek, hangi eserinin önce hangisinin sonra geldiğini, hangilerinin hangi döneme tekabül ettiğini bilmek hayati önem taşımaktadır. Bunun için felsefe tarihçileri iki yüzyıldan bu yana birçok çalışma yapmış (eserlerin dil özellikleri, onlarda birbirine yapılan atıflar, üslûp farklılıkları, eserlerde yer alan tarihi olaylar ve kişiler üzerine yapılan araştırmalar vb.) ve bunun sonucunda aşağı yukarı üzerinde uzlaşılan bir kronoloji ve Platon&rsquo;un eserlerinin bir dönemlendirilmesi ortaya çıkmıştır.</p>

  <p class="p0">Buna göre bu eserler genel olarak üç veya dört dönemde gruplandırılmaktadır. Bunlar gençlik, olgunluk ve yaşlılık dönemleri veya gençlik, geçiş, olgunluk ve yaşlılık dönemleridir.</p>

  <p class="p0">Söz konusu bu üç dönemi temel alan dönemlendirmeye göre eserlerini şöyle sıralayabiliriz:</p>

  <p class="p0">A) Gençlik Dönemi veya Sokratesçi Diyaloglar Dönemi: <span class="t12">Sokrates&rsquo;in Savunması, Kriton, Euthyphron, Lakhes, İon, Euthydemos, Protagoras, Kharmides, Lysis</span> ve <span class="t12">Devlet'in</span> ilk kitabı. Bu dönem daha önce de işaret ettiğimiz ve adının da gösterdiği üzere Sokrates&rsquo;in uğraştığı meselelerin yine Sokratesçi bir bakış açısından ele alındığı veya sergilendiği dönemdir.</p>

  <p class="p0">B) Olgunluk Dönemi veya Orta Dönem: <span class="t12">Gorgias, Kratylos, Menon, Şölen, Phaidon, Phaidros, Devlet&rsquo;in</span> geri kalan dokuz kitabı. Bu dönem Platon&rsquo;un kendi kişisel felsefesini, tabii buna bağlı olarak İdealar Kuramı&rsquo;nı ortaya attığı ve geliştirdiği dönemdir.</p>

  <p class="p0">C) Yaşlılık Dönemi veya Son Dönem: <span class="t12">Theaitetos, Parmenides, Sofist, Devlet Adamı, Philebos, Timaios, Kanunlar.</span> Bu dönem Platon&rsquo;un daha önceki diyaloglarında ortaya koyduğu metafizik, bilgikuramsal ve siyasî görüşlerini yeniden ele aldığı, gözden geçirdiği, derinleştirdiği ve böylece üzerlerinde esaslı değişiklikler yaptığı dönemdir.</p>

  <p class="p0">Dört dönemi esas alan dönemlendirmeye göre düzenlenmiş olan liste ise şudur:</p>

  <p class="p0">A) Gençlik Dönemi veya Sokratesçi Diyaloglar Dönemi: <span class="t12">Sokrates&rsquo;in Savunması, Kriton, Euthyphron, Lakhes, İon, Euthydemos, Protagoras, Kharmides, Lysis ve Devlet&rsquo;in</span> birinci kitabı.</p>

  <p class="p0">B) Geçiş Dönemi: <span class="t12">Gorgias, Menon, Kratylos, Küçük ve Büyük Hippias&rsquo;la, Meneksenos.</span></p>

  <p class="p0">C) Olgunluk Dönemi: <span class="t12">Şölen, Phaidon, Phaidros, Devlet&rsquo;in</span> geri kalan dokuz kitabı.</p>

  <p class="p0">D) Yaşlılık Dönemi: <span class="t12">Theaitetos, Parmenides, Sofist, Devlet Adamı, Philebos, Timaios, Yasalar.</span></p>

  <p class="p0">&nbsp;</p>
</body>
</html>
