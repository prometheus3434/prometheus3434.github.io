<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İktidar-Güç Sahibi Olmanın 48 Yasası</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos290970" class="calibre_"><span class="calibre2"><span class="bold">YASA 11</span></span></p><p class="calibre_"><span class="calibre3"><span class="bold">İNSANLARI KENDİNİZE BAĞIMLI KILMAYI ÖĞRENİN</span></span></p><p class="calibre_">HUKUM</p><p class="calibre_"><span class="italic"><span class="bold">Bağımsızlığınızı sürdürmek için size her zaman ihtiyaç duyulmalı ve istenmelisiniz. Size ne kadar güvenilirse o kadar özgür olursunuz. İnsanların mutlulukları için size bağımlı olmalarını sağlayın, korkacak bir şeyiniz kalmasın. Onlara asla yeter derecede şey öğretmeyin, böylece siz olmadan bir şey yapamasınlar.</span></span></p><p class="calibre_">YASAYI ÇİĞNEMEK</p><p class="calibre_">Ortaçağda bir dönemde adı kayıtlı olmayan bir paralı asker (condottiere) Siena kentini yabancı bir saldırgandan kurtardı. Siena vatandaşları onu nasıl ödüllendirebilirdi? Hiçbir para ya da şeref kentin özgürlüğünün değeriyle kıyaslanamazdı. Şehrin vatandaşları askeri şehrin lordu yapmayı istediler, fakat bunun bile yeterli olmadığını düşündüler. Sonunda bir tanesi meclisin önünde durup bu konuyu tartışmaya açtı ve, "Onu öldürüp koruyucu azizimiz olarak ona ibadet etmemize izin verin," dedi ve böyle yaptılar.</p><p class="calibre_">Kont Carmagnola bütün paralı askerlerin içinde en cesur ve başarılı olanıydı. 1442'de hayatının son döneminde Floransa’yla uzun süren bir savaşın ortasında olan Venedik şehrinin hizmetindeydi. Kont birdenbire Venedik'e çağrıldı. insanların gözdesi olarak orada büyük saygı gördü. O akşam dükayla akşam yemeği yiyecekti, hem de dü-kanın sarayında. Fakat saraya giderken muhafızın kendisini her zamankinden farklı bir yere doğru yönlendirdiğini farketti. ÿnlü Sighs</p><p class="calibre_">Köprüsü’nü geçtikten sonra kendisini nereye götürdüklerini farketti: zindana. Uydurma bir suçla mahkûm edilmişti ve ertesi gün Piazza San Marco’da kaderinin nasıl böylesine korkunç bir şekilde değiştiğini anlayamayan dehşete kapılmış kalabalığın önünde kafası uçuruldu.</p><p class="calibre_"><span class="italic"><span class="bold">İKİ AT</span></span></p><p class="calibre_"><span class="italic"><span class="bold">İki at yük taşıyordu. Öndeki at iyi gidiyordu, ama arkadaki at tembeldi. Adamlar arka atın yüklerini öndeki ata yükledikten sonra arkadaki at daha kolay yürümeye başladı ve öndeki ata, “Didin ve terle! Ne kadar çalışırsan o kadar çok acı çekersin,“ dedi. Hana vardıklarında atların sahibi, “Neden tek atla yükleri taşırken iki atı besleyeyim? Bir tanesine istediği bütün yemi vereyim ve diğerinin boğazını keseyim; en azından derisini kullanırım,“ dedi. Ve söylediğini yaptı. Masallar, Leo Tolstoy, 1828-1910</span></span></p><p class="calibre_"><span class="bold">Yorum</span></p><p class="calibre_">Rönesans İtalya'sının büyük condott/er/'lerinin çoğu koruyucu aziz Siena ve Kont Carmagnola'yla aynı kaderi paylaştılar: işverenleri için arka arkaya savaşlar kazandılar ve karşılık olarak sürgüne gönderildiler, tutuklandılar ya da kafaları uçuruldu. Sorun nankörlük değildi; sorun onlar kadar yetenekli ve cesur çok sayıda diğer condoff/er/'lerin de olmasıydı. Yerleri doldurulabilirdi. Onların öldürülmesiyle hiçbir şey kaybedilmemişti. Bu arada onların arasındaki yaşlılar gitgide güçleniyor ve hizmetleri için gitgide daha fazla para istiyorlardı. O halde onlardan kurtulmak ve yerlerine daha genç, daha ucuz askerler koymak ne kadar iyiydi. Bağımsız ve haddini bilmez biçimde hareket etmeye başlayan Kont Carmagnola’nın kaderi buydu. Gerçekten vazgeçilemez olduğundan emin olmadan güçlü olduğunu varsaymıştı.</p><p class="calibre_">Diğerlerini kendilerine bağımlı kılmayanların kaderi budur (umulur ki, daha az vahşi bir biçimde olsun). Er ya da geç işi onlar kadar iyi yapan birileri çıkar, daha genç, daha dinç, daha ucuz, daha az tehdit-kâr.</p><p class="calibre_">Yaptığınız şeyi yapan tek kişi olun ve sizi işe alan kişinin kaderini sizinkine öylesine bağlayın ki, sizden kurtulamasın. Aksi takdirde bir gün siz de Sighs Köprüsü’nü geçmek zorunda kalabilirsiniz.</p><p class="calibre_">YASAYA UYMAK</p><p class="calibre_">Otta von Bismarck 1847'de Prusya parlamentosunda vekil oldu. Otuz iki yaşındaydı ve bir müttefiki ya da arkadaşı yoktu. Etrafına bakındığında mütteffik olabileceği kişilerin liberaller ya da muhafazakârlar, herhangi bir bakan ve kesinlikle de halk olmadığına karar verdi. Kralla, IV. Frederick William'la yakınlaşacaktı. Bu garip bir seçimdi, çünkü Frederick gücünün en alt seviyesindeydi. Zayıf, kararsız bir adamdı ve parlamentoda sürekli olarak liberallere teslim oluyordu; aslında iradesizdi ve Bismarck'ın kişisel ve politik olarak hoşlanmadığı birçok şeyi savunuyordu. Diğer vekiller aptalca hareketleri için krala saldırırken Bismarck onun yanında yer aldı.</p><p class="calibre_">Sonunda her şeyin karşılığını gördü: 1851'de Bismarck kralın kabinesinde bakan oldu. Artık işe girişme zamanı gelmişti. Tekrar tekrar onu zorlayarak orduyu geliştirmesini, liberallere karşı çıkmasını, tam olarak kendi istediklerini yapmasını sağladı. Frederick'in erkekliği konusundaki güvensizliği üzerinde çalıştı, onu sert olmaya ve gururla yönetmeye zorladı. Ve yavaş yavaş kralın güçlerini yeniden biraraya getirdi, tâ ki monarşi Prusya'da yine en büyük güç olana dek.</p><p class="calibre_">Frederick 1861 ' de öldüğünde kardeşi William tahta çıktı. William, Bismarck'tan hiç hoşlanmıyordu ve onu yanında tutmak gibi bir niyeti yoktu. Ama o da kardeşiyle aynı mirasa sahipti; gücünü azar azar tüketmeye çalışan çok fazla düşmanı vardı. Bu tehlikeli ve güvenliksiz konumla başedecek gücü olmadığını hissettiği için tahttan çekilmeyi bile düşünmüştü. Ancak Bismarck kendini bir kez daha kabul ettirmeyi başardı. Yeni kralın yanında yer aldı, ona güç verdi ve onu sağlam ve kararlı hareketlere ikna etti. Kral düşmanlarını köşeye sıkıştırmak için Bismarck'ın şiddete başvuran taktiklerine bağımlı hale geldi ve ondan hoşlanmamasına karşın onu kısa sürede başbakan yaptı. jkisi politika üzerine sık sık kavga ettiler. Bismarck çok daha muhafazakârdı, ama kral kendi bağımlılığının farkındaydı. Başbakan istifa etmek için tehditte bulunduğunda kral tekrar tekrar teslim oluyordu ona. Aslında devlet politikasını yerleştiren Bismarck'tı.</p><p class="calibre_">Yıllar sonra Bismarck'ın Prusya başbakanı olarak girişimleri çeşitli Alman eyaletlerinin tek bir ülke olarak birleşmesini sağladı. Bismarck kralı kandırarak Almanya'nın imparatoru olarak kalmasını sağladı. Ama aslında gücün doruklarına tırmanan Bismarck’tı. imparatorun sağ eli, imparator vekili ve şövalye yapılmış prensi olarak bütün kontrollar onun elindeydi.</p><p class="calibre_"><span class="italic"><span class="bold">KENDİ KENDİNE YÜRÜYEN KEDİ Sonra kadın güldü ve kediye bir kase ılık süt verip, "Sen kedi', bir insan kadar zekisin, ama pazarlığının adam veya köpekle yapılmadığını hatırla, eve geldiklerinde ne yapacaklarını bilmiyorum," dedi. "Bana ne?" dedi kedi. "Ateşin yanında yerim hazır olduktan, tlık sütüm günde üç kere geldikten sonra adam veya köpeğin ne yaptığı umurumda değil."</span></span></p><p class="calibre_"><span class="italic"><span class="bold">...Ve o günden bugüne beş tanesi içinde üç adam onu ne zaman görseler kediye bir şeyler atacaklar ve bütün köpekler de onu ağacın tepesine kadar kovalayacaklardı. Ama kedi de pazarlığın kendine düşenini yaptı. Fareleri öldürecek ve evdeyken kuyruğunu çok hızlı çekmedikleri takdirde bebeklere nazik davranacak. Ve bunu yaptığı zaman, ay yükselip gece başladığında kendi kendine yürüyen şey kedidir ve her yer ona benzer. Sonra kuyruğunu sallayarak ve vahşi ya/mzlığıyla birlikte ıslak vahşi ormanlara gider veya ıslak vahşi ağaçlara tırmanır ya da ıslak vahşi çatılara çıkar.</span></span></p><p class="calibre_"><span class="italic"><span class="bold">Kısa Hikayeler, Rudyard Kipling, 1865-1936</span></span></p><p class="calibre_"><span class="bold">Yorum</span></p><p class="calibre_">1840'ların Almanya'sının politik manzarasına bir bakış atan çoğu genç ve hırslı politikacı en fazla gücü olanlar üzerine güç tabanı inşa etmeye çalışırdı. Bismarck duruma farklı bakıyordu. Güçlülerle güçleri birleştirmek aptalca olabilirdi. Onlar sizi yutabilirlerdi, tıpkı Venedik dü-kasının Kont Carmagnola’yı yuttuğu gibi. Eğer zaten güçlülerse kimse size bağımlı olmayacaktır. Eğer hırslıysanız, bağımlılık ilişkisi geliştirebileceğiniz zayıf hükümdarlar ya da efendiler aramanız çok daha akıllı-cadır. Siz onların gücü, zekâsı, belkemiği haline gelirsiniz. Ne kadar güçlüsünüz! Eğer sizden kurtulurlarsa bu görkemli yapı yıkılacaktır.</p><p class="calibre_">İhtiyaç dünyayı yönetir. insanlar ihtiyaç duymadıkça ender olarak</p><p class="calibre_">eylemde bulunur. Eğer kendinize ihtiyaç duyulmasını sağlamıyorsanız ilk fırsatta yok edileceksinizdir. Öte yandan gücün yasalarını anlarsanız ve başkalarını kendi iyilikleri için size bağımlı kılarsanız, zayıflıklarına kendi "demir ve kan" gücünüzle karşılık verirseniz, Bismarck'ın ifadesiyle efendilerinize rağmen hayatta kalmayı başarırsınız. Efendi olmanın zorluklarıyla karşılaşmaksızın gücün bütün yararlarına sahip olursunuz.</p><p class="calibre_"><span class="italic"><span class="bold">ı:ıu nedenle akıllı bir prens her tür vatandaşını, her şart altında devlete ve kendine bağımlı kılar; o zaman hep güvenilir olurlar.</span></span></p><p class="calibre_"><span class="italic"><span class="bold">Niccolo Machiavel/i, 1469-1527</span></span></p><p class="calibre_">GUCUN ANAHTARLARI</p><p class="calibre_">Nihai güç, insanların sizin istediklerinizi yapmalarını sağlama gücüdür. insanları zorlamadan ya da incitmeden, onların gönüllü olarak arzularınızı yerine getirmelerini sağladığınız zaman gücünüz dokunulmazdır. Bu konuma ulaşmanın en iyi yolu bağımlılık ilişkisi geliştirmektir. Efendinizin sizin hizmetinize ihtiyacı vardır; zayıftır veya siz olmadan işlev göremez; onun işiyle öylesine birlikte yoğurulmuşsunuzdur ki, sizden kurtulmak onun için büyük zorluklara neden olur ya da en azından sizin yerinizi alacak olan birinin eğitimi için değerli zamanın ziyan edilmesi anlamını taşır. Böyle bir ilişki kurulduktan sonra kontrol sizdedir, efendinizin sizin istediğinizi yapmasını sağlama kontrolu. Bu durum klasik bir tahtın ardındaki adam, gerçekte kralı kontrol eden kralın hizmetlisi örneğidir. Bismarck’ın isteklerini yaptırmak için ne Fre-derick’i, ne de William'ı zorlaması gerekmişti. Yalnızca istediğini elde etmezse çekip gideceği, kralı rüzgârda savrulmaya bırakacağı mesajını açıkça vermişti. Her iki kral da kısa sürede Bismarck’ın bestesiyle dans etmeye başlamıştı.</p><p class="calibre_">Yanlış bir şekilde nihai güç türünün bağımsızlık olduğuna inananlardan olmayın. Güç insanlar arasındaki ilişkiyi içerir; müttefikiniz, piyadeniz, hatta paravanınız olarak hizmet eden zayıf bir efendi gibi diğerlerine ihtiyacınız olacaktır. Tamamen bağımsız insan ormandaki bir kulübede yaşayabilir, istediği gibi gelip gitme özgürlüğüne sahiptir, ama gücü yoktur. Qmit edebileceğiniz en iyi şey diğerlerinin size o kadar bağımlı hale gelmesidir ki, böylece zıt bağımsızlığın tadını çıkarabilirsiniz: Size duydukları ihtiyaç sizi özgür bırakır.</p><p class="calibre_">Fransa’nın muhteşem Örümcek Kralı Xl. Louis'nin (1423-1483) astrolojiye karşı zaafı vardı. Hayran olduğu bir astroloğu sarayda barındırıyordu, tâ ki adam sarayın hanımefendisinin sekiz gün içinde öleceğini söyleyene dek. Bu kehanet gerçekleşince Louis dehşete kapılmıştı, adamın ya haklılığını kanıtlamak için kadını öldürdüğünü veya biliminde son derece usta olup kralı bile tehdit ettiğini düşünüyordu. ¡ki durumda da öldürülmesi gerekiyordu.</p><p class="calibre_">Bir akşam Louis astroloğu kalenin yüksek yerindeki odasına çağırdı. Adam gelmeden önce kral adamlarına işaret verdiğinde gelip astroloğu pencereye götürmelerini ve yüzlerce metrelik boşluğa bırakmalarını söyledi.</p><p class="calibre_">Astrolog kısa sürede geldi, ama kral işaret vermeden önce son bir soru sormaya karar verdi. "Astrolojiyi anlıyor ve diğerlerinin kaderini biliyor gibisin, peki bana kendi kaderini ve ne kadar yaşayacağını söyle bakalım."</p><p class="calibre_">"Sizden tam üç gün önce öleceğim, Sayın Majesteleri," diye cevap verdi astrolog. Kralın işareti hiç verilmedi. Adamın hayatı kurtulmuştu. Örümcek Kral astroloğunu yalnızca kendi yaşadığı sürece korumakla kalmadı, onu hediyelere boğup sarayın en iyi doktorları tara-fınçlan bakılmasını sağladı.</p><p class="calibre_">Astrolog Louis’den birkaç yıl fazla yaşadı, böylece kehanetin yanlışlığını, ama gücünün yüceliğini kanıtlamış oldu.</p><p class="calibre_">Model şudur: Diğerlerini size bağımlı hale getirin. Sizden kurtulmak bir felakete, hatta ölüme neden olmalı ve efendiniz kaderine meydan okuyarak bunu öğrenmeye çalışmamalı.</p><p class="calibre_">Rönesans sırasında bir ressamın başarısı için en büyük engel doğru müşteriyi bulmaktı. Michelangelo bunu herkesten iyi başarıyordu, müşterisi Papa İl. Julius’tu. Fakat o ve papa, papanın mermer mo-zelesi konusunda tartıştılar ve Michelangelo tiksintiyle Roma’yı terket-ti. Papanın yalnızca onun işine son vermemekle kalmayıp kendi mağrur tarzıyla sanatçıya kalması için yalvarması çevresindeki insanları şaşkınlığa uğratmıştı. Michelangelo’nun başka bir müşteri bulabileceğini ama kendisinin başka bir Michelangelo bulamayacağını biliyordu.</p><p class="calibre_">Sizin Michelangelo'nun yeteneğine sahip olmanız gerekmiyor; sizi diğerlerinden ayıran bir özelliğinizin olması yeterli. Başka bir efendi ya da müşteri bulabileceğiniz, ama efendinizin sizin belirli yeteneğinize sahip birini bulamayacağı bir ortam hazırlayın. Ve eğer gerçekten vazgeçilemez değilseniz öyleymişsiniz gibi görünmenin bir yolunu bulun. Özelleşmiş bilgi ve yeteneğe sahipmiş gibi görünmek, üstünüzde-kilerin sizsiz yapamayacaklarına inanmalarını sağlar. Bununla birlikte, efendinizin gerçek bağımlılığı, onu size karşı sahte olana göre daha hassas bir durumda bırakır ve becerinizi vazgeçilmez kılmak her zaman sizin elinizdedir.</p><p class="calibre_">Kaderlerin birbiriyle yoğurulmasından kastedilen şey budur: Sürünen bir sarmaşık gibi kendinizi gücün kaynağına dolamışsınızdır, bu nedenle sizi kesmek büyük bir travmaya neden olur. Ve kendinizi efendinizin etrafına sarmanız da gerekmez; zincirde vazgeçilmez olduğu sürece başka bir kişi de aynı işi görecektir.</p><p class="calibre_">Bir gün sıkıcı bir yönetici grubu Colombia Pictures’ın başkanı Harry Cohn'un ziyaretine gelir. Yıl 1951 ' dir ve Hollywood’da komünistlere karşı Amerikan Olmayanların Faaliyetleri Komitesi tarafından yürütülen cadı avı zirveye ulaşmıştı. Yöneticilerin kötü haberleri vardı: Çalışanlarından biri, senaryo yazarı John Howard Lawson’in komünist olduğu belirlenmişti. Ya ondan hemen kurtulacak ya da komitenin gazabına maruz kalacaklardı.</p><p class="calibre_">Harry Cohn çok içten bir liberal değildi; aslında her zaman tutucu bir Cumhuriyetçi olmuştu.</p><p class="calibre_">En sevdiği politikacı, bir kez ziyaret ettiği ve çerçeveli resminin duvarında asılı olduğu Benito Mussolini’ydi. Eğer nefret ettiği biri olursa Cohn ona "Komünist piç," derdi. Fakat yöneticileri şaşkınlığa uğratarak Lawson'ı kovmayacağını söyledi. Senaristi iyi bir yazar olduğu için elinde tutmuyordu, Hollywood’da pek çok iyi yazar vardı. Onu bağımsızlık zinciri yüzünden elinde tutuyordu. Lawson, Humphrey Bo-gart’ın yazarıydı ve Bogart, Colombia’nın yıldızıydı. Eğer Cohn, Law-son’la işleri bozarsa son derece kârlı bir ilişkiyi bozmuş olurdu. Bu, komiteye karşı gelmesinin neden olacağı kötü reklamdan daha değerliydi.</p><p class="calibre_">Henry Kissinger, Nixon'ın Beyaz Sarayı’nda yer alan kan dökmelerin hepsinden kurtulmayı başarmıştı, bunun nedeni Nixon’ın bulabileceği en iyi diplomat olması değildi; başka iyi görüşmeciler de vardı, ayrıca ikisinin çok iyi geçinmesi de bir neden değildi: çünkü geçinmiyorlardı. Ortak inanç ve politikaları da paylaşmıyorlardı. Kissinger hayatta kalmıştı, çünkü kendisini politik yapının o kadar çok alanına sarmıştı ki, onu yok etmek bir kargaşaya neden olurdu. Michelange-lo'nun gücü <span class="italic"><span class="bold">yoğundu,</span></span> bir sanatçı olarak yeteneklerine, becerilerine dayanıyordu. Kissinger'ın gücü ise çok <span class="italic"><span class="bold">yaygındı;</span></span> yönetimin o kadar çok alan ve bölümüne karıştırmıştı ki, onun varlığı elindeki bir koz haline gelmişti. Ayrıca kendine birçok müttefik kazanmıştı. Eğer kendiniz için böyle bir konum ayarlayabilirseniz sizden kurtulmak tehlikeli hale gelir; bu durumda her türlü karşılıklı bağımlılıklar çözülecektir. Yine de, yoğun güç türü yaygın olandan daha fazla özgürlük sağlar, çünkü buna sahip olanlar güvenlikleri için belirli bir efendiye veya belirli bir güç konumuna bağlı değillerdir.</p><p class="calibre_">Başkalarını size bağımlı kılmak için seçebileceğiniz bir yol gizli istihbarat taktiğidir. Başka insanların sırrını bilerek, insanların ortalığa yaymak istemedikleri sırlara sahip olarak onların kaderini kendinizinki-ne bağlarsınız. Artık dokunulmazsınızdır. Gizli polis şefleri bu mevkiyi uzun yıllar boyunca korumuşlardır. Bir kralı ya batırır ya çıkarabilirler veya J. Edgar Hoover’ın durumunda olduğu gibi bir başkanı batırıp çıkarabilirler. Ancak bu rolün çok fazla güvensizlik ve paranoyası vardır; verdiği güç neredeyse kendini yok eder. Huzur içinde dinlenemezsi-niz ve eğer size huzur vermezse gücün ne anlamı var?</p><p class="calibre_">Son bir uyarı daha: Efendinizin size olan bağımlılığının onun sizi sevmesini sağlayacağını sanmayın. Aslında size kızabilir ve sizden korkabilir. Fakat Machiavelli’nin söylediği gibi, korkulmak sevilmekten daha iyidir. Korkuyu kontrol edebilirsiniz; sevgiyi asla. Sevgi ya da dostluk gibi sinsi ve değişebilir bir duyguya bağımlı olmak sizi yalnızca güvensiz kılacaktır. Diğerlerinin size, dostluğunuza duyulan sevgi yerine sizi kaybetmenin doğuracağı şeylerden korkması nedeniyle bağımlı olması daha iyidir.</p><p class="calibre_">İmaj: Bol Dikenli Sarmaşık. Aşağıda kökler derinlere doğru yayılarak büyür. Yukarda asma çalıların arasından yolunu bulur, kendini ağaçlara, direklere ve pencere pervazlarına dolar. Onlardan kurtulmak çok çaba ve zahmet gerektirir, tırmanmasına izin vermek daha kolaydır.</p><p class="calibre_">Otorite: İnsanları kendinize bağımlı kılın. Böyle bir bağımlılıktan kibarlığa göre kazanılacak daha çok şey vardır. Susuzluğunu gideren kimse artık ona ihtiyaç duymayarak kuyuya hemen sırtını döner. Bağımlılık yok olduğunda, nezaket ve terbiye, ardından da saygı yok olur. Deneyimin size öğretmesi gereken ilk ders, ümidi canlı tutmak ama asla tatmin etmemektir; soylu bir müşteriyi bile hep kendinize bağımlı olarak tutmaktır (Baltasar Gracian, 16011658).</p><p class="calibre_">İnsanları size bağımlı kılmanın zayıf yanı sizin de bir dereceye kadar onlara bağımlı olmanızdır. Ama o noktanın ötesine geçmeye çalışmak sizden üsttekilerden kurtulmak, tek başına durmak, kimseye bağlı olmamak anlamına gelir. Bu, J. P. Morgan veya John D. Rockefel-ler’ın tekelci yaklaşımıydı, yani rekabetin tümünden kurtulup tam kon-trola sahip olmak. Eğer piyasayı köşeye sıkıştırabiliyorsanız, bu çok daha iyi.</p><p class="calibre_">Böylesi bir bağımsızlık bedelsiz olarak gelmez. Kendinizi başkalarından ayırmaya zorlanırsınız. Tekeller çoğu kez içe döner ve iç baskıyla kendilerini yok ederler. Ayrıca güçlü bir kızgınlık da uyandırır, düşmaniarının onlarla savaşmak için biraraya gelmelerine neden olur. Tam kontrol dürtüsü çoğunlukla yıkıcı ve boştur. Karşılıklı bağımlılık bir yasadır, bağımsızlık ise ender ve çoğu kez ölümcül bir istisnadır. O halde, kendinizi karşılıklı bağımlılık konumuna sokmak ve tersini aramak yerine bu önemli yasaya uymak daha iyidir. En üstte olmanın dayanılmaz baskısını taşımazsınız ve sizin üstünüzdeki efendiniz size bağımlı olduğu sürece sizin köleniz olacaktır aslında.</p><div class="mbp_pagebreak" id="calibre_pb_11"></div>
</body></html>
