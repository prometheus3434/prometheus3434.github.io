<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İktidar-Güç Sahibi Olmanın 48 Yasası</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos538933" class="calibre_"><span class="calibre2"><span class="bold">YASA 22</span></span></p><p class="calibre_"><span class="calibre3"><span class="bold">TESLİM OLMA TAKTİĞİNİ KULLANIN, ZAYIFLIĞI GÜCE DÖNÜŞTÜRÜN</span></span></p><p class="calibre_">HÜKÜM</p><p class="calibre_"><span class="italic"><span class="bold">Rakibinizden daha zayıf olduğunuzda asla onurunuz uğruna savaşmayın; onun yerine teslim olmayı seçin. Teslim olmak toparlanmanız, sizi ele geçiren kişiye azap çektirmek ve rahatsız etmek, gücünün azalmasını beklemek için zaman kazandırır. Ona savaşıp sizi yenmenin tatminini vermeyin, daha önce teslim olun. Öteki yanağınızı çevirmeniz onu çileden çıkaracak ve rahatsız edecektir. Teslimi bir güç aracı olarak kullanın.</span></span></p><p class="calibre_">YASAYI ÇİĞNEMEK</p><p class="calibre_">Melas Adası Akdeniz'in kalbinde stratejik bir konumdaydı. Klasik dönemlerde Atina şehri denize ve Yunanistan’ın etrafındaki sahil bölgesine egemendi, ama Melas, Mora Yarımadası’ndaki Sparta'nın sömürgesiydi. Mora Yarımaadası Savaşı sırasında Melianlar, Atinalılarla ittifak yapmayı reddedip Ana Sparta’ya sadık kaldılar. M.ö. 416’da Atinalılar Melos’a karşı bir sefer düzenlediler. Ancak tam saldırıya geçmeden önce Melianları yenilgi ve yıkım yaşamak yerine teslim olmaya ikna etmek üzere bir delege grubu gönderdiler.</p><p class="calibre_">"Siz de bizim kadar biliyorsunuz ki," dedi delegeler. "Adaletin standardı zorlama gücünün eşitliğine dayanır ve gerçekte güçlüler yapmaya güçleri olan şeyi yaparlar ve zayıflar kabul etmek zorunda kaldıkları şeyi kabul ederler." Melianlar bunun adil davranma kavramına uymadığını söylediklerinde Atinalılar neyin adil olup neyin olmadığına güç sahiplerinin karar verdiğini söylediler. Melianlar bu yetkinin ölümlülere değil, tanrılara ait olduğunu söyleyerek itiraz ettiler. "Tanrılar hakkındaki fikrimiz ve insanlar hakkındaki bilgimiz," diye karşılık verdi Atina delegasyonunun bir üyesi. "Mümkün olan her şeyi yönetmemizin genel ve gerekli bir doğa yasası olduğu sonucuna götürür bizi."</p><p class="calibre_">Melianlar vazgeçmedi. Sparta’nın yardımlarına geleceğinde ısrar ediyorlardı. Atinalılar, Spartalıların muhafazakâr, pratik insanlar olduklarını ve kazanacakları bir şey olmayıp kaybedecekleri çok şey olduğu için Melos’a yardım etmeyeceklerini söylediler.</p><p class="calibre_">Sonunda Melianlar onur ve zalim güce karşı direnme ilkesinden söz etmeye başladılar. "Yanlış bir onur duygusuyla yoldan sapmayın," dedi Atinalılar. "Onur, gururunu bir şekilde etkileyen açık bir tehlikeyle karşılaştığında insanı çoğu kez mahvolmaya doğru götürür. Size böy-lesi mantıklı şartlar sunarken Hellas’daki en büyük ülkeye teslim olmada gurur kırıcı bir şey yok." Tartışma sona erdi. Melianlar konuyu aralarında görüştüler; Spartalıların yardımına, tanrıların iradesine ve davalarının haklılığına güvenmeye karar verdiler. Atinalıların teklifini kibarca geri çevirdiler.</p><p class="calibre_">Birkaç gün sonra Atina, Melos'u istila etti. Melianlar yardımlarına gelmeyen Spartalılar olmadan bile soylu bir biçimde savaştılar. Atinalıların ana şehri kuşatmak için birkaç hücumda bulunmaları gerekti, ama Melianlar sonunda teslim oldular. Atinalılar hiç zaman kaybetmediler; askerlik çağında olan, ele geçirebildikleri bütün erkekleri öldürdüler, kadınları ve çocukları köle olarak sattılar, adayı kendi sömürgecileriyle doldurdular. Yalnızca bir avuç Melian hayatta kaldı.</p><p class="calibre_"><span class="italic"><span class="bold">KESTANE VE İNCİR AĞACI</span></span></p><p class="calibre_"><span class="italic"><span class="bold">İncir ağacına çıkan bir adam dalları kendine doğru eğip olgunlaşmış meyvaları topluyor, sonra ağzına atıp sert dişleriyle çiğniyordu. Bunu gören kestane ağacı uzun dallarını uzatıp gürültülü bir hışırtıyla konuştu. "Ah, İncir! Doğa tarafından bana göre ne kadar az korunuyorsun. Benim tatlı yavrularımın nası/ birbirine yakın çıktığını görüyorsun ya; önce yumuşak bir zarla, ardından sert bir kabukla örtülmüş/er, bununla yetinmeyen doğa bize bu sert ve birbirine yakın dikenleri de vermiştir, böylece bir insanın elleri bizi zarar veremez." İncir ağacı bunun üzerine kahkahalarla gülmeye başlar. Kahkahaları bittikten sonra şöyle dedi: "İnsanın senin yavrularını bile elinden alacak zekada olduğunu çok iyi biliyorsun. Ama sen sözkonusu olduğunda bunu taşlar ve sopalarla yapar; yere düştüklerinde yavrularını ayaklarıyla veya taşla ezer ki, böylece yavruların zırhlarından ezilmiş ve zarar görmüş olarak çıkarlar; oysa bana elleriyle asla sana yaptıkları gibi kaba bir şekilde değil, özenle dokunurlar."</span></span></p><p class="calibre_"><span class="italic"><span class="bold">Leonardo da Vinci, 1452-1519</span></span></p><p class="calibre_"><span class="bold">Yorum</span></p><p class="calibre_">Atinalılar tarihteki en pratik olan insanlardı ve Melianlarla olabildiğince pratik bir görüşme yapmışlardı. Zayıfsanız faydasız bir savaşa girişerek kazanacağınız bir şey yoktur. Kimse zayıfın yardımına gelmez, bunu yaparak ancak kendilerini tehlikeye atmış olurlar. Zayıf tek başınadır ve yenilgiyi kabul etmelidir. Savaşmak size şehitlikten başka bir şey vermez ve bu süreçte sizin davanıza inanmayan birçok kimse ölecektir.</p><p class="calibre_"><span class="italic"><span class="bold">Fransız karşıtı görüşler doruk noktasındayken Voltaire, Londra'da sürgünde yaşıyordu. Bir gün caddelerde yürürken öfkeli bir kalabalık etrafını çevirir. "Onu asın, Fransızı asın," diye bağırır kalabalık. Voltaire kalabalığa şu sözlerle seslenir: "İngilizler! Fransız olduğum için beni öldürmek istiyorsunuz. Ama bir İngiliz olarak doğmadığım için yeterince cezalandırılmadım mı zaten?" Kalabalık bu düşünceli sözleri alkışlar ve evine kadar güvenle gitmesi için ona eşlik eder. Küçük, Kahverengi Anekdot Defteri, Clifton Fadiman, ed., 1985</span></span></p><p class="calibre_">Zayıflık bir günah değildir ve eğer doğru oynamayı öğrenirseniz güç haline bile gelebilir. Melianlar başta teslim olsalardı gizli yollarla Atinalıları sabote edebilirler ya da ittifak yaparak alabildiklerini alır ve gerçekten birkaç yıl sonra olduğu gibi Atina zayıfladığında onu terke-debilirlerdi. Talih değişir ve güçlü olan genellikle çöker. Teslim olmak büyük gücü gizler; halinden memnunmuş gibi görünerek düşmanı uyutmak size kaybettiklerinizi yeniden kazanmak, düşmanın kuyusu-<span class="italic"><span class="bold">mı</span></span> kazmak, intikam almak için zaman kazandirır. Bu zamanı hiç kazanamayacak olduğunuz bir savaşta şerefle değiş tokuş etmeyin.</p><p class="calibre_"><span class="italic"><span class="bold">Zayıf insanlar asla olmaları gerektiği zaman teslim olmazlar. Cardinal de Retz, 1613-1679</span></span></p><p class="calibre_">YASAYA UYMAK</p><p class="calibre_">Alman yazar Bertolt Brecht 1920’lerde komünizm davasına gönül vermişti. O andan itibaren oyunları, makaleleri ve şiirleri devrimci coşkusunu yansıtır olmuştu ve genellikle ideolojik ifadeleri mümkün olduğunca açık olsun diye çaba gösteriyordu. Hitler iktidara geçince Brecht ve komünist meslektaşları hedef tahtası haline geldiler. Birleşik Devletler’de birçok arkadaşı vardı: onun görüşlerine sempati besleyen Amerikalılar ve Hitler’den kaçan Alman entelektüeller. Aynı şekilde Brecht de 1941 ’ de Amerika’ya göç etti ve film piyasasında para kazanmayı ümit ettiği Los Angeles'a yerleşmeyi seçti.</p><p class="calibre_">Sonraki birkaç yıl içinde Brecht kapitalizm karşıtı eğilimle senaryolar yazdı. Hollywood’da çok az başarı kazandı, böylece savaş sona erdikten sonra 1947’de Avrupa’ya geri dönmeye karar verdi. Ancak aynı yıl Birleşik Devletler Amerikan Olmayanların Faaliyetleri Komitesi, Hollywood’a sözde komünist sızıntısını araştırmaya başladı. Komite açık bir biçimde Marksizmi destekleyen Brecht hakkında bilgi toplamaya başladı ve 19 Eylül 1947’de, yani Brecht'in Birleşik Devletler’den ayrılmayı planladığı tarihten tam bir ay önce komite karşısına çıkması için bir celp gönderdi. Brecht’in yanısıra çok sayıda diğer yazar, yapımcı ve yönetmene de celp gelmişti ve bu grup Hollywood 19 olarak tanınmaya başlamıştı.</p><p class="calibre_">Washington’a gitmeden önce Hollywood 19 bir hareket planı yapmak için toplanmaya karar verdi. Yaklaşımları yüzleşmeci olacaktı. Komünist Parti'ye üye olduklarına ya da olmadıklarına dair soruları yanıtlamak yerine daha önceden hazırlamış oldukları ve komitenin yetkisine meydan okuyan bir bildiri okuyacaklar, komitenin faaliyetlerinin anayasaya aykırı olduğunu iddia edeceklerdi. Bu strateji hapse girmeyi gerektirse bile davaları için reklam yapmalarını sağlayacaktı.</p><p class="calibre_">Brecht buna itiraz etti. Eğer bu süreçte oyunlarını sergileme ve yazılarını satabilme hakkından yoksun kalacaklarsa inanç kurbanı olup halkın anlayışını kazanmaya çalışmanın ne yararı vardı? Kendilerinin komite üyelerinden daha zeki olduğundan emindi. Neden onlarla tartışarak kendilerini onların seviyesine indirsinlerdi ki? Neden aslında gizlice onlarla alay ederken teslim olmuş gibi görünüp komiteyi atlat-masınlardı? Hollywood 19, Brecht’i kibarca dinledi, ama kendi planına bağlı kalıp Brecht’i kendi seçiminde özgür bırakmaya karar verdi.</p><p class="calibre_">Komite sonunda 30 Ekim’de Brecht’i çağırdı. Onun da kendisinden önce komitenin karşısına çıkan Hollywood 19 gibi yapmasını bekliyorlardı: Tartışacak, soruları yanıtlamayı reddedecek, komitenin bu duruşmayı yapma hakkına itiraz edecek, hatta bağırıp çağıracak, hakaretlerde bulunacaktı. Gelgelelim Brecht hiç de aykırı bir tablo çizmiyordu. Takım elbise giyiyordu (ki ender olarak yaptığı bir şeydi), puro içiyordu (komite başkanının puro içmeyi çok sevdiğini duymuştu), sorularına kibarca yanıtlar veriyor ve onların yetkilerini genelde kabul ediyordu.</p><p class="calibre_">Diğerlerinin aksine Brecht, Komünist Parti’ye üye olup olmadığı sorusunu yanıtladı. üye değildi, ki bu doğruydu. Bir komite üyesi sordu. "Devrimci oyunlar yazdığınız doğru mu?" Brecht açık komünist mesajlar veren pek çok oyun yazmıştı, ama şöyle yanıt verdi: "Hitler'e karşı mücadele adına birçok şiir, şarkı sözü ve oyun yazdım ve kuşkusuz hepsi devrimci olarak nitelendirilebilir, çünkü hükümetin yıkılmasından yanaydım." Bu ifadeye karşı çıkan olmamıştı.</p><p class="calibre_">Brecht'in İngilizcesi son derece yeterliydi, ama ifadesi boyunca bir çevirmen kullanmıştı, bu da dille kurnaz oyunlar oynayabilmesine izin veren bir taktikti. Komite üyeleri şiirlerinin İngilizce çevirilerinde komünist eğilimler bulduğunda Brecht bu satırları Almanca okuyor, çevirmen yeniden tercüme ediyordu ve dizeler her nasılsa zararsız görünüyordu. Bir ara bir komite üyesi Brecht’in devrimci şiirlerini İngilizce olarak yüksek sesle okudu ve, "Bunu siz mi yazdınız?" diye sordu. "Hayır," diye yanıt verdi Brecht. "Ben Almanca şiir yazdım ve o da bundan oldukça farklı." Yazarın anlaşılması zor cevapları komiteyi şaşırttı,</p><p class="calibre_">nma nezaketi ve yetkilerine teslim oluş şekli ona kızmalarını olanaksız tınle getiriyordu.</p><p class="calibre_">Yalnızca bir saatlik sorgulamadan sonra komite üyeleri yeterince dinlemişlerdi. “Çok teşekkür ederiz," dedi başkan. "Siz [diğer] tanıklar için iyi bir örneksiniz." Onu yalnızca serbest bırakmakla kalmadılar, kendi nedenleri yüzünden onu gözaltına alabilecek olan göçmenlik bürosu görevlileriyle bir sorun yaşarsa yardımcı olabileceklerini bildirdiler. Brecht ertesi gün Birleşik Devletler'i terketti, bir daha da asla geri dönmedi.</p><p class="calibre_"><span class="bold">Yorum</span></p><p class="calibre_">Hollywood 19’un yüzleşmeci yaklaşımı onlara büyük sempati getirdi ve yıllar sonra halkın gözünde bir şekilde temize çıktılar. Ama aynı zamanda kara listeye alındılar ve faydalı işler üretebilecekleri değerli yıllarını yitirdiler. öte yandan Brecht komiteye olan nefretini 'dolaylı olarak dile getirdi. İnançlarını değiştirmiş ya da değerlerinden taviz vermiş değildi; onun yerine kısa tanıklığı sırasında aslında belirsiz yanıtlar, anlaşılmaz sözler içine saklandığı için karşı çıkılamayan yalanlar ve kelime oyunlarıyla komitenin etrafında daireler çizerken teslim olmuş gibi görünerek üstünlük sağlamıştı. Sonunda devrimci yazılarına devam edebilmek için özgürlüğüne kavuştu (hapse girmek ya da Birleşik Devletler’de gözaltına alınmak yerine), oysa o sahte itaatiyle komiteyle ve yetkileriyle gizlice alay etmişti.</p><p class="calibre_">Şunu unutmayın: Yetkileriyle gösteriş yapan kişiler teslim olma taktiğiyle kolayca kandırılabilirler. Açık boyun eğme işaretiniz onların kendilerini önemli hissetmelerini sağlar; onlara saygı duymanızdan tatmin olmuş bir şekilde daha sonraki bir karşı saldırı ya da Brecht tarafından kullanılan dolaylı alaycılık için kolay hedefler haline gelirler. Gücünüzü zaman içinde ölçerek, asla uzun vadedeki manevra kabiliyetinizi inanç kurbanı olmanın kısa süreli onuruna feda etmeyin.</p><p class="calibre_"><span class="italic"><span class="bold">Yüce lord yanından geçerken akıllı köylü başıyla selam verir ve sessizce osurur.</span></span></p><p class="calibre_"><span class="italic"><span class="bold">Etiyopya Atasözü</span></span></p><p class="calibre_">- 241 -</p><p class="calibre_">İlrtidar / F: 16</p><p class="calibre_"><span class="bold">GÜCÜN ANAHTARLARI</span></p><p class="calibre_">Güç alanında başımızı derde sokan şey genellikle düşmanlarımızın ya da rakiplerimizin hareketine verdiğimiz aşırı tepkilerdir. Bu aşırı tepki daha mantıklı olursak kaçınabileceğimiz sorunlar yaratır. Ayrıca sonsuz bir geri sekme etkisi de vardır, çünkü o zaman düşmanımız da aşırı tepki verir, tıpkı AtinalIların Melianlara yaptığı gibi. Tepki vermek, saldırganlığa başka bir tür saldırganlıkla karşılık vermek bizim her zaman birinci içgüdümüzdür. Ama bir dahaki sefere biri sizi ittiğinde ve siz de tepki vermeye hazırlandığınızda şunu deneyin: Direnmeyin ya da mücadele etmeyin, ama teslim olun, diğer yanağınızı uzatın, eğilin. Bunun onların davranışını etkisiz hale getirdiğini göreceksiniz; sizin büyük bir güçle karşılık vermenizi bekliyor, hatta istiyorlardı, bu yüzden sizin direnç göstermeyişiniz karşısında hazırlıksız yakalandılar ve kafaları karıştı. Teslim olmakla aslında siz durumu kontrol ediyorsunuz, çünkü teslim oluşunuz onların sizi yendiklerine inanmal arını sağlayacak olan daha geniş bir planın bir parçası.</p><p class="calibre_">Bu, teslim olma taktiğinin özüdür: içte sabit durun, dışta eğilin. Öfkelenme nedeninden yoksun kalan rakipleriniz çok şaşıracaktır. Sizden bir tepki doğuracak olan daha büyük bir şiddetle karşılık verme olasılıkları çok düşüktür. Bu arada siz onları yere yıkacak karşı hareketleri tasarlayacak zaman ve yer bulmuş olursunuz. Zekânın vahşet ve saldırganlığa karşı savaşında teslim olma taktiği güçlü bir silahtır. Kendini kontrol gerektirir. içtenlikle teslim olanlar özgürlüklerinden vazgeçerler ve yenilgilerinin verdiği aşağılanmayla ezilebilirler. Siz yalnızca teslim olmuş göründüğünüzü unutmamalısınız, tıpkı kendini korumak için ölü rolü yapan hayvan gibi.</p><p class="calibre_">Teslim olmanın savaşmaktan daha iyi olabildiğini gördük; daha güçlü bir rakip ve kesin bir yenilgi karşısında teslim olmak çoğu kez kaçmaktan da iyidir. Kaçmak sizi o an için kurtarabilir, ama saldırgan eninde sonunda size yetişecektir. Oysa teslim olursanız düşmanınızın etrafına dolanmak ve onu yakından ısırmak şansına sahip olabilirsiniz.</p><p class="calibre_">M<span class="calibre4">.Ö. ESKI </span>Ç<span class="calibre4">IN’DE </span>Y<span class="calibre4">UE </span>K<span class="calibre4">RALI </span>G<span class="calibre4">OUJIAN, </span>F<span class="calibre4">UJIAO ÇARPIŞMASINDA HÜKÜMDAR </span>W<span class="calibre4">U TARAFINDAN KORKUNÇ BIR YENILGIYE UĞRATILDI. </span>G<span class="calibre4">OUIJAN KAÇMAYA ÇALIŞTI, AMA BIR DANIŞMANI TESLIM OLUP KENDISINI HÜKÜMDAR </span>W<span class="calibre4">U'NUN HIZ</span>metine adamasını tavsiye etti, böylece adamı yakından inceleyip intikamını hazırlayabilirdi. Bu tavsiyeye uymayı kabul eden Gouijan hükümdara bütün malını mülkünü verdi ve ahırlarında en alt seviyedeki bir uşak olarak çalışmaya başladı. Üç yıl boyunca kendini hükümdarın önünde aşağıladı ve sonunda onun sadakatinden emin olan hükümdar evine gitmesine izin verdi. Ama Gouijan bu üç yılı hükümdar hakkında bilgi toplayarak ve intikam planları yaparak geçirmişti. Korkunç bir kuraklığın Wu'yu zor duruma düşürdüğü ve krallığın iç ayaklanmalarla zayıfladığı bir dönemde Gouijan bir ordu toplayıp saldırıya geçti ve kolayca kazandı. Bu, teslimin ardındaki güçtür: Size yıkıcı darbeyi hazırlamak için zaman ve esneklik kazandırır. Gouijan kaçsaydı şansını kaybederdi.</p><p class="calibre_">Dış ticaret on dokuzuncu yüzyılın ortalarında Japonya'nın bağımsızlığını tehdit etmeye başladığında Japonlar yabancıları nasıl yeneceklerini tartışmaya başladılar. Bir bakan olan Hatta Masayoshi 1857’de Japon politikasını yıllarca etkileyen bir memorandum yazdı. "Bu nedenle, bizim politikamızın dostane ittifaklar oluşturmak, her yerdeki yabancı ülkelere gemiler göndermek ve ticaret yapmak, en iyi durumdaki yabancıları taklit etmek ve böylece kendi yetersizliklerimizi aşmak; ulusal gücümüzün gelişimini desteklemek ve silah donanımımızı tamamlamak ve böylece en sonunda bütün dünya ülkeleri mükemmel uyumun nimetlerini tanıyana ve hegamonyamız dünya çapında tanınana kadar yabancıları kademeli olarak nüfuzumuz altına almak olduğuna ikna olmuş durumdayım." Bu, yasanın mükemmel biçimde uygulanışıdır. Düşmana ulaşabilmek için teslimi kullanın. Onun yollarını öğrenin, yavaş yavaş yanına sokulun, dışta onun âdetlerine uyun, ama içte kendi kültürünüzü sürdürün. Sonunda zafer sizin olacaktır, çünkü o sizi zayıf ve aşağı görürken, size karşı bir önlem almazken siz ona yetişip geçmek için zamanı kullanmış oluyorsunuz. Bu yumuşak, nüfuz edici istila şekli genellikle en iyisidir, çünkü düşmanın karşısında tepki vereceği, hazırlık yapacağı ya da direneceği bir şey yoktur. Ve eğer Japonya Batı etkisine zorla direnseydi, kültürünü kalıcı biçimde değiştiren yıkıcı bir istilayla karşılaşabilirdi.</p><p class="calibre_">Teslim olmak aynı zamanda Brecht’in yaptığı gibi düşmanlarınızla alay etme, güçlerini kendilerine karşı çevirme fırsatı da verir size. Milan Kundera’nın Çekoslovakya’daki ceza kamplarında yaşadığı dene-</p><p class="calibre_">yimlerine dayanan Şaka adlı romanı hapishanede mahkûmların gardiyanlara karşı koştuğu bir bayrak yarışını anlatmaktadır. Gardiyanlar için bu yarış fiziksel üstünlüklerini sergilemeleri için bir fırsattı. Mahkûmlar kaybetmelerinin beklendiğini biliyorlardı, onlar da buna uygun davrandılar; zorlukla hareket ederek abartılı bir çaba içindeymiş gibi göründüler, birkaç metre koşup yere yıkıldılar, gardiyanlar son hızla koşarken onlar sekerek veya son derece yavaş bir şekilde koşarak ilerlediler. Hem yarışa katılarak, hem de kaybederek gardiyanlara itaatkâr bir şekilde uydular; ama "aşırı itaatleri" olayı mahvedecek derecede sahteydi. Aşırı itaat ya da "teslim" burada üstünlüğü ters yönde göstermenin bir şeklidir. Direnmek mahkûmları şiddet döngüsüne sokar, onları gardiyanların seviyesine indirirdi. Buna karşılık, gardiyanlara aşırı itaat etmeleri gardiyanları gülünç gösterdi, ama kendilerinden isteneni yapmış olan mahkûmları cezalandıramadılar.</p><p class="calibre_">Güç her zaman değişkendir; oyun, yapı gereği akışkan ve sürekli mücadele arenası olduğu için güce sahip olanlar sonunda kendilerini neredeyse her zaman inişte bulurlar. Eğer geçici olarak zayıfladığınızı görürseniz teslim olma taktiği kendinizi yeniden yükseltmek için mükemmeldir; hırsınızı gizler; size sabrı, kendini kontrolu, oyundaki anahtar becerileri öğretir ve size hükmeden kişinin ani inişinden faydalanmanız için en iyi pozisyona sokar sizi. Eğer kaçarsanız ya da mücadele ederseniz uzun vadede kazanamazsınız. Eğer teslim olursanız neredeyse her zaman galip çıkan siz olursunuz.</p><p class="calibre_">İmaj: Bir Meşe Ağacı. Rüzgâra direnen meşe dallarını tek tek kaybeder ve en sonunda kendini koruyacak bir şey kalmayınca gövde düşer. Eğilen meşe daha uzun yaşar, gövdesi daha geniş büyür, kökleri daha derine iner ve daha dirençli olur.</p><p class="calibre_">Otorite: Göze göz, dişe diş dendiğini duymuşsunuzdur. Ama ben size şunu söylüyorum: Kötüye direnmeyin; kim sizin sağ yanağınıza vurursa ona öteki yanağınızı çevirin. Ve biri sizi dava eder ve paltonuzu alırsa ona cüppenizi de verin. Ve eğer biri sizi bir mil gitmeye zorlarsa iki mil gidin (Hazreti İsa, Matta 5:38-41).</p><p class="calibre_">- 244</p><p class="calibre_">Teslim olmanın anlamı kendinizi savunabileceğiniz daha ilerki bir tarih için postunuzu korumaktır. ¡nsan inanç kurbanı olmamak için teslim olur, fakat bazen düşmanın acımasının olmadığı zamanlar vardır ve kendini feda etmek tek çözüm gibi görünmektir. Dahası eğer ölmeye istekli olursanız diğerleri sizin sunduğunuz örnekten güç ve ilham alabilir.</p><p class="calibre_">Yine de teslim olmanın tersi olan kendini feda etmek sonucu tam belli olmayan bir taktiktir ve mücadele ettiği saldırganlık kadar şiddet içerir. Daha da önemlisi elde ettiğiniz gücün tadını çıkarmak için orada olamazsınız. Ve kendini feda edenlerde bencil ve kibirli bir hava vardır, sanki onları takip edenler onların şöhretlerinden daha az önemlidirler.</p><p class="calibre_">Güç sizi terkettiğinde bu yasanın tersine aldırmamak en iyisidir. Kendini feda etme fikrini bir kenara bırakın; sarkaç sonunda sizin tarafınıza gelecektir ve sizin bunu görmek için hayatta olmanız gerekir.</p><div class="mbp_pagebreak" id="calibre_pb_22"></div>
</body></html>
