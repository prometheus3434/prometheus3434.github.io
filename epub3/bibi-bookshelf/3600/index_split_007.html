<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İktidar-Güç Sahibi Olmanın 48 Yasası</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos210210" class="calibre_"><span class="calibre2"><span class="bold">YASA 7</span></span></p><p class="calibre_"><span class="calibre3"><span class="bold">İŞİ BAŞKALARINA YAPTIRIN,</span></span></p><p class="calibre_"><span class="calibre3"><span class="bold">AMA ÖVGÜLERİ HEP SİZ TOPLAYIN</span></span></p><p class="calibre_">HÜKÜM</p><p class="calibre_"><span class="italic"><span class="bold">Kendi davanızı ileri </span></span><span class="italic">1</span><span class="italic"><span class="bold">:ötumıek ıçm başkalarının aklından, bilgisinden ve ayak işinden yararlanın. liöyle bir yardım yalnızca değerli zaman ve enerjinizi tasarruf etmenin sağlamakla kalmayacak, tanrısal bir etkinlik ve hız da kuzaıuiırucaktır size. Sonunda yardımcılarınız unutulacak, ama siz lıep hatırlanacaksınız. Hiçbir zaman başkalarının sizin için yapabilecekleri şeyi siz yapmayın.</span></span></p><p class="calibre_">YASAYI ÇİĞNEMEK VE YASAYA UYMAK</p><p class="calibre_">1883’te Sırp bilim adamı Nikola Tesla, Continental Edison Şirke-ti'nin Avrupa bölümünde çalışıyordu. Çok zeki bir mucitti. Fabrika müdürü ve Edison'un arkadaşı Charles Batchelor onu şansını Amerika'da aramaya ikna ederek kendisini Edison'a tanıtmasını sağlayacak bir tanıtım mektubu verdi. Böylece Tesla'nın ölümüne kadar süren sıkıntılı ve çileli bir hayat başladı.</p><p class="calibre_">Tesla, New York'ta Edison’la tanıştığında ünlü mucit onu derhal işe aldı. Tesla günde on sekiz saat çalışıp Edison'un ilkel dinamolarını geliştirmenin yollarını buldu. Sonunda onları tamamen baştan tasarlamayı teklif etti. Edison'a göre bu bir karşılık almaksızın yıllarca çalışmayı gerektiren büyük bir işti, fakat Tesla'ya, "Eğer bunu yaparsan sana elli bin dolar var... eğer yapabilirsen," dedi. Tesla bu proje üstünde gece gündüz çalıştı ve yalnızca bir yıl sonra dinamoyu otomatik kon-trollarla tamamlanmış ve kusursuz şekilde geliştirilmiş olarak ortaya koydu. iyi haberi vermek ve 50,000 dolarını almak için Edison'a gitti. Edison kendisi ve şirketinin sahip çıkabileceği bu gelişmeye memnun olmuştu, ama iş paraya gelince genç Sırba, "Tesla, bizim Amerikan esprilerimizi anlamıyorsun," diyerek maaşında küçük bir artış yaptı.</p><p class="calibre_">Tesla’nın saplantısı alternatif elektrik akım sistemi yaratmaktı. Edison doğrudan akım sistemine inanıyordu ve yalnızca Tesla'nın araştırmasına destek vermemekle kalmayıp onu sabote edebilmek için elinden geleni yapıyordu. Tesla kendi elektrik şirketini kuran Pittsburgh'lu büyük işadamı George Westinghouse'a başvurdu. Westinghouse, Tesla’nın araştırmasına tam destek verdi ve gelecekteki kâr için cömert bir telif hakkı önerdi. Tesla'nın geliştirdiği alternatif akım sistemi bugün hâlâ standarttır; ne var ki, patentler onun adına alındıktan sonra diğer bilim adamları öne çıkıp Tesla için temeli hazırladıklarını iddia ederek icattan pay almaya çalıştılar. Tesla'nın adı bu karışıklıkta kayboldu ve halk bu icadı Westinghouse’un adıyla anmaya başladı.</p><p class="calibre_">Bir yıl sonra Westinghouse’un, Tesla’yla imzalamış olduğu cömert telif hakları sözleşmesini örnek alan diğer patent sahipleri de talepte bulunmaya başladılar. Westinghouse bilim adamına eğer tam telif hakkı ödeyecek olursa şirketin varlığını sürdüremeyeceğini açıkladı; Tesla'yı patentlerini 216.000 dolara satmayı kabul etmeye ikna etti. Bu rakam kuşkusuz çok büyüktü, fakat o dönemdeki gerçek değeri olan 12 milyon doların çok altındaydı. Yatırımcılar Tesla'nın elinden zenginliği, patentleri ve en önemlisi de kariyerinin en büyük icadının şeref payesini aldılar.</p><p class="calibre_"><span class="italic"><span class="bold">KAPLUMBAĞA, FİL VE SU AYGIRI Bir gün kaplumbağa fille karşılaşır, fil, "Yolumdan çekil ufaklık!</span></span></p><p class="calibre_"><span class="italic"><span class="bold">Üzerine basabilirim!" diye bağırır. Kaplumbağa korkmaz ve olduğu yerde kalır, böylece fil üzerine basar ama onu ezemez. "Böbürlenme, Bay Fil, ben de en az senin kadar güçlüyüm!" der kaplumbağa, ama fil yalnızca kahkahalarla güler. Kaplumbağa ondan ertesi sabah kendisinin bulunduğu tepeye gelmesini ister.</span></span></p><p class="calibre_"><span class="italic"><span class="bold">Ertesi sabah güneş doğmadan kaplumbağa tepeden aşağı nehre doğru iner, orada gece yemeğini yedikten sonra tekrar suya dönmek üzere olan suaygırıyla karşılaşır. “Bay Suaygırı! Seninle halat çekme oyunu oynayalım mı? Senin kadar güçlü olduğuma bahse girerim!“ der kaplumbağa. Suaygırı bu saçma fikre güler, ama kabul eder. Kaplumbağa uzun bir ip getirir ve suaygırına kendisi, “Hey!“ diyene kadar ağzında tutmasını söyler. Kaplumbağa tepeye çıkar, sabırsızlanmaya başlayan fi// bulur. File ipin diğer ucunu verir ve, ""Hey' dediğim zaman ipi çekeceksin ve hangimizin daha güçlü olduğunu göreceksin," der. Sonra tepenin yarısına kadar inip görünmeyeceği bir yere saklanarak bağırır. “Hey!“ Fil ve suaygırı ipi çekerler, çekerler, ama hiçbiri dlğerlnl kıpırdatamaz, ikisinin de gücü eşittir. İkisi de kaplumbağanın kendisi kadar güçlü olduğuna karar verir. Hiçbir zaman başkalarının sizin için yapabileceği bir şeyi yapmayın. Kaplumbağa işi başkalarının yapmasını sağlayarak övgüyü</span></span></p><p class="calibre_"><span class="italic"><span class="bold">kendi topladı.</span></span></p><p class="calibre_"><span class="italic"><span class="bold">Zalre Masalı</span></span></p><p class="calibre_">Guglielmo Marconi adı hep radyonun icadıyla birlikte anılmıştır. Ancak icadını meydana getirirken -1899'da jngiliz kanalı boyunca yayın yaptı- Marconi'nin, Tesla'nın 1897'de aldığı bir patenti kullandığını ve araştırmasının Tesla'nın araştırmalarına dayandığını çok az kişi bilir. Tesla yine ne para, ne de övgü aldı. Alternatif akım sisteminin yanısıra indüksiyon motorunu da icat etti ve o "radyonun gerçek babasıdır." Ne çare ki, bu icatlarının hiçbirinde onun adı bulunmamaktadır. Tesla yaşlı bir adam olarak yoksulluk içinde ölmüştür.</p><p class="calibre_">1917'de güçten düştüğü dönemlerde Tesla'ya, Edison Amerikalı Elektrik Mühendisleri Enstitüsü Madalyası verileceği bildirildi. Tesla madalyayı geri çevirdi. "Bana ceketime iğneleyip enstitünüzün üyeleri karşısında boş bir saat boyunca göğsümü gererek yürüyebileceğim bir onur vermeyi teklif ediyorsunuz. Bedenime madalya verip açlığa devam etmesine izin verirsiniz, çünkü enstitünüzün büyük bölümünün dayandığı temeli sağlayan aklım ve onun yaratıcı ürünlerini tanımayı reddettiniz."</p><p class="calibre_"><span class="italic"><span class="bold">Kabul edilmeli ki, eğer bir avcı at arabasının emniyetine güvenir, altı atın bacaklarını kullanırsa ve Wang Llang'ın dizginleri tutmasını sağlarsa kendini yormaz ve çevik hayvanları apansız yakalayabilir. Diyelim ki, arabasının avantajlarını bir kenara bıraktı, atlarının yararlı bacaklarından ve Wang Liang'ın becerisinden vazgeçti ve hayvanların peşinden koşmaya başladı, o zaman bacakları ne kadar hızlı olursa olsun hayvanları yakalayamaz.</span></span></p><p class="calibre_"><span class="italic"><span class="bold">Han-Fei-Tzu, Çinli Filozof, M.Ö. III. Yüzyıl</span></span></p><p class="calibre_"><span class="bold">Yorum</span></p><p class="calibre_">Birçok kişi gerçeklerle uğraşan bilimin, dünyanın geri kalanının başına dert olan önemsiz rekabetin dışında olduğu hayaline inanmaktadır. Nikola Tesla bunlardan biriydi. Bilimin politikayla bir ilgisi olmadığına inanıyordu, şöhret ve zenginliğe aldırmadığını iddia ediyordu. Ama yaşlandıkça bu onun bilimsel çalışmalarını mahvetti. Adı belirli bir yeni buluşla birlikte anılmadığı için fikirlerine yatırım yapacak kimseyi bulamadı. Gelecek için muhteşem icatlar üzerinde düşünürken diğerleri onun zaten almış olduğu patentleri çaldılar ve övgüyü kendileri topladılar.</p><p class="calibre_">Her şeyi kendi kendine yapmaya çalıştı, ama yalnızca bitap düştü ve bu süreç sırasında kendini güçsüz bıraktı.</p><p class="calibre_">Edison onun tersiydi. Gerçekte büyük bir bilimsel düşünür ya da mucit değildi; bir keresinde matematikçi olmasının gerekmediğini, çünkü her zaman bir metamatikçiyi işe alabileceğini söylemişti. Bu Edison'un ana yöntemiydi. O gerçekte bir işadamı ve tanıtımcıydı. Dı-şardaki eğilimleri ve fırsatları değerlendiriyor, sahadaki en iyi olanı işe alıp kendisi için çalıştırıyordu. Eğer zorunlu olursa rakiplerinden çalardı. Ama onun adı Tesla'dan çok daha iyi biliniyor ve daha fazla icatla birlikte anılıyor.</p><p class="calibre_">Buradan çıkarılacak ders iki yönlüdür: ¡cat ve yaratım için alınan övgü icadın kendisi kadar, hatta belki de ondan daha önemlidir. Övgüyü kendiniz için güvence altına almalı ve diğerlerinin onu çalmasına engel olmalısınız. Bunu başarmak için her zaman dikkatli ve acımasız davranmalısınız, başınızın üzerinde uçan atmacalar olmadığından emin olana dek icadınız konusunda sessiz kalmalısınız. ¡kincisi, kendi davanızı ilerletmek için başkalarının çalışmalarından yararlanmayı öğrenin. Zaman değerli ve hayat kısa. Eğer her şeyi kendi başınıza yapmaya kalkarsanız kendinizi yıpratır, enerji kaybeder ve gücünüzü tüketirsiniz. Güçlerinizi korumak, başkalarının yaptığı çalışmaların üzerine atılmak ve kendinize maletmek çok daha önemlidir.</p><p class="calibre_"><span class="italic"><span class="bold">Ticaret ve sanayide herkes çalar.</span></span></p><p class="calibre_"><span class="italic"><span class="bold">Ben çok çaldım.</span></span></p><p class="calibre_"><span class="italic"><span class="bold">Ama ben nasıl çalınacağını biliyorum.</span></span></p><p class="calibre_"><span class="italic"><span class="bold">Thomas Edison, 1847-1931</span></span></p><p class="calibre_">GÜCÜN ANAHTARLARI</p><p class="calibre_">Güç dünyasında orman kanunları geçerlidir: Avlanarak ve öldürerek yaşayanlarla sırtlan, akbaba gibi diğerlerinin avlarıyla yaşayan çok sayıda yaratık vardır. Daha az yaratıcı olan ikinci grup çoğu kez gücün yaratımı için esas olan çalışmayı yapamaz. Ama yeterince uzun süre beklerlerse her zaman onların yerine çalışacak başka hayvanlar olduğunu öğrenmişlerdir. Saf olmayın: Şu anda siz bir proje üzerinde kendinizi paralarken, hayatta kalmaya, hatta yaratıcılığınızı almanın yollarını bulmaya çalışan akbabalar bulunmaktadır. Bundan şikâyet etmenin veya Tesla'nın yaptığı gibi kendinizi üzüntüyle yıpratmanızın bir yararı yok. Kendinizi korumak ve oyuna katılmak daha iyidir. Bir kez güç tabanı oluşturduktan sonra kendiniz akbaba haline gelin, zaman ve enerjinizi tasarruf edin.</p><p class="calibre_"><span class="italic"><span class="bold">KÖR TAVUK</span></span></p><p class="calibre_"><span class="italic"><span class="bold">Görme yeteneğini kaybeden ve yiyecek aramak için toprağı eşelemeye alışık olan bir tavuk kör olmasına rağmen büyük bir çabayla eşelemeye devam ediyordu. Çalışkan bir aptal için bunun ne yararı vardır? Keskin bakışlı bir başka tavuk ayaklarını hiç yormadan bir kenarda bekleyip, tek bir eşeleme bile yapmadan başkasının çalışmasının meyvesini alıyordu. Çünkü kör tavuk bir arpayı bulur bulmaz tetikteki arkadaşı yalayıp yutuyordu bunu.</span></span></p><p class="calibre_"><span class="italic"><span class="bold">Masallar, Gotthold Lessing, 1729-1781</span></span></p><p class="calibre_">Bu oyunun iki kutbundan biri kâşif Vasco Nunez de Balboa örneğiyle gösterilebilir. Balboa'nın bir saplantısı vardı: büyük zenginliklerin efsanevi şehri El Dorado'yu keşfetmek.</p><p class="calibre_">On altıncı yüzyılın başında sayısız sıkıntı ve ölümle karşılaşmanın ardından Meksika'nın güneyinde, bugünkü Peru, büyük ve zengin bir imparatorluğun kanıtlarını buldu. Bu imparatorluğu, yani jnka'yı fethedip altınlarını ele geçirerek yeni Cortex olacaktı. Sorun şuydu ki, bu keşfi yaptığı sırada bununla ilgili haberler yüzlerce diğer fatih arasında yayılmıştı. Oyunun yarısının sessiz kalmak ve etrafındakileri dikkatle incelemek olduğunu anlamamıştı. Birkaç yıl sonra jnka jmparatorlu-ğu'nun yerini keşfettikten sonra kendi ordusundan bir asker, Francisco Pizarro, ihanet suçuyla kellesinin uçurulmasına yardım etti. Pizarro, Balboa'nın bulmak için yıllarını harcadığı şeyi aldı.</p><p class="calibre_">Oyunun diğer kutbunu, kariyerinin sonlarında sayısız resim talebiyle karşılaşan ressam Peter Paul Rubens oluşturmaktadır. Rubens bir sistem yaratmıştı: Geniş stüdyosunda resmin değişik öğelerinde başarılı olan düzinelerce başarılı ressamı işe aldı; örneğin, kimi giysiler, kimi arkaplan üzerinde çalışıyordu. Çok sayıda kanvas üzerinde aynı anda çalışılan geniş bir üretim hattı yarattı. Önemli bir müşteri stüdyoyu ziyaret ettiğinde Rubens kiralık elemanlarına o gün için izin verirdi. Müşteri locadan izlerken Rubens inanılmaz bir hız ve enerjiyle çalışırdı. Müşteri böylesi kısa süre içinde bu kadar muhteşem eserler çıkaran bu olağanüstü adama hayran olarak oradan ayrılırdı.</p><p class="calibre_">Bu yasanın özü şudur: Başkalarının sizin için çalışmalarını sağlarken bütün övgüleri toplamayı ve tanrısal bir güce sahipmiş gibi görünmeyi öğrenin. Bütün işi tek başınıza yapmanın önemli olduğunu düşünüyorsanız hiçbir zaman ilerleyemezsiniz, Balboa’lar ve Tesla’ların kaderini paylaşırsınız. Sizde eksik olan beceri ve yaratıcılığa sahip insanlar bulun. Kendi adınızı en üste yazarken ya onları işe alın ya da onların işini alıp sahip çıkacak bir yol bulun. Böylece onların yaratıcılığı sizin olur ve dünya sizi bir dâhi gibi görür.</p><p class="calibre_">Bu yasanın, rakiplerinizin çalışmalarını parazit gibi kullanmanızı gerektirmeyen bir başka uygulama şekli daha vardır: Geçmişi, yani geniş bilgi ve akıl deposunu kullanın. lsaac Newton buna, "devlerin omzunda dikilmek" diyordu. Keşiflerini yaparken diğerlerinin başarılarının üzerine inşa ettiğini kastediyordu. Dâhilik havasının büyük bir bölümünün antik, ortaçağ ve rönesans bilim adamlarının bilgilerinden en iyi şekilde yararlanma becerisine dayandırılabilir olduğunu biliyordu. Shakespeare diğer yazarlar arasında Plutarch'dan konu, karakter, hatta diyalog bile almıştı, çünkü kimsenin gizli psikoloji ve nükteli konuşmalarda Plutarch'ı geçemeyeceğini biliyordu. Daha sonra gelen kaç yazar kendi sıraları gelince -başkasından aşıran- Shakespeare’dan ödünç almıştı?</p><p class="calibre_">Bugünün politikacılarının ne kadar azının kendi konuşmalarını yazdığını biliyoruz. Kendi sözleri onlara tek bir oy bile kazandırmazdı; dinleyenleri etkileyen fikirleri ve zekâlarını ya da ellerinde ne varsa hepsini konuşmayı yazana borçludurlar. Diğer insanlar işi yapıyor, onlar övgüleri topluyor. Bu herkesin kullanabileceği bir güçtür. Geçmişin bilgilerini kullanmayı ve bir dâhi gibi görünmeyi öğrenin, yalnızca zeki bir ödünç alan olsanız da.</p><p class="calibre_">¡nsan doğasına dalan yazarlar, eski strateji ustaları, insan aptallığının ve deliliğinin tarihçileri, gücün yükünü idare etmesini zor yoldan öğrenen kral ve kraliçeler... onların bilgileri tozlanıyor, sizin gelip omuzlarında dikilmenizi bekliyor. Onların zekâsı sizin zekânız, onların becerisi sizin beceriniz olabilir ve onlar hiçbir zaman gelip insanlara sizin gerçekte özgün olmadığınızı söyleyecek değiller. Hayat boyu çalışabilir, sayısız hatalar yapabilir, kendi deneyimlerinizle işleri yapmaya çalışarak zaman ve enerji harcayabilirsiniz. Ya da geçmişin ordusunu kullanabilirsiniz. Bismarck'ın dediği gibi: "Aptallar hatalarından ders aldıklarını söylerler. Ber.ı başkalarının deneyimlerinden yararlanmayı tercih ederim."</p><p class="calibre_">İmaj: Akbaba. Ormandaki bütün yaratıklar içinde o en kolay elde edendir. Diğerlerinin zorlu çabası onun çalışması haline gelir; hayatta kalma başarısızlıkları onun besinini meydana getirir. Akbabaya dikkat edin; siz çok çalışırken o tepenizde dönüp duruyor. Onunla savaşmayın, ona katılın.</p><p class="calibre_">Otorite: Öğrenilecek çok şey var, hayat kısadır ve bilgi olmaksızın hayat değildir. Bu nedenle herkesten bilgi almak harika bir hiledir. Böylece başkalarının alınteriyle kâhin olma şöhreti kazanırsınız (Baltasar Gracian, 1601-1658).</p><p class="calibre_">Bazen başkalarının yaptığı işin övgülerini toplamak akıllıca bir iş değildir. Eğer gücünüz yeterince sağlam bir şekilde yerleşmemişse insanları sahne ışığından dışarı iter gibi görünürsünüz. Zeki bir yetenek kullanıcısı olabilmek için sizin konumunuz sarsılmaz olmalıdır, yoksa sahtekârlıkla suçlanırsınız.</p><p class="calibre_">Diğer insanların övgüyü paylaşmalarına izin vermenin ne zaman bir amaca hizmet ettiğini bildiğinizden emin olun. Sizin üstünüzde biri sözkonusu olduğunda açgözlü davranmamanız özellikle önem taşımaktadır. Başkan Richard Nixon'ın Çin Halk Cumhuriyeti'ne yaptığı tarihi ziyaret aslında kendi fikriydi, fakat Henry Kissinger'ın becerikli diplomasisi olmaksızın asla gerçekleşemezdi. Kissinger'ın becerileri olmasa başarılı da olamazdı. Yine de iş övgüyü toplamaya geldiğinde Kissinger akıllı bir şekilde aslan payını Nixon'ın almasına izin verdi. Gerçeğin daha sonra ortaya çıkacağını bilerek ışığa hırsla atlayıp saygınlığını kısa vadede tehlikeye atmak istemiyordu. Kissinger oyunu başarılı bir şekilde oynadı: Kendi altındakilerin yaptığı iş için övgüleri toplarken kendi çabalarına yönelik övgüleri müteşekkir bir şekilde kendi üstündekilere verdi. Oyunu oynamanın yolu budur.</p><div class="mbp_pagebreak" id="calibre_pb_7"></div>
</body></html>
