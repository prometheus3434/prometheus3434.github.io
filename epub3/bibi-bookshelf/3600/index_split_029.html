<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İktidar-Güç Sahibi Olmanın 48 Yasası</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos779312" class="calibre_"><span class="calibre2"><span class="bold">YASA 29</span></span></p><p class="calibre_"><span class="calibre3"><span class="bold">HER ŞEYİ SONUNA KADAR PLANLAYIN</span></span></p><p class="calibre_">HÜKÜM</p><p class="calibre_"><span class="italic"><span class="bold">Son her şeydir. Her şeyi sonuna kadar planlayın, bütün olası sonuçları, engelleri, sıkı çalışmanızı tersine çevirip bütün zaferi diğerlerine veren talihsizlikleri hesaba katın. Sonuna kadar plan yaptığınızda şartların etkisi altında kalmazsınız ve ne zaman duracağınızı bilirsiniz. Talihinize yumuşak bir şekilde rehberlik edin ve ileriyi düşünerek geleceğinizi belirlemesine yardımcı olun.</span></span></p><p class="calibre_"><span class="bold">YASAYI ÇİĞNEMEK</span></p><p class="calibre_">1510 yılında bir gemi Hispaniola (şimdiki Haiti ve Dominik Cumhuriyeti) Adası’ndan ayrılıp Venezüella’ya doğru yola çıktı. Orada kuşatma altındaki İspanyol sömürgesini kurtaracaktı. Limanın birkaç mil ötesinde kaçak bir yolcu erzak sandığından dışarı çıktı. Altın aramak için Yeni Dünya’ya gelip borca battıktan sonra sandığın içine saklanarak alacaklılarından kaçan soylu bir jspanyol olan Vasco Nunez de Balboa’ydı bu.</p><p class="calibre_">Columbus yolculuğundan muhteşem ama henüz keşfedilmemiş El Darada Krallığı’na ait hikâyelerle Ispanya’ya döndüğünden beri Balboa altınlara kafasını takmıştı. Columbus'un altın ülkesini bulmak için yola çıkan ilk maceracılardan biriydi, gözüpekliği ve tek amaçlı oluşuyla altını bulacak olanın kendisi olacağına başlangıçta karar vermişti. Artık alacaklılarından da kurtulduğuna göre kendisini hiçbir şey durduramazdı.</p><p class="calibre_">Ne yazık ki, geminin sahibi zengin hukukçu Francisco Fernandez de Enciso kaçak yolcuyu duyunca küplere bindi ve Balboa’nın karşılarına çıkan ilk adaya bırakılmasını emretti. Fakat onlar bir ada bulamadan Enciso kurtarmaya gittiği sömürgenin terkedildiği haberini aldı. Bu, Balboa için bir fırsattı. Denizcilere Panama'ya daha önce yaptığı seyahatleri ve bölgedeki altınla ilgili söylentileri anlattı. Heyecanlı denizciler Enciso'yu Balboa’nın hayatını bağışlamaya ve Panama'da bir sömürge kurmaya ikna ettiler. Haftalar sonra ilk yerleşim bölgelerine "Darien" adını verdiler.</p><p class="calibre_">parien’in ilk valisi Enciso'ydu, fakat Balboa başkalarının inisiyatifi çalmalarına izin veremezdi. Denizciler arasında Enciso'ya karşı bir kampanya düzenledi ve sonunda vali olarak kendisini tercih ettiklerini açıkça belirtti. Enciso hayatı için endişeye kapılarak jspanya'ya kaçtı. Aylar sonra jspanya Krallığı’nın bir temsilcisi Darien'in yeni, resmi valisi olarak atandığını bildirmek üzere gelince geri çevrildi. jspanya'ya geri dönüşünde denizde boğuldu; boğulması kazaydı, fakat jspanyol yasalarına göre Balboa valiyi öldürtmüş ve mevkisini ele geçirmişti.</p><p class="calibre_">Balboa’nın kabadayılığı kendisini daha önce belalardan kurtarmıştı, ama şimdi zenginlik ve şöhret umutları suya düşmüş görünüyordu. Eğer bulursa El Dorado'da hak iddia edebilmesi için jspanya kralının onayına ihtiyaç duyacaktı, ki bir kanun kaçağı olarak bu onayı asla alamazdı. Geriye tek bir çözüm kalıyordu. Panamalı kızılderililer Bal-boa'ya Orta Amerika berzahının diğer yanında büyük bir okyanus olduğunu ve bu batı sahili boyunca güneye inerek, kulağına "Biru" gibi gelen bir ismi olan muhteşem bir altın ülkesine ulaşacağını söylemişlerdi. Balboa tehlikeli Panama ormanlarını geçip ayaklarını bu yeni okyanusa sokan ilk Avrupalı olmaya karar verdi. Oradan El Dorado’ya gidebilirdi. Eğer bunu jspanya'nın adına yaparsa kralın sonsuz minnetini kazanır, ve idam cezasının ertelenmesini aaranti altına .almış olurdu, ancak jspanyol yetkililer kendisini tutuklamak üzere gelmeden önce harekete geçmeliydi.</p><p class="calibre_">Balboa 1513'te 190 askerle birlikte yola koyuldu. Berzahın yarı yolunda (berzah o noktada doksan mil genişliğindeydi) geriye yalnızca altmış asker kalmış, ötekiler zorlu şartlara dayanamamıştı, kan emen böcekler, sele neden olan yağmurlar, ateş. Sonunda bir dağın tepesinden bakan Balboa, Pasifik Okyanusu'nu gören ilk Avrupalı oldu. Günler sonra elinde Castile sancağıyla bu sulara girip bütün denizleri, karaları ve adalarıyla ¡spanya Krallığı’na ait olduğunu ilan etti.</p><p class="calibre_">Bölgedeki kızılderililer Balboa’yı daha önce hiç görmediği türde altınlar, mücevherler ve değerli incilerle selamladılar. Bunların nereden geldiğini sorduğunda kızılderililer güneyi, ¡nkaların topraklarını işaret ettiler. Ama Balboa’nın yalnızca birkaç askeri kalmıştı. Şimdilik Darien’e geri dönüp altın ve mücevherleri iyi niyetinin bir göstergesi olarak ¡spanya'ya göndermeye ve El Dorado’nun fethi için kendisine yardım etmek üzere büyük bir ordu istemeye karar verdi.</p><p class="calibre_">Balboa'nın berzahı cesurca geçişi, batı okyanusunu keşfi ve El Do-rado'yı fethetme planlarıyla ilgili haberler ¡spanya’ya ulaştığında eski suçlu bir kahraman haline geldi. Derhal yeni toprakların valisi ilan edildi. Fakat kral ve kraliçe onun keşfiyle ilgili bir şey duymadan önce Bal-boa’yı cinayetten tutuklayıp sömürgenin yönetimini ele almak üzere Pedro Arias Davila, "Pedrarias" adında bir adamın komutasında bir düzine gemi göndermişti. Pedrarias, Panama’ya varana dek Balboa'nın affedildiğini ve eski kanun kaçağıyla valiliği paylaşması gerektiğini öğrendi.</p><p class="calibre_">Balboa yine de huzursuzluk hissediyordu. Altın onun hayaliydi, El Darada tek arzusuydu. Altının peşinde birçok kez ölümle burun buruna gelmişti, bu zenginlik ve şöhreti yeni gelen biriyle paylaşmak dayanılmaz olacaktı. Pedrarias’ın kıskanç, huysuz bir adam olup durumdan aynı derecede hoşnutsuz olduğunu da öğrenmişti. Balboa için tek çözüm gemi inşası malzemeleri ve araçlarını taşıyan daha geniş bir orduyla berzahı bir kez daha geçmeyi önererek inisiyatifi ele almaktı. Pasifik sahiline vardıktan sonra ¡nkaları fethedeceği bir donanma yapabilirdi. Pedrarias şaşırtıcı bir şekilde bu planı kabul etti, belki de asla işe yaramayacağını sezmişti. Bu ikinci yolculukta yüzlerce insan öldü ve taşıdıkları kereste şiddetli yağmurda çürüdü. Balboa her zamanki gibi yine yılmamıştı, dünyadaki hiçbir güç planını bozamazdı. Pasifik'e varınca yeni kereste için ağaçları kesmeye başladı. Fakat geriye kalan adam sayısı bir istila için çok az ve çok zayıftı. Balboa bir kez daha Darien’e geri döndü.</p><p class="calibre_">Pedrarias her ihtimale karşı yeni bir planı tartışmak için Balboa'yı davet etmişti ve yerleşim bölgesinin eteklerinde kâşif Francisco Pizar-ro'yla karşılaştı. Pizarro berzahı ilk geçişinde Balboa'ya eşlik eden eski bir arkadaşıydı. Ama bu karşılaşma bir tuzaktı. Yüz askere önderlik eden Pizarro eski arkadaşını kuşatmaya aldı, tutukladı ve Pedrarias'a teslim etti. Pedrarias, Balboa'yı isyan suçuyla yargıladı. Birkaç gün sonra Balboa ve en güvendiği takipçilerinin kafaları uçuruldu. Yıllar sonra Pizarro’nun kendisi Peru'ya ulaştı ve Balboa'nın yaptıkları unutuldu.</p><p class="calibre_"><span class="italic"><span class="bold">Varolan anın ötesini düşünebilen ve hissedebilen çok azinsan vardır, onlar da istisnadır.</span></span></p><p class="calibre_"><span class="italic"><span class="bold">Cari von Clausewitz, 1780-1831</span></span></p><p class="calibre_"><span class="italic"><span class="bold">Düşündüğünüz her neyse sonuna kadar bakın. Tanrı sıklıkla insana mutluluğu bir an için gösterir, ardından onu tamamen mahveder. Tarihler, Herodotus, M.Ö. V. Yüzyıl</span></span></p><p class="calibre_"><span class="italic"><span class="bold">Yorum</span></span></p><p class="calibre_">Çoğu insan mantığından çok duygularıyla hareket eder. Planları belirsizdir ve engelle karşılaştıklarında içlerinden geldiği gibi davranırlar. Ne var ki, doğaçlama sizi yalnızca bir sonraki krize kadar taşır ve hiçbir zaman birkaç adım ileriyi düşünüp işleri sonuna kadar planlamanın yerine geçmez.</p><p class="calibre_">Balboa'nın şöhret ve zenginlik hayali ve bunlara ulaşmak için açık seçik düşünülmemiş bir planı vardı. Fakat yaptığı işler, Pasifik'i keşfi büyük ölçüde unutuldu, çünkü güç dünyasında en büyük günah olan şeyi yaptı: Yarı yola kadar gitti, diğerlerinin geçmesi için kapıyı açık bıraktı. Gerçek güç sahibi adamın tehlikeleri uzaktan görecek sağduyusu vardır; fetihten pay almak isteyen rakiplerinin "altın" sözcüğünü duyunca tepede uçmaya başlayan akbabalar halini alacağını bilmesi gerekirdi. jnkalar hakkındaki bilgisini Peru'yu fethedene kadar gizli tutmalıydı. Ancak o zaman zenginliği ve kellesi garanti altına alınırdı. Pedrarias sahneye çıktığında onu öldürmek ya da hapse attırmak ve Peru'yu fethetmek için getirdiği ordunun kontrolunu ele almak için bir plan yapardı. Ancak hep duygusal olarak hareket edip hiç ileriyi düşünmeyen Balboa o ana kilitlenmişti.</p><p class="calibre_">Kâr ve şöhreti başkaları elde edecekse dünyadaki en büyük hayali kurmanın ne anlamı var? Belirsiz, açık uçlu bir hayal için asla kellenizden olmayın, her şeyi sonuna kadar planlayın.</p><p class="calibre_"><span class="italic"><span class="bold">İKİ KURBAĞA</span></span></p><p class="calibre_"><span class="italic"><span class="bold">İki kurbağa aym gölde yaşıyordu. Göl yaz güneşinin altında kurumaya başlayınca birlikte başka bir göl aramaya başladılar. Yolda bol suyla dolu derin bir kuyuya rastladı/ar, kurbağalardan biri diğerine, "Hadi aşağıya inelim, bu kuyu evimiz olsun, bize hem barınak, hem de yiyecek sağlar,“ dedi. Diğeri büyük bir ihtiyatla cevap verdi. “Ama diyelim ki, sudan memnun kalmadık, bu kadar derinden nasıl çıkacağız dışarı?' Sonucunu düşünmeden hiçbir şey yapmayın.</span></span></p><p class="calibre_"><span class="italic"><span class="bold">Ezop Masalları, MÖ. VI. Yüzyıl</span></span></p><p class="calibre_"><span class="bold">YASAYA UYMAK</span></p><p class="calibre_">1863'te Prusya'nın önde gelen isimlerinden Otto von Bismarck Avrupa'daki güç dağılımının o zamanki durumunu gösteren satranç tahtasını inceledi. Baş oyuncular jngiltere, Fransa ve Avusturya’ydı. Prusya’nın kendisi Alman Federasyonu'nun müttefiki olan birkaç eyaletten biriydi. Federasyonun en baskın ülkelerinden biri olan Avusturya diğer Alman eyaletlerinin zayıf, bölünmüş ve itaatkâr olmasına dikkat ediyordu. Bismarck, Prusya'nın kaderinde Avusturya'nın uşağı olmaktan çok daha büyük şeylerin olduğuna inanıyordu.</p><p class="calibre_">Bismarck oyunu böyle oynuyordu. jlk hamlesi eskiden Prusya toprağı olan Schleswig-Holstein'ı geri almak için zayıf durumdaki Danimarka’yla savaşa girmekti. Prusya’nın bu bağımsızlık gürlemelerinin Fransa ve jngiltere'yi endişelendireceğini biliyordu, bu yüzden Schles-wig-Holstein'ın onların yararına aldığını iddia ederek Avusturya'nın desteğini sağladı. Savaşa karar verildikten birkaç ay sonra Bismarck yeni ele geçirilen yerlerin Prusya’nın bir parçası olmasını talep etti. Kuşkusuz Avusturyalılar büyük bir öfkeye kapıldılar, ama uzlaşma sağlandı: Önce Prusya’ya Schleswig'i vermeyi kabul ettiler ve o yıl içinde daha sonra Holstein’ı sattılar. Dünya Avusturya'nın zayıflayıp Prusya'nın güçlenmekte olduğunu görmeye başladı.</p><p class="calibre_">Bismarck’ın sonraki hareketi en cesur hamlesiydi. 1866'da Prusya Kralı WiNiam’ı Alman Federasyonu’ndan çekilmeye ve bunu yaparken Avusturya’yla savaşa girmeye ikna etti. Kralın karısı, oğlu prens ve diğer Alman krallıklarının prensleri böyle bir savaşa şiddetle karşı çıktılar. Fakat yılmayan Bismarck onları savaşmaya zorlamayı başardı ve Prusya'nın üstün ordusu kısa süren Yedi Hafta Savaş’ında Avusturyalıları yendi. Kral ve Prusyalı generaller Viyana'ya yürümeyi, Avusturya'dan olabildiğince çok toprak almayı istediler. Ancak Bismarck onları durdurdu, bu kez o barış yanlısı gibi görünüyordu. Sonuçta Avusturya’yla Prusya ve diğer Alman eyaletlerine tam özerklik veren bir anlaşma imzalayı başardı. Prusya’yı Almanya içindeki hâkim güç olarak ilan edip yeni kurulan Kuzey Alman Konfederasyonu’nun başına getirdi.</p><p class="calibre_">Fransız ve jngilizler, Bismarck’ı Hun jmparatorluğu’nun hükümdarı Attila’yla karşılaştırmaya ve bütün Avrupa üzerinde tasarılarının olmasından korkmaya başlamışlardı. Fethetmeye başladı mı nerede duracağı bilinmiyordu. Ve gerçekten Bismarck üç yıl sonra Fransa’yla savaşa yol açtı. Önce Fransa'nın Belçika'yı yönetmesine izin vermiş gibi göründü, sonra son anda kararını değiştirdi. Kedi fare oyunu oynayarak Fransız İmparatoru 111. Napoleon'u çileden çıkardı ve kendi kralını Fransızlara</p><p class="calibre_">karşı kışkırttı. 1870 yılında savaş çıktığında buna kimse şaşırmamıştı. Yeni kurulan Alman Federasyonu Fransa’yla savaşa büyük bir coşkuyla katıldı; Prusya’nın askeri donanımı ve müttefikleri düşman ordusunu birkaç ay içinde yok etti. Bismarck herhangi bir Fransız toprağını almaya karşı çıksa da generaller Alsace-Lorraine'in federasyonun bir parçası olmasına ikna ettiler onu.</p><p class="calibre_">Artık bütün Avrupa, Bismarck tarafından yönetilen Prusyalı canavarın bir sonraki hareketinden korkuyordu. Gerçekten bir yıl sonra Bismarck, Alman jmparatorluğu’nu kurdu ve Prusya kralı yeni taç giyen imparator ve kendisi de prens oldu. Ama sonra garip bir şey oldu. Bismarck artık başka bir savaş başlatmıyordu. Ve diğer Avrupalı güçler başka kıtalarda sömürgeleri için topraklar ele geçirirken o Almanya’nın sömürge edinmesini önemli ölçüde sınırladı. Almanya için daha fazla toprak değil, daha fazla güvenlik istiyordu. Hayatının geri kalanını Avrupa'da barışı sürdürmek için mücadele ederek geçirdi. Herkes değiştiğini, zaman içinde olgunlaştığını sanıyordu. Şunu anlayamıyorlardı: Bu, başlangıçtaki planının son hamlesiydi.</p><p class="calibre_"><span class="italic"><span class="bold">KRAL, SUFİ VE CERRAH</span></span></p><p class="calibre_"><span class="italic"><span class="bold">Antik çağlarda bir Tatar kralı yanında asillerle yürüyüş yaptyordu. Yolun kenarında duran bir abdal (gezgin bir sufi) onlara seslendi: “Bana kim yüz dinar verirse ona iyi tavsiyeler veririm." Kral durup, “Abdal, yüz dinar edecek bu tavsiye nedir?' diye sorar. “Efendimiz,“ der abdal. “Yüz dinarın verilmesini emredin, tavsiyemi söyleyeyim.“ Kral olağanüstü bir şey duyacağını sanarak söyleneni yapar. Derviş şöyle der: '"Tavsiyem şu: Sonunu düşünmeden hiçbir şeye başlama.“ Bunun üzerine asiler ve orada bulunan herkes güler, abdalın parayı önceden isteyerek akıllılık ettiğini söylerler. Ama kral şöyle der: "Bu abdalın bana verdiği güzel tavsiyeye gülmeniz için bir neden yok. Bir şeyi yapmadan önce iyi düşünmemiz gerektiğinin herkes farkında. Ama biz bunu sürekli unutuyoruz ve sonuçlar çok kötü oluyor.</span></span></p><p class="calibre_"><span class="italic"><span class="bold">Dervişin tavsiyesini çok beğendim.“</span></span></p><p class="calibre_"><span class="italic"><span class="bold">Kral tavsiyeyi her zaman aklında tutmaya karar verir. Bunun için altınla duvarlara yazılmasını, hatta gümüş tabağına kakılmasını emreder. Kısa bir süre sonra bir komplocu kralı öldürmek ister. Saray cerrahına rüşvet olarak başbakanlık sözü vererek kralın koluna zehirli bir neşter vurmasını ister. Kralın kanının bir kısmını akıtma zamanı gelince kanın içine akması için gümüş kap yerleştirilir. Cerrah birden kabın üzerinde yazılı olan şeye dikkat eder: "Sonucunu düşünmeden hiçbir işe başlama.“ Ancak o zaman komplocunun kral olursa kendisini hemen öldürteceğini ve böylece anlaşmaya uymak zorunda kalmayacağını farkeder. Kral cerrahın titrediğini görünce ne olduğunu sorar. Cerrah o anda gerçeği itiraf eder. Komplocu yakalanır; kral abdalın tavsiyesini verdiği sırada orada bulunan herkesi çağırtır. “Dervişe hala gülüyor musunuz?"</span></span></p><p class="calibre_"><span class="italic"><span class="bold">Hayaller Kervanı, İdris Şah, 1968</span></span></p><p class="calibre_"><span class="italic"><span class="bold">Yorum</span></span></p><p class="calibre_">Çoğu insanın saldırıyı bırakmayı hiçbir zaman öğrenmemesinin basit bir nedeni vardır. Hedefleri için somut bir ideal oluşturmazlar. Bir kez zafere ulaştıktan sonra daha fazlasını isterler. Durmak -bir hedefi amaçlamak ve ona bağlı kalmak- neredeyse insana ait olmayan bir şey gibidir; fakat hiçbir şey gücün devamında ondan daha fazla önemli değildir. Zaferlerinde çok fazla ileri giden kişi kaçınılmaz olarak inişe yol açan bir tepki yaratır. Tek çözüm uzun vadeli bir plan yapmaktır. Geleceği bulutların arasından bakıp her şeyin sonunu gören Olimpus Dağı'ndaki tanrılar kadar büyük bir açıklıkla görün.</p><p class="calibre_">Politikadaki kariyerinin başından itibaren Bismarck'ın tek bir amacı vardı: Prusya tarafından idare edilen bağımsız bir Alman devleti. Danimarka’yla savaşı toprak elde etmek için değil, Prusya milliyetçiliğini harekete geçirip ülkeyi birleştirmek için başlatmıştı. Avusturya’yla ise yalnızca Prusya’nın bağımsızlığını elde etmek için savaşmıştı. (Bu nedenle Avusturya topraklarını ele geçirmeyi reddetmişti.) Ve Fransa’yla savaşı da ortak bir düşmana karşı Alman Krallığı'nı birleştirmek ve böylece birleşik Almanya’nın oluşumuna hazırlamak için kışkırtmıştı.</p><p class="calibre_">Bu başarıldıktan sonra Bismarck durdu. Zaferin aklını başından almasına asla izin vermedi, daha fazlasını isteyen çan seslerine asla aldırmadı. Dizginleri sıkıca elinde tuttu ve generaller veya kral ya da Prusya halkı daha fazla fetih istediğinde onları durdurdu. Hiçbir şey bu yaratımın güzelliğini bozmayacaktı, özellikle de etrafındakileri dikkatle planladığı sonu geçmek için itekleyen sahte sevinç.</p><p class="calibre_"><span class="italic"><span class="bold">Deneyimler göstermektedir ki, eğer kişi üstlenilmesi gereken tasan/art uzaktan öngörürse on/art gerçekleştirme am gelince hızla</span></span></p><p class="calibre_"><span class="italic"><span class="bold">hareket eder.</span></span></p><p class="calibre_"><span class="italic"><span class="bold">Kardinal Richelieu, 1585-1642</span></span></p><p class="calibre_"><span class="bold">GUCUN ANAHTARLARI</span></p><p class="calibre_">Eski Yunan kozmolojisine göre tanrıların geleceği tam olarak gördükleri düşünülür. Gerçekleşecek olan şeyleri en küçük ayrıntılarına kadar görürler. Onlara göre insanlar o anın ve duygularının içinde sıkışıp kalmış, yakın tehlikelerin ötesini göremeyen kader kurbanlarıdır. Oysa Odysseus gibi o anın ötesine bakıp birkaç adım sonrasını plan-layabilen kahramanlar kadere meydan okuyor, geleceği belirlemede tanrılara yaklaşıyor gibidir. Bu karşılaştırma hâlâ geçerlidir, ileriyi düşünebilen ve sabırla planlarını sonuca ulaştıranlar tanrısal bir güce sahip gibi görünmektedirler.</p><p class="calibre_">Çoğu insan bu tür bir öngörüyle plan yapamayacak kadar anın içine sıkışıp kaldığı için az sayıda kişinin sahip olduğu yakın tehlikelere ve zevklere aldırmama yeteneği güce dönüşür. Bu, olaylara olurken tepki verme eğiliminin üstesinden gelme ve kendini geri adım atmak üzere eğiterek yakın görüşün ötesinde şekillenen daha geniş şeyleri hayal etme gücüdür. Çoğu insan gerçekte geleceğin farkında olduklarına, ileriye dönük olarak düşünüp plan yaptıklarına inanırlar. Genellikle de yanılırlar; gerçekte yaptıkları şey arzularına, geleceğin olmasını istedikleri haline yenik düşmektir. Planları belirsizdir, gerçeklik yerine hayal güçlerine dayanır. jşleri sonuna kadar düşündüklerine inanabilirler, ama aslında gerçekte yalnızca mutlu sona odaklanırlar ve kendilerini arzularının güçleriyle aldatırlar.</p><p class="calibre_"><span class="italic"><span class="bold">Falcıya geleceğini soranlar, istemeden gelecek olaylara dair falcının söylediğinden bin kat daha doğru olan kendi sezgilerini engellerler.</span></span></p><p class="calibre_"><span class="italic"><span class="bold">Walter Benjamin, 1892-1940</span></span></p><p class="calibre_">M<span class="calibre4">.Ö. 415'TE ANTIK </span>Y<span class="calibre4">UNAN </span>S<span class="calibre4">ICILYA'YA SALDIRDI. </span>S<span class="calibre4">EFERLERININ KENDILERINE ZENGINLIK, GÜÇ GETIRECEĞINE VE ON ALTI YILDIR SÜREN </span>M<span class="calibre4">ORA </span>Y<span class="calibre4">ARIMADASI </span>S<span class="calibre4">AVAŞI'NIN KENDILERI IÇIN ŞAHANE BIR ŞEKILDE SONA ERECEĞINE INANIYORLARDI. </span>E<span class="calibre4">VDEN BU KADAR UZAK BIR YERI ISTILA ETMENIN TEHLIKELERINI DÜŞÜNMÜYORLARDI; ÇARPIŞMA KENDI SAHALARINDA OLDUĞU IÇIN </span>S<span class="calibre4">ICILYALILARIN ÇOK DAHA ZORLU BIR ŞEKILDE SAVAŞACAĞINI YA DA </span>A<span class="calibre4">TINA'NIN BÜTÜN DÜŞMANLARININ KENDILERINE KARŞI BIRLEŞECEĞINI VEYA SAVAŞIN BIRKAÇ CEPHEYE YAYILABILECEĞINI VE GÜÇLERINI ÇOK ZAYIFLATABILECEĞINI ÖNGÖREMEMIŞLERDI. </span>S<span class="calibre4">ICILYA SEFERI BÜTÜN ZAMANLARIN EN BÜYÜK UYGARLIĞININ YIKIMINA NEDEN OLAN TAM BIR FELAKETTI. </span>A<span class="calibre4">TINALILAR BU FELAKETE DUYGULARIYLA SÜRÜKLENMIŞLERDI, MANTIKLARIYLA DEĞIL. </span>Y<span class="calibre4">ALNIZCA ZAFER ŞANSINI GÖRMÜŞLERDI, UZAKTA BÜYÜYEN TEHLIKEYI DEĞIL.</span></p><p class="calibre_">On yedinci yüzyılda yaşayan ve insanların entrikalarına ve neden yoğunlukla başarısız olduklarına dair sezgileriyle gururlanan Fransız</p><p class="calibre_">Kardinal de Retz bu olguyu analiz etti. 1651’ de Fransız monarşisine karşı öncülük ettiği bir isyan sırasında genç Kral XIV. Louis ve sarayın-dakiler birdenbire Paris'i terkedip başkentin dışındaki bir saraya yerleştiler. Kralın ihtilalin kalbine bu kadar yakın olması isyancılar için büyük bir yüktü, bu nedenle derin bir nefes aldılar. Ama bu daha sonra düşüşlerine neden oldu, çünkü sarayın Paris’in dışında olması manevra yapacak çok geniş bir alana sahip olmasını sağlamıştı. "İnsanların hatalarının en sıradan nedeni," diye yazıyordu Kardinal de Retz daha sonra. "Varolan tehlikeden çok fazla korkmaları ve uzaktaki tehlikeden yeterince korkmamalarıdır."</p><p class="calibre_">Uzaktaki, büyüyen tehlikeleri şekillenirken görebilsek ne kadar çok hatadan kurtulabiliriz. Küçük bir tehlikeden kaçınırken daha büyük bir tehlikenin içine düştüğümüzü farketseydik kaç tane planı hemen bırakırdık. Gücün çoğu yaptığınız şeyde değil, yapmadıklarınız-dadır, başınızı derde sokmadan önce kaçındığınız sabırsız ve aptalca hareketler. Hareket etmeden önce etraflıca düşünün, belirsiz planların başınızı derde sokmalarına izin vermeyin. Bunun istemediğim sonuçları olacak mı? Yeni düşmanlar kazanacak mıyım? Başka biri çalışmalarımdan faydalanacak mı? Mutsuz sonuçlar mutlu olanlardan çok daha fazladır, aklınızdaki mutlu sonlardan etkilenmeyin.</p><p class="calibre_">1848 yılındaki Fransız seçimleri, düzen adamı Louis-Adolphe Thiers ve haklıyı kışkırtan konuşmalar yapan General Louis Eugene Ca-vaignac arasındaki bir mücadeleye dönüştü. Thiers bahsin yüksek olduğu yarışta umutsuzca geride olduğunu farkedince çılgın gibi çözüm aramaya başladı. Aklına büyük General Napoleon'un yeğeni ve parlamentoda düşük seviyede bir vekil olan Louis Bonaparte geldi. Bu Bonaparte biraz geri zekâlı gibj' görünüyordu, ama tek başına adı bile güçlü bir hükümdar arayan ülkede seçilmesini sağlayabilirdi. Thiers’in kuklası olabilir, sonra da sahneden defedilebilirdi. Planın ilk bölümü mükemmel bir şekilde başarıya ulaştı ve Napoleon yüksek bir oyla seçildi. Thiers’in önceden görmediği sorun basit bir gerçeğe dayanıyordu: Bu "geri zekâlı" gerçekte büyük hırsları olan bir adamdı. Qç yıl sonra parlamentoyu dağıttı, kendini imparator ilan etti ve Fransa'yı on sekiz yıl daha yönetti.</p><p class="calibre_">Son her şeydir. Şöhreti, parayı, ödülü kimin aldığını belirleyen hareketin sonudur. Sonuçlarınız çok açık olmalıdır ve bunu sürekli olarak aklınızda bulundurmalısınız. Aynı zamanda başınızın üstünde dönüp duran ve sizin yarattığınız şeyden faydalanmaya çalışan akbabaların da farkında olmalısınız. Ve sizi doğaçlama davranmaya yöneltecek birçok olası krizi de beklemesiniz. Bismarck bu tehlikelerin üstesinden geldi, çünkü sonuna kadar planladı, her türlü krizde tarzından vazgeçmedi ve şöhreti başkalarının çalmasına izin vermedi asla. Bir kez belirlenen amacına ulaştıktan sonra bir kamplumbağa gibi kabuğuna çekildi. Bu tür bir kendini kontrol tanrısaldır.</p><p class="calibre_">Birkaç adımı önceden gördüğünüz ve planlarınızı sonuna dek yaptığınızda artık duygularınız veya doğaçlama davranma arzunuz sizi kışkırtamayacak. Sonucu berrak olarak görüşünüz, birçoklarının «eylemlerini başarıyla sonuçlandıramamalarının birinci nedeni olan endişe ve belirsizlikten kurtarmış olacaktır sizi. Sonucu görün ve sapmaya katlanmayın.</p><p class="calibre_">İmaj: Olimpos Dağı’ndaki Tanrılar. Bulutların üzerinden aşağıdaki insanların davranışlarına bakarak felaket ve trajediye dönüşen büyük hayallerin sonunu önceden görüyorlar. Ve içinde bulunduğumuz anın ötesini göremeyişimize ve kendimizi nasıl kandırdığımıza gülüyorlar.</p><p class="calibre_">Otorite: Hiç içeriye girmemek dışarı çıkmaktan ne kadar kolay! (Montaigne, 1533-1592.)</p><p class="calibre_">Planlarınızın seçenekler içermesi ve esnek olması gerektiği, stra-tejistler arasındaki bir klişedir. Bu kesinlikle doğrudur. Eğer bir plana sımsıkı bağlı kalırsanız talihinizdeki ani değişikliklerle başedemezsiniz. Gelecekteki olasılıkları inceleyip hedefinize karar verdikten sonra seçenekler yaratmalı ve hedefinize doğru yeni rotalara açık olmalısınız.</p><p class="calibre_">Bununla birlikte çoğu insan aşırı planlama ve katılık yüzünden, belirsizlik ve karşılaştığı duruma karşı doğaçlama davranma eğilimi yüzünden kaybettiklerinden daha az şey kaybeder. O halde bu yasanın tersini düşünmenin bir amacı olamaz, çünkü geleceği düşünüp sonuna kadar plan yapmayı reddetmekle bir şey elde edilemez. Eğer yeterince berrak ve uzağı düşünürseniz geleceğin belirsiz olduğunu ve uyarlamaya açık olmanız gerektiğini anlarsınız. Yalnızca açık bir hedef sahibi olmak ve geniş kapsamlı bir plan yapmak size bu özgürlüğü verir.</p><div class="mbp_pagebreak" id="calibre_pb_29"></div>
</body></html>
