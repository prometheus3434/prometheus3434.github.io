<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İktidar-Güç Sahibi Olmanın 48 Yasası</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos1156086" class="calibre_"><span class="calibre2"><span class="bold">YASA 41</span></span></p><p class="calibre_"><span class="calibre3"><span class="bold">BÜYÜK ADAMIN AYAKKABILARINI GİYMEKTEN KAÇININ</span></span></p><p class="calibre_">HUKUM</p><p class="calibre_"><span class="italic"><span class="bold">İlk önce olan şey her zaman daha iyi ve daha sonra gelenden daha orijinal görünür. Eğer başarılı bir adamın arkasından geliyorsanız veya ünlü bir anne ya da babanız varsa onlardan daha iyi olmak için iki katı çalışmanız gerekecektir. Onların gölgelerinde kaybolmayın, yoksa kendi yapımınız olmayan bir geçmişin içine tıkılır kalırsınız. Akışı değiştirerek kendi adınızı ve kimliğinizi yerleştirin. Hükmeden babayı yok edin, mirasını kötüleyin ve kendi tarzınızla parlayarak güç kazanın.</span></span></p><p class="calibre_"><span class="bold">YASAYI ÇİĞNEMEK</span></p><p class="calibre_">XIV. Louis elli beş yıllık muhteşem bir saltanattan sonra 1715'te öldüğünde bütün gözler torununa odaklandı ve gelecekte XV. Louis olacak olan bu torun yeni kral seçildi. O zaman yalnızca beş yaşında olan bu çocuk Güneş Kralı kadar büyük bir lider olacak mıydı? XIV. Louis ülkeyi iç savaşın eşiğinden Avrupa'nın en göze çarpan gücü haline getirmişti. Saltanatının son yılları zor olmuştu -yaşlı ve yorgundu-ama bu çocuğun ülkeyi yeniden canlandıracağı ve XIV. Louis’nin atmış olduğu sağlam temellerin üzerine eklemeler yapacağı umuluyordu.</p><p class="calibre_">Bu amaçla çocuğa devlet yönetimi sanatında, Güneş Kralı'nın mükemmel hale getirdiği yöntemler konusunda ders verecek Fransa’nın en iyi akıl hocaları tutuldu. Bu eğitimde hiçbir şey ihmal edilmedi. Fakat XV. Louis 1726'da tahta çıktığında ani bir değişiklik geçirdi. Artık ders çalışmak veya diğerlerini memnun etmek ya da kendini kanıtlamak zorunda değildi. Güç ve zenginlik emrinde, büyük bir ülkenin zirvesinde duruyordu. istediğini yapabilirdi.</p><p class="calibre_">İktidarının ilk yıllarında kendini zevke verdi, hükümeti güvendiği bakanı Andre-Hercule de Fleury'e bıraktı. Bu çok az endişe yarattı, çünkü daha gençliğinin baharındaydı ve de Fleury iyi bir bakandı. Ama yavaş yavaş ortaya çıktı ki, bu yalnızca bir geçiş dönemi değildi. Louis’nin ülke yönetimiyle hiç ilgilenmiyordu. En büyük endişesi Fransa’nın parasal durumu veya İspanya’yla olası savaş tehlikesi değil can sıkıntısıydı. Canının sıkılmasına dayanamıyordu ve geyik avlamadığı ya da kızları kovalamadığında zamanını kumar oynayarak, bir gecede büyük miktarlar kaybederek geçiriyordu.</p><p class="calibre_">Saray her zamanki gibi kralın zevkini yansıtıyordu. Kumar ve görkemli partiler saplantı haline gelmişti. Saray mensuplarının Fransa’nın geleceği konusunda bir kaygıları yoktu; enerjilerini kralı büyülemek için harcıyor, kendilerine hayat boyu gelir getirecek olan unvanları dolaylı yollardan elde ediyorlardı, çünkü hükümetteki işler çok az çalışma gerektiriyor, ama dev maaşfar getiriyordu. Parazitler saraya hücum etti ve devletin borçları kabardı.</p><p class="calibre_">1745’te Louis çekiciliği, zekâsı ve iyi bir evlilikle yükselmeyi başaran orta sınıf kökenli Madame de Pompadour'a aşık oldu. Madame de Pompadour resmi kraliyet metresi oldu; aynı zamanda Fransa’nın zevk ve moda konusunda söz sahibi olan hakemi haline geldi. Ama Madame’ın politik hırsları da vardı ve sonunda ülkenin resmi olmayan başbakanı haline geldi; Fransa’nın en önemli bakanlarını işe alıp kovma gücünü Louis değil, o elinde bulunduruyordu.</p><p class="calibre_">Louis büyürken yalnızca daha fazla oyalayıcıya ihtiyaç duyuyordu. Versailles'ın bahçesine Fransa'nın en güzel genç kızlarını barındıran bir genelev, Pare aux Cerfs'i inşa ettirdi. Yeraltı geçitleri ve gizli merdivenler Louis'in her saatte oraya girmesine izin veriyordu. 1764’te Madame de Pompadour öldükten sonra kraliyet metresi olarak yerini alan Madame de Barry kısa süre içinde saraya hâkim oldu ve kendisinden önceki Pompadour gibi devlet işlerine karışmaya başladı. Eğer bir bakan onu memnun edemezse kovulurdu. Bir fırıncının kızı olan du</p><p class="calibre_">Barry, Fransa’nın dışişleri bakanı ve en yetenekli diplomatı olan Etienne de Choiseul’ü kovmayı başardığında bütün Avrupa hayretler içinde kalmıştı. De Choiseul, du Barry’e çok az saygı göstermişti. Zaman geçtikçe hilekârlar ve şarlatanlar Versailles’da yuvalanmaya ve Lou-is'nin ilgisini astroloji, büyü ve hileli iş anlaşmaları konusuna çekmeye başladılar. Yıllar önce Fransa'yı devralan küçük ve nazlı çocuk büyüdükçe çok daha kötüleşti.</p><p class="calibre_">Louis’nin iktidarına atfedilen slogan <span class="italic"><span class="bold">"Apres mai, le deluge",</span></span> "Benden sonra tufan"dı. Gerçekten Louis 1774 yılında sefahatten yorgun düşerek öldüğünde ülkesi ve mali durumu korkunç bir karışıklık içindeydi. Torunu XVI. Louis umutsuzca reform ve güçlü bir lider ihtiyacı içinde olan bir ülkeyi miras olarak almıştı. Ama XVI. Louis dedesinden bile daha zayıftı ve yalnızca ülkenin ihtilale doğru gidişini izlemekle kaldı. 1792 yılında Fransız ¡htilali’yle getirilen cumhuriyet monarşinin sonunu ilan etti ve krala yeni bir isim verdi: "Son Louis." Bir kaç ay sonra giyotinin önünde diz çöktü, az sonra kopacak olan başında Güneş Kralı'nın taçta biriktirdiği parıltı ve gücün hiçbiri kalmamıştı.</p><p class="calibre_"><span class="italic"><span class="bold">İLK OLMANIN MÜKEMMELLİĞİ Başkaları kendi/erinden önce gelmese birçok insan işlerinde zümrüdüanka kuşu gibi parlardı. İlk olmak büyük bir avantajdır; şöhret de olursa iki katı güzeldir. İlk gidenler doğuştan şöhreti yakalarlar, takip edenlerse ikinci oğul gibi daha zayıf konumlarla memnun olmaya çalışırlar...</span></span></p><p class="calibre_"><span class="italic"><span class="bold">Solomon akıllı bir şekilde pasifliği seçti ve savaş gibi şeyleri babasına bıraktı. Seyri değiştirmekte daha kolay kahraman oldu...</span></span></p><p class="calibre_"><span class="italic"><span class="bold">Ve muhteşem İl. Philip’imiz bütün dünyayı sağduyu tahtından yönetti.</span></span></p><p class="calibre_"><span class="italic"><span class="bold">Eğer yenilmez babası bir enerji modeliyse Philip sağduyu örneğiydi... Bu tür bir yenilik akıllılarda iyi bir yer edinmeye yardımcı olmuştur. Dahiler kendi sanatlarını bırakmaksızın sıradan yolu terkeder ve yaşlanmış mesleklerde bile tanınmaya doğru yeni adımlar atarlar. Horace epik şiiri Virgil'e, Martial de lirik şiiri Horace'a teslim etti. Kendi türlerinde birinci olmayı umarak Terence komediyi seçti, Persius da hicvi. Cesurlar asla zahmetsiz işe teslim olmazlar.</span></span></p><p class="calibre_"><span class="italic"><span class="bold">Kahramanların Cep Aynası, Ba/tasar Gracian, çev. Christopher Maurer, 1996</span></span></p><p class="calibre_"><span class="bold">Yorum</span></p><p class="calibre_">XIV.    Louis 1640'ların sonunda iç savaşa yaklaşan bir ülkeden Avrupa'nın en büyük gücünü yarattı. Büyük generaller onun yanında titrerlerdi. Bir aşçı bir keresinde yemeği hazırlamada hata yapmış ve kralın öfkesine maruz kalmaktansa intihar etmeyi yeğlemişti. XIV. Lou-is’nin birçok metresi vardı, fakat onların güçleri yatak odasında bitiyordu. Sarayını çağın en parlak zekâlarıyla doldurmuştu. Gücünün sembolü Versailles Sarayı'ydı, atalarının sarayı Louvre’u reddederek çok uzaklarda kendi sarayını inşa ettirdi. Avrupa’nın bütün güçlerinin kıskandığı ve hayranlıkla ziyaret edildiği Versailles’ın iktidarının en gösterişli noktası olmasını sağladı. Kısacası, Louis büyük bir boşluğu alıp -Fransa’nın çürümekte olan monarşisi- kendi sembolleri ve parlak gücüyle doldurdu.</p><p class="calibre_">Öte yandan XV. Louis büyük bir şeyi miras olarak alan veya büyük bir adamın ayak izlerini takip edenlerin kaderini simgelemektedir. Bir oğul ya da halefin kendisine bırakılan büyük bir temel üzerine bir şeyler inşa etmesinin kolay olduğu düşünülür, ama güç alanında bunun tam tersi doğrudur. Nazlı, şımarık oğul mirası her zaman saçıp savurur, çünkü babasında varolan boşluğu doldurma ihtiyacıyla işe başlamamıştır. Machiavelli’nin dediği gibi ihtiyaç insanı harekete geçiren şeydir ve ihtiyaç ortadan kaybolduktan sonra geriye yalnızca çürüme ve dağılma kalır. Güç deposunu doldurma ihtiyacı duymayan XV. Louis kaçınılmaz olarak atalete düştü. Güneş Kralı’nın otoritesinin sembolü olan Versailles S'lrayı benzersiz bayağılığın zevk sarayı haline geldi, bir tür Bourbon krallığının Las Vegas'ı gibi. Fransa’nın ezilen halkının kralla ilgili olarak nefret ettiği, ihtilal sırasında zevkle yıktığı her şeyi temsil etmeye başladı.</p><p class="calibre_">XV.    Louis'nin, Güneş Kralı gibi bir adamın oğlu ya da vârisini bekleyen tuzaktan kaçmasının tek bir yolu vardı: Psikolojik olarak sıfırdan başlamak, geçmişi ve mirasını küçümsemek ve tamamen yeni bir yöne dönerek kendi dünyasını yaratmak. Seçeneğiniz olduğu varsayılır-sa durumdan tamamen kaçınmak, kendinizi güç boşluğunun olduğu bir yere, gökyüzündeki bir yıldızla rekabet etmek zorunda kalmadan kargaşadan bir düzen yaratabileceğiniz bir yere yerleştirmeniz daha iyi olur. Güç diğer insanlardan daha büyük görünmeye bağlıdır ve babanızın, kralın veya atalarınızın gölgesinde kaybolduğunuzda böyle bir varoluşu gerçekleştirmezsiniz.</p><p class="calibre_"><span class="italic"><span class="bold">Saltanatı kalıtımsal yapmaya başladıklarında çocuklar hemen babalarından daha düşük bir konuma inerler; babalarının meziyetlerine ulaşmayı denemekten çok uzak oldukları için bir prensin tembellik, şımarıklık ve her türlü diğer zevk konularında herkesi geçmesi gerektiğini düşündüler.</span></span></p><p class="calibre_"><span class="italic"><span class="bold">Niccolo Machiavelli, 1469-1527</span></span></p><p class="calibre_"><span class="bold">YASAYA UYMAK</span></p><p class="calibre_">Büyük İskender’in genç bir adamken önüne geçemediği bir duygusu vardı: babası Makedonya Kralı Philip’e karşı duyduğu yoğun bir nefret. Philip’in kurnaz, dikkatli yönetme tarzından, abartılı konuşmalarından, içki içmesinden, fahişelerle düşüp kalkmasından, güreş ve diğer zaman harcama faaliyetlerinden nefret ediyordu. İskender baskın olan babasının tamamen tersi olması gerektiğini biliyordu; kendisini cesur ve pervasız olmak için zorlayacak, dilini kontrol edecek, birkaç kelime konuşan bir adam olacak ve hiçbir şöhret getirmeyen zevklerin peşinde değerli zamanını harcamayacaktı. İskender babasının Yunanistan’ın büyük bölümünü fethetmesine de kızıyordu. "Babam benim için olağanüstü bir şey kalmayana kadar fethetmeye devam edecek," diye yakınmıştı bir keresinde. Başka güçlü adamların oğulları zenginliği miras olarak almak ve zevkli bir hayat yaşamaktan memnunken İskender yalnızca babasını geçmeyi, onun başarılarını aşarak Philip’in adını tarihten silmeyi istiyordu.</p><p class="calibre_">İskender babasından ne kadar üstün olduğunu göstermek için sabırsızlanıyordu. Tesalyalı bir at satıcısı Bucephalus adında ödüllü bir atı satmak için Philip’e getirdi. Kralın seyislerinin hiçbiri atın yanına yaklaşamıyordu, çok vahşiydi at. Philip böylesi yararsız bir canavarı getirdiği için satıcıya kızdı. Olayı gören İskender surat asarak yorumda bulundu. "Onu idare edecek beceri ve hevesleri olmadığı için harika bir atı kaybediyorlar!" Bunu birkaç kez tekrarlayınca Philip sonunda dayanamayıp ata binmesi için ona meydan okudu. Atın sahibini geri çağırırken oğlunun kötü bir şekilde düşüp ders almasını diliyordu. Ama dersi verecek olan İskender’di; yalnızca Bucephalus’a binmekle kalmadı, dörtnala koşturmayı bile başardı ve kendisini daha sonra Hindistan'a kadar götürecek şekilde evcilleştirdi. Saray mensupları çılgınca alkışlıyordu, ama Philip içten içe köpürüyor, karşısında oğlunu değil gücüne bir rakip görüyordu.</p><p class="calibre_">İskender'in babasına meydan okuması daha da cüretkarlaştı. Bir</p><p class="calibre_">gün ikisi bütün sarayın önünde hararetli bir tartışma yaptılar ve Philip oğluna vuracakmış gibi kılıcını çıkardı; ama sarhoş olduğu için sendeledi. İskender babasını işaret edip alay etti. "Makedonyalı erkekler, Avrupa’dan Asya’ya geçmeye çalışan şu adama bakın. Düşmeden bir masadan ötekine geçemiyor."</p><p class="calibre_">İskender on sekiz yaşındayken kızgın bir saray mensubu Philip’i öldürdü. Hükümdarın katledildiği Yunanistan’da yayıldıkça şehirler bir biri ardına Makedonyalı liderlerine karşı isyana başladılar. Philip’in danışmanları artık kral olan İskender’e dikkatle ilerlemesi, Philip’in yaptığı gibi yapması ve kurnazlıkla fethetmesi tavsiyelerinde bulundular. Ama İskender işleri kendi bildiği gibi halledecekti. Krallığın en uzak bölgelerine kadar gitti, asi kentleri bastırdı ve imparatorluğu acımasız bir etkinlikle birleştirdi.</p><p class="calibre_">Genç asi yaşlanırken babasıyla olan mücadelesi çoğu kez azalır ve yavaş yavaş meydan okumak istediği adam gibi olmaya başlar. Ama İskender’in babasına karşı olan nefreti Philip’in ölümüyle sona ermedi. Yunanistan'ı yatıştırdıktan sonra gözlerini Persia’ya dikti. Burası Asya'yı fethetme hayali kuran babasından kaçan bir ödüldü. Eğer Perslileri yenerse İskender sonunda şan ve şöhrette babasını geçmiş olacaktı.</p><p class="calibre_">İskender 35.000 kişilik bir orduyla sayısı bir milyonu aşan Pers ordusuyla karşılaşmak üzere Asya'ya geçti. Perslilerle savaşa girmeden önce Gordium kentine gitti. Burada kentin tapınağında karaniya ağacının kabuğundan yapılmış bir halatla bağlanmış olan antika bir savaş arabası vardı. Efsaneye göre bu kördüğümü çözen -Gordion düğümü-kişi dünyayı yönetecekti. Bu dev ve karmaşık düğümü çözmeyi pek çok insan denemişti. İskender düğümü çıplak elleriyle çözemeyeceğini farkedip kılıcını çıkardı ve tek bir darbeyle düğümü ikiye ayırdı. Bu sembolik jest dünyaya onun işlerini başkaları gibi halletmeyip kendi yolunu açacağını gösteriyordu.</p><p class="calibre_">İki ordu arasındaki sayı farkına rağmen İskender, Perslileri ele geçirdi. Birçok kişi onun artık durmasını bekliyordu; bu çok büyük bir zaferdi, şöhretini sonsuza kadar güvence altına almıştı. Ama İskender kendi işleriyle de babasıyla kurduğu gibi ilişki kuruyordu: Persia’yı ele geçirmesi geçmişi temsil ediyordu ve o asla geçmiş zaferlere dayanmayı ya da geçmişin geleceği gölgede bırakmasını istemiyordu. Hindistan’a yöneldi, imparatorluğunu bilinen bütün sınırların ötesine taşıdı. Yalnızca kızgın ve yorgun askerleri daha ileri gitmesine engel oldu.</p><p class="calibre_"><span class="italic"><span class="bold">PERİCLES’İN HAYATI</span></span></p><p class="calibre_"><span class="italic"><span class="bold">Pericles genç bir adamken insanlarla karşılaşmaktan kaçardı. Bunun bir nedeni, zorba Pisistratus’a belirgin bir şekilde benzetilmesiydi; Pericles’in çekici sesi ve konuşmasının akıcılığı konusunda yorumda bulunan yaşlılar ikisi arasındaki benzerlikle hayrete düşüyorlardı. Zengin olması, seçkin bir aileden gelmesi ve son derece güçlü arkadaşlara sahip olması sıradan halk tarafından dışlanma korkusunu gerçek haline getirmişti. Kariyerinin başlangıcında politikada yer almadı, kendini askerliğe adadı, bu alanda büyük cesaret ve girişimcilik gösterdi. Bununla birlikte, Aristides’in öldüğü, Themistocles’in sürgün edildiği ve Cimon’un uzak harekatlara katılmadığı zamanlar geldi. O zaman Pericles sonunda kendini halkın partisine bağlamaya ve son derece aristokrat olan yapısına ters düşmesine rağmen zengin ve az sayıda olanlar yerine yoksul ve çok sayıda olanların davasını üstlenmeye karar verdi. Diktatörlüğü hedef/ediğinden şüphelenilmesinden korkuyordu; bu yüzden Cimon’un soylulara güçlü bir şekilde sempati duyduğunu ve onun aristokrat partinin ido/ü olduğunu görünce kısmen kendini korumak, kısmen de rakiplerine karşı güçlü olmak için kendini halka sevdirmeye başladı. Artık yeni bir hayat tarzına başlamıştı. Pazar yerine ve meclise gidenden başka bir caddede yürüdüğü görülmedi.</span></span></p><p class="calibre_"><span class="italic"><span class="bold">Pericles’in Hayatı, Plutarch, M.S. 46-120</span></span></p><p class="calibre_"><span class="bold">Yorum</span></p><p class="calibre_">İskender tarihte son derece sıradışı bir tipi temsil ediyor: şöhret ve güçte babasını aşan ünlü ve başarılı bir adamın oğlu. Bu tipin sıra-dışı olmasının nedeni basittir; baba genellikle büyük bir seNeti, krallığı elde etmeyi başarır, çünkü çok az ya da hiçbir şeyle işe başlamıştır. İçindeki umutsuz istek başarılı olması için zorlar, kurnaz veya tezcanlı</p><p class="calibre_">olmakla kaybedecek bir şeyi ve rekabet edeceği ünlü bir babası yoktur. Bu adamın kendine inanmak için nedeni vardır, kendi tarzının en iyisi olduğuna inanır, çünkü işe yaramıştır.</p><p class="calibre_">Böyle bir adam oğlu olduğunda baskıcı ve acımasız olur. Kendi derslerini hayata kendisinden tamamen farklı şartlarda başlayan oğluna öğretmeye çalışır. Oğlunun yeni bir yöne gitmesine izin vermek yerine oğlunu kendi yoluna sokmaya çalışır, belki de Philip'in İskender’in attan düşmesini istediği gibi gizlice başarısız olmasını diler. Babalar oğullarının gençliğini ve kuwetini kıskanır, onları kontrol edip baskı altında tutmaya çalışırlar. Böyle adamların oğulları korkak ve tedbirli olma eğilimindedir, babalarının kazandıklarını kaybetmekten çok korkarlar.</p><p class="calibre_">İskender'in acımasız startejisini benimsemedikçe oğul babasının gölgesinden asla çıkmaz: Geçmişi kötüle, kendi krallığını yarat, onun aynı şeyi sana yapmasına izin vermeden babanı gölgede bırak. Maddi olarak sıfır noktasından başlayamıyorsanız -mirası reddetmek aptallık olur- geçmişin ağırlığını atarak ve yeni bir yöne girerek en azından psikolojik olarak sıfırdan başlayabilirsiniz. İskender doğuştan gelen ayrıcalıkların güç için engel olduğunu içgüdüsel olarak anlamıştı. O halde geçmişe karşı, yalnızca babanız ve onun babası konusunda değil, daha önceki başarılarınız konusunda da, acımasız olun. Yalnızca zayıflar başarılarıyla yetinip geçmişteki zaferlerin üzerine titrerler; güç oyununda hiçbir zaman dinlenme yoktur.</p><p class="calibre_"><span class="bold">GUCUN ANAHTARLARI</span></p><p class="calibre_">Birçok eski krallıkta, örneğin, Bengal ve Sumatra’da, kral birkaç yıl ülkeyi yönettikten sonra vatandaşları onu idam ederdi. Bu kısmen bir tür yenilenme töreniydi, ama aynı zamanda çok fazla güçlenmesini önlemek için de yapılırdı, çünkü kral genellikle kendi oğulları ve başka ailelerin zararına kalıcı bir düzen kurmaya çalışırdı. Ve bu yüzden ya ölene kadar dövülür ya da uzun törenlerle idam edilirdi. Artık burada olmadığı için başarıları başını döndüremeyeceğinden tanrı olarak tapı-labilirdi ona. Bu arada saha kendi kurallarını koyması için yeni ve genç olan için temizlenirdi.</p><p class="calibre_">Krala veya baba figürüne karşı duyulan çelişkili, düşmanca duygular babalarını tanımayan kahramanların efsanelerinde ifade bulur. Musa sazların arasında terkedilmiş olarak bulunmuştu ve anne babasını hiç tanımamıştı; rekabet edeceği veya kendisini kısıtlayacak bir babası olmadığı için gücün doruklarına ulaşabilirdi. Herkül'ün dünyevi bir babası yoktu, tanrı Zeus’un oğluydu. Büyük İskender hayatının daha sonraki bölümlerinde babasının Makedonyalı Philip değil, tanrı Jüpiter Ammon’un olduğu hikâyesini yaymıştı. Bu tür efsaneler insan babayı yok eder, çünkü baba geçmişin yıkıcı gücünü simgeler.</p><p class="calibre_">Geçmiş, gencin kendi dünyasını yaratmasına engel olur; o da babasının yaptığını yapmalıdır, babası ölse ya da gücünü yitirse bile. Kahraman atalarına yağcılık yapmalı, geleneklere ve kendisinden önce gelenlere teslim olmalıdır. Geçmişte başarılı olan şey şartlar büyük ölçüde değişse bile şimdiki zamana taşınmalıdır. Geçmiş aynı zamanda kahramanı kaybetmekten ödünün koptuğu, onu çekingen ve tedbirli yapan bir mirasla da aşağı doğru çeker.</p><p class="calibre_">Güç bir boşluğu doldurma, geçmişin ölü ağırlıklarından kurtulan alanı kaplama yeteneğine bağlıdır. Ancak baba figüründen uygun bir şekilde kurtulduktan sonra yeni bir düzen kurmak için gerekli olan boşluğu bulabilirsiniz. Bunu başarmak için benimseyebileceğiniz birkaç strateji vardır: kralın idam edilmesindeki dürtünün toplumsal olarak kabul edilebilir şekillere yönlendirilerek şiddetini gizleyen çeşitli yollar.</p><p class="calibre_">Belki geçmişin gölgesinden kurtulmanın en basit yolu yalnızca küçümsemek, kuşaklar arasındaki düşmanlık üzerinde oynamak, genci yaşlıya karşı kışkırtmaktır. Bunun için uygun eski bir figüre ihtiyacınız olacak. Değişime hararetle karşı çıkarı bir kültürle karşı karşıya olan Mao Tse-tung, Çin kültüründeki saygıdeğer Konfüçyüs'ün buyurucu varlığına karşı duyulan kızgınlığın bastırılışını kışkırtmaya çalışmıştı. John F. Kennedy geçmişte kaybolmanın tehlikelerini biliyordu; başkanlığını kendisinden önce gelen Dwight D. Eisenhower’inkinden ve Eisenhower’in kişiselleştirdiği 1950'lerden tamamen farklılaştırdı. Örneğin, Kennedy sıkıcı ve babaya özgü golf oyununu oynamaz, bunun yerine Beyaz Saray’ın bahçesinde futbol oynardı. Yönetimi her yönüyle cansız Eisenhower'in tersine gençlik ve kuvveti temsil ediyordu. Kennedy eski bir gerçeği keşfetmişti: Gençler yaşlılara karşı kolayca kışkırtılabilirdi, çünkü dünyada kendi yerlerini edinmek isterler ve babalarının gölgelerine kızarlar.</p><p class="calibre_">Atalarınızla aranıza koyacağınız mesafe, kendi reklamını yapabilmek için, çoğu kez biraz sembolizmi gerektirir. Örneğin, XIV. Louis, Fransız krallarının geleneksel sarayını reddettiğinde böyle bir sembol yaratarak kendi Versailles Sarayı’nı inşa ettirdi. jspanya Kralı İl. Philip o zamanlar her yerden uzak olan El Escorial Sarayı’nı, yani güç merkezini inşa ederken aynı şeyi yapmıştı. Ama Louis oyunu biraz daha ileri götürdü. O babası ya da ataları gibi bir kral olmayacak, taç giymeyecek veya asa taşımayacak ya da tahtta oturmayacaktı, kendisine ait semboller ve merasimlerle yeni türde azametli bir otorite kuracaktı. Louis atalarının merasimini geçmişin gülünesi anıları haline getirdi. Onun örneğini takip edin. Asla atalarının izinden giden biri gibi görünmeyin. Bunu yaparsanız onları asla aşamazsınız. Sizi ayıran tarz ve sembolizmi yerleştirerek farkınızı fiziksel olarak göstermelisiniz.</p><p class="calibre_"><span class="italic"><span class="bold">PAUL MORPHY’NİN SORUNU</span></span></p><p class="calibre_"><span class="italic"><span class="bold">Satrancı biraz tanıyan birisi savaş sanatının oyuna dönüştürülmüş hali olduğunu bilir ve gerçekten fatih William’dan Napoleon’a kadar çok sayıda ünlü askeri liderin en sevdiği eğlencedir satranç. Rakip ordular arasındaki çekişmede gerçek savaştakiyle aynı strateji ve taktik ilkeleri kullanılır, aynı öngörü ve tahmin gücü gereklidir, rakibin planlarını tahmin etmede aynı kapasite şarttır ve kararların sonuçlarıyla takip edildiği titizlik de daha acımasız olmalıdır. Bundan da öte, oyuncuyu harekete geçiren bilinçdışı güdünün yalnızca bu tür oyunların mücadeleci niteliğine duyulan sevgi olmadığı açıktır, daha da korkutucu olan baba-cinayet sevgisidir. Amaç şahı ele geçirip hareketsiz kılmaktır. “Şahmat" kelime anlamıyla “şah ölü" demektir. Satranç oynamanın bilinçdışı güdüsü konusundaki bilgimiz, sunduğu şeyin yalnızca babadan kabul edilebilir bir şekilde kurtulma isteği olabileceğini söylemektedir bize....</span></span></p><p class="calibre_"><span class="italic"><span class="bold">Morphy’nin [on dokuzuncu yüzyıl satranç şampiyonu] daha üstün satranç alanlarına çıkış yolculuğuna kendisi için büyük bir şok olan babasının ani ölümünden bir yıl sonra başlamasının anlamlı olduğuna şüphe yoktur. Zekice yüceltme çabasının, Shakespeare'in</span></span> Hamlet <span class="italic"><span class="bold">ve Freud’un</span></span> Rüyaların Yorumu <span class="italic"><span class="bold">eserleri gibi, bu kritik olaya bir tepki olduğunu varsayabiliriz.</span></span></p><p class="calibre_"><span class="italic"><span class="bold">Morphy’nin başarısının gördüğü büyük ilgi hakkında bir şeyler söylenmeli, çünkü onun daha sonraki çöküşünün Freud’un</span></span> Die am Erfolge scheiterm <span class="italic"><span class="bold">(“Başarıyla mahvolanlar'') adı altında tarif ettiği tipe uyup uymadığını akla getiriyor. Başka bir deyişle, Morphy halkın dikkati büyük başarısının üzerine çevrilince kendi cüretkarlığından mı korkmuştu? Freud çok büyük başarının gerilimine dayanamayan kişilerin çöktüklerini, çünkü başarıya gerçekte değil, hayal dünyasında dayanabildiklerini belirtmiştir. Rüyada babayı iğdiş etmek bunu gerçekte yapmaktan çok farklıdır. Gerçek durum bilinçdışı suçluluğu bütün gücüyle kışkırtır ve bunun cezası zihinsel çöküş</span></span></p><p class="calibre_"><span class="italic"><span class="bold">olabilir.</span></span></p><p class="calibre_"><span class="italic"><span class="bold">Paul Morphy’nin Sorunu, ErnestJones, 1951</span></span></p><p class="calibre_">Julius Caesar'ın ardından gelen Roma imparatoru Augustus şunu çok iyi anlamıştı: Caesar müthiş bir general, gösterileri Romalıları eğlendiren tiyatro oyuncusu özelliğine sahip bir yönetici, Kleopatra'nın çekiciliğiyle baştan çıkan uluslararası bir elçiydi, yani efsanevi bir şahsiyetti. Bu yüzden Augustus kendi tiyatrovâri eğilimlerine rağmen Ca-esar'la onu aşarak değil kendini ondan farklılaştırarak rekabet etmeye çalıştı; gücünü Roma sadeliğine dönüşe, hem tarz hem de mal açısından yalın ve tutumlu bir yaşantıya dayandırdı. Caesar'ın insanları peşinden sürükleyen coşkulu varlığına karşılık Augustus sessiz ve erkeksi bir ağırbaşlılık içindeydi.</p><p class="calibre_">Ezici bir atayla ilgili olan sorun manzaranızı geçmişin sembolleriyle doldurmasıdır. Kendi adınızı yaratacak bir yeriniz yoktur. Bu durumla başetmek için boşluk arayışı içine girmelisiniz, kültürde boş bırakılmış olan ve sizin parlayacak ilk kişi olacağınız alanlar.</p><p class="calibre_">Atinalı Pericles devlet adamı olarak kariyerine başlamak üzere olduğu sırada Atina politikasında olmayan tek bir şeyi aradı. Onun çağındaki büyük politikacıların çoğu kendilerini aristokrasiyle birleştirmişlerdi; Pericles’in de aristokrat eğilimleri vardı. Ama o şehrin demokratik unsurlarını seçti. Seçiminin inançlarıyla bir ilgisi yoktu, ama ona harika bir kariyerin yolunu açtı. Zorunlu olarak halk adamı oldu. Geçmişin ve şu anın büyük liderleriyle dolu bir arenada rekabet etmek yerine varlığını gölgeleyecek bir gölgenin bulunmadığı yerde kendisi için bir isim edinecekti.</p><p class="calibre_">Ressam Diego de Velazquez mesleğine başladığında incelik ve teknik bakımından kendisinden önce gelen Rönesans ressamlarıyla rekabet edemeyeceğini biliyordu. Bu nedenle o zamanın standartları için kaba ve sert olan tarzda, daha önce hiç görülmemiş bir şekilde çalışmayı seçti. Ve bu tarzda mükemmel hale geldi. Kendilerini geçmişten kurtarmak isteyen jspanyol kraliyet sarayı ressamları vardı; Ve-lazquez'in tarzının yeniliği onları büyüledi. Çoğu insan gelenekleri bu kadar cesurca bozmaya korkarlar, ama eski tarzları bozup kültürü yeniden canlandıranlara karşı da gizliden gizliye hayranlık duyarlar. Bu nedenle boşluğa girerek kazanılacak güç bu kadar büyüktür.</p><p class="calibre_">Tarih boyunca yinelenen inatçı bir aptallık vardır ve bu güce ulaşmada ciddi bir engeldir: eğer sizden önceki kişi A, B ve C’yi yaparak başarılı olduysa siz de aynı şeyi yaparak onların başarılarını tekrarlayabilirsiniz şeklindeki batıl inanç. Bu yaklaşım yaratıcı olmayanları ayartır, çünkü kolaydır, çekinginlik ve tembelliklerine hitap eder. Ama şartlar kendilerini asla aynı biçimde tekrar etmez.</p><p class="calibre_">General Douglas MacArthur, İl. Dünya Savaşı sırasında Filipin-ler’deki güçlerin komutasını üstlenince bir yardımcısı kendisinden önceki komutanların uyguladıkları bazı örnekleri, onlar için başarılı olan yöntemleri anlatan bir kitap verdi ona. MacArthur bu kitaptan kaç kopya olduğunu sordu. Asistan altı tane olduğunu söyledi. "Peki," dedi general. "O kitapları alıp yak, altısını birden. Ben örneklere bağlı kala-marn. Bir sorun çıktığında kararı o anda veririm, derhal." Geçmişe yönelik olarak bu acımasız stratejiyi benimseyin. Bütün kitapları yakın ve kendinizi şartlara o anda tepki vermek üzere eğitin.</p><p class="calibre_">Kendinizi sizden önce gelenlerden ya da baba figüründen ayırdığınıza inanabilirsiniz, ama yaşlandıkça isyan ettiğiniz baba haline gelmemek için son derece uyanık olmalısınız. Mao Tse-tung genç bir adamken babasından hiç hoşlanmıyordu ve onunla mücadelesi sırasında kendi kimliğini buldu ve yeni değerler sistemi kurdu. Ama yaşlandıkça babasının tarzı içine nüfuz etmeye başladı. Mao'nun babası elle yapılan işlere zekâdan daha fazla değer veriyordu; Mao genç bir adamken bununla alay ediyordu, ama yaşlandıkça bilinçsiz olarak babasının görüşüne döndü ve bütün bir Çinli entelektüel kuşağını işçiliğe koştu, rejime büyük zararları dokunan korkunç bir hataydı bu. Şunu hatırlayın: Siz babanız değilsiniz. Kendinizi yaratmak için yıllar harcadıktan sonra kontrolu elden bırakıp geçmişin hayaletlerinin -babanız, alışkanlıklarınız, tarih- geri dönmesine izin vermeyin.</p><p class="calibre_"><span class="italic"><span class="bold">RESSAM PİETRO PERUGİNO'NUN HAYATI, (1450-1523) Yoksulluğun bazen yetenekliler için ne kadar yararlı olduğu ve seçtikleri her işte mükemmel olmalarına nasıl yardım ettiği Pietro Perugino'nun yaşamında çok açık görülebilir. Yeteneğiyle saygın bir yer kazanmak arzusuyla korkunç koşulları Perugia'da bırakarak Floransa'ya geldi ve orada yoksulluk içinde aylarca yaşadı; başka yatağı olmadığı için bir sandığın üzerinde uyudu; geceyi gündüze çevirdi ve büyük bir coşkuyla kendini mesleğine verdi. Resim onun ikinci doğası haline geldikten sonra Pietro'nun tek zevki sanatı üzerinde çalışmak ve sürekli olarak resim yapmaktı. Ve gözlerinin önünde her zaman yoksulluk dehşeti olduğu için para kazanmak zorunda olmasa yapma zahmetine katlanmayacağı şeyler yapıyordu. Belki zenginlik mükemmelliğe giden yolu kendisi ve yeteneği için kapamıştı, tıpkı yoksulluğun açtığı gibi, ama böylesine çaresiz ve düşük bir konumdan çıkmak istediği için ihtiyaçları onu mahmuzluyordu; mükemmelliğin en yüksek noktasına olmasa da en azından iyi yaşayabileceği bir düzeye çıkabilirdi. Bu nedenle tek bir günü rahatlık içinde geçirir ve dinlenebilirse, soğuğa, açlığa, rahatsızlığa ve utanca aldırmıyordu. Her zaman şöyle diyordu: "Kötü havanın ardından mutlaka iyi hava gelmeli ve iyi havalarda ihtiyaç duyulan günler için evler yapılmalı."</span></span></p><p class="calibre_"><span class="italic"><span class="bold">Ressamların Hayatları, Giorgio Vasari, 1511-1574</span></span></p><p class="calibre_">Son olarak, XV. Louis’nin hikâyesinde bildirildiği gibi bolluk ve refah bizi tembel ve hareketsiz kılar; gücümüz güvence altındayken hareket etmemize gerek yoktur. Bu ciddi bir tehlikedir, özellikle başarı ve güce erken yaşlarda kavuşanlar için. Örneğin, oyun yazarı Tenessee Williams, <span class="italic"><span class="bold">G/ass Menagerie’y\e</span></span> belirsizlikten şöhrete doğru hızla yol aldığını farketti. "Bu başarıdan önce yaşadığım hayat dayanıklılık gerektiren, dişle tırnakla didinmeyi gerektiren bir hayat tarzıydı, ama iyi bir hayattı, çünkü insan organizması bu tür bir hayat için yaratılmıştır. Bu mücadelenin ne kadar canlılık enerjisi gerektirdiğini mücadele ortadan kaybolana dek farketmemiştim. En azından artık güvenlikteydim. Oturdum, kendime baktım ve birden depresyona girdim." Williams sinir krizi geçirmişti, belki de onun için gerekliydi böylesi. Psikolojik bozukluk sınırına yaklaşınca eksi canlılığıyla yazmaya başladı yeniden ve <span class="italic"><span class="bold">A Streetcar Named Desire'ı (Arzu Tramvayı)</span></span> yazdı. Fyodor Dostoyevski aynı şekilde ne zaman başarılı bir roman yazsa kazandığı parasal güvencenin yaratma eylemini gereksiz kıldığını hissediyordu. Bütün tasarrufunu kumarhaneye götürüp her kuruşu kaybetmeden masadan kalkmıyordu. Yoksulluğa dönünce yeniden yazmaya başlıyordu.</p><p class="calibre_">Bu kadar aşırılığa gitmek gerekli değil, ama refahla şişman ve tembel olmak yerine psikolojik olarak birinci kareye geri dönmek için hazırlıklı olmalısınız. Pablo Picasso bu sorunun başarıyla üstesinden gelebiliyordu, ama ancak resim yapma tarzını sürekli olarak değiştirerek, çoğu kez kendisini daha önce başarılı yapan şeyi tamamen bozarak. jlk başarılarımız bizi ne kadar sık olarak kendimizin karikatürü haline dönüştürür. Güçlü insanlar bu tuzakları bilirler; Büyük jskender gibi kendilerini yeniden yaratmak için mücadele ederler. Babanın geri gelmesine izin verilmemelidir; yolun her adımından uzaklaştırılmalıdır.</p><p class="calibre_"><span class="bold">İmaj: </span>Baba. Çocukları üzerinde dev bir gölge oluşturur, öldükten çok uzun süre sonra bile onları geçmişe bağlayarak, gençlik heveslerini yok ederek ve kendisinin izlediği aynı, eski yolu takip etmelerini isteyerek tutsak eder. Birçok hilesi vardır. Her dönemeçte onu yok etmeli ve gölgesinden çıkmalısınız.</p><p class="calibre_"><span class="bold">Otorite: </span>Büyük bir insanın gölgesine girmemeye dikkat edin, onu aşmak için iki katı başarı göstermeniz gerekir. Takip edenler taklitçiler olarak kabul edilir. Ne kadar çaba gösterirlerse göstersinler bu yükten asla kurtulamazlar. Mükemmel olmak için yeni bir yol, şöhrete giden yenilikçi bir yol bulmak sık rastlanmayan bir beceridir. Dikkati çekmenin birçok yolu vardır ve hepsi sık kullanılan yollar değildir. En yeni olanları zorlu olabilir, ama büyüklüğe götüren kestirmelerdir bunlar (Baltasar Gracian, 1601-1658).</p><p class="calibre_">Büyük bir önderin gölgesi bir hile olarak seçilmişse kendi lehinize kullanılabilir. Sizi güce ulaştırdıktan sonra atılabilen bir taktiktir bu. ili. Napoleon, Fransa'nın ilk başkanı ve ardından imparatoru olmak için ünlü büyükamcası Napoleon Bonaparte'ın adını ve efsanesini kullandı. Ama bir kez tahta çıktıktan sonra geçmişine bağlı kalmadı; kendi saltanatının ne kadar farklı olacağını hemen gösterdi ve halkın kendisinden Napoleon Bonaparte’ın ulaştığı yükseklere çıkmasını beklememesi konusunda çok dikkatli davrandı.</p><p class="calibre_">Geçmiş çoğu kez aşırmaya değecek unsurlara, kendinizi öne çıkarma ihtiyacı yüzünden reddetmenin aptallık olduğu niteliklere sahiptir. Büyük İskender bile babasının ordusunu düzenlemedeki becerisini kabul etmiş ve ondan etkilenmiştir. işleri sizden öncekilerden farklı biçimde yapışınızla gösteriş yapmak çocukça bir davranıştır, kontrolu kaybetmiş gibi görünmenize neden olur, eylemlerinizin kendi içinde bir mantığı yoksa tabii.</p><p class="calibre_">Avusturyalı imparatoriçe Maria Theresa’nın oğlu il. Joseph annesinin yaptığının tam tersini yaparak gösteriş yapıyordu; sıradan bir vatandaş gibi giyiniyor, saray yerine hanlarda kalıyor, "halkın imparatoru" gibi hareket ediyçrdu. Öte yandan Maria Theresa görkemli bir aristokrattı. Sorun şuydu ki, yıllarca deneyimlerinden öğrendikleriyle ülkeyi akıllıca yöneten imparatoriçe de seviliyordu. Sizi doğru yöne götürecek türde zekâ ve içgüdünüz varsa asiyi oynamak tehlikeli olmayabilir. Ama İl. Joseph'in annesine kıyasla olduğu gibi vasatsanız sizden önce gelenlerin gerçek şeylere dayanan deneyim ve bilgilerinden faydalanmanız daha iyidir.</p><p class="calibre_">Son olarak, gençlerden, sizin güç alanındaki gelecek rakiplerinizden gözlerinizi ayırmamanız çoğu kez akıllıcadır. Tıpkı sizin babanızdan kurtulmaya çalıştığınız gibi onlar da aynı hileyi size yapacak, başardığınız her şeyi küçümseyeceklerdir. Siz geçmişe isyan ederek yükselirken aşağıdan yükselenlere dikkat edin ve aynı şeyi size yapmalarına izin vermeyin.</p><p class="calibre_">ÿnlü Barok ressam ve mimarı Pietro Bernini genç potansiyel rakipleri bulup çıkarmada ve onları gölgesinde tutmada ustaydı. Francesco Borromini adındaki genç taş ustası Bernini'ye mimari taslaklarını gösterdi. Bernini onun yeteneğini hemen farkederek Borromini’yi yardımcısı olarak işe aldı. Bu durum genç adamı sevinçten deliye döndürmüştü, ama bu yalnızca onu el altında tutmak için bir taktikti, böylece onun üzerinde psikolojik oyunlar oynayabilir ve içinde bir tür aşağılık kompleksi yaratabilirdi. Gerçekten de Borromini’nin yeteneğine rağmen Bernini daha ünlüdür. Borromini’ye uyguladığı stratejiyi hayat boyu kullanmıştı; örneğin, büyük heykeltraş Alessandro Algardi'nin kendisini gölgede bırakacağından korkarak Algardi'nin yalnızca asistanı olarak iş bulmasını ayarlamıştı. Ve Bernini’ye isyan edip kendi yoluna gitmek isteyenler kariyerlerinin mahvolduğunu görmüşlerdir.</p><div class="mbp_pagebreak" id="calibre_pb_41"></div>
</body></html>
