<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İktidar-Güç Sahibi Olmanın 48 Yasası</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos454717" class="calibre_"><span class="calibre2"><span class="bold">YASA 19</span></span></p><p class="calibre_"><span class="calibre3"><span class="bold">KİMİNLE DANS ETTİĞİNİZİ İYİ BİLİN, ASLA YANLIŞ KİŞİNİN AYAĞINA BASMAYIN</span></span></p><p class="calibre_">HUKUM</p><p class="calibre_"><span class="italic"><span class="bold">Dünyada çok çeşitli insan vardır ve hepsinin sizin stratejilerinize aynı şekilde karşılık vermesini bekleyemezsiniz. Bazı insanları aldatır ya da kötü duruma düşürürseniz hayatlarının geri kalanını intikam almaya çalışarak geçireceklerdir. Kuzu postu içinde kurtlar vardır. O halde kurbanlarınızı ve rakiplerinizi dikkatle seçmelisiniz, asla yanlış kişiyi kızdırmayın ya da aldatmayın.</span></span></p><p class="calibre_">RAKİPLER, ENAYİLER VE KURBANLAR: Giriş Tipolojisi</p><p class="calibre_">Güce yükselişinizde pek çok rakip, enayi ve kurban tipiyle karşılaşacaksınız. Güç sanatının en üstün şekli kurtla kuzuyu, tilkiyle tavşanı, atmacayla akbabayı birbirinden ayırmaktır. Bu ayrımı iyi yaparsanız kimseyi çok fazla zorlamanıza gerek kalmadan başarılı olursunuz. Ama yolunuza kim çıkarsa çıksın körlemesine uğraşmaya kalkarsanız hayatınız boyunca büyük acı çekersiniz, tabii o kadar uzun yaşarsanız. jnsan tiplerini iyi tanımak ve buna uygun davranmak çok önemlidir. Aşağıdakiler ormandaki en tehlikeli ve en zor lokma olan tipleridir.</p><p class="calibre_"><span class="bold">Kibirli ve Gururlu Adam. </span>Başlangıçta saklasa da bu adamın alıngan gururu onu çok tehlikeli kılar. Algılanan herhangi bir hakaret şiddet dolu bir intikama yol açacaktır. Siz kendi kendinize, "Ama ben partide herkes sarhoşken yalnızca şunu-şunu dedim," diyebilirsiniz. Fark-etmez. Onun aşırı tepkilerinin ardında bir mantık yoktur, bu yüzden onu anlamaya çalışarak zaman kaybetmeyin. Bir kişiyle olan ilişkinizin herhangi bir noktasında aşırı duyarlılık ve aşırı etkin bir gurur hissederseniz kaçın. O kişiden umduğunuz şey her neyse değmez.</p><p class="calibre_"><span class="bold">Umutsuz Derecede Güvensiz Adam. </span>Bu adam kibirli ve gururlu tiple bağlantılıdır, ama daha az haşindir ve farkedilmesi zordur. Egosu kırılgandır, benlik algısı güvensizdir; eğer aldatıldığını ya da saldırıldı-ğını hissederse acısı ağır ağır kaynayacaktır. Sizin farkedeceğiniz bir büyüklüğe ulaşmasının çok uzun zaman alacağı minik ısırıklarla saldıracaktır. Eğer böyle bir adamı aldattığınızı ya da ona saldırdığınızı fark-ederseniz uzun süre ortadan kaybolun. Onun etrafında durmayın, yoksa ufak lokmalarla ölüme götürecektir sizi.</p><p class="calibre_"><span class="bold">Bay Şüphe. </span>Yukardaki türlerin başka bir çeşidi, gelecekteki Joe Stalin. Diğer insanlarda görmek istediğini -genellikle de en kötüsünü-görür, herkesin onun peşinde olduğunu hayal eder. Bay Şüphe aslında bu üçü içinde en az tehlikeli olanıdır. Dengesi gerçekten bozulduğunda aldatılması çok kolaydır, tıpkı Stalin’in sürekli olarak aldatıldığı gibi. Diğer insanların aleyhine dönmesi için şüpheci yapısı üzerinde oynayın. Ama şüphesinin hedefi haline siz gelirseniz dikkat edin.</p><p class="calibre_"><span class="bold">Uzun Belleği Olan Bir Yılan. </span>Eğer incitilir ya da aldatılırsa bu adam yüzeyde bir öfke göstermeyecektir; tahminlerde bulunacak ve bekleyecektir. Sonra, durumu tersine çevirme konumuna geldiğinde soğukkanlı bir kurnazlıkla intikam alacaktır. Bu adamı hayatın diğer alanlarındaki hesaplamaları ve kurnazlıklarıyla tanıyın. Genellikle soğuk ve duygusuzdur. Bu yılana iki kez dikkat edin ve eğer onu her nasılsa incittiyseniz ya tamamen kafasını ezin ya da kendinizden uzak tutun.</p><p class="calibre_"><span class="bold">Sade, İddiasız ve Çoğunlukla Zeki Olmayan Adam. </span>Ah, böyle kışkırtıcı bir kurban bulduğunuzda kulaklarınız dikilir. Ama bu adamı kandırmak sizin sandığınızdan çok daha zordur. Bir hileye kapılmak zekâ ve hayalgücü gerektirir. Pek keskin zekâlı olmayan adam yemi yutmayacak, çünkü anlamayacaktır. Bu kadar uyanık değildir o. Bu adamdan gelecek tehlike size zarar vermesi ya da intikam alması değil, onu kandırmaya çalışırken zamanınızı, enerjinizi, kaynaklarınızı, hatta aklınızı ziyan etmenizdir. Hedefiniz için bir test hazırlayın, bir fıkra, bir espri. Eğer tepkisi sözcüklerin gerçek anlamına yönelikse bu tiple karşı karşıyasınız. Riski göze alıyorsanız devam edin.</p><p class="calibre_"><span class="italic"><span class="bold">Bir kılıç ustasıyla karşılaştığınızda kılıcınızı çekin.</span></span></p><p class="calibre_"><span class="italic"><span class="bold">Şair olmayan birine şiir okumayın.</span></span></p><p class="calibre_"><span class="italic"><span class="bold">Ch'an Budist Klasiklerinden, Gökyüzündeki Yıldırım’dan alıntı</span></span></p><p class="calibre_">YASAYI ÇİĞNEMELER Birinci Çiğneme</p><p class="calibre_">On üçüncü yüz yılın ilk bölümünde Khwarezm şahı Muhammed, birçok savaştan sonra batıda bugünkü Türkiye'den güneyde Afganistan’a uzanan dev bir imparatorluk kurmayı başardı. İmparatorluğun merkezi büyük Asya başkenti Semerkant’tı. Şahın güçlü, iyi eğitilmiş bir ordusu vardı ve birkaç gün içinde 200.000 savaşçıyı harekete geçirebilirdi.</p><p class="calibre_">1219’da doğunun yeni aşiret lideri Cengiz Han’dan bir elçi geldi Muhammed’e. Elçi, Muhammed’e Han’ın küçük ama gelişmekte olan Moğol jmparatorluğu’ndan en iyi hediyeleri getirmişti. Cengiz Han, Avrupa’ya giden ¡pek Yolu’nu yeniden açmak istiyor, Muhammed’le paylaşmayı öneriyor ve iki imparatorluk arasındaki barışı vaat ediyordu.</p><p class="calibre_">Muhammed bu doğulu zıpçıktıyı tanımıyordu, ama kendisinden üstün olduğu kesin olan biriyle böyle eşitiymiş gibi konuşmaya çalıştığına göre son derece küstah biri olmalıydı. Cengiz Han tekrar denedi. Bu kez Çin’den yağmaladığı en nadide eşyalarla dolu yüzlerce deve kervanı göndermişti. Ama kervan Muhammed’e ulaşmadan önce Se-merkand’ın sınırındaki bölgenin valisi lnalchik bunları kendisi için alıkoydu ve liderlerini idam ettirdi.</p><p class="calibre_">Cengiz Han bunun bir hata olduğuna emindi; lnalchik, Muham-med’in onayı olmaksızın hareket etmiş olmalıydı. Muhammed’e bir heyet daha gönderip teklifini yineledi ve valinin cezalandırılmasını istedi.</p><p class="calibre_">Bu kez Muhammed'in kendisi elçilerden birinin kafasını uçurdu ve diğer ikisini kafalarını traş ederek geri gönderdi. Moğol geleneklerine göre korkunç bir aşağılamaydı bu. Han şaha bir mesaj gönderdi: "Savaşı seçtin. Ne olacaksa olacak ve ne olacağını henüz bilmiyoruz; yalnızca Tanrı biliyor." Güçlerini harekete geçirerek 1220'de Inalchik’in ülkesine saldırdı, başkenti ele geçirdi, valiyi yakalayıp gözlerine ve kulaklarına erimiş metal dökülerek idamını emretti.</p><p class="calibre_">Sonraki bir yıl içinde Cengiz Han, şahın çok daha geniş ordusu için bir dizi gerillavâri harekât gerçekleştirdi. Yöntemi o dönem için çok yeniydi; askerleri at sırtında çok hızlı hareket edebiliyorlar ve at üzerindeyken yayla ok kullanabiliyorlardı. Güçlerinin hızı ve esnekliği, hareketlerinin amacı ve yönü konusunda Muhammed'i aldatmasını sağlıyordu. Sonunda ilk kez Semerkand'ı kuşatmayı başarıp kenti ele geçirdi. Muhammed kaçtı ve bir yıl sonra öldü, büyük imparatorluğu yıkıldı, yok oldu. Cengiz Han, Semerkant'ın, ¡pek Yolu’nun ve Kuzey Asya’nın büyük bölümünün tek hâkimi oldu.</p><p class="calibre_"><span class="italic"><span class="bold">LOPE DEAGUIRRE'NİN İNTİKAMI Garcilaso de la Vega'nın kayıtlarında (Lope de) Aguirre karakterine bol bol yer verilmiştir. De la Vega 1548'de Aguirre'nin, Potosi madenlerinden (Bolivya), kraliyet hazine deposuna giderken Hintli kölelere eşlik eden asker müfrezesinin bir üyesi olduğunu anlatmaktadır. Hintliler büyük miktarlarda gümüşü yasadışı olarak taşıyorlardı. Yerel yetkililer Aguirre’yi tutuklayarak Hintlilere zulüm yaptıkları için iki yüz kırbaç cezasına mahkûm ettiler. Cezayı alan askerAguirre yargıca kendisini kırbaçlamak yerine öldürmelerini rica etti, çünkü doğuştan bir centilmendi o... Bunun yargıç üzerinde bir etkisi olmadı ve cezanın gerçekleştirilmesini emretti. Cellat hapishaneye gelip Aguirre'ye cezasını uyguladı... Aguirre serbest bırakıldığında kendisini bu cezaya çarptıran yargıç Esquivel'i öldüreceğini söyledi. Esquivel'in makamındaki görevi bitti ve dokuz yüz mil uzaklıktaki Lima'ya kaçtı, fakat on beş gün içinde Aguirre onun izini buldu. Korkmuş yargıç bin iki yüz millik bir yolculuğa çıkarak Quito'ya kaçtı ve yirmi gün içinde Aguirre geldi. Garcilosa'ya göre, Esquivel onun geldiğini öğrenince bin beş yüz milli uzaktaki</span></span></p><p class="calibre_"><span class="italic"><span class="bold">Cuzco'ya kaçtı; ama birkaç gün içinde çıplak ayakla yürüyerek yolculuk yapan Aguirre de geldi. Aguirre kırbaçlı adamın ata binmeye ve başkalarının göreceği bir yerde bulunmaya hiç hakkı olmadığını söylüyordu. Bu şekilde Aguirre yargıcını üç yıl, dört ay boyunca takip etti. Takipten yorulan Esquivel sıkı bir disiplinle yönetilen Cuzco kentinde kaldı, böylece Aguirre 'ye karşı güvenlikte olacağını düşünüyordu. Katedralin yanında bir ev tuttu; yanında kılıcıyla hançeri olmadan asla evden dışarı çıkmıyordu. Bir pazartesi günü öğleden sonra Aquirre eve girdi ve her tarafı aradıktan sonra yargıcı iç odalardan birinde masada başı kitabının üzerine düşmüş uyurken buldu. Onu bıçaklayıp öldürdü. Sonra evden çıkmaya hazırlanırken kapıda durdu. İçerde şapkasını unuttuğunu anımsamıştı. Geri dönüp şapkasını alma gibi çılgınca bir cüret gösterisinden sonra sokakta yürümeye başladı.</span></span></p><p class="calibre_"><span class="italic"><span class="bold">Altın Hayal: El Dorado'yu Arayanlar, Walker Chapman, 1967</span></span></p><p class="calibre_"><span class="bold">Yorum</span></p><p class="calibre_">Uğraştığınız kişinin sizden daha zayıf veya önemsiz olduğunu varsaymayın asla. Bazı insanların bir şeye kızmaları biraz zaman alır, siz de onların derilerinin kalınlığını yanlış yargılar ve onlara hakaret etmiş olmanız konusunda endişelenmezsiniz. Ama onur ve gururlarını incitirseniz öfkelerinin yavaşlığına bakılırsa çok ani ve aşırı gibi görünen şiddete boğarlar sizi. Eğer insanları geri çevirmek isterseniz bunu kibarca ve saygılı bir şekilde yapmak en iyisidir, istekleri küstah veya teklifleri gülünç olsa bile. Onları daha iyi tanıyana dek asla hakaretle geri çevirmeyin; dans ettiğiniz kişi Cengiz Han olabilir.</p><p class="calibre_">İkinci Çiğneme</p><p class="calibre_">191 O’ların sonunda Amerika’daki en iyi dolandırıcıların bir kısmı merkezi Denver, Colorado’da olan bir dolandırıcı şebekesi kurdu. Kış aylarında güney eyaletlerine yayılıyor, işlerini gerçekleştiriyorlardı. 1920'de şebekenin başı Joe Furey, Teksas’ta dolaşıyor, klasik dolandırıcılık oyunlarıyla yüz binlerce dolar kazanıyordu. Fort Worth'de büyük bir sığır çiftliği olan J. Frank Norfleet adında bir adamla karşılaştı. Norfleet zokayı yuttu. Gelecek olan zenginliğe inanarak banka hesabım boşalttı ve 45.000 doları Furey'le yandaşlarının eline teslim etti. Birkaç gün sonra gazete kırpıntılarının etrafına sarılmış olan birkaç gerçek dolardan oluşan "milyonlarını" ona teslim ettiler.</p><p class="calibre_">Furey ve adamları böyle aldatmacaları yüzlerce kez tekrarlamışlardı. Kandırılan kişi aptallığından o derece utanırdı ki, sessizce dersini alır ve kaybını kabul ederdi. Ama Norfleet diğer enayiler gibi değildi. Polise gitti, ama polis yapabilecekleri çok az şey olduğunu söyledi. "O halde o insanların peşine ben düşeceğim," dedi dedektiflere. "Onları yakalayacağım, hayatımın geri kalanını bu işe harcamam gerekse bile." Norfleet ülkeyi karış karış gezip aynı oyunla kandırılan başkalarını ararken karısı çiftliğin işlerini yüklendi. Kandırılan bir kişi daha ortaya çıktı ve ikisi dolandırıcılardan birini San Francisco'da bulup hapse attırmayı başardı. Adam uzun süre hapis yatmaktansa intihar etmeyi yeğledi.</p><p class="calibre_">Norfleet devam etti. Bir başka dolandırıcının izini Montana'ya kadar sürdü, onu bir sığır gibi bağladı ve kasaba hapishanesine kadar çamurlu sokaklarda sürükledi. Joe Furey’i ve onun sağ kolu W.B.Spencer'i bulmak için yalnızca ülke içinde dolaşmakla kalmayıp jngiltere, Kanada ve Meksika'ya kadar gitti. Norfleet, Spencer’i Montreal’de bularak sokaklarda kovaladı. Spencer kaçtı, fakat çiftçi onu Salt Lake City’de yakaladı. Norfleet’in öfkesindense kanunun merhametini tercih eden Spencer teslim oldu.</p><p class="calibre_">Norfleet, Furey'i Jacksonville, Florida’da buldu ve oradaki adaletle yüzleşmesi için şahsen Teksas’a getirdi. Ama orada da durmadı: Bütün şebekeyi dağıtmaya kararlı bir şekilde Denver’a kadar devam etti. Yalnızca büyük miktarlarda paralar değil, hayatının bir yılını daha harcayarak bütün şebeke elemanlarını bulup hapse attırmayı başardı. Hatta yakalayamadığı bazıları ondan o kadar korkmuşlardı ki, kendileri teslim oldular.</p><p class="calibre_">Beş yıllık bir avdan sonra Norfleet tek başına ülkenin en büyük dolandırıcı şebekesini yok etmeyi başardı. Bu çaba iflas etmesine ve evliliğinin bozulmasına neden oldu, ama tatmin olmuş bir adam olarak öldü.</p><p class="calibre_"><span class="italic"><span class="bold">KARGA VE KOYUN</span></span></p><p class="calibre_"><span class="italic"><span class="bold">Başbelası karga koyunun sırtına oturdu. Koyun istemese de kargayı uzunca bir süre ileri geri taşıdı ve en sonunda, “Eğer bir köpeğe bu şekilde davransaydın dişlerinin tadını alırdın," dedi. Karga şöyle cevap</span></span></p><p class="calibre_"><span class="italic"><span class="bold">verdi: "Ben zayıfı hor görür, güçlüye teslim olurum. Kime zorbalık edeceğimi, kime iltifat edeceğimi bilirim; böylece hayatımı uzun yıllar sürdürmeyi ümit ediyorum.“</span></span></p><p class="calibre_"><span class="italic"><span class="bold">Ezop Masalları, MÖ. VI. Yüzyıl</span></span></p><p class="calibre_"><span class="bold">Yorum</span></p><p class="calibre_">Çoğu insan dolandırılmanın verdiği aşağılanmayı büyük bir sabırla kabullenir. Derslerini alırlar, bedava yemek gibi bir şey olmadığını ve kolay para kazanmak için duydukları hırsla kandırıldıklarını kabul ederler. Ama bazıları ilaçlarını almayı reddederler. Kendi saflıkları ve para hırsları üzerinde düşünmek yerine kendilerini tamamen masum kurbanlar olarak görürler.</p><p class="calibre_">Bu tür insanlar adalet ve dürüstlük savaşçıları gibi görünürler, ama aslında kendilerine hiç güvenleri yoktur. Kandırılmak, dolandırılmak kendilerine karşı duydukları şüpheyi harekete geçirir ve bu zararı onarmak için umutsuzca çabalarlar. Norfleet’in çiftliğine konan ipotek, evliliğinin çöküşü, yıllarca borç almak ve ucuz otellere kalmak zorunda olması kandırılmışlığının utancı için aldığı intikama değer miydi? Dünyadaki Nortfleet'ler için utançlarının üstesinden gelmek her türlü bedele değer.</p><p class="calibre_">Bütün insanların özgüvensizlikleri vardır ve genellikle bir enayiyi kandırmanın en iyi yolu onun özgüvensizliği üzerine oynamaktır. Ama güç alanında her şey bir derece meselesidir ve diğerlerinden daha öz-güvensiz bir kişi büyük tehlike arzeder. Uyanık olun: Herhangi bir aldatmaca ya da hile kullanıyorsanız hedefinizi iyi inceleyin. Böyle bir tiple karşı karşıya olup olmadığınızı görmek için onu önce test edin; diyelim ki, onu aptal durumuna düşüren bir şaka yapın. Kendine güveni olan bir insan gülecektir; aşırı özgüvensiz bir insan kişisel olarak hakarete uğramış gibi karşılık verecektir. Eğer bu tiple karşı karşıya olduğunuzdan şüphelenirseniz başka bir kurban bulun.</p><p class="calibre_"><span class="bold">Üçüncü Çiğneme</span></p><p class="calibre_">M.Ö. beşinci yüzyılda Ch'in (bugünkü Çin) prensi Ch'ung-erh sürgüne gönderilmişti. Evine dönebileceği ve prens hayatını tekrar yaşayabileceği zamanı beklerken mütevazı bir hayat, hatta bazen yoksulluk içinde yaşadı. Bir keresinde Cheng ülkesinden geçerken onun kim olduğunu bilmeyen hükümdar kendisine çok kaba davrandı. Hükümdarın yardımcısı Shu Chan bunu görünce, "Bu adam değerli bir prenstir. Majesteleri, ona büyük bir nezaket gösterin, böylece onu minnet altında bırakın!" dedi. Ama prensin aşağı konumunu gören hükümdar bu sözlere aldırmadı ve prensi tekrar aşağıladı. Shu Chang efendisini tekrar uyardı. "Majesteleri, eğer Ch'ung-erh'e nezaketle davranmaya-caksanız gelecekteki tehlikeleri önlemek için onu öldürmelisiniz," dedi. Hükümdar onunla yalnızca alay etti.</p><p class="calibre_">Yıllar sonra prens nihayet ülkesine dönebildiğinde şartları büyük ölçüde değişmişti. Yoksulluk yıllarında kimin kendisine nazik davrandığını, kimin saygısız olduğunu unutmamıştı. Hele Cheng hükümdarının kendisine davranışı hiç aklından çıkmıyordu. ¡lk fırsatta büyük bir ordu toplayıp Cheng’e yürüdü, sekiz şehrini ele geçirdi, krallığı yerle-bir etti ve hükümdarını sürgüne gönderdi.</p><p class="calibre_"><span class="bold">Yorum</span></p><p class="calibre_">Kiminle dans ettiğinizden asla emin olamazsınız. Bugün çok az önem ve anlam taşıyan birisi yarın çok büyük bir güç sahibi olabilir. Hayatlarımızda çok fazla şeyi unuturuz, ama bir hakareti asla unutmayız.</p><p class="calibre_">Cheng hükümdarı Prens Ch'ung-erh'in güçlü bir belleğe sahip hırslı, hesapçı, kurnaz bir tip olduğunu nereden bilebilirdi? Gerçekten bunu bilmesinin bir yolu olmadığını söyleyebilirsiniz, ama bir yolu olmadığı için kadere meydan okumamak daha iyi olabilir. Bir kişiyi gereksiz yere aşağılamayla bir şey kazanılamaz. Aşağılama isteğinizi yutun, karşınızdaki kişi zayıf görünse bile. Alacağınız tatmin o kişi bir gün güçlü bir konuma geçerse göreceğiniz zarara kıyasla çok az olacaktır.</p><p class="calibre_"><span class="bold">Dördüncü Çiğneme</span></p><p class="calibre_">1920 yılı Amerikalı sanat eseri satıcıları için özellikle kötü bir yıl olmuştu. Büyük alıcılar -önceki yüzyılın hırsız baron kuşağı- sinek gibi öldükleri bir yaşa ulaşmışlardı ve onların yerini alacak yeni milyonerler gelmiyordu. jşler o kadar kötüydü ki, çok sayıda büyük satıcı kaynaklarını birleştirmeye karar verdi. Bu daha önce hiç duyulmamış bir şeydi, çünkü sanat eseri satıcıları birbirleriyle kedi köpek gibi geçinirlerdi.</p><p class="calibre_">Amerika'nın en büyük işadamlarına eser satan Joseph Duveen o yıl herkesten daha fazla sıkıntı çekiyordu, bu yüzden bu ittifaka uymaya karar verdi. Grup ülkedeki en büyük beş satıcıdan oluşuyordu. Etraflarına bakıp yeni müşteriler ararken en büyük umutlarının Amerika’nın en zengin adamı Henry Ford olduğuna karar verdiler. Ford henüz sanat piyasasına girmemişti ve o kadar büyük bir hedefti ki, birlikte çalışmaları akıllıcaydı.</p><p class="calibre_">Satıcılar "Dünyadaki 100 Büyük Tablo" (tesadüfen hepsi ellerinde vardı) adı altında bir liste oluşturmaya ve bunları Ford’a teklif etmeye karar verdiler. Tek bir alımla dünyanın en büyük koleksiyoncusu olabilirdi. Grup muhteşem bir hedef oluşturmak için haftalarca çalıştı; tabloların çok iyi çekilmiş fotoğraflarını içeren üç ciltlik bir kitap takımı ve her resmi akademik anlamda açıklayan metinlerihazırladı. Sonra Ford’u Dearborn, Michigan’daki evinde ziyaret ettiler. Orada evin sadeliği karşısında büyük bir şaşkınlık yaşadılar: Bay Ford açıkça görüldüğü üzere gösterişten son derece uzak bir adamdı.</p><p class="calibre_">Ford onları çalışma odasına kabul etti. Kitaplara bakarak şaşkınlık ve memnuniyetini ifade etti. Heyecanlı satıcılar kısa süre içinde kasalarına girecek olan milyonların hayalini kurmaya başladılar. Ama Ford sonunda kitaplardan başını kaldırdığında şunları söyledi: "Beyler, böy-lesi güzel resimlerin bulunduğu bu tür güzel kitaplar çok para ediyor olmalı!" Duveen şaşkınlık içinde, "Ama Bay Ford!" dedi. "Sizin bunları almanızı beklemiyoruz. Biz bunları sizin için oluşturduk, size resimleri gösterebilmek için. Bu kitaplar bizim size hediyemiz." Ford şaşırmıştı. "Beyler," dedi. "Çok naziksiniz, ama yabancılardan böyle güzel, böyle pahalı hediyeleri nasıl kabul edebileceğimi bilmiyorum." Duveen kitaptaki resimlerin Ford’a satmayı umdukları tabloların kopyaları olduğunu açıkladı. "Ama beyler," dedi Ford. "Bu kitaptakiler bu kadar güzelken orijinal resimleri ne yapayım ki?"</p><p class="calibre_"><span class="bold">Yorum</span></p><p class="calibre_">Joseph Duveen kurbanlarını ve müşterilerini önceden incelediğini, onlarla henüz karşılaşmadan çok önce zayıflıklarını ve zevklerinin garipliğini öğrendiğini söyleyerek gururlanırdı. Umutsuzluk içinde hareket ederek Henry Ford konusunda bu taktiği bir kez bırakmıştı. Vardığı bu yanlış hükümden kurtulması, zihinsel ve parasal olarak, aylar sürmüştü. Ford girilen çabaya değmeyecek, gösterişi sevmeyen sade bir kişiydi. Aldatılmasına yetecek kadar hayalgücü olmayanlara somut bir örnekti. O andan itibaren Duveen enerjisini dünyadaki Mellon ve Morgan'lara çevirdi, tuzağına yakalanacak kadar kurnaz olan tiplere.</p><p class="calibre_"><span class="bold">GÜCÜN ANAHTARLARI</span></p><p class="calibre_">İnsanları ölçmek ve kiminle dans ettiğinizi bilmek, gücü elde etme ve korumadaki en önemli beceridir. Bu beceri olmaksızın körsünüz-dür. Yalnızca yanlış insanları kızdırmakla kalmaz, çalışmak üzere yanlış insanlar seçersiniz ve aslında hakaret ederken iltifat ettiğinizi sanırsınız. Herhangi bir harekete girişmeden önce hedefinizi ya da potansiyel rakibinizi ölçüp biçin. Aksi takdirde zaman kaybeder ve hatalar yaparsınız. insanların zayıflıklarını, zırhlarındaki delikleri, gurur ve özgü-vensizlik alanlarını inceleyin. Onlarla uğraşıp uğraşmayacağınıza karar vermeden önce haklarındaki her şeyi öğrenin.</p><p class="calibre_">Son olarak iki uyarı: Birincisi, rakipleriniz hakkında hüküm verir ve değerlendirirken asla içgüdülerinize güvenmeyin. Eğer kesin olmayan göstergelere dayanırsanız en büyük hataları yaparsınız. Hiçbir şey somut bilginin yerini tutamaz. Ne kadar uzun sürerse sürsün rakibinizi inceleyin ve hakkında casusluk yapın; uzun vadede bunun karşılığını alırsınız.</p><p class="calibre_">jkincisi, asla görünüşe güvenmeyin. Bir yılanın kalbine sahip olan herkes onu gizlemek için nezaket gösterir; açıktan açığa tehditler savuran biri gerçekte bir korkaktır. Görünüşün ardını ve çelişkilerini görmeyi öğrenin. Asla insanların kendileri hakkında anlattıklarına güvenmeyin, bunlar son derece güvenilmezdir.</p><p class="calibre_">İmaj: Avcı. Kurt için kurduğu tuzağın aynısını tilki için kurmaz. Kimsenin yutmayacağı bir yere yem bırakmaz. Avını çok iyi tanır, alışkanlıklarını ve gizlendiği yerleri bilir, bunlara uygun olarak avlanır.</p><p class="calibre_">Otorite: Önemsiz veya düşünmeye değmez kimse olmadığına inanın; bazen sizin içiıı yararlı olma özelliğine sahip biri eğer onu küçümserseniz bunu kesinlikle yapmayacaktır. Yanlışlar çoğu kez affedilir, ama küçümseme asla. Gururumuz bunu sonsuza kadar hatırlar (Lord Clıesterbeld, 16Ü4-1773).</p><p class="calibre_">Diğer insanlar hakkındaki cehaletten ne gibi bir iyilik gelebilir ki? Aslanı kuzudan ayırmayı öğrenin, yoksa bedelini ödersiniz. Bu yasaya sonuna kadar uyun; tersi yoktur, aramak için zahmete girmeyin.</p><div class="mbp_pagebreak" id="calibre_pb_19"></div>
</body></html>
