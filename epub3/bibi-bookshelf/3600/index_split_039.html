<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İktidar-Güç Sahibi Olmanın 48 Yasası</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos1076634" class="calibre_"><span class="calibre2"><span class="bold">YASA 39</span></span></p><p class="calibre_"><span class="calibre3"><span class="bold">BALIK YAKALAMAK İÇİN SULARI KARIŞTIRIN</span></span></p><p class="calibre_"><span class="bold">HÜKÜM</span></p><p class="calibre_"><span class="italic"><span class="bold">Öfke ve heyecan stratejik olarak ters etkilidir. Her zaman sakin ve tarafsız olmalısınız. Ama kendiniz sakin kalırken düşmanlarınızı kızdırabilirseniz kesin bir avantaj kazanırsınız. Düşmanlarınızı hazırlıksız yakalayın. Kibirlerinde onları sarsacağınız ve dizginlerini ele alabileceğiniz sıyrıklar bulun.</span></span></p><p class="calibre_"><span class="bold">YASAYI ÇİĞNEMEK</span></p><p class="calibre_">1809 yılı Ocak ayında huzursuz ve endişeli olan Napoleon, jspan-ya'yla <span class="bold">yaptığı </span>savaşı bırakıp aceleyle Paris'e döndü. Casusları ve sırdaşları, dışişleri bakanı Talleyrand’ın emniyet müdürü Fouche’yle birlikte kendisine komplo <span class="bold">hazırladığı </span>söylentisini <span class="bold">doğruladılar. </span>Şok içinde başkente varan imparator derhal bakanlarını saraya çağırtı. Onları toplantı salonuna aldıktan sonra bir ileri bir geri yürüyüp kendisine karşı savaşan komplocular, hisse senedi piyasasını aşağı çeken spekülatörler, politikasını geciktiren kanun koyucular ve kuyusunu kazan kendi bakanları hakkında belirsizce konuşmaya başladı.</p><p class="calibre_">Napoleon konuşurken Talleyrand şömineye dayanmış tamamen kayıtsız bir tavırla bakıyordu. Talleyrand'a doğrudan doğruya bakarak, <span class="bold">"Bu bakanlar şüpheye yer verdikleri </span>an devlete ihanet başlamıştır," dedi Napoleon. "jhanet" sözcüğünü duyar duymaz bakanın korkacağını düşünmüştü. Ama Talleyrand yalnızca <span class="bold">gülümserken sakin </span>ve <span class="bold">canı sı</span>kılmış gibi duruyordu.</p><p class="calibre_">Asılmasına neden olacak bir suçlama karşısında onun böyle son derece sakin görünmesi Napoleon'u çileden çıkardı. Ölmesini isteyen bakanları olduğunu söylerken Talleyrand'a bir adım daha yaklaştı. Talleyrand son derece sakin bir şekilde bakışlarına karşılık veriyordu. Napoleon sonunda patladı. "Sen bir korkaksın," diye haykırdı Talley-rand'ın yüzüne. “¡nancı olmayan bir adam. Hiçbir şey dinsel bir anlam taşımıyor senin için. Kendi babanı bile satarsın. Seni zenginliklere boğdum, ama bana zarar vermek için yapmayacağın şey yok." Diğer bakanlar şaşkınlık içinde birbirlerine baktılar; bu korkusuz generali, Avrupa’nın büyük bir kısmının fatihini hiç böylesine aklını kaybetmiş olarak gördüklerini hatırlamıyorlardı.</p><p class="calibre_">"Bir cam gibi paramparça edilmen gerekiyor," diye devam etti Napoleon ayağını yere vurarak. "Bunu yapacak gücüm var, ama bu zahmete değmeyecek kadar küçük buluyorum seni. Neden seni Tuileries kapılarında astırmadım? Ama bunun için hâlâ zaman var." Yüzü kızarmış, gözleri yerinden fırlamış bir halde, neredeyse soluğu kesilene kadar haykırarak devam etti. "Bu arada ipekli bir çorabın içindeki bir pislikten başka bir şey değilsin sen... Ya karın? San Carlos’un karının sevgilisi olduğunu bana hiç söylemedin?" Talleyrand, "Gerçekten, efendim, bu bilginin majestelerinin haşmetiyle bir ilgisi olduğu aklıma gelmedi," dedi hiç telaşa kapılmadan tamamen sakin bir şekilde. Birkaç hakaretten sonra Napoleon çıkıp gitti. Talleyrand karakteristik topallamasıyla salonu geçti. Bir hizmetkâr paltosunu giymesine yardım ederken diğer bakanlara döndü (hepsi onu bir daha görmeyeceklerinden korkuyorlardı) ve şöyle dedi: "Böyle büyük bir adamın bu kadar terbiyesiz olması ne yazık, beyler."</p><p class="calibre_">Napoleon öfkesine rağmen dışişleri bakanını tutuklatmadı. Yalnızca görevlerini elinden aldı ve saraydan kovdu, çünkü bu adam için aşağılanmanın yeterli ceza olduğuna inanıyordu. Çektiği nutka ait dedikodunun -imparatorun nasıl kendini kaybettiği ve Talleyrand’ın sükûnetini ve vakarını koruyarak onu nasıl aşağıladığı- hızla yayıldığının farkında değildi. Bir sayfa çevrilmişti. ¡nsanlar ilk kez olarak büyük imparatorlarının ateş altında sükûnetini kaybettiğini gördüler. Çöküşe geçtiğine dair yaygın bir kanı vardı. Talleyrand daha sonra, "Bu, çöküşün başlangıcıydı," demişti.</p><p class="calibre_"><span class="italic"><span class="bold">SHIGEMUNE KENDİ ÇAYIN/ ÖĞÜTÜR Suwo-no-kami Shigemune çay seremonisine çok düşkündü ve sarayda yargıçlık yaparken kendi çayım öğütürdü. Bunun nedeni şuydu: Bir keresinde çay seremonisinde Eiki adındaki çay tüccarı arkadaşından halkın kendisi hakkında ne düşündüğünü dürüstçe söylemesini istemişti. "Şey,"' dedi Eiki. "Kanıtlarını çok açık bir şekilde sunamayanlara kızdığını, onları azarladığını söylüyorlar; bu yüzden insanlar davalarını sana getirmekten korkuyorlar ve bunu yapsalar da gerçek ortaya çıkmtyor."</span></span></p><p class="calibre_"><span class="italic"><span class="bold">"Ah, bunu bana söylediğine çok memnun oldum," diye cevap verdi Shigemune. "Şimdi düşününce görüyorum ki, insanlarla böyle sert bir şekilde konuşma alışkanlığını edindim; kuşkusuz mütevazı halk ve konuşmaya hazır olmayanlar telaşa kapılıyorlar ve davalarını iyi açık/ayamıyorlar. Bunun gelecekte o/mamasına dikkat edeceğim." Bu nedenle, Shigemune bundan sonra dava/an dinlerken değirmeniyle çağ öğütmeye başladı. Çaya bakarak öfkeli olup olmadığını anlayabiliyordu, çünkü eğer heyecanlanmışsa çay yere uygun tutarlıkta dökülmüyordu. Böylece adalet tam olarak sağlanıyor ve insanlar onun yanından tatmin olarak ayrıltyortardı.</span></span></p><p class="calibre_"><span class="italic"><span class="bold">Cha-no-yu: Japon Çay Seremonisi, A.L. Sadler, 1962</span></span></p><p class="calibre_"><span class="italic"><span class="bold">Yorum</span></span></p><p class="calibre_">Bu gerçekten de çöküşün başlangıcıydı. Waterloo’ya daha altı yıl vardı, ama Napoleon 1812’de Rusya’ya felakete yol açan bir istilaya girişerek ağır bir inişe geçmişti. Talleyrand inişinin işaretlerini ilk gören olmuştu, özellikle de jspanya'yla yaptığı mantıksız savaşta. 1808 yılında bakan Avrupa’nın gelecek huzuru için Napoleon’un gitmesi gerektiğine karar verdi. Ve böylece Fouche’yle bir komplo kurdu.</p><p class="calibre_">Komplonun bir hileden başka bir şey olmaması muhtemeldi, Napo-leon'un çivisini çıkaracak bir hile. Çünkü tarihteki en pratik iki adamın planlarında yalnızca yarı yola kadar gittiklerine inanmak çok zor. Napo-leon'un yanlış bir adım atmasını sağlamak için yalnızca suyu karıştırıyor olabilirlerdi. Ve gerçekten elde ettikleri şey Napoleon'un kontrolu kaybettiğini herkese duyuran bir öfke nöbetiydi. Napoleon'un o öğleden sonraki patlamasının halkın gözündeki imajı üzerinde olumsuz etkisi büyük olmuştu.</p><p class="calibre_">Öfkeli tepkideki sorun budur. Başlangıçta korku ve terör yaratabilir, fakat yalnızca bazılarında ve günler geçip bulutlar dağılınca başka tepkiler ortaya çıkar: utanç ve bağıranın kontroldan çıkma kapasitesiyle ilgili huzursuzluk ve söylenenlere karşı duyulan kızgınlık. Kendinizi tutamayarak öfkelendiğinizde hep adil olmayan ve abartılı suçlamalarda bulunursunuz. Böyle birkaç olaydan sonra insanlar sizin gideceğiniz günleri saymaya başlarlar.</p><p class="calibre_">Kendisine karşı kurulan bir kompo olasılığı, hem de en önemli iki adamının kurduğu bir komplo karşısında Napoleon'un öfkelenmeye ve endişelenmeye kesinlikle hakkı vardı. Ama bu kadar öfkeli ve bu kadar açık tepki vererek yalnızca uğradığı düşkırıklığını göstermiş oldu. Düşkırıklığınızı göstermeniz olayları şekillendirmedeki gücünüzü kaybettiğinizi belirtir; istediğini elde etmek için isterik nöbete giren çaresiz bir çocuğun tepkisidir bu. Güçlü olan asla bu tür bir zayıflık göstermez.</p><p class="calibre_">Napoleon'un bu durumda yapabileceği çok sayıda şey vardı. Önemli ve oldukça zeki iki adamının aleyhine dönmesinin bir nedeni</p><p class="calibre_">olması gerektiğini düşünebilir ve onları dinleyip bilgi alabilirdi. Onları yeniden kazanmaya çalışabilirdi. Hatta meşum gücünün bir göstergesi olarak onları hapse attırabilir ya da öldürtebilirdi. Ne bir nutuk, ne çocuksu nöbetler, ne utanç verici olan etkiler... yalnızca bağlantıların sessiz ve kesin bir şekilde kesilip atılması.</p><p class="calibre_">Şunu hatırlayın: Öfke nöbetleri ne göz korkutur, ne de sadakat doğurur. Yalnızca gücünüz konusunda şüphe ve huzursuzluk yaratır. Bu fırtınalı patlamalar çoğu kez zayıflığınızı açık ederek bir düşüşü haber verir.</p><p class="calibre_"><span class="italic"><span class="bold">Eğer mümkünse hiç kimse için düşmanlık hissedilmemelidir... bir kişiyle öfkeli bir şekilde konuşmak, söylediğiniz şeylerle veya bakışınızla nefret ettiğinizi göstermek gereksiz bir davranıştır; tehlikeli, aptalca, saçma ve kabadır.</span></span></p><p class="calibre_"><span class="italic"><span class="bold">Öfke veya nefret, yaptığınız şeyden başka bir şekilde gösterilmemelidir; duygular başka bir şekilde göstermeye çalışmadığınız takdirde eylemlerde çok daha etkili bir biçimde görünecektir. lsırığı zehirli olanlar bir tek soğuk kanlı hayvanlardır.</span></span></p><p class="calibre_"><span class="italic"><span class="bold">Arthur Schopenhauer, 1788-1860</span></span></p><p class="calibre_"><span class="bold">YASAYA UYMAK</span></p><p class="calibre_">1920'lerin sonlarına dek Haile Selassie güçlü ve birleştirici bir lidere ihtiyaç duyduğunu düşündüğü Etiyopya’nın tam kontrolünü ele geçirme amacını neredeyse gerçekleştirmişti. imparatoriçe Zaudi-tu’nun (son kraliçenin üvey kızı) vekili ve tahtın vârisi olarak Selassie birkaç yılını Etiyopya’nın çeşitli askeri liderlerinin gücünü zayıflatarak geçirdi. Artık önünde tek bir engel kalmıştı: imparatoriçe ve kocası Ras Gugsa. Selassie kraliyet çiftinin kendisinden nefret ettiğini ve ondan kurtulmak istediklerini biliyordu, böylece planlarını bozmak için Gugsa’yı kuzey eyaletlerinden Begemeder’in valisi yapıp imparatori-çenin yaşadığı başkentten ayrılmasını sağladı.</p><p class="calibre_">Gugsa birkaç yıl boyunca sadık idareciyi oynadı. Ama Selassie ona güvenmiyor, Gugsa ve imparatoriçenin intikam planları yaptıklarını biliyordu. Zaman geçip Gugsa bir hareket yapmayınca komplo olasılığı artıyordu. Selassie ne yapması gerektiğini biliyordu: Gugsa’yı kabuğundan çıkarıp uyarmak ve hazır olmadan harekete zorlamak.</p><p class="calibre_">Kuzey kabilesi Azebu Gallas birkaç yıldır tahta karşı isyan içindeydi, civar köyleri soyup yağmalıyor ve vergi ödemeyi reddediyorlardı. Selassie onları durdurmak için bir şey yapmamış, büyümelerine izin vermişti. Sonunda 1929 yılında Ras Gugsa’ya bir ordu hazırlayarak bu asi kabilenin üzerine yürümesini emretti. Gugsa bunu kabul etti, ama içten içe köpürüyordu; Azebu Gallas’a karşı bir kini yoktu ve onlarla savaşması talebi gururunu incitmişti. Emre itaatsizlik edemezdi, ama bir ordu hazırlarken çirkin bir söylenti yaymaya başladı: Selassie papayla birlik olmuştu, ülkeyi Roma Katoliği ve İtalya’nın bir sömürgesi yapacaktı. Gugsa'nın ordusu genişledi ve askerlerin geldiği kabilelerin bazıları gizlice Selassie’ye karşı savaşmayı kabul etti. 1930 yılı Mart ayında 35.000 kişilik dev bir ordu hücuma geçti, ama Azebu Gallas'ın üzerine değil, güneye, başkent Addis Ababa’ya. Artan gücüyle güven duyan Gugsa, Selassie’yi azledip ülkeyi tekrar gerçek Hristiyanların eline bırakmak için açılan kutsal bir savaşa açıkça önderlik ediyordu artık.</p><p class="calibre_">Önündeki tuzağı görmedi. Selassie, Gugsa’dan Azebu Gallas’la savaşmasını istemeden önce Etiyopya kilisesinin desteğini güvence altına almıştı. Ve ayaklanma başlamadan önce Gugsa'nın çok önemli birkaç müttefiğine çarpışmaya gelmemeleri için rüşvet vermişti. Asi ordu güneye inerken uçaklar yukardan, üst düzey kilise görevlilerinin Selassie'yi Etiyopya'nın gerçek Hıristiyan lideri olarak tanıdıklarını ve iç savaş çıkarma nedeniyle Gugsa'yı aforoz ettiklerini duyuran broşürler atıyordu. Bu el ilanları kutsal haçlı seferinin ardındaki duyguyu ciddi anlamda körleştirmişti. Savaş yaklaşıp Gugsa'nın müttefikleri ortaya çıkmayınca askerler kaçmaya başladılar.</p><p class="calibre_">Çarpışma başlayınca asi ordu hemen çöktü. Teslim olmayı reddeden Ras Gugsa çarpışmada öldü. Kocasının ölümüyle perişan olan imparatoriçe birkaç gün sonra öldü. 30 Nisan'da Selassie yeni unvanını açıklayan resmi bir duyuru yaptı: Etiyopya imparatoru.</p><p class="calibre_"><span class="italic"><span class="bold">MAYMUN VE ARI</span></span></p><p class="calibre_"><span class="italic"><span class="bold">Olgun bir armudu yiyen maymuna, armuttan öyle ya da böyle bir parça isteyen bir arı dadanmıştı. İsteğine direnmeye devam ederse öfkesiyle karşılaşacağını söyleyerek maymunu tehdit etti, ama maymun onu defetti. Öfkeli arı sözlü saldırıya geçti, maymunun sükûnetle dinlediği en ağır hakaretleri ettikten sonra şiddet dolu hırsla, sonucunu düşünmeden maymunun yüzüne saldırdı. Maymunu öylesine büyük bir öfkeyle soktu ki, silahını dışarı çıkaramadı, kendisini kurtarmak için iğneyi yarada bırakmak zorunda kaldı, böylece verdiğinden çok daha fazla acıyla can çekişerek öldü.</span></span></p><p class="calibre_"><span class="italic"><span class="bold">Masallar, Jonathan Birch, 1783-1847</span></span></p><p class="calibre_"><span class="italic"><span class="bold">Yorum</span></span></p><p class="calibre_">Haile Selassie her zaman birkaç adım ötesini görürdü. Ras Gugsa'nın isyanın zaman ve yerini belirlemesine izin verseydi tehlikenin onu kendi şartlarında hareket etmeye zorladığı zamankinden çok daha büyük olacağını biliyordu. Bu nedenle nefret ettiği bir adam için hiçbir anlaşmazlığının olmadığı insanlarla savaşmasını isteyerek onun gururunu incitip isyana sürüklemişti. Selassie her şeyi önceden düşünerek Gugsa'nın isyanının bir yere varmamasını sağladı ve bu isyanı son iki düşmanından kurtulmak için kullandı.</p><p class="calibre_">Bu yasanın özü budur: Sular durgunken düşmanınız kendisinin başlatıp kontrol edebileceği eylemi planlayacak zaman ve yere sahiptir. Bu nedenle suları karıştırıp dalgalandırın, balıkların yüzeye çıkmasını sağlayın, onları hazır olmadan harekete geçmeye zorlayın, inisiyatifi ellerinden alın. Bunu yapmanın en iyi yolu kontrol edilemeyen duyguların üzerinde oynamaktır: gurur, kibir, sevgi, nefret. Sular bir kez hareketlendikten sonra küçük balık elinde olmadan yeme doğru zıplar. Düşmanlarınız ne kadar çok öfkelenirlerse o kadar az kontrola sahip olurlar ve sonunda neden olduğunuz anafora kapılıp boğulurlar.</p><p class="calibre_"><span class="italic"><span class="bold">Bir hükümdar asla öfke yüzünden ordusunu ileri sürmemeli, bir lider asla hiddeti yüzünden bir savaş baş/atmamalıdır.</span></span></p><p class="calibre_"><span class="italic"><span class="bold">Sun-tzu, M.Ö. IV. Yüzyıl</span></span></p><p class="calibre_"><span class="bold">GUCUN ANAHTARLARI</span></p><p class="calibre_">Öfkeli insanlar genellikle gülünç görünürler, çünkü öfkeleri, onu ortaya çıkaran şeyle oransızdır. Her şeyi çok ciddiye alırlar, kendilerine yapılan hakaret ya da aşağılamayı abartırlar. En küçük bir şeye karşı o kadar hassastırlar ki, ne kadar çok şeyi kişisel olarak algıladıklarını görmek gülünç hale gelir. Gerçek ise tam tersidir: Hırçınlık güç değildir ve çaresizlik belirtisidir. İnsanlar geçici olarak öfkenizden korkabilirler, ama sonunda size olan saygılarını yitirirler. Bu kadar az özdenetimi olan birinin kuyusunu kolayca kazabileceklerini farkederler.</p><p class="calibre_">Bununla birlikte, çözüm öfkeli veya duygusal tepkilerimizi bastırmak değildir. Çünkü bastırmak enerjimizi alır ve bizi garip davranışlara iter. Bunun yerine bakış açımızı değiştirmemiz, toplumsal alsnda ve güç oyununda hiçbir şeyin kişisel olmadığını bilmemiz gerekiyor.</p><p class="calibre_">Herkes içinde bulunulan andan önce gelen olaylar zincirine kapılmıştır. öfkemiz çoğu kez çocukluğumuzdaki sorunlardan anne babamızın kendi çocukluklarındaki sorunlardan vb. vb. kaynaklanır. öfkemizin ayrıca başkalarıyla olan ilişkilerimizde, birikmiş düşkırıklığı ve kalp yarasında da kökleri vardır. Bir insan çoğunlukla öfkemizi başlatan kişi gibi görünür, ama durum <span class="bold">bundan çok daha karmaşıktır, o in</span>sanın bize yaptıklarından çok daha öteye gider. Eğer bir kişi size öfkesini kusarsa (ve eğer bu öfke sizin ona yaptığınız şeyle oranlı değilse) bu öfkenin özel olarak size yöneltilmediğini kendi kendinize hatırlatmalısınız, bu kadar kibirli olmayın. Neden çok daha büyüktür, zamanda geriye gider, daha önceki düzinelerce incinmeyi içerir ve aslında anlamaya çalışma zahmetine değmez. Bunu kişisel bir kin olarak görmek yerine, kılık değiştirmiş güç kullanma olarak duygusal patlama, incinmiş duygular ve öfke paravanı altında sizi kontrol etme veya cezalandırma girişimi olarak görün.</p><p class="calibre_">Bakış açısındaki değişim güç oyununu daha büyük bir açıklık ve enerjiyle oynamanızı sağlayacaktır. Aşırı tepki vermek ve insanların duygularının tuzağına düşmek yerine onların kontrolu kaybetmelerini kendi lehinize çevirin: Onlar kendilerininkini kaybederken siz kendi aklınıza sahip çıkın.</p><p class="calibre_">Milattan sonra üçüncü yüzyılda yapılan Qç Krallık Savaşı'ndaki önemli bir çarpışma sırasında komutan Ts'ao Ts'ao'nun danışmanları bazı generallerinin düşmanla işbirliği yaptığını gösteren bazı belgeler buldular ve onları tutuklatıp idam ettirmesi için ısrar ettiler. Ts'ao Ts'ao bunun yerine belgelerin yakılıp olayın unutulmasını emretti. Çarpışmanın bu önemli anında öfkelenmek veya adalet talep etmek kendisinin aleyhine olurdu. Herhangi öfkeli bir hareket generallerin sadakatsizliğine dikkat çekerdi ve bu da askerlerin moralini bozardı. Adalet bekleyebilirdi, zamanı gelince bu generallarin icabına bakacaktı. Ts'ao Ts'ao aklını kullandı ve doğru kararı verdi.</p><p class="calibre_">Bunu Napoleon'un Talleyrand'a verdiği tepkiyle karşılaştırın; komployu kişisel olarak algılamak yerine Napoleon oyunu Ts'ao Ts’ao gibi oynamalı, attığı her adımın sonuçlarını dikkatle tartmalıydı. Sonuçta en güçlü tepki Talleyrand’a aldırmamak veya onu yanına çekip daha sonra cezalandırmak olurdu.</p><p class="calibre_"><span class="italic"><span class="bold">HENDEK YÜCE RAHİP</span></span></p><p class="calibre_"><span class="italic"><span class="bold">İkinci sınıf memur olan Kin’yo’nun Yüce Rahip Ryogaku adında çok huysuz bir kardeşi vardı. Manastırının yanında insanların Isırgan Yüce Rahip adını verdikleri büyük bir ısırgan ağacı çıkmıştı. Yüce Rahip, "Bu isim çok sinir bozucu,“ diyerek ağacı kestirdi. İnsanlar geride kalan kütüğe Kütük Yüce Rahip adını taktılar. Her zamankinden fazla</span></span></p><p class="calibre_"><span class="italic"><span class="bold">öfkelenen Ryogaku kökün dibini kazdırıp att1rd1, ama bu kez geride geniş bir çukur kaldı. İnsanlar bu kez Hendek Yüce Rahip demeye</span></span></p><p class="calibre_"><span class="italic"><span class="bold">başladılar.</span></span></p><p class="calibre_"><span class="italic"><span class="bold">Tembellik Üzerine Denemeler, Kenko, Japonya, XIV. Yüzyıl</span></span></p><p class="calibre_">Öfke yalnızca seçeneklerinizi azaltır ve güçlü olanlar seçenekleri olmadan hareket etmezler. Olayları kişisel olarak almamak ve duygusal tepkilerinizi kontrol etmek üzere kendinizi eğittikten sonra muazzam bir güç konumuna gelmiş olursunuz. Artık diğer insanların duygusal tepkileriyle oynayabilirsiniz. Gururlarıyla oynayarak ya da kolay bir zafer olasılığını yem olarak kullanarak harekete geçirin onları. Kendisinden daha az başarılı bir sihirbaz ona meydan okuduğunda Ho-udini’nin yaptığı şeyi yapın: Rakibinizi çekmek için belirgin bir zayıflığı ortaya çıkarın (Houdini’nin, Kleppini’nin kelepçenin şifresini çalmasına izin verdiği gibi). Sonra onu kolayca yenebilirsiniz. Ukala birisi karşısında da kendinizi olduğunuzdan zayıf gösterin, onu ani bir eyleme kışkırtın.</p><p class="calibre_">Ch'i ordularının komutanı Sun Pin ve onun sadık öğrencisi Suntzu bir keresinde askerlerini, sayıca kendilerinin iki katı olan Wei ordularına karşı hücuma geçirdi. "Ordumuz Wei'ye girdiğinde yüz bin ateş yakalım," diye önerdi Sun Pin. "Sonraki gün elli bin ve daha sonraki gün otuz bin ateş kalsın." üçüncü günün sonunda Wei generali sevincini belirtti. "Ch'i'nin adamlarının korkak olduğunu biliyordum, yalnızca üç günün sonunda yarısından çoğu kaçtı!" Böylece ağır hareket eden çok sayıdaki piyadesini geride bırakan general hafif donanımlı gücüyle hızla Ch'i’nin kampına doğru ilerledi. Sun Pin'in askerleri, Wei'nin ordusunu dar bir geçide çekmeye çalışarak geri çekildi. Geçide girince onları tuzağa düşürüp yok ettiler. Wei'nin generali ölüp gücünün çoğu dağılınca Sun Pin ordunun geri kalanını kolayca yendi.</p><p class="calibre_">Son olarak diyebiliriz ki, öfkeli bir düşmanın karşısında verilecek en iyi tepki tepkisiz kalmaktır. Talleyrand'ın taktiğini izleyin: Diğeri kendini kaybederken sükûnetini koruyan bir adam kadar çileden çıkaran bir şey yoktur. jnsanları sinirlendirmek lehinize olacaksa aristokratvâri, canı sıkılmış bir tavır takının, ne alaycı ne zafer dolu bir tavır içinde olun, yalnızca kayıtsız görünün. Bu onların fitilini ateşleyecektir. öfke nöbetiyle kendilerini utandırdıklarında birkaç zafer kazanmış olacaksı nız, bunların bir tanesi onların çocuksu davranışı karşısında vakarınızı ve sükûnetinizi korumuş olmanızdır.</p><p class="calibre_"><span class="bold">İmaj: </span>Balık Gölü. Su berrak ve durgun, balıklar yüzeyin altındadır. Suları karıştırınca ortaya çıkarlar. Biraz daha hareketlendi-rirseniz öfkelenirler, yüzeye çıkarlar, önlerine ne çıkarsa ısırırlar, taze yem takılmış kanca dahil.</p><p class="calibre_"><span class="bold">Otorite: </span>Eğer rakibiniz kolay öfkeye kapılan biriyse onu kızdırın. Eğer küstah biriyse bencilliğini teşvik edin... düşmanı harekete geçirmede becerikli olan biri bunu düşmanının eylemde bulunacağı bir durum yaratarak yapar; düşmanı alacağından emin olduğu bir şeyle onu kandırır. Yemi tutarak düşnıanı çeker ve sonra seçkin askerleriyle ona saldırır (Sun-tzu, M.Ö. IV. Yüzyıl).</p><p class="calibre_">İnsanların duygularıyla oynarken dikkatli olmalısınız. Düşmanı daha önceden inceleyin. Bazı balıkların gölün dibinde kalması daha iyidir.</p><p class="calibre_">Antik Fenike'nin başkenti Tyre'nin liderleri Doğu'yu fethedip suyun üzerinde korunmalı olarak duran kendi şehirlerine saldırmayan Büyük İskender'e karşı dayanabilecekleri konusunda kendilerini güvende hissettiler. İskender'e elçiler göndererek onu bir imparator olarak kabul etmelerine rağmen onun veya güçlerinin Tyre'ye girmesine izin vermeyeceklerini söylediler. Bu kuşkusuz İskender’i çileden çıkardı ve hemen bir kuşatma gerçekleştirdi. Şehir dört ay boyunca ona dayandı, sonunda İskender bu çabaya değmeyeceğini düşündü ve Tyre halkıyla uzlaşabileceğini söyledi. Ama bir kez İskender'e yem atıp kurtulduklarını ve ona karşı dayanabileceklerini düşünüp görüşmeyi reddettiler, hatta elçilerini öldürdüler.</p><p class="calibre_">Bu, İskender'i öfkeden deliye döndürdü. Artık kuşatmanın ne kadar süreceği veya ne büyüklükte bir orduya ihtiyacı olduğu fark etmiyordu; kaynakları vardı ve ne gerekiyorsa yapacaktı. Kuşatmasını o derece güçlendirdi ki, Tyre'yi üç gün içinde ele geçirdi, yerlebir etti ve halkını köle olarak sattı.</p><p class="calibre_">Güçlüye yem atıp güçlerini bölmelerini sağlayabilirsiniz, tıpkı Sun Pin'in yaptığı gibi, ama önce suyu test edin. Güçlerinde bir gedik bulun. Eğer bir gedik yoksa -çok güçlülerse- onları kışkırtarak kazanacak bir şeyiniz yoktur, ama kaybedeceğiniz çok şey vardır. Kime yem attığınızı dikkatli bir şekilde seçin ve asla köpekbalıklarını rahatsız etmeyin.</p><p class="calibre_">Son olarak, iyi zamanlanmış öfke patlamalarının size yararı olacağı zamanlar vardır, ama öfkeniz sahte ve kontrolunuz altında olmalıdır. Sonra nasıl ve kimin üzerine gideceğinize karar verebilirsiniz. Asla uzun vadede sizin aleyhinize olacak tepkileri kışkırtmayın. Ve daha anlamlı ve ürkütücü olması için öfkenizi ender olarak kullanın. Amaçlı olarak sergilense de eğer patlamalarınız çok sık olursa gücünü yitirir.</p><div class="mbp_pagebreak" id="calibre_pb_39"></div>
</body></html>
