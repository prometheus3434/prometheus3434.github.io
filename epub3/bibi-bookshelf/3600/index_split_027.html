<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İktidar-Güç Sahibi Olmanın 48 Yasası</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos705387" class="calibre_"><span class="calibre2"><span class="bold">YASA 27</span></span></p><p class="calibre_"><span class="calibre3"><span class="bold">KENDİNİZE TAKİPÇİLER YARATMAK İÇİN İNSANLARIN İNANMA İHTİYACINI KULLANIN</span></span></p><p class="calibre_">HUKUM</p><p class="calibre_"><span class="italic"><span class="bold">İnsanlar bir şeye inanmak için karşı konmaz bir arzu duyarlar. Onlara peşinden gidecekleri bir dava, yeni bir inanç önererek böy-lesi bir arzunun odak noktası olun. Sözleriniz belirsiz ama vaat dolu olsun; mantık ve açık seçik düşünce yerine coşkuyu vurgulayın. Yeni müritlerinize uygulayacakları törenler verin, sizin adınıza fedakârlık yapmalarını isteyin. Örgütlü bir din ve önemli dava eksikliğinde yeni bir inanç sistemi size sınırsız bir güç verecektir.</span></span></p><p class="calibre_"><span class="bold">ŞARLATANLIK BİLİMİ VEYA BEŞ KOLAY ADIMDA KÜLT YARATMA</span></p><p class="calibre_">Size en az çabayla en büyük gücü kazandıracak olan yöntemleri ararken kült (alt-kültür) benzeri takibin en etkilisi olduğunu göreceksiniz. Çok sayıda takipçinizin olması her türlü hile yolunu açar; takipçileriniz size yalnız tapmakla kalmaz, sizi düşmanlarınıza karşı korur ve diğerlerini yeni palazlanmakta olan kültünüze katılmak için ayartma işini de gönüllü olarak üstlenirler. Bu tür bir güç sizi başka bir alana götürür. Artık isteklerinizi uygulamak için mücadele etmek ya da hilelere başvurmak zorunda kalmayacaksınız. Hayran olunacaksınız ve hiçbir zaman yanlış yapıyor olmayacaksınız.</p><p class="calibre_">Böyle bir takibi oluşturmanın çok büyük bir iş olduğunu düşünebilirsiniz, ama aslında oldukça basittir. insan olarak bir şeye, herhangi lıir şeye inanmak gibi umutsuz bir arzumuz vardır. Bu bizi oldukça kolay aldatılır hale getirir. Uzun süreli şüpheye veya inanacak bir şeyi olmamaktan gelen boşluğa katlanamayız. Önümüze yeni bir neden, iksir, hızla zengin ol hilesi ya da en son teknolojik eğilim veya sanat hareketi çıksın bir anda yemi yutmak için sudan çıkarız. Tarihe bir bakın: Kendilerini kitlelerin takip etmesini sağlayan yeni eğilimler ve kültlerin kayıtları kütüphaneleri doldurabilir. Birkaç yüz yıl, birkaç on yıl, birkaç yıl, birkaç ay sonra genellikle saçma görünürler, ama kendi dönemlerinde insanlara çok çekici, büyüleyici ve ilahi gelirler.</p><p class="calibre_">Her zaman bir şeye inanmaya çalışan bizler bir hiçten azizler ve inançlar çıkarırız. Bu kolay aldanırlığın boşa gitmesine izin vermeyin. Kendinizi tapınma nesnesi haline getirin. İnsanların etrafınızda bir kült oluşturmasını sağlayın.</p><p class="calibre_">On altıncı ve on yedinci yüzyılın Avrupalı büyük şarlatanları kült oluşturma sanatında ustalaşmışlardı. Onlar da bizim gibi dönüşüm çağında yaşamışlardı. Örgütlü dinler gittikçe azalmakta, bilim yükselmekteydi. insanlar umutsuzca yeni bir dava veya inancın etrafında toplanmak istiyorlardı. Şarlatanlar sağlık iksirleri ve kısa yoldan zenginliğe giden simyasal formüller satmaya başlamışlardı. Kasabadan kasabaya hızla giderek küçük insan gruplarına odaklanıyorlardı, tâ ki kazayla insan doğasının gerçeğiyle karşılaşana dek. Etraflarında topladıkları insan grubu ne kadar kalabalıksa aldatmak o kadar kolay oluyordu.</p><p class="calibre_">Şarlatan tahta bir platformun üzerine çıkıyor, kalabalık etrafında yığınlar halinde toplanıyordu. Grup ortamında insanlar daha duygusal olur, daha az düşünebilirler. Şarlatanlar onlarla teke tek konuşsa onu gülünç bulabilirler, fakat kalabalık içinde kaybolarak kendinden geçmişçesine dikkat veren bir ruh haline bürünürler. Şüphe gösterecek bir mesafeyi bulmak onlar için olanaksızdır. Şarlatanların fikirlerindeki herhangi bir yetersizlik kitlenin coşkusu içinde gizlenir. Tutku ve coşku bulaşıcı bir hastalık gibi sarar kalabalığı ve şüphe tohumlan atan herkese şiddetle karşı koyarlar. Şarlatanlar hem bu dinamiği uzun yılların deneyimiyle bilinçli bir şekilde inceleyerek, hem de bu koşullar gerçekleştikçe ona kendiliğinden uyarak kalabalığı çekme ve elinde tutma bilimini mükemmel hale getirmiş ve kalabılığı takipçilere, takipçileri de külte dönüştürmüşlerdir.</p><p class="calibre_">Şarlatanların hileleri bugün modası geçmiş gibi görünebilir, ama içimizde hâlâ binlerce şarlatan var ve onlar da yalnızca iksirlerinin isimlerini ve kültlerinin görünümünü değiştirerek atalarıyla aynı dene ve gör yöntemini kullanıyorlar. Bu son dönem şarlatanlarını hayatın her alanında görüyoruz: iş, moda, politika, sanat. Belki çoğu tarih hakkında hiçbir bilgileri olmadan şarlatan geleneğini sürdürüyorlardır, ama siz daha sistemli ve bilinçli olabilirsiniz. Şarlatan atalarımızın yıllardır mükemmel hale getirdikleri kült oluşturmanın beş adımını takip edin.</p><p class="calibre_">1. <span class="bold">Adım: Belirsiz ve Basit Tutun. </span>Bir kült yaratmak için öncelikle dikkat çekmelisiniz. Bunu çok açık ve anlaşılır olan eylemlerinizle değil, belirsiz ve aldatıcı olan sözlerinizle yapın. jlk konuşmalarınız, sohbetleriniz ve görüşmeleriniz iki öğe içermelidir: bir yandan büyük ve dönüşüme yönelik bir şey vaadi ve diğer yandan tam bir belirsizlik. Bu birleşim kendi bağlantılarını yapıp görmek istediklerini görecek olan dinleyicilerinizde her türlü sisli hayalleri uyaracaktır.</p><p class="calibre_">Belirsizliğinizi çekici kılmak için birkaç anlama gelen, yankı yapan, coşku ve hararet taşıyan sözcükler kullanın. Basit şeyler için şık başlıklar yararlıdır, tıpkı sayıların kullanımı ve belirsiz kavramlar için yeni sözcüklerin yaratılması gibi. Bütün bunlar özelleşmiş bilgi izlenimi yaratır, size derinlik cilası verir. Aynı şekilde kültünüzün konusunu yeni ve taze tutun. Doğru yapılırsa belirsiz vaatlerin, bulanık ama çekici kavramların, hararetli coşkunun birleşimi insanların ruhlarını etkiler ve etrafınızda bir grup oluşur.</p><p class="calibre_">Çok fazla belirsiz konuşursanız güvenilirliğiniz kalmaz. Ama çok kesin konuşmak daha tehlikelidir. insanların sizin kültünüzü takip ederek kazanacakları şeyleri ayrıntılarıyla anlatırsanız onları tatmin etmeniz beklenecektir.</p><p class="calibre_">Belirsizliğinizin bir sonucu olarak çekiciliğiniz basit olmalıdır. Ço-qı ı ınsanın sorunlarının karmaşık nedenleri vardır: derine inen nevroz-far, birbirine bağlı toplumsal etkenler, zaman içinde geriye giden ve çözmesi son derece zor olan kökler. Bununla birlikte çok azının bunlarla uğraşacak sabrı vardır; çoğu insan basit bir çözümün sorunlarını iyileştireceğini duymak ister. Bu tür bir çözüm önerme yeteneği size büyük bir güç kazandıracak ve insanların peşinizden gelmelerini sağlayacaktır. Gerçek hayatın karmaşık açıklamaları yerine atalarımızın ilkel çözümlerine, eski taşra ilaçlarına, gizemli çarelere geri dönün.</p><p class="calibre_">2.    <span class="bold">Adım: Entelektüel Olan Yerine Görsel ve Duyusal Olanı Vurgulayın. </span>insanlar bir kez etrafınıza toplanmaya başladıktan sonra iki tehlike kendini gösterecektir: sıkıntı ve şüphecilik. Sıkıntı insanların başka bir yere gtmelerine neden olur; şüphecilik teklif ettiğiniz şey her neyse onu mantıklı olarak düşünmelerini, sizin yapay olarak yarattığınız sisi uzaklaştırmalarını sağlayacak bir mesafe kazandırır. O halde sıkılanı eğlendirmeli ve inanmayanı uzaklaştırmalısınız.</p><p class="calibre_">Bunu yapmanın en iyi yolu tiyatro veya bu tür hilelerdir. Kendinizi lüksle çevirin, takipçilerinizi görsel şaşaayla büyüleyin, daha önce görülmedik durumlarla gözlerine ziyafet çekin. Bu yalnızca onların fikirlerinizin saçmalığını, inanç sisteminizdeki boşlukları görmelerini engellemekle kalmayacak, daha fazla dikkat ve takipçi çekecektir. Duyulara hitap edin: Koku için tütsü, rahatlatmak için müzik, gözler için de renkli kartlar ve şekiller kullanın. Kültünüze yalancı bilimsel bir cila kazandırmak için yeni teknolojik araçlar kullanarak zihinleri bile gıdıklayabilirsiniz, tabii kimsenin gerçekten düşünmesine izin vermediğiniz sürece. Tiyatrovâri etki yaratmak için egzotik olanı -uzak kültürler, yabancı alışkanlıklar- kullanın; en sıradan ve basit olayları olağandışı bir şeyin işareti gibi gösterin.</p><p class="calibre_"><span class="bold">3.    Adım: Grubu Yapılandırmak İçin Örgütlü Din Şekillerini Ödünç Alın. </span>Kültvâri takibiniz genişliyor; organize etmenin zamanı geldi. Yükselten ve rahatlatan bir yol bulun. Örgütlü dinler çok sayıda insan için uzun süredir sorgulanmayan bir yetkiyi elinde tuttu ve sözde laik çağımızda bunu yapmaya devam ediyor. Dinin kendisi biraz solduysa da biçimsel yanları hâlâ güçle dolu. Örgütlü dinin yüce ve kutsal bağlantıları sonsuz ölçüde sömürülebilir. Takipçileriniz için törenler yaratın; onları bir hiyerarşiye sokun, onları kutsallıklarına göre sıralayın ve dini tonlarla yankılanan isimler ve unvanlar verin; kasanızı dolduracak ve gücünüzü arttıracak fedakârlıklarda bulunmalarını isteyin. Toplantılarınızın yarı-dini doğasını vurgulamak için bir peygamber gibi konuşup hareket edin. Sonuçta siz bir diktatör değilsiniz; siz bir rahip, bir guru, bir bilge, bir şaman veya gerçek gücünüzü din sisi içinde gizleyen başka bir şeysiniz.</p><p class="calibre_"><span class="bold">4.    Adım: Gelir Kaynağınızı Gizleyin. </span>Grubunuz genişledi ve siz onu bir tapınak gibi yapılandırdınız. Kasalarınız takipçilerinizin parasıyla dolmaya başladı. Ama asla paraya ve onun getirdiği güce karşı aç görünmemelisiniz. Bu noktada gelir kaynağınızı gizlemelisiniz.</p><p class="calibre_">Takipçileriniz inanmalı ki, eğer sizin peşinizden gelirlerse her türlü iyi şey kucaklarına düşecek. Kendinizi lüksle kuşatarak inanç sisteminizin sağlamlığının yaşayan bir kanıtı haline gelirsiniz. Asla zenginliğinizin takipçilerinizin cebinden geldiğini açıklamayın; bunun yerine yönteminizin doğruluğundan gelmiş gibi görünmesini sağlayın. Takipçileriniz onlar için de aynı sonucu vereceğine inanarak sizin her hareketinizi taklit edecektir ve taklitçi coşkuları varlığınızın şarlatan yapısına karşı onları körleştirecektir.</p><p class="calibre_"><span class="bold">5.    Adım: Bize-Karşı-Onlar Dinamiği Yerleştirin. </span>Grup artık büyüdü ve gitgide daha da büyüyor, daha fazla parçacık çeken bir mıknatıs haline geldi. Ama eğer dikkatli olmazsanız durağanlık başlar, zaman ve can sıkıntısı grubun çekiciliğini bozar. Takipçilerinizi birarada tutmak için bütün din ve inanç sistemlerinin yaptığı şeyi yapın: Bi-ze-karşı-onlar dinamiği yaratın.</p><p class="calibre_">Birincisi, takipçilerinizin özel bir kulübün bir üyesi olduklarına, ortak amaçlarla birbirlerine bağlandıklarına inanmalarını sağlayın. Sonra bu bağı güçlendirmek için sizi mahvetmeye çalışan, dürüst olmayan bir düşman kavramı üretin. Sizi durdurmak için her şeyi yapacak bir inanmayanlar gücü var. jnanç sisteminizin şarlatan yapısını açıklamaya çalışan her yabancı bu kötü güçlerin bir üyesi olarak tanımlanabilir artık.</p><p class="calibre_">Eğer hiç düşmanınız yoksa bir tane icat edin. Karşı koymaları gereken bir kukla verdiğinizde takipçileriniz birbirine kenetlenecektir.</p><p class="calibre_"><span class="bold">YASAYA UYMAK Birinci Uyma</span></p><p class="calibre_">1653 yılında yirmi yedi yaşındaki Milano’lu Francesco Guiseppe Borri bir hayal gördüğünü iddia etti. Kasabada dolaşıp herkese baş-melek Mikail'in kendisine görünüp dünyayı ele geçirerek yeniden canlandıracak olan Yeni Papa ordusunun başkomutanı olarak seçildiğini duyurduğunu anlatmaya başladı. Başmelek, Borri’ye artık insanların ruhlarını görme gücüne sahip olduğunu ve kısa süre içinde filozof taşını -madeni altına dönüştüren, uzun süredir aranan bir maddeydi bu-bulabileceğini de söylemişti. Borri’nin hayalini açıklayışını dinleyen arkadaşlarıyla tanıdıkları ve ondaki değişimi gören insanlar etkilenmişlerdi, çünkü Borri daha önce hayatını içkiye, kadınlara ve kumara adamıştı. Artık bunları bir kenara bırakmış, kendini simya araştırmalarına vermiş ve yalnızca gizemli şeylerden konuşur olmuştu.</p><p class="calibre_">Değişim o kadar ani, mucizeviydi ve Borri’nin sözleri öylesine coşkuyla doluydu ki, insanlar ardından gitmeye başladılar. Ne yazık ki, jtalyan Engizisyon Mahkemesi de onu farketmişti ve bu mahkeme gizemli işlerle uğraşan herkesi yargılıyordu. Bu nedenle jtalya'dan ayrılıp Avrupa’da dolaşmaya başladı, Avusturya'dan Hollanda’ya gidip herkese, "Beni takip edenlere her türlü mutluluk bağışlanacaktır," diyordu. Borri nerede kalsa takipçileri çekiyordu. Yöntemi basitti: Gitgide daha da ayrıntılı hale gelen hayalini anlatıyor ve kendisine inananların (ki bunlar çok sayıdaydı) ruhuna "bakmayı" öneriyordu. Yeni takipçisine trans halindeymiş gibi birkaç dakika bakıyor, sonra bu kişinin ruhunu, aydınlanma derecesini ve potansiyel ruhsal yüceliğini gördüğünü iddia ediyordu. Eğer gördüğü şey ümit vaat ediyorsa o kişiyi artan sayıdaki müritlerinin arasına katıyordu, bu da büyük bir şerefti.</p><p class="calibre_">Kültün altı derecesi vardı ve müritler Borri'nin ruhlarında gördüğü şeye göre bu derecelere atanıyorlardı. Çalışma ve külte kendini tam adamayla daha yüksek bir dereceye çıkılabiliyordu. "Ekselansları" ve "Evrensel Doktor" olarak adlandırdıkları Borri onlardan en katı yoksulluk yemini etmelerini istiyordu. Sahip oldukları her türlü mal ve para ona verilmeliydi. Ama mallarını Borri’ye vermeye aldırmıyorlardı, çünkü Borri, "Kısa sürede kimyasal çalışmalarımı sonuca ulaştırarak filozof taşını bulacağım ve bu da istediğimiz kadar altınımızın olacağı anlamına geliyor," demişti. Artan zenginliğine bağlı olarak Borri hayat tarzını değiştirmeye başladı. Şehirdeki en güzel daireyi tutarak geçici olarak yerleşti, görkemli mobilya ve koleksiyon yapmaya başladığı aksesuarla döşedi. Şehirde mücevherlerle kaplı, altı muhteşem atın çektiği arabalarla dolaşmaya başladı. Bir yerde asla uzun süre kalmadı. Ve grubuna katmak üzere daha fazla insan bulacağını söyleyerek ortadan kaybolduğunda şöhreti yokluğuyla yalnızca daha da artıyordu. Tek somut bir şey yapmadığı halde ünlü olmuştu.</p><p class="calibre_"><span class="italic"><span class="bold">Yeni bir dinin kurucusu olmak için kişinin, henüz bir sürü oluşturduk/arını farketmeyen belli tipte sıradan insanlar hakkında psikolojik olarak yanılmaması gerekir.</span></span></p><p class="calibre_"><span class="italic"><span class="bold">Frederich Nietzsche, 1844-1900</span></span></p><p class="calibre_">Avrupa’nın her yerinden kör, sakat ve umutsuzlar Borri'yi ziyarete geliyordu, çünkü iyileştirme gücü olduğuna dair bir söylenti yayılmıştı ortalığa. Hizmetleri için ücret talep etmiyor, bu da onun daha da harika görünmesini sağlıyordu, hatta bazıları onun şu veya bu şehirde mucizevi bir tedavi gerçekleştirdiğini iddia ediyordu. Başarıları hakkında yalnızca dokundurmalarda bulunarak insanların bu başarıları inanılmaz boyutlara vardırmalarını teşvik ediyordu. Örneğin, zenginliği sayıları gitgide artan seçkin zengin mürit grubundan geliyordu; ama gerçekte filozof taşını mükemmelleştirdiği sanılıyordu. Kilise onu sapkınlık ve büyücülükle suçlayıp kovalamaya devam ediyordu, oysa Bor-ri’nin bu ithamlara karşı tepkisi vakur bir sessizlik oluyordu; bu da yalnızca onun ününü arttırıyor ve takipçilerinin daha da tutkulu hale gelmesini sağlıyordu. Sonuç olarak yalnızca büyükler eziyet çekerdi; Hazreti jsa'yı kendi döneminde kaç kişi anlayabilmişti? Borri'nin bir şey söylemesine gerek yoktu, takipçileri ona artık jsa Karşıtı Papa diyorlardı.</p><p class="calibre_">Böylece Borri'nin gücü arttıkça arttı, tâ ki ödünç aldığı yüksek miktarda para ve kendisine emanet edilen elmaslarla birlikte (bir süre için yerleşmiş olduğu) Amsterdam şehrinden kaçana dek. (Tanrı ver-nisi beyin gücüyle elmaslardaki kusurları yok edebildiğini iddia ediyordu.) Artık bir kaçaktı. Engizisyon sonunda onu yakaladı ve hayatının geri kalan yirmi yılını Roma hapishanesinde geçirdi. Ama gizemli güçlerine olan inanç o derece fazlaydı ki, öldüğü güne kadar İsveç Kraliçesi Christina dahil çok sayıda varlıklı inanan tarafından z.iyaret edildi. Bu ziyaretçiler ona para ve malzeme bağışlayarak filozof taşını araştırmaya devam etmesini sağladılar.</p><p class="calibre_"><span class="italic"><span class="bold">İnsan/ar o kadar basit kafalı ve acil ihtiyaçlarının baskısı altındadırlar ki, bir hilekar aldatılmaya hazır bir sürü insan bulabilir.</span></span></p><p class="calibre_"><span class="italic"><span class="bold">Niccolo Machiavelli, 1469-1527</span></span></p><p class="calibre_"><span class="bold">Yor1.4m</span></p><p class="calibre_">Borri kültünü oluşturmadan önce önemli bir keşfe takılmış gibi görünüyordu. Hayatını uçarılıkla geçirirken bundan vazgeçip gerçek bir ilgi kaynağını oluşturan büyücülük ve gizemli işlere kendini adamaya karar verdi. Sohbetlerinde fiziksel bir maceradan çok, mistik bir deneyimden imalı olarak söz edince her sınıftan insanın daha fazlasını duymak istediğini farketmiş olmalıydı. Kendindeki değişimi gizemli ve dışardan gelen bir şeye yorduğunda kazanacağı gücün farkına vararak imal ettiği hayalleri ilerletti. Hayal ne kadar görkemli olursa ve ne kadar çok fedakârlık isterse hikâyesi o kadar çekici ve inanılır hale geliyordu.</p><p class="calibre_">Şunu unutmayın: insanlar değişimle ilgili gerçekle ilgilenmezler. Sıkı çalışmak veya yorgunluk, can sıkıntısı ya da depresyon gibi sıradan bir şeyden kaynaklandığını duymak istemezler; daha romantik, öteki dünyayla ilgili bir şeyler duymak için çıldırırlar. Melekler ve be-dendışı deneyimlerle ilgili bir şeyler duymak isterler. Onlara istediklerini verin. Kişisel değişimin mistik kaynağını ima edin, ruhani renkler katın ve etrafınızda kültvâri bir takip oluşacaktır. insanların ihtiyaçlarına uyun. Mesih, takipçilerinin arzularını yansıtmalıdır. Ve her zaman yükseği hedeflemelidir. Hayaliniz ne kadar büyük ve cesursa o kadar iyidir.</p><p class="calibre_"><span class="italic"><span class="bold">SAĞLIK TAPINAĞI</span></span></p><p class="calibre_"><span class="italic"><span class="bold">1780'lerin sonlarında İsveçli sahte doktor James Graham, Londra’da büyük bir takipçi grubu ve zenginlik edinmişti... Graham büyük bir bilimsel teknik gösterisi yapıyordu. 1772’de Philadelphia’yı ziyaret ettiğinde orada Benjamin Franklin’le karşılaştı ve onun elektrikle ilgili deneyleriyle ilgilenmeye başladı. Bunlar “Sağlık Tapınağındaki aygıtlar için ilham vermiş gibiydi. Sağlık Tapınağı iksirlerini satmak için Londra’da açtığı muhteşem bir kurumdu... Hastalarını kabul ettiği odada, hastalığın "felsefi incelemesini“ yapmasına yardımcı olan “dünyanın en büyük hava pompası“ duruyordu, aynca “dev bir metal iletken" de vardı.</span></span></p><p class="calibre_"><span class="italic"><span class="bold">... 1844’de Leipzig'de sihir tarihiyle ilgili bir kitap yayınlayan J. Ennemoser'e göre, Graham’ın “evi...faydayı zevkle birleştiriyordu. Her yerde büyük bir ihtişam hakimdi. Dış avluda bile, bir tanığa göre, sanki sanat, icatlar ve zenginlik sonuna kadar kullanılmıştı. Odaların yan duvarlarında suni aydınlatmanın sağladığı kemer biçiminde parlaklık vardı; yıldız/ann ışınları yayılıyordu; her renkte şeffaf camlar zekice bir seçimle ve büyük zevkle yerleştirilmişti. Aynı tanığın bize söylediğine göre, bütün bunlar büyüleyiciydi ve haya/gücünü en yüksek noktaya çıkarıyordu." Ziyaretçilere sağlıklı yaşam için basılı kağıtlar veriliyordu. Muhteşem Apol/o Dairesi’nde gizemli törenlere ilahiler söyleyerek katılıyorlardı. "Selam, Hayati Hava! Manyetik Sihir, Selam!" Ve onlar manyetizmanın sihrini selamlarken camlar kararıyor, elektrikli yıldızlarla dolu tavan aydınlanıyor ve duvardaki oyukta genç ve güzel “Gülpembe Sağlık Tanrıçası" beliriyordu... Her akşam insanlarla dolup taşan bu Sağlık Tapınağı'nı ziyaret etmek ve her hastalığa iyi gelen “Muhteşem Kutsal Yatağı“ denemek bir moda haline gelmişti... Ennemoser’e göre bu yatak "görkemli bir odada duruyor, aynca her türlü hoş koku ve güçlendirici otlar ve Uzakdoğu tütsüleri cam tüpler içinde getiriliyordu. Kutsal Yatak altı şeffaf sütunun üzerinde duruyordu; yatak örtüleri mor ve gök mavisi atlas ipekti. Yatağın bulunduğu bu odaya Dinlenme Odası deniyordu.</span></span></p><p class="calibre_"><span class="italic"><span class="bold">Bütün bunlara armonikanın melodileri, yumuşak bir flüt sesi ve bir orgun nağmeleri katılıyordu.“</span></span></p><p class="calibre_"><span class="italic"><span class="bold">Şarlatanın Gücü, Grete de Francesco, 1939</span></span></p><p class="calibre_"><span class="bold">İkinci Uyma</span></p><p class="calibre_">1700'lü yıllarda Avrupa'nın modayı takip eden sosyetesinde farklı türde bir tıp uygulaması yapan Michael Schüppach adında taşralı bir doktora dair bir söylenti yayıldı: Mucizevi tedaviler gerçekleştirmek için doğanın iyileştirme güçlerini kullanıyordu. Kısa süre içinde Avrupa’ nın her yerinden zengin insanlar hastalıkları ciddi ya da hafif olsun Schüppach'ın yaşadığı ve çalıştığı Langnau dağ köyüne taşınmaya başladılar. Dağların arasında ilerleyen ziyaretçiler Avrupa’nın sahip olduğu en çarpıcı doğal manzaraya tanık oluyorlardı. Langnau'ya ulaşana dek zaten bir değişim yaşıyor ve sağlıklarına kavuşmak üzere olduklarını hissediyorlardı.</p><p class="calibre_">Kısaca "Dağ Doktoru" olarak tanınan Schüppach’ın kasabada küçük bir eczanesi vardı. Burası görülecek bir yer haline gelmişti. Farklı ülkelerden gelen insan yığınları duvarlarındaki raflarda bitkisel ilaçların bulunduğu renkli şişelerin sıralandığı küçük odayı tıka basa dolduruyorlardı. Zamanın çoğu doktoru anlaşılmaz Latince isimler taşıyan (çoğu ilacın olduğu gibi) acı karışımlar verirken, Schüppach’ın ilaçları "Neşe Yağı", "Küçük Çiçeğin Kalbi" veya "Canavara Karşı" gibi isimler taşıyordu ve tatları hoştu.</p><p class="calibre_">Langnau’nun ziyaretçilerinin Dağ Doktoru'nu görebilmek için sabırla beklemeleri gerekiyordu, çünkü her gün seksen haberci Avrupa’nın her yerinden idrar taşıyan kavanozlarla eczaneye geliyorlardı. Schüppach hastalığınızın ne olduğunu yalnızca idrarınıza bakarak ve hastalığınızın yazılı bir tarifini okuyarak teşhis edebildiğini söylüyordu. (Doğal olarak bir tedavi önermeden önce hastalığın tarifini dikkatlice okuyordu.) Sonunda boş bir dakikası olduğunda (idrar örnekleri zamanının çoğunu alıyordu), ziyaretçiyi eczanedeki ofisine çağırıyordu. Sonra hastanın idrar numunesini inceliyor, görünüşünün ihtiyacı olan her şeyi kendisine söyleyeceğini iddia ediyordu. Ona göre taşralı insanlar bu tür şeyleri hissedebilirlerdi, onların bilgeliği şehir hayatının karmaşasından uzakta basit, ahlaki bir hayat sürmelerinden ileri geliyordu. Bu kişisel konsültasyon insanın ruhunu nasıl doğayla daha uyumlu hale getirebileceğine dair bir konuşmayı da içeriyordu.</p><p class="calibre_">Schüppach dönemin olağan tıbbi uygulamalarından oldukça farklı olan çok çeşitli tedavi şekilleri tasarlamıştı. Örneğin, elektroşok tedavisine inanıyordu. Bunun doğanın iyileştirme gücüne olan inancıyla uyumlu olup olmadığını merak edenlere elektriğin doğal bir fenomen olduğunu açıklıyordu; o yalnızca şimşeğin gücünü taklit ediyordu. Hastalarından biri içinde yedi şeytan olduğunu söylüyordu. Doktor onu elektroşok tedavisiyle iyileştirdi ve bunu yaparken şeytanların adamın içinden birer birer çıktığını gördüğünü iddia etti. Başka bir adam bir saman arabasıyla sürücüsünü yuttuğunu söylüyor ve bunun da göğsünde ciddi ağrılara neden olduğundan yakınıyordu. Dağ Doktoru onu sabırla dinledi, adamın belinden gelen kırbaç seslerini duyduğunu ve onu tedavi edeceğini söyleyip sakinleştirici ve müshil verdi. Adam eczanedeki kanepede uykuya daldı. Uyanır uyanmaz kustu ve o kusarken bir saman arabası yanından hızla geçti (Dağ Doktoru arabayı bu olay için kiralamıştı).</p><p class="calibre_">Yıllar içinde Dağ Doktoru’nun ünü arttı. Önemli insanlar tarafından ziyaret edildi, hatta yazar Goethe bile köye bir ziyarette bulunmuştu; dağ kasabası doğal olan her şeyin tapmaya değer olduğunun düşünüldüğü bir doğa kültünün merkezi haline geldi. Schüppach hastalarını eğlendiren ve onlara ilham veren etkiler yaratmaya dikkat ediyordu. Bir keresinde kendisini ziyaret eden bir profesör şunları yazmıştı: "Biri misafirlerle oturur ya da ayakta durur, biri iskambil oynar, bazen genç bir kadınla olur bu; şimdi bir konser veriliyor, şimdiyse öğle ya da akşam yemeği ve şimdi de küçük bir bale gösterisi var. Mutluluk veren bir biçimde doğanın özgürlüğü her yerde yüksek sosyetenin zevkleriyle birleşmiş ve eğer doktor hiçbir hastalığı iyileştiremese bile kuruntuları ve hastalık hastalığını iyileştiriyor."</p><p class="calibre_"><span class="bold">Yorum</span></p><p class="calibre_">Schüppach kariyerine sıradan bir köy doktoru olarak başlamıştı. Bazen uygulamalarında birlikte büyüdüğ ü köy ilaçlarını kullanıyordu ve görünüşe göre bazı sonuçlar elde etmiş, bu bitkisel karışımlar ve doğal iyileştirme yöntemleri kısa sürede uzmanlığı haline gelmişti. Gerçekten doğal iyileştirme şeklinin hastaları üzerinde derin psikolojik etkileri olmuştu. Dönemin normal ilaçları korku ve acı yaratırken, Schüppach'ın tedavileri rahatlatıcı ve sakinleştiriciydi. Hastanın ruhsal durumundaki iyileşme, başlattığı tedavinin önemli bir etkeni oluyordu. Hastalar onun becerilerine o derece inanır hale gelmişlerdi ki, iyileşme yönünde iradelerini kullanıyorlardı. Hastaların rahatsızlıklarını mantıksız olarak açıklamalarına kızmak yerine onların bu hastalık hastalıklarını büyük bir tedaviyi başarmış gibi göstermede kullanıyordu.</p><p class="calibre_">Dağ Doktoru vakası kültvâri takip yaratma konusunda değerli dersler vermektedir bize. Birincisi, insanların iradelerine kenetlenmenin, gücünüze olan inançlarını her türlü faydayı beklemelerini sağlayacak kadar büyük kılmanın bir yolunu bulmalısınız. inançlarının kendini gerçekleştiren bir niteliği olacaktır, ama dönüşümün aracısının onların iradesi değil, siz olduğunuzun anlaşılmasını sağlamalısınız. Tutkuyla bağlanacakları bir inanç, neden veya fantezi bulun, onlar gerisini hayal edecek, size şifacı, peygamber, dâhi, ne isterseniz o olarak tapacaklardır.</p><p class="calibre_">İkincisi, Schüppach doğaya, basitliğine olan inancın tükenmez gücü hakkında bir ders vermektedir. Doğa gerçekten korkunç olan pek çok şeyle doludur: zehirli yılanlar, yırtıcı hayvanlar, ani hastalıklar, veba. iyileşmeye olan inanç, doğanın rahatlatıcı niteliği gerçekten yaratılmış bir efsane, bir romantizmdir. Ama doğaya başvurmak size büyük güç kazandırabilir, özellikle karmaşık ve sıkıntılı dönemlerde.</p><p class="calibre_">Bu başvuru kuşkusuz doğru biçimde uygulanmalıdır. Yönetmen olarak dönemin romantizmine uyan nitelikleri seçebileceğiniz bir tür doğa tiyatrosu tasarlayın. Dağ Doktoru gösterişsiz bilgelik ve nüktedanlığını vurgulayarak, tedavilerini tiyatrovâri bölümler olarak sahneleyerek rolünü mükemmel oynamıştı. Kendisini doğayla bütünleşmiş biri gibi göstermedi; onun yerine doğayı bir külte, yapay bir alt-kültüre dönüştürdü.</p><p class="calibre_"><span class="italic"><span class="bold">YALANIN GÜCÜ</span></span></p><p class="calibre_"><span class="italic"><span class="bold">Tarnopo kasabasında Reb Feivel adında bir adam yaşıyordu. Bir gün evinde Yahudi şeriat kitabı Talmud'a dalmışken dışarda yüksek bir ses duydu. Pencereye gidip baktığında birkaç küçük yaramaz çocuk gördü. Yeni bir yaramazlığın peşindeler kuşkusuz, diye düşündü.</span></span></p><p class="calibre_"><span class="italic"><span class="bold">"Çocuklar, hemen sinegoga koşun," diye bağırdı ve eğilerek aklına gelen ilk hikayeyi anlattı. "Orada bir deniz canavarı göreceksiniz, hem de ne canavar! Beş ayaklı, üç gözlü ve keçininkine benzeyen ama yeşil olan bir sakalı var!" Beklendiği gibi çocuklar hemen koşmaya başladılar; Reb Feivel de çalışmalarına geri döndü. Çocuklara oynadığı oyunu düşününce bıyık altından güldü. Az sonra çalışması yine bölündü, ama bu kez koşan ayak sesleriyle. Pencereye gidince birkaç Yahudinin koştuğunu gördü. "Nereye koşuyorsunuz?" diye seslendi. "Sinegoga!" diye cevap verdi Yahudiler. "Duymadınız mı? Bir deniz canavarı varmış, beş ayaklı, üç gözlü, keçininkine benzeyen ama yeşil olan bir sakalı varmış!" Reb Feivel oynadığı oyunu düşünerek neşeyle güldü ve yine Talmud’a döndü. Okumaya yoğunlaştığı sırada dışarda bir patırtı koptu. Dışarıya bakınca ne gördü dersiniz? Kadınlar, adamlar, çocuklar sinegoga doğru koşuyorlardı. "Ne oldu?" diye bağırdı başını pencereden çıkararak. "Ne biçim soru bu! Bilmiyor musun?" diye cevap verdiler. "Sinegogun hemen önünde bir deniz canavarı var. Beş ayaklı, üç gözlü, keçininkine benzeyen ama yeşil olan sakallı bir canavar var!" Reb Feivel birden hahamın da kalabalığın içinde olduğunu gördü. "Ulu Tanrım!" diye inledi. "Haham da onlarla gittiğine göre gerçekten bir şey olmalı. Ateş olmayan yerde duman tütmez." Reb Feivel daha fazla düşünmeden şapkasını kaptı, evinden çıkıp koşmaya başladı. "Kim bilebilirdi ki?" diye mırıldandı kendi kendine nefes nefese sinegoga doğru koşarken.</span></span></p><p class="calibre_"><span class="italic"><span class="bold">Yahudi Folklorunun Hazineleri, Nathan Ausubel, ed., 1948</span></span></p><p class="calibre_"><span class="bold">Üçüncü Uyma</span></p><p class="calibre_">1788’de elli beşindeki doktor ve bilim adamı Franz Mesmer bir dönüm noktasına gelmişti. Hayvan manyetizmasıyla ilgili çalışmalarda bir öncüydü; hayvanların manyetik madde içerdiklerine ve doktor ya da uzmanın bu madde üzerinde çalışarak mucizevi tedavileri başarabileceğine inanılıyordu. Ancak bu kuramlar Mesmer’in yaşadığı yer olan Viyana’daki tıp çevrelerince aşağılama ve alaycılıkla karşılanıyordu. Mesmer şiddetli kasılmaları olan çok sayıda kadını tedavi ettiğini ve en muhteşem başarısının kör bir kızı eski haline döndürmesi olduğunu iddia ediyordu. Ama genç kızı muayene eden başka bir doktor kızın her zamanki gibi kör olduğunu söylemişti. Genç kız da bu değerlendirmeyi paylaşıyordu. Mesmer düşmanlarının kendisine iftira etmek için kızı yanlarına çektiklerini söyleyerek karşılık verdi. Bu iddia yalnızca daha fazla alaya yol açtı. Açıkça görünüyordu ki, aklıbaşında Viya-nalılar onun kuramları için uygun izleyiciler değildi; Mesmer böylece Paris'e taşınıp yeniden başlamaya karar verdi.</p><p class="calibre_">Bu yeni şehirde gösterişli bir apartman dairesi kiralayarak uygun bir şekilde döşedi. Pencerelerdeki vitraylar dini bir duygu yaratıyor, duvardaki aynalar hipnotik bir etki uyandırıyordu. Doktor dairesinde hayvanların manyetizmasının gücünü göstereceğine dair ilanlar veriyor, bu güçleri hissetmek isteyen hasta ve melankolikleri davet ediyordu. Kısa süre içinde her sınıftan Paris'li (ama çoğu bu fikre erkeklerden daha kolay kapılan kadınlardı) Mesmer’in vaat ettiği mucizelere tanık olmak için para öder olmuştu.</p><p class="calibre_">Dairesinde portakal çiçeği kokusu ve egzotik tütsüler özel vantilatörler aracılığıyla odaya yayılıyordu. Gösterinin yapıldığı salona girilince arp müziği ve başka bir odadan yayılan kadın vokalistin sesi duyuluyordu. Salonun ortasında Mesmer'in manyetize edildiğini söylediği suyla dolu olan uzun, oval bir kap duruyordu. Kabın metal kapağındaki deliklerde uzun, hareket edebilir demir çubuklar bulunuyordu. Ziyaretçilerin bu kabın etrafına oturmaları, bu manyetize çubukları bedenlerinin ağrıyan ya da sorun çıkaran bölgelerine koymaları, sonra yanlarındaki kişilerle el ele tutuşmaları, manyetik gücün bedenleri arasında dolaşması için birbirlerine olabildiğince yakın oturmaları talimatı veriliyordu. Bazen birbirlerine kabloyla da bağlanıyorlardı.</p><p class="calibre_">Mesmer odadan çıkıyor ve "yardımcı manyetizmacılar" -hepsi yakışıklı ve iriyarı genç erkeklerden oluşuyordu- manyetize su dolu kavanozlarla içeri giriyor, iyileştirici suyu hastaların üzerine serpiştiriyor, bedenlerine sürüyor, masaj yoluyla derilerinin bu suyu emmesini sağlıyor, onları transa benzer bir duruma sokuyorlardı. Birkaç dakika sonra kadınlar bir tür hezayanın etkisi altında kalıyorlardı. Bazıları hıçkırıklarla ağlıyor, bazıları çığlıklar atıp saçlarını yoluyor, diğerleri histerik bir şekilde gülüyorlardı. Hezayanın doruk noktasında Mesmer altın çiçeklerle işlenmiş ipek bir sabahlıkla ve elinde beyaz manyetik bir çubukla salona tekrar giriyordu. Kabın etrafında dolaşarak sükûnet geri gelene dek hastaları okşuyor ve rahatlatıyordu. Çoğu kadın daha sonra, onun bu garip gücünü, heyecan verici veya bedenlerindeki manyetik sıvıyı sakinleştirici olduğunu düşündükleri delici bakışlarına yoruyordu.</p><p class="calibre_">Paris'e vardıktan birkaç ay sonra Mesmer bir moda haline geldi. Destekçileri arasında XVI. Louis'nin eşi Fransa Kraliçesi Marie-Antoinet-te'in kendisini de vardı. Viyana’da olduğu gibi resmi tıp fakültesi tarafından kınanmıştı, ama fark etmezdi. Artan sayıdaki öğrencisi ve hastası kendisine cömertçe ödeme yapıyorlardı.</p><p class="calibre_">Mesmer kuramlarını bütün insanların manyetizma gücüyle uyum içine sokulabileceklerini iddia edecek kadar genişletmişti. Bu kavram Fransız Devrimi sırasında büyük destek görmüştü. Mesmerizm kültü ülke çapında yayıldı; çoğu kasabada manyetizmayla ilgili deneyler yapmak üzere "Uyum Toplulukları" ortaya çıkmıştı. Bu topluluklar sonunda kötü bir şöhret edindiler. Bunlar seansları bir tür grup seks âlemine çeviren çapkınlar tarafından yönetiliyordu.</p><p class="calibre_">Mesmer'in popülerliği zirveye ulaştığı bir sırada Fransız komisyonu hayvan manyetizması kuramının yıllarca test edilmesine dayanan bir rapor yayınladı. Sonuç: Manyetizmanın beden üzerindeki etkisi gerçekte bir tür grup histerisi ya da telkinden kaynaklanıyordu. Rapor iyi belgelenmişti ve Mesmer'in Fransa'daki ününü mahvetti. ülkeyi terkederek emekli oldu. Bununla birlikte, birkaç yıl sonra Avrupa'nın her yerinde taklitçiler ortaya çıktı ve Mesmerizm kültü bir kez daha yayıldı, inananları her zamankinden fazla sayıdaydı bu kez.</p><p class="calibre_"><span class="bold">Yorum</span></p><p class="calibre_">Mesmer'in kariyeri ikiye ayrılabilir. Hâlâ Viyana’dayken kuramının geçerliliğine açıkça inanıyordu ve kanıtlayabilmek için elinden geleni yapmıştı. Fakat artan düşkırıklığı ve meslektaşlarının kınaması başka bir strateji geliştirmesine neden olmuştu. Önce kendisini kimsenin tanımadığı ve kuramına daha bereketli topraklar bulduğu Paris'e taşındı. Sonra dairesini kokular, görüntüler ve seslerin müşterilerini büyülediği sihirli bir dünya haline getirerek Fransızların tiyatro ve gösteri sevgisine hitap etti. Daha da önemlisi o andan itibaren manyetizmasını yalnızca bir grup üzerinde uyguladı. Grup manyetizmanın uygun bir etki yapacağı ortamı sağlıyor, bir inanan diğerini etkiliyor, şüphe duyanları bastırıyorlardı.</p><p class="calibre_">Mesmer böylece manyetizmanın kabul edilmiş bir savunucusu rolünden halkı ele geçirmek için kitapta yazılı bütün hileleri kullanan bir şarlatan rolüne geçmişti. En büyük hilesi her grup ortamında yüzeyin altında fokurdayan bastırılmış cinselliği kullanmaktı. Bir grupta uygarlıktan da eski bir özlem olan toplumsal birlik arzusu yatıyordu, ama onun da altında sınıflandırılabilir, fakat onun altında bir şarlatanın kendi amaçları için nasıl sömüreceğini ve kullanacağını bildiği bastırılmış cinsellik bulunmaktaydı.</p><p class="calibre_">Bu Mesmer'in bize öğrettiği derstir: Şüphelenme eğilimimiz, bize mantığımızı kullanma fırsatı veren mesafe bir gruba katıldığımızda dağılır. Grubun sıcaklığı ve bulaşıcılığı şüpheci bireyleri bastırır. Bu bir kült yaratarak kazanacağınız güçtür. Ayrıca insanların bastırılmış cinselliğini kullanarak da coşmuş duyguları mistik gücünüzün işareti olarak görmelerini sağlayabilirsiniz. İnsanların, herkesle birlikteliğe ve putperest olmaya karşı duydukları farkedilmemiş arzuları üzerinde çalışarak sınırsız bir güç kazanabilirsiniz.</p><p class="calibre_">En etkin kültlerin dinle bilimi karıştırdığını unutmayın. En son teknolojik eğilimi veya modayı alıp soylu bir dava, mistik bir inanç, yeni bir iyileştirme biçimiyle karıştırın. İnsanların melez kültünüzle ilgili yorumları sınır tanımayacak ve hiçbir zaman düşünemeyeceğiniz bir güç atfedeceklerdir size.</p><p class="calibre_">İmaj: Mıknatıs. Görünmeyen bir güç nesneleri kendisine doğru çeker, sonuç olarak bu nesnelerin kendisini de mıknatıslanır, diğer parçaları kendilerine doğru çekerler, bütünün manyetik gücü sürekli olarak artar. Ama orijinal mıknatısı çekerseniz hepsi dağılır. Bir mıknatıs, insanların hayalgücünü çeken ve onları birarada tutan görünmeyen güç olun. Bir kez etrafınıza toplandıktan sonra hiçbir güç onları sizden uzaklaştıramaz.</p><p class="calibre_">Otorite: Şarlatan büyük gücünü yalnızca insanlara zaten inanmak istedikleri şeye inanma olasılığını sunarak kazanır... Her şeye inanmaya hazır kişi uzakta kalamaz; harikalar yaratan işçinin etrafına toplanır, kişisel atmosferine girer, büyük bir ciddiyetle bir yanılsamaya teslim olur, tıpkı bir sığır gibi (Grete de Francesco).</p><p class="calibre_">Takipçiler yaratmanın bir nedeni grubu aldatmanın tek bir kişiyi aldatmaktan daha kolay olup size bir o kadar güç kazandırmasıdır. Ama bunun bir tehlikesi vardır: Eğer herhangi bir anda grup sizinle ilgili gerçeği görürse karşınızda aldatılmış tek bir kişi değil, sizi takip ettikleri kadar istekli bir şekilde parçalara ayıracak olan öfkeli bir kalabalık olacaktır. Şarlatan sürekli olarak bu tehlikeyle karşı karşıyadır ve iksirlerinin işe yaramadığı ve fikirlerinin düzmece olduğu kaçınılmaz biçimde ortaya çıktığında kenti terketmeye hazırdır. Çok yavaş davranırsa bunu hayatıyla öder. Kalabalıkla oynarken ateşle oynuyorsunuz. Bunun için en ufak bir şüphe kıvılcımını, kalabalığı sizin aleyhinize çevirmeye çalışan bir düşmanı görmek için sürekli tetikte olmanız gerekir. Kalabalığın duygularıyla oynarken grubun ortaya koyduğu her türlü ruhsal durum ve arzuya hemen kendinizi uydurabilmelisiniz. Casuslar kullanın, her şeyin üstünde olun ve bavullarınızı hazır tutun.</p><p class="calibre_">Bu nedenle insanlarla tek tek uğraşmayı tercih edebilirsiniz. jn-sanları normal çevrelerinden ayırmak da bir grup içine koymakla aynı etkiyi yapar, telkine ve korkutmaya karşı daha açık hale gelirler. Doğru enayiyi seçin ve eğer sizin gerçek yüzünüzü görürse ondan kaçmak bir kalabalıktan kaçmaktan daha kolay olacaktır.</p><div class="mbp_pagebreak" id="calibre_pb_27"></div>
</body></html>
