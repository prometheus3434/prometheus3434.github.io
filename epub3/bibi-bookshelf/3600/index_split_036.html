<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İktidar-Güç Sahibi Olmanın 48 Yasası</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos988348" class="calibre_"><span class="calibre2"><span class="bold">YASA 36</span></span></p><p class="calibre_"><span class="calibre3"><span class="bold">SAHİP OLAMADIKLARINIZI KÜÇÜMSEYİN: ONLARA ALDIRMAMAK EN İYİ İNTİKAMDIR</span></span></p><p class="calibre_"><span class="bold">HUKUM</span></p><p class="calibre_"><span class="italic"><span class="bold">Önemsiz bir sorunu kabul ederek ona bir varlık ve paye veriyorsunuz. Düşmana ne kadar dikkat ederseniz onu o kadar güçlü yaparsınız; küçük bir hata tamir etmeye çalıştığınızda daha kötü ve daha göze çarpar hale gelir. Bazen işleri oluruna bırakmak daha iyidir. Eğer istediğiniz, ama sahip olamadığınız bir şey varsa onu küçümsediğinizi gösterin. Ne kadar az ilgi gösterirseniz, o kadar üstün görünürsünüz.</span></span></p><p class="calibre_"><span class="bold">YASAYI ÇİĞNEMEK</span></p><p class="calibre_">MeksikalI asi lider Pancho Villa bir haydut çetesinin şefi olarak işe başlamıştı, ama 191 O yılında Meksika'da ihtilal olunca bir tür halk kahramanı oldu, trenleri soyarak parayı yoksullara dağıttı, cüretkâr yağmalar yaptı ve romantik kaçamaklarla kadınları etkiledi. Maceraları Amerikalılar büyülüyordu; başka bir çağın adamı gibiydi, kısmen Robin 1-:jood, kısmen Don Juan. Ancak birkaç yıllık acımasız bir savaştan General Carranza ihtilalin galibi olarak çıktı; Villa’yı yendi ve adamları evlerine, Chihuahua’nın kuzeyine döndüler. Ordusu dağılınca tekrar haydutluğa dönüp halkın gözünden düştü. Sonunda, belki de çaresizlikten Birleşik Devletler'e, sorunlarının kaynağı olarak suçladığı <span class="italic"><span class="bold">grin-</span></span>go’lara sövüp saymaya başladı.</p><p class="calibre_">1916 yılı Mart ayında Pancho Villa, Colombus, New Meksiko’yu istila etti. Kenti yakıp yıkarken o ve çetesi on yedi Amerikan askerini ve sivilleri öldürdü. Başkan Woodrow Wilson birçok Amerikalı gibi Vil-la'ya hayrandı; ama şimdi haydutun cezalandırılması gerekiyordu. Wil-son’ın danışmanları Villa'yı ele geçirmek için Meksiko’ya bir tabur asker göndermesi için ısrar ettiler. Birleşik Devletler gibi büyük bir güç için bölgesini işgal eden bir güce karşılık vermemek en kötü işaret olurdu. üstelik, diye devam ettiler, birçok Amerikalı, Wilson’ı savaş karşıtı olarak görüyor ve bunun şiddete karşılık vermeme ilkesi olduğundan kuşkulanıyordu; bu nedenle başkanın güç gösterisinde bulunarak cesaretini ve erkekliğini kanıtlaması gerekiyordu.</p><p class="calibre_">Wilson’ın üzerindeki baskı büyüktü ve bir ay geçmeden Carranza hükümetinin de onayıyla on bin kişilik askerini Pancho Villa'yı yakalamak için gönderdi. Bu girişime Cezalandırma Seferi deniyordu ve lideri Filipinler'deki gerillaları ve Amerika'nın güneybatısındaki kızılderilileri yenen atılgan General John J. Pershing'di. Pershing'in Pancho Villa'yı bulup yeneceği kesindi.</p><p class="calibre_">Cezalandırma Seferi sansasyonel bir hikâye haline geldi ve arabalar dolusu Birleşik Devletler muhabiri Pershing'i takip etti. Bu harekâtın Amerikan gücünü sınayacağını yazıyorlardı. Askerler en son silahları taşıyor, telsizle iletişim kuruyor ve havadan keşifle destekleniyordu.</p><p class="calibre_">jlk birkaç ay içinde askerler Kuzey Meksiko’nun ıssız bölgelerini taramak için küçük birimlere ayrıldı. Amerikalılar Villa’nın ele geçmesini sağlayacak olan bilgi için 50.000 dolar teklif ettiler. Ama haydutluğa dönünce Villa konusunda gözleri açılan Meksika halkı, bu güçlü Amerikan ordusuna meydan okuduğu için yine bir idol haline getirmişti onu. Pershing'e yanlış bilgiler vermeye başladılar: Villa şu köyde ya da bu dağda görülmüştü, uçaklar dağılıyor, taburlar peşinden koşuyordu ama kurnaz haydut her zaman Amerikan ordusunun bir adım ötesinde görünüyordu.</p><p class="calibre_">O yılın yaz ayına dek sefere katılan asker sayısı 123.000 kişiye çıkarıldı. jnsanı aptallaştıran sıcaktan, sivrisineklerden, ıssız bölgeden yakınıyorlardı. Zaten iyi gözle bakılmadıkları kırsal kesimde zorlukla yürürken hem yerli halkı, hem de Meksika hükümetini çileden çıkarıyorlardı. Bir ara Pancho Villa, Meksika ordusuyla girdiği bir çarpışma sırasında aldığı yarayı iyileştirmek için dağdaki bir mağaraya saklanmıştı; bulunduğu yüksek yerden aşağı bakınca Pershing’in yorgun Amerikan askerlerini hedeflerine hiç ulaşamadan dağlarda ileri geri yürüttüğünü gördü.</p><p class="calibre_">Villa kışa kadar kedi fare oyununu sürdürdü. Amerikalılar bu işi basit bir güldürü olarak görmeye başladılar; aslında Villa’ya bir kez daha hayran olmaya, güçlü bir ordudan kaçışını sağlayan kaynaklarına saygı duymaya başladılar. 1917 yılı Ocak ayında Wilson nihayet Pershing’e geri çekilme emri verdi. Askerler Amerikan topraklarına geri dönerken asi güçler onları takip ederek Birleşik Devletler ordusunun arka taraflarını korumak için uçaklar kullanmaya zorladılar. Cezalandırma Seferi kendini cezalandırmıştı, en aşağılayıcı türde bir geri çekilmeye dönüşmüştü sefer.</p><p class="calibre_"><span class="italic"><span class="bold">TİLKİ VE ÜZÜMLER</span></span></p><p class="calibre_"><span class="italic"><span class="bold">Açlıktan ölmek üzere olan bir tilki yukardaki asmalardan sarkan mor renkli, leziz üzümleri görür. Öğle yemeği için onları çok ister, ama uzandığında üzümlere yetişemez. "Ah, neyse zaten ekşi görünüyorlar, onları ancak aptallar yer!"</span></span></p><p class="calibre_"><span class="italic"><span class="bold">Ağlayıp sızlanmak yerine üzümlerin ekşi olduğunu söylemesi akıllıca</span></span></p><p class="calibre_"><span class="italic"><span class="bold">değil mi?</span></span></p><p class="calibre_"><span class="italic"><span class="bold">Masallar, Jean de La Fontaine, 1621-1695</span></span></p><p class="calibre_"><span class="italic"><span class="bold">Yorum</span></span></p><p class="calibre_">Woodrow Wilson Cezalandırma Seferini güç gösterisi olarak düzenlemişti: Pancho Villa’ya bir ders verecekti ve bu arada dünyaya, büyük ya da küçük hiç kimsenin güçlü Birleşik Devletler’e saldırama-yacağını gösterecekti. Sefer birkaç hafta içinde sona erecek ve Villa unutulacaktı.</p><p class="calibre_">Durum böyle gelişmedi. Sefer uzadıkça dikkati Amerikalıların yetersizliğine ve Villa’nın zekâsına çekti. Kısa sürede unutulan şey Villa değil, her şeyi başlatan saldırıydı. Ufak bir kızgınlık uluslararası bir utanca dönüşürken ve öfkeden deliye dönmüş Amerikalılar daha fazla asker gönderirken takip eden ve takip edilen -ve hâlâ özgür kalmayı başaran- arasındaki dengesizlik olayı bir şakaya dönüştürdü. Ve sonunda ordu aşağılanmış bir şekilde Meksika'dan çıkmak zorunda kaldı. Cezalandırma Seferi başarmaya çıktığı şeyin tersini yapmıştı. Vil-la’yı yalnızca özgür bırakmakla kalmadı, her zamankinden daha popüler hale getirdi.</p><p class="calibre_">Wilson bundan farklı olarak ne yapabilirdi? Carranza hükümetinin Villa'yı kendisi adına yakalaması için baskı yapabilirdi. Buna alternatif olarak, Cezalandırma Seferi başlamadan önce birçok Meksikalı, Vil-la'dan bıktığı için onlarla sessizce çalışabilir ve haydudu yakalamak için çok daha küçük bir saldın için desteklerini alabilirdi. Sınırın Amerikan bölümünde bir tuzak hazırlayarak sonraki saldırıyı bekleyebilirdi. Veya olaya şimdilik aldırmayabilir, Meksikalıların Villa’ dan kendi güçleriyle kurtulmalarını bekleyebilirdi.</p><p class="calibre_">Şunu hatırlayın: Durumun sizi rahatsız etmesini siz seçiyorsunuz. Sizi kızdıran saldırganı farketmemeyi, durumun sizin için önemsiz ve ilginizi çekmeyecek kadar değersiz olduğunu düşünmeyi seçebilirsiniz kolayca. Bu etkili bir harekettir. Tepki vermediğiniz şey sizi boş bir girişime sürükleyemez. Gururunuz işin içinde değildir. Sinir bozucu bir sineğe verebileceğiniz en iyi ders ona aldırmayarak unutulup gitmesine neden olmaktır. Eğer aldırmamak mümkün değilse (Pancho Villa aslında Amerikan vatandaşlarını öldürmüştü), onu yok etmek için gizlice komplo kurun, ama uzaklaşacak ya da kendi kendine ölüp gidecek rahatsız edici bir böceğe bilmeden dikkat çekmeyin hiçbir zaman. Böylesi karışıklıklar için zaman ve enerji harcarsanız bu sizin hatanız-dır. Uzun vadede size zarar veremeyecek olan şeyi küçümseme ya da ona sırtınızı dönme kartını oynamayı öğrenin.</p><p class="calibre_"><span class="italic"><span class="bold">Yalnızca düşünün... beni ele geçirmeye çalışmak hükümetinize 130 milyon dolara patladı. Onları zorlu, dağlık tepelik bir ülkeye çektim. Bazen kesintisiz elli millik yol boyunca içecek su/arı olmadı. Güneş ve sivrisinekten başka hiçbir şey yoktu... Ve hiçbir şey kazanılmadı.</span></span></p><p class="calibre_"><span class="italic"><span class="bold">Pancho Villa, 1878-1923</span></span></p><p class="calibre_"><span class="bold">YASAYA UYMAK</span></p><p class="calibre_">1527 yılında jngiltere Kralı Vlll. Henry karısı Catherine’den kurtulmak için bir yol bulması gerektiğine karar verdi. Catherine bir oğul, hanedanını sürdürecek olan bir erkek vâris doğuramamıştı ve Henry bunun nedenini biliyordu. jncil'de bir bölüm okumuştu. "Ve eğer adam kardeşinin karısını alırsa bu iyi bir şey değildir: kardeşinin çıplaklığını açmış olur; çocuksuz kalacaklardır." Henry’yle evlenmeden önce Catherine onun ağabeyi Arthur’la evliydi, fakat Arthur beş ay sonra ölmüştü. Henry uygun zamanı bekleyip ağabeyinin dul karısıyla evlenmişti.</p><p class="calibre_">Catherine, jspanya Kralı Ferdinand’la Kraliçe lsabella’nın kızıydı ve onunla evlenerek Henry değerli bir ittifakı sürdürmüş oluyordu. Ancak şimdi Catherine, Arthur'la olan kısa evliliğinin hiçbir zaman gerdeğe girerek tamamlanmadığına Henry’yi ikna etmek zorundaydı. Aksi takdirde Henry ilişkilerini ensest olarak görecek ve evlilikleri geçersiz olacaktı. Catherine, Arthur'la olan evliliği süresince bakire olarak kaldığında ısrar etti ve Papa Vll. Clement bu birliği kutsayarak onu destekledi, ki eğer evliliği ensest olarak görseydi bunu asla yapamazdı. Fakat Catherine, Henry'yle yıllar süren evlilik boyunca bir oğul doğuramadı ve 1520 yılının başlarında menopoza girdi. Krala göre bunun tek bir anlamı vardı: Bakireliği konusunda yalan söylemişti, birliktelikleri aile içi zinaya giriyordu ve Tanrı onları cezalandırmıştı.</p><p class="calibre_">Henry’nin Catherine’den kurtulmak istemesinin bir başka nedeni daha vardı: Daha genç bir kadın olan Anne Boleyn’e âşık olmuştu. Ona yalnızca âşık değildi, eğer onunla evlenirse hâlâ yasal bir oğlu olacağı umudunu taşıyordu. Dolayısıyla Catherine’le olan evliliğinin iptal edilmesi gerekiyordu. Ama Henry bunun için Vatikan'a başvurmak zorundaydı. Papa Clement evliliği asla iptal etmedi.</p><p class="calibre_">1527 yılı yaz ayına kadar Henry’nin olanaksızı gerçekleştirmeye teşebbüs edeceği -Clement’in arzusuna karşın evliliğini iptal edecekti-söylentisi bütün Avrupa’da yayıldı. Catherine gönüllü olarak manastıra girmek bir yana evliliğinden asla vazgeçmiyordu. Ama Henry’nin kendisine özgü stratejisi vardı: Catherine'le aynı yatakta yatmayı bıraktı, çünkü onu yasal karısı olarak değil, yengesi olarak görüyordu. Onu</p><p class="calibre_">Arthur’un dul karısının unvanı olan Galler Prensesi olarak çağırmaya devam ediyordu. Sonunda 1531 yılında onu saraydan çıkardı ve uzak bir kaleye gönderdi. Papa bir Katoliğin karşı karşıya kalabileceği en ciddi ceza olan aforoz etme tehditiyle Henry’ye, Catherine’i saraya geri getirmesi emrini verdi. Henry yalnızca bu tehdide aldırmamakla kalmadı, Catherine’le olan evliliğinin bittiğinde ısrar edip 1533 yılında Anne Boleyn’le evlendi.</p><p class="calibre_">Clement bu evliliği tanımayı reddetti, ama Henry buna aldırmadı. Artık papanın yetkisini tanımıyordu; Roma Katolik Kilisesi’yle ilişkisini keserek onun yerine İngiltere Kilisesi’ni kurdu ve yeni kilisenin başı oldu. Yeni kurulan kilise Anne Boleyn’i İngiltere’nin yasal kraliçesi ilan etti.</p><p class="calibre_">Papa kitaptaki her türlü tehdidi denedi, ama hiçbir şey işe yaramadı. Henry ona aldırmıyordu. Clement öfkeden çıldırıyordu, hiç kimse ona böyle saygısızlık etmemişti. Henry onu aşağılamıştı ve yardım alacağı bir güç yoktu. Aforoz etme (sürekli olarak tehdit ettiği, ama yapmadığı bir şeydi) artık önemli değildi.</p><p class="calibre_">Catherine de Henry'nin küçümsemesinin yakıcılığını hissediyordu. Savaşmaya çalışmıştı, ama Henry’yle konuşurken sözleri sağır kulaklara hitap ediyor.<sub class="calibre5"><small class="calibre6"><span class="calibre7">;</span></small></sub>gibiydi, kısa süre içinde de kimsenin kulaklarına hitap etmedi zaten. Saraydan çıkarılan, kral tarafından aldırılmayan, öfke ve düşkırıklığından deliye dönen Catherine yavaş yavaş çöktü ve sonunda 1536 yılında kalp kırıklığının habis tümörü yüzünden öldü.</p><p class="calibre_"><span class="italic"><span class="bold">Bir keresinde G. K. Chesterton’un ekonomik görüşleri gazetede George Bernard Shaw tarafından kötü eleştirilmişti. Arkadaşları boş yere buna cevap vermesini beklediler. Tarihçi Hilaire Belloc ona serzenişte bulundu. “Sevgili Belloc," dedi Chesterton. “Ona cevap verdim. Shaw'm zekasında bir insan için sessizlik en dayanılmaz</span></span></p><p class="calibre_"><span class="italic"><span class="bold">cevaptır."</span></span></p><p class="calibre_"><span class="italic"><span class="bold">Küçük, Kahverengi Anekdot Defteri, Clifton Fadiman, ed., 1985</span></span></p><p class="calibre_"><span class="italic"><span class="bold">Yorum</span></span></p><p class="calibre_">Bir kişiyi dikkate aldığınızda, her biriniz diğerinin eylem ve tepkilerine göre adım atan bir tür ortak haline gelirsiniz. Bu süreçte insiyatifi-nizi kaybedersiniz. Bütün etkileşimlerin dinamiğidir bu. Diğer kişiyi tanıyarak, yalnızca kavga etmek için bile olsa, kendinizi onun etkisine açmış olursunuz. Eğer Henry, Catherine’le inatlaşsaydı, kararlılığını zayıflatacak ve eninde sonunda kendisini yoracak sonsuz tartışmalar batağına saplanmış olurdu. (Catherine güçlü, inatçı bir kadındı.) Evliliğinin geçerliliği konusunda Clement'in kararını değiştirmeye ya da onunla görüşüp uzlaşmaya çalışsaydı Clement’in en sevdiği taktiğin çıkmazına girerdi: zaman kazanmak, esneklik vaat etmek, ama sonunda papaların her zaman elde ettiği şeyi elde etmek, yani istediklerini.</p><p class="calibre_">Henry bunların hiçbirini kabul edemezdi. Yıkıcı bir güç oyunu oynadı: tam bir küçümseme. insanlara aldırmayarak onları dışlarsınız. Bu onları rahatsız eder ve öfkelendirir; ama sizinle bir alışverişleri olmadığı için yapabilecekleri bir şey yoktur.</p><p class="calibre_">Bu, yasanın rahatsız edici yanıdır. Küçümseme kartını oynamak çok güçlüdür, çünkü çatışmanın şartlarını belirlemenize izin verir. Savaş sizin şartlarınızda yapılır. Bu en büyük güç duruşudur: Siz kralsınız ve sizi kızdıran şeye aldırmıyorsunuz. Bu taktiğin insanları nasıl kızdırdığını izleyin, yaptıklarının yarısı sizin dikkatinizi çekmeye yöneliktir ve kendinizi onlardan uzak tuttuğunuzda düşkırıklığı içinde debelenip dururlar.</p><p class="calibre_"><span class="italic"><span class="bold">İNSANOĞLU: Onu tekmele, seni affedecektir. İltifat et, gerçeği görebilir ya da göremez. Ama ona aldırmazsan senden nefret</span></span></p><p class="calibre_"><span class="italic"><span class="bold">edecektir.</span></span></p><p class="calibre_"><span class="italic"><span class="bold">İdris Şah, Rüyalar Kervanı, 1968</span></span></p><p class="calibre_"><span class="bold">GUCUN ANAHTARLARI</span></p><p class="calibre_">Arzular genellikle çelişkili etkiler yaratır. Bir şeyi ne kadar çok ister, ne kadar peşine düşerseniz sizden o kadar kaçar. Ne kadar ilgi gösterirseniz arzu öznenizi o kadar tiksindirirsiniz. Çünkü ilginiz çok güçlüdür, insanları sıkar, hatta korkutur. Kontrol edilemez arzu sizin zayıf, değersiz, acınası görünmenize neden olabilir.</p><p class="calibre_">İstediğiniz şeye sırtınızı dönmeniz, hoşlanmadığınızı veya küçümsediğinizi göstermeniz gerekir. Bu hedefinizi çıldırtacak olan güçlü bir tepkidir. Sizin üzerinizde etki yaratmak için kendi arzularına göre tepki vereceklerdir, belki size sahip olmak, belki de sizi incitmeye yönelik. Eğer size <span class="italic"><span class="bold">sahip olmak isterlerse baştan çıkarmanın ilk adımını</span></span> başarıyla tamamlamış olursunuz. Eğer sizi incitmek isterlerse onları rahatsız etmiş ve sizin kurallarınızla oynamalarını sağlamış olursunuz (insanlara onları eyleme geçirmek üzere yem atma konusundaki Yasa 8 ve 39’a bakınız).</p><p class="calibre_">Küçük görme kralın ayrıcalığıdır. Gözlerini üzerine çevirdiği, görmeye karar verdiği şey gerçekliği olan şeydir; aldırmadığı ve sırtını çevirdiği şeyin bir önemi yoktur. Bu, Kral XIV. Louis’nin silahıydı, eğer sizden hoşlanmazsa orada değilmişsiniz gibi davranır, iletişimin dinamiğini keserek üstünlüğünü sürdürürdü. Küçümseme kartını oynadığınızda, insanlara düzenli aralıklarla onlarsız yapabileceğinizi gösterdiğiniz güçtür bu.</p><p class="calibre_"><span class="italic"><span class="bold">Bu bakımdan, tanıdığınız herkesin -kadın ya da erkek-arkadaşlığından kolayca vazgeçebileceğinizi bilmelerini sağlamanız akıllıcadır. Bu arkadaşlığınızı güçlendirecektir. Hayır, onlara karşı olan tutumunuza arasıra küçümseme tohumları serpmenizin bir zararı olmaz; böyle yapmanız arkadaşlığınıza daha fazla değer vermelerini sağlayacaktır.</span></span> Chi non stima vien stimato, <span class="italic"><span class="bold">saygısızlık saygı görmek içindir, atasözünün İtalyancasıdır. Ama eğer bir kişi hakkında çok iyi şeyler düşünüyorsak bunu o kişiden bir suç gibi giz/emeliyiz. Bu çok hoş bir şey değildir, ama doğrudur. İnsanı bir yana bırak, köpek bile kendisine çok nazik davranılmasından hoşlanmaz!</span></span></p><p class="calibre_"><span class="italic"><span class="bold">Arthur Schopenhauer, 1788-1860</span></span></p><p class="calibre_">Eğer aldırmamayı seçmek gücünüzü arttırıyorsa bunun tersi yaklaşımın da -sadakat ve bağlılık- sizi çoğu kez zayıflattığı anlamı çıkar buradan. Zayıf bir düşmana gereksiz dikkat harcamak sizi zayıf gösterir ve böylesi bir düşmanı ezmeniz ne kadar zaman alırsa düşman o kadar büyük görünür. Atinalılar M.ö. 415'te Sicilya Adası' nı fethetmek üzere yola çıktıklarında dev bir güç zayıf bir güce saldırıyordu. Ama Sicilya’nın en önemli şehir devleti Sirakuza uzun süreli çatışmayla Atinalıları birbirine düşürerek ününü ve güvenini arttırdı. Sonunda Atina'yı yenerek sonraki yüzyıllar içinde kendine haklı bir ün kazandı. Son dönemlerde Başkan John F. Kennedy, Kübalı Fidel Castro'ya karşı tutumunda aynı hatayı yaptı: Domuzlar Körfezi’ndeki başarısız istilası Castro'yu uluslararası bir kahraman durumuna getirdi.</p><p class="calibre_">¡kinci tehlike: Eğer sinir bozan birini ezmede başarılı olsanız, hatta onda ufak bir yara da açsanız zayıf taraf için sempati toplamış olursunuz. Franklin D. Roosevelt hakkındaki eleştiriler yönetiminin hükümet projelerine harcadığı para konusunda acı bir şekilde şikâyet ediyordu, fakat bu saldırılar Büyük Ekonomik Bunalım'ı sona erdirmeye çalışır görünen halk arasında yankı bulmadı. Rakipleri ne kadar savurgan hale geldiğini göstermek için bir örnek bulduklarını düşünüyorlardı: büyük dikkat ve paralar harcadığı köpeği Fala. Eleştirmenler bu duyarsızlığa -birçok Amerikalı yoksulluk çekerken vergi mükelleflerinin paralarını bir köpek için harcamaya- karşı büyük öfke doluydu. Ama Roosevelt'in bir cevabı vardı: Eleştirmenler savunmasız bir köpeğe nasıl saldırabilirlerdi? Fala'nın savunması hakkında yaptığı konuşma en popüler konuşmalarından biriydi. Bu durumda, zayıf taraf başkanın köpeğiydi ve saldırı geri tepmişti, uzun vadede yalnızca başkanı daha sempatik göstermişti, çünkü çoğu insan doğal olarak "mazlumun" yanında yer alır, tıpkı Amerikan halkının Pancho Villa'ya sempati duyduğu gibi.</p><p class="calibre_"><span class="italic"><span class="bold">MERKEP VE BAHÇIVAN</span></span></p><p class="calibre_"><span class="italic"><span class="bold">Merkep bir gün kazayla kuyruğunu kaybeder, bu onun için çok feci bir ıstırap kaynağıdır. Her yerde kuyruğunu arar, tekrar yerine takacağını düşünecek kadar aptaldır. Otlaktan geçer ve bir bahçeye girer. Onu gören bahçıvan çiçeklerini ezmesine dayanamayarak büyük bir öfkeyle merkebin yanına gider, kulaklarını kesip bahçeden kovar. Kuyruğunu kaybettiği için yakınan merkep kulaklarının olmadığını görünce daha büyük bir ıstıraba gömülür. Masallar, Pi/pay, Hindistan, IV. Yüzyıl</span></span></p><p class="calibre_">Hatalarımızı tamir etmek istememiz doğaldır, ama ne kadar çok denersek o kadar kötü hale getiririz. Bazen oldukları gibi bırakmak daha politiktir. 1971’ de New <span class="italic"><span class="bold">York</span></span> Times Birleşik Devletler’in Hindiçini’yle ilgisini konu alan Pentagon Belgeleri’ni yayınladığında Henry Kissinger büyük bir öfke patlaması geçirdi. Nixon yönetiminin bu türlü zarar verici bir sızıntıya karşı savunmasızlığı yüzünden öfkeye kapılarak sonunda sızıntıyı tıkamak için Tesisatçılar olarak adlandırılan bir grubun oluşturulmasına yönelik tavsiyelerde bulundu. Bu grup daha sonra Watergate Oteli’nde Demokrat Parti’nin ofislerine gizlice girip Nixon’in düşüşünü hazırlayan olaylar zincirini başlatan birimdi. Gerçekte Pentagon Belgeleri’nin yayınlanması idareye yönelik ciddi bir tehdit değildi, ama Kissinger'ın tepkisi onu önemli bir olay haline getirdi. Sorunu halletmeye çalışırken başka bir sorun yarattı: sonunda hükümete çok daha büyük zarar veren güvenlik paranoyası. Pentagon Belgeleri'ne aldırmasaydı yarattıkları skandal sonunda unutulup giderdi.</p><p class="calibre_"><span class="italic"><span class="bold">MAYMUN VE BEZELYELER</span></span></p><p class="calibre_"><span class="italic"><span class="bold">Bir maymun avuç dolusu bezelye taşımaktadır. Küçük bir bezelye yere düşer. Onu almaya çalışırken yirmi tanesini düşürür. Yirmi tanesini almaya çalışırken hepsini düşürür. Sonra kendisini kaybederek bütün bezelyeleri her yöne dağıtır ve kaçar. Masallar, Leo Tolstoy, 1828-1910</span></span></p><p class="calibre_">Soruna odaklanıp sizin için ne kadar kaygı yarattığını herkese göstererek durumu daha da kötüleştirmek yerine durumu horgören aristokratı oynamak, sorunun varlığını kabul etme tenezzülünde bulunmamak daha akıllıcadır. Bu stratejyi uygulamanın birkaç yolu vardır.</p><p class="calibre_">Birincisi, ekşi üzüm yaklaşımıdır. Eğer istediğiniz ama elde edemediğiniz bir şey varsa yapabileceğiniz en kötü şey o konuda yakınarak düşkırıklığınıza dikkat çekmektir. Çok daha güçlü bir diğer taktik ise sizi baştan beri hiç ilgilendirmemiş gibi davranmaktır. Yazar George Sand'ın destekçileri 1861 'de onu Academie Française’nin ilk kadın üyeliğine aday gösterdiklerinde Sand akademinin onu asla kabul etmeyeceğini hemen gördü. Ama şikâyet edip sızlanmak yerine bu eski, olduğundan fazla değer verilen, ilgisiz gevezeler grubuna ait olmakla ilgilenmediğini söyledi. Küçümsemesi mükemmel bir tepkiydi. Eğer gruba alınmamasına karşı öfke gösterseydi oranın kendisi için ne anlama geldiğini açık etmiş olurdu. Bunun yerine akademiye yaşlı erkekler kulübü damgasını bastı; zamanını onlarla geçirmek zorunda olmadığı için neden kızması ya da düşkırıklığına uğraması gerekiyordu? "Ekşi üzüm" stratejisi bazen zayıflığın yansıması olarak görülür; fakat gerçekte güçlünün taktiğidir.</p><p class="calibre_">¡kincisi, sizden aşağıda olan biri size saldırdığında bu saldırının farkına bile varmadığınızı göstererek insanların dikkatini saptırın. Saldırının sizi ne kadar az etkilediğini göstermek için başka bir yöne bakın veya tatlı bir şekilde cevap verin. Benzeri şekilde, kendiniz bir hata yaptığınızda en iyi tepki hafife alarak hatanızı küçümsemenizdir.</p><p class="calibre_">Çay seremonisi öğrencisi Japon ¡mparator Go-Saiin, bütün saray mensuplarının kıskandığı paha biçilemez antika bir çay kâsesine za-hipti. Bir gün bir konuğu, Daihagon Tsunehiro yakından inceleyebilmek için kâseyi ışığa götürüp götüremeyeceğini sordu. Kâse masadan ender olarak kaldırılırdı, ama imparator çok keyifliydi ve izin verdi. Ama Dainagon kâseyi verandaya çıkarıp ışığa doğru tuttuğu sırada elinden kaydı ve bahçedeki bir taşın üzerine düşüp paramparça oldu.</p><p class="calibre_">Şüphesiz imparator öfkeden deliye dönmüştü. "Onu bu şekilde düşürdüğüm için çok sakarım," dedi Dainagon başını eğerek. "Ama çok büyük bir zarar verilmedi aslında. Bu Ido çay kâsesi çok eskiydi ve daha ne kadar dayanacağını söylemek çok zor, ama zaten halkın yararlandığı bir şey de değildi, bu yüzden böyle kırılmış olmasının büyük şans olduğunu düşünüyorum." Bu şaşırtıcı cevabın etkisi çabuk oldu. ¡mparator sakinleşti. Dainagon ne ağlayıp sızlanmış, ne de tekrar tekrar özür dilemişti, ama hatasını küçümseyerek kendi gücü ve değerine dair işaret vermişti. ¡mparatorun da benzeri şekilde aristokrat kayıtsızlıkla tepki vermesi gerekiyordu; öfkesi onu düşük seviyeli ve zavallı biri olarak gösterirdi, Dainagon'un lehine kullanabileceği bir imajdı bu.</p><p class="calibre_">Eşitler arasında bu taktik geri tepebilir. Kayıtsızlığınız duygusuz görünmenize neden olabilir. Ama efendinizin yanındayken eğer hemen ve büyük telaş göstermeden hareket ederseniz çok işe yarar. Öfkeli tepkisi yanınızdan geçip gider ve küçük hesaplar peşinde olmadığını herkese gösterme fırsatı vermiş olursunuz ona.</p><p class="calibre_"><span class="italic"><span class="bold">Bazıları her şey hakkında dedikodu yaparken bazıları da her şey hakkında boşuna telaş eder. Her zaman büyük konuşurlar, [ve] her şeyi ciddiye alırlar, bir kavga çıkarıp, olayı esrarlı hale getirirler. Çok az derdin içinize işlemesine izin vermelisiniz, aksi takdirde kendinize nedensiz kaygı yüklemiş olursunuz. Omzunuzun üzerinden geriye fırlatmanız gereken üzüntüleri ciddiye almak karmaşık bir davranış şeklidir. [O sırada] önemli görünen birçok şey aldırılmadığında önemini yitirir; önemsiz olan şeylerse siz onlara dikkat etmeye başladığınızda korkunç görünür. İşler başlangıçta kolayca yerine oturur, ama sonra böyle olmaz. Birçok durumda, tedavinin kendisi hastalığın nedenidir; işleri oluruna bırakmak hayatın kuralları içinde en az tatmin veren değildir.</span></span></p><p class="calibre_"><span class="italic"><span class="bold">Saltasar Gracian, 1601-1658</span></span></p><p class="calibre_">Bir hata yaptığımızda ya da dalavere sırasında yakalandığımızda bahaneler bulur ve inkâr edersek suyu bulandırır ve durumu daha da kötüleştiririz. jşleri tersine çevirmek çoğu kez daha akıllıcadır. Rönesans yazarı Pietro Aretino aristokrat soyu konusunda hep övünürdü, ki bu aslında bir hikâyeydi, çünkü aslında bir ayakkabıcının oğluydu. Sonunda bir düşmanı bu utanç verici gerçeği ortaya çıkardığında söylenti hemen ortalığa yayıldı ve kısa süre içinde bütün (o dönemde yaşadığı yer olan) Venedik, Aretino’nun yalanları yüzünden hayretler içinde kaldı. Kendini savunmaya çalışsaydı kendini yalnızca daha da alçaltmış olurdu. Cevabı çok ustacaydı: Gerçekten bir ayakkabıcının oğlu olduğunu, ama bunun yalnızca onun büyüklüğünü gösterdiğini, çünkü toplumun düşük seviyesinden en üst düzeyine çıkmayı başardığını söyledi. O andan itibaren önceki yalanından hiç söz etmedi, onun yerine atalar sözkonusu olduğunda yeni konumunu anlatıp durdu.</p><p class="calibre_">Şunu hatırlayın: Can sıkıcı, önemsiz kızgınlıklar ve rahatsızlıklara karşı gösterilecek güçlü tepkiler küçümseme ve horgörmedir. Hiçbir zaman bir şeyin sizi etkilediğini veya gücendiğinizi göstermeyin, bu yalnızca sizin sorunu kabul ettiğinizi gösterir. Küçümseme ancak soğuk ve duygusuzca servis yapılan bir yemektir.</p><p class="calibre_"><span class="bold">İmaj: </span>Ufak Bir Yara. Küçüktür, ama acı verir ve can sıkar. Her türlü ilacı denersiniz, şikayet edersiniz, kaşıyıp kabuğunu kaldırırsınız. Doktorlar yalnızca daha da kötüleştirir, minik bir yarayı ölümcül bir hastalığa dönüştürürler. Keşke yarayı rahat bırakıp iyileşmesi için zaman verseniz ve endişeyi kendinizden uzaklaştırsa-nız.</p><p class="calibre_"><span class="bold">Otorite: </span>Küçümseme oyununu nasıl oynayacağınızı öğrenin. En politik intikam çeşididir bu. Çünkü eğer seçkin rakipleri onlara dikkat çekmese haklarında hiçbir şey bilmeyeceğimiz birçok insan var. İlgisizlik gibi bir intikam yoktur, çünkü değersizleri kendi hiçlikleri içinde mezara gömmektir (Baltasar Gracian, 1601-1658).</p><p class="calibre_">Küçümseme kartını özen ve dikkatle oynamalısınız. Çoğu küçük sorun eğer izin verirseniz kendi kendilerine yok olurlar; ama eğer dikkate alırsanız bazıları büyür ve iltihaplanır. Sizden aşağı seviyedeki birine aldırmazsanız onu bir sonraki görüşünüzde ciddi bir rakibiniz olmuştur ve küçümsemeniz onu kinci de yapmıştır. Rönesans İtalya’sının ünlü prensleri, babası Papa VI. Alexander'ın ordusunda genç bir general olarak kariyerine başladığında Cesare Borgia'ya aldırma-mayı seçtiler. Onlar dikkate almaya karar verdiklerinde çok geç olmuştu; aslan yavrusu artık aslan olmuş, İtalya’nın parçalarını yutuyordu. O halde açıkça küçümseme gösterirken özelde soruna dikkat etmeli, durumunu izlemeli ve yok olduğundan emin olmalısınız. Kanserli bir hücre olmasına izin vermeyin.</p><p class="calibre_">Sorunları hâlâ küçükken farketme ve çözümü güç hale gelmeden icabına bakma becerisi geliştirin. Potansiyel olarak felakete götürücü olanla, hafifçe rahatsız edici ve kendi haline bırakırsanız yok olacak bir sıkıntı arasındaki farkı keşfetmeyi öğrenin. Ama her iki durumda da asla gözlerinizi tamamen kapamayın. Canlı olduğu sürece tütebilir ve kıvılcımla hayata dönebilir.</p><p class="calibre_"><span class="italic"><span class="bold">ADAM VE GÖLGESİ</span></span></p><p class="calibre_"><span class="italic"><span class="bold">Gölgesini yakalamaya çaltşan ilginç bir adam vardı. Bir iki adım atar, ama gölge ondan kaçar. Hızını artırır; gölge de öyle. En sonunda koşmaya başlar; gelgelelim o ne kadar hızlı koşarsa gölge de öyle yapar, sanki bir hazîneymiş gibi ondan vazgeçmez. Ama durup bir bakın! İlginç arkadaşımız birdenbire arkasını dönüp uzaklaşır. Arkasına bakar; artık gölge onun peşindedir. Çoğu kez gördüğüm kadarıyla kadınlar da bize aynı şekilde davranır. Bir adam bütün gücüyle tanrıçayı yakalamaya çalışır ve yalnızca zaman kaybeder. Bir başkası kadından kaçar; ama hayır, kadın onu izlemekten zevk alır. Masallar, ivan Kriloff, 1768-1844</span></span></p><div class="mbp_pagebreak" id="calibre_pb_36"></div>
</body></html>
