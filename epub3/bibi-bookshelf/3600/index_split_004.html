<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İktidar-Güç Sahibi Olmanın 48 Yasası</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos129163" class="calibre_"><span class="calibre2"><span class="bold">YASA 4</span></span></p><p class="calibre_"><span class="calibre3"><span class="bold">HER ZAMAN GEREKENDEN DAHA AZINI SÖYLEYİN</span></span></p><p class="calibre_">HUKUM</p><p class="calibre_"><span class="italic"><span class="bold">İnsanları sözlerinizle etkilemeye çalıştığınızda ne kadar çok şey söylerseniz o kadar sıradan görünürsünüz ve o ölçüde az kontrol sahibi olursunuz. Sıradan bir şey bile söylüyor olsanız eğer onu belirsiz, açık uçlu ve gizemli hale getirirseniz o kadar orijinal görünecektir. Güçlü insanlar az şey söyleyerek etkiler ve korkuturlar. Ne kadar çok şey söylerseniz aptalca bir şey söyleme olasılığınız o denli büyük olur.</span></span></p><p class="calibre_"><span class="bold">YASAYI ÇİĞNEMEK</span></p><p class="calibre_">Coriolanus olarak da bilinen Gnaeus Marcius eski Roma’nın muhteşem bir askeri lideriydi. Milattan önce beşinci yüzyılın ilk yarısında birçok önemli savaşı kazandı, şehri tekrar tekrar felaketlerden kurtardı. Zamanının çoğunu savaş alanlarında geçirdiği için çok az Romalı onu şahsen tanıyordu, bu yüzden efsanevi bir kişi olarak görünüyordu.</p><p class="calibre_">Milattan önce 454’te Coriolanus ününden yararlanıp politikaya girme zamanının geldiğine karar verdi. En yüksek düzey devlet başkanlığı için aday oldu. Bu mevki için aday olanlar daha önce halka hitaben konuşma yapmışlardı. Coriolanus insanların karşısına çıktığında on yedi yıldır Roma için savaşırken aldığı yaralarını göstererek söze başladı. Kalabalığın içindeki çok az insan ardından gelen uzun konuşmayı duydu; kahramanlığının ve vatanseverliğinin kanıtı olan o yaralar herkesin gözlerini yaşartmıştı, Coriolanus’un seçilmesi kesin görünüyordu.</p><p class="calibre_">Ne var ki, oylama günü Coriolanus seçim meydanına bütün senato ve şehrin aristokrat kesiminin eşliğinde geldi. Bunu gören sıradan insanlar seçim gününde böylesi yüksekten atan özgüven karşısında rahatsız oldular.</p><p class="calibre_">Coriolanus tekrar konuştuğunda daha çok kendisine eşlik eden varlıklı gruba hitap ediyordu. Sözcükleri ukalaca ve küstahtı. Oylamadan kesin bir zaferle çıkacağını iddia ederek savaş alanlarındaki kahramanlıklarıyla övündü, yalnızca aristokratların hoşuna giden tatsız şakalar yaptı, rakiplerine karşı öfkeli suçlamalar yöneltti ve Roma’ya getireceği zenginlikler hakkında konuştu. Bu kez insanlar dinledi. Daha önce bu efsanevi askerin övünmeyi seven sıradan biri olduğunu fark-etmemişlerdi.</p><p class="calibre_">Coriolanus'un ikinci konuşması Roma boyunca hızla yayıldı ve çok sayıda insan onun seçilmemesini garantileyecek şekilde oy verdi. Yenilgiye uğrayan Coriolanus savaş meydanlarına geri döndü. Buruktu ve kendisine oy vermeyen halka karşı intikam yeminleri ediyordu. Birkaç hafta sonra büyük bir tahıl gemisi Roma’ya geldi. Senato bu yiyecekleri ücretsiz olarak halka dağıtmaya hazırdı, fakat onlar tam bu konuyu oylamaya hazırken Coriolanus gelerek söz aldı. Dağıtımın bir bütün olarak şehir üzerinde olumsuz etkisi olacağını iddia etti. Birkaç senatör ikna olmuş gibiydi, bu nedenle oy dağılımı şüpheli hale geldi. Coriolanus orada durmadı. Demokrasi kavramına atıp tutmaya başladı. insanların halkın çıkarlarını savunsun diye halk tarafından seçilen tribünlerden kurtulmaları ve şehrin yönetiminin aristokratlara devredilmesi gerektiğini savunuyordu.</p><p class="calibre_">Coriolanus'un son konuşması insanlara ulaştığında öfkeleri sınır tanımadı. Tribünler Coriolanus'un karşılarına çıkması için senatoya gönderildiler. Coriolanus reddetti. Şehrin her yerinde ayaklanmalar çıktı. Senato insanların öfkesinden korkarak tahılın dağıtılmasına karar verdi. Tribünler yatıştı, ama halk yine de Coriolanus’un kendileriyle konuşup özür dilemesi gerektiğini söylüyordu. Eğer pişmansa ve fikirlerini kendine saklamayı kabul ediyorsa savaş meydanlarına dönmesine izin verilecekti.</p><p class="calibre_">Coriolanus son bir kez insanların karşısına çıktı, halk kendisini büyük bir sessizlikle dinliyordu. Yavaş ve yumuşak bir şekilde başladı, fakat konuşması ilerledikçe daha pervasız hale geldi. Bir kez daha hakaretler savurdu. Ses tonu küstah, ifadesi aşağılayıcıydı. Konuştukça insanlar daha da öfkelendiler. Sonunda çığlıklarla onu aşağı indirip susturdular.</p><p class="calibre_">Tribünler görüş alışverişinde bulunup Coriolanus'u ölüme mahkûm ettiler ve yargıçlara onu derhal Tarpeian kayalıklarının tepesine çıkarıp aşağı atmalarını emrettiler. Sevinçli kalabalık kararı destekledi. Bununla birlikte aristokratlar karara müdahale etmeyi başardılar ve ceza ömür boyu sürgüne çevrildi. insanlar Roma’nın büyük askeri kahramanının bir daha şehre dönemeyeceğini öğrenince bunu sokaklarda kutladılar. Aslında kimse daha önce böylesi bir kutlama görmemişti, yabancı bir düşmanın yenilgiye uğratılmasından sonra bile.</p><p class="calibre_"><span class="italic"><span class="bold">Şanssızlığı yüzünden morali bozuk olan senaryo yazan Michael Arlen 1944 yılında New York'a gelir. Kederi içinde boğulmak üzereyken ünlü restoran “21“e gider. Lobide Sam Goldwyn’le karşılaşır ve Goldwyn kendisine biraz mantıksız olan yarış atı alması önerisinde bulunur. Arlen barda eski bir tanıdığı olan Louis B. Mayer’e rastlar. Mayer kendisine gelecek için planlarının neler olduğunu sorar. "Az önce Sam Goldwyn’le konuşuyordum..." diye söze başlar Arlen. “Ne kadar teklif etti?" diye sözünü keser Mayer. “Yeterince değil," diye cevap verir Arlen kaçamak bir şekilde. “Otuz hafta için on beş bini kabul eder misin?" diye sorar Mayer. Bu kez tereddüt yoktur. “Evet." Küçük, Kahverengi Anekdot Defteri, Clifton Fadiman, ed., 1985</span></span></p><p class="calibre_"><span class="bold">Yorum</span></p><p class="calibre_">Coriolanus politikaya girmeden önce saygı uyandırıyordu.</p><p class="calibre_">Savaş meydanı başarıları onu büyük bir kahraman olarak göstermişti. Vatandaşlar onun hakkında çok az şey bildikleri için her türlü efsane onun adına eklenmişti. Ancak Roma vatandaşlarının karşısına çıktığı an aklındakileri söyledi, bütün o görkem ve esrar ortadan kayboldu. Sıradan bir asker gibi övündü. Kendini tehdit edilmiş ve güvensiz hissedip insanlara hakaret etti ve iftiralarda bulundu. Birdenbire insanların hayal ettiği kişi olmadığı ortaya çıkmıştı. Efsane ve gerçeklik arasındaki uyumsuzluk kahramanlarına inanmayı isteyen kişileri büyük bir düşkırıklığına uğratmıştı. Coriolanus ne kadar konuşursa o kadar güçsüz görünüyordu; sözlerini kontrol edemeyen insan kendini kontrol edemediğini ve saygıyı hak etmediğini gösterir.</p><p class="calibre_">Coriolanus daha az konuşsaydı insanlar ona kızacak bir neden bulamayacaklar, onun gerçek düşüncelerini hiç öğrenemeyeceklerdi. Güçlü havasına sahip olmaya devam edecekti, kesinlikle başkan olarak seçilecek ve demokrasi karşıtı amaçlarını gerçekleştirebilecekti. Ama insanın dili çok az kişinin egemen olabildiği bir canavardır. Durmadan kafesinden çıkmak için çırpınır ve eğer zaptedilmezse vahşileşip size acı çektirebilir. Güç kelime hazinelerini çarçur eden insanlara gelmez.</p><p class="calibre_"><span class="italic"><span class="bold">İstridyeler dolunayda tam olarak açı/ırlar; yengeç açık olduğunu görünce istridyenin içine bir taş ya da yosun atar, böylece istridye bir daha kapanamaz ve yengecin yemi otur. Bu, ağzını çok fazla açıp kendisini dinleyicinin insafına bırakan kişinin kaderidir.</span></span></p><p class="calibre_"><span class="italic"><span class="bold">Leonardo da Vinci, 1452-1519</span></span></p><p class="calibre_"><span class="bold">YASAYA UYMAK</span></p><p class="calibre_">XIV. Louis'nin sarayında soylular ve bakanlar devlet konularını tartışarak günler ve geceler geçirirlerdi. Müzakere eder, tartışır, ittifaklar oluşturur ve bozar, yine tartışırlardı, tâ ki önemli an gelene kadar. içlerinden iki kişi durumun iki farklı yönünü ne yapılacağına karar verecek olan Louis'ye sunmak üzere seçilirdi. Bu insanlar seçildikten sonra biraz daha tartışırlardı: Konular nasıl söze dökülecekti? Neler Louis'nin hoşuna gider, neler onu kızdırırdı? Temsilciler günün hangi saatinde ve Versailles Sarayı'nın hangi bölümünde ona yaklaşmalıydı? Yüzlerinde nasıl bir ifade olmalıydı?</p><p class="calibre_">Bunlara karar verildikten sonra tarihi önem taşıyan an gelirdi. ¡ki adam Louis’ye yaklaşır, ki bu her zaman nazik bir konu olmuştu, sonunda onun dikkatini çektikten sonra konu hakkında konuşur, seçenekleri ayrıntılarıyla sunarlardı.</p><p class="calibre_">Louis sessizlik içinde ve yüzünde en esrarengiz ifadeyle onları dinlerdi. Sonunda her biri söyleyeceklerini bitirdikten ve kralın görüşünü sorduktan sonra ikisine bakıp, "Bakalım," derdi. Sonra da yürüyüp giderdi.</p><p class="calibre_">Bakanlar ve saray mensupları bu konu hakkında kraldan bir daha hiçbir şey duymazlardı, ancak haftalar sonra bir karara vardığında yalnızca sonucu görürlerdi. Bu konuyu bir daha onlarla görüşme zahmetine girmezdi.</p><p class="calibre_"><span class="italic"><span class="bold">Kral XIV. Louis devlet meseleleri konusunda büyük bir gizlilik gösterir. Bakanlar meclis toplantılarına katıltrlar, ama kral planlarını ancak üzer/erinde uzun uzun düşündükten ve kesin bir karara vardıktan sonra onlara açar. Keşke kralı görebilseydiniz. İfadesi anlaşılmazdtr; gözleri tilki gözleri gibidir. Devlet işlerini meclisteki bakanları dışında kimseyle görüşmez. Saray mensuplarıyla konuştuğunda yalnızca mevkilerine veya görevlerine atıfta bulunur. En saçma konuşmaları bile bir kahinin açıklamaları kadar ciddidir.</span></span></p><p class="calibre_"><span class="italic"><span class="bold">Primi Visconti, XIV. Louis’den alıntı, Louis Bertrand, 1928</span></span></p><p class="calibre_"><span class="bold">Yorum</span></p><p class="calibre_">XIV. Louis çok az konuşan bir insandı. En ünlü ifadesi, <span class="italic"><span class="bold">"L'état, c’est mo"</span></span> ("Ben devletim") idi; hiçbir şey daha kısa ama etkili olamazdı. ÿnlü, "Bakalım," ifadesi her türlü ricaya karşı verdiği son derece kısa birkaç yanıtından biriydi.</p><p class="calibre_">Louis her zaman böyle değildi; genç bir adamken uzun konuşmalar yaptığı, güzel konuşmasından zevk aldığı biliniyordu. Sonraki suskunluğunu kendisi seçmişti ve bu bir oyundu, kendinden aşağıdaki herkesi şaşırtmak için taktığı bir maskeydi. Kimse onun fikrini bilemez ya da tepkisini tahmin edemezdi. Kimse onun duymak istediğini sandığı şeyi söyleyerek onu aldatmaya çalışamazdı, kimse onun neyi duymak istediğini bilmiyordu. Çevresindekiler sessiz Louis'yle konuştukça kendileri hakkında daha fazla şey açıklıyorlardı ve Louis bunları daha sonra onlara karşı kullanıyordu.</p><p class="calibre_">Sonuç olarak Louis'nin sessizliği etrafındakileri korkutuyor ve kontrolu altına girmelerini sağlıyordu. Gücünün dayanaklarından biri buydu. Saint-Simon'ın yazdığı gibi: "Hiç kimse sözcüklerini, gülümsemesini, hatta bakışlarını satmayı onun kadar iyi bilemez. Onun içindeki her şey değerliydi, çünkü o farkları yaratmıştı ve majesteleri sözlerinin azlığıyla güçlenmişti."</p><p class="calibre_"><span class="italic"><span class="bold">Bir bakanın aptalca bir şey söylemesi yapmasından daha zararlıdır.</span></span></p><p class="calibre_"><span class="italic"><span class="bold">Cardinal de Retz, 1613-1679</span></span></p><p class="calibre_"><span class="bold">GUCUN ANAHTARLARI</span></p><p class="calibre_">Güç birçok açıdan görüntü oyunudur; gerekenden azını söylediğinizde kaçınılmaz bir şekilde olduğunuzdan daha büyük ve güçlü görünürsünüz. Sessizliğiniz diğer insanları rahatsız eder. jnsanlar yorum ve açıklama makineleridir; ne düşündüğünüzü bilmek zorundadırlar. Ne açıkladığınızı dikkatli bir biçimde kontrol ettiğinizde niyetinizi ya da sözlerinizin anlamını kavrayamazlar.</p><p class="calibre_">Kısa yanıtlarınız ve sessizliğiniz onları savunmaya geçirir ve söze girip sessizliği kendileri ve zayıflıklarıyla ilgili her türlü bilgiyle doldurmaya çalışırlar. Sizinle yaptıkları görüşmeden soyulmuş gibi hissederek ayrılırlar ve eve gidip her sözünüz üzerinde kafa yorarlar. Kısa yorumlarınıza verilen bu fazladan dikkat yalnızca gücünüze güç katacaktır.</p><p class="calibre_"><span class="italic"><span class="bold">Kissinger hakkında sık sık anlatılan bir hikâye... Winston Lord üzerinde günlerdir çalıştığı bir raporu Kissinger’a verdikten sonra üzerinde, “Yapabileceğinin en iyisi bu mu?" yazısıyla geri gelir rapor. Lord raporu yeniden yazar, düzenlemeler yapar ve tekrar teslim eder;</span></span></p><p class="calibre_"><span class="italic"><span class="bold">yine aynı kısa soruyla geri gelir rapor. Bir kez daha düzelttikten ve Kissinger’dan yine aynı soruyu aldıktan sonra Lord parlar. "Kahretsin, evet, yapabileceğimin en iyisi bu." Kissinger şöyle cevap verir: “Güzel, o halde artık okuyabilirim raporunu.“</span></span></p><p class="calibre_"><span class="italic"><span class="bold">Kissinger, Walter lsaacson, 1992</span></span></p><p class="calibre_">Gerekenden daha az şey söylemek yalnızca krallar ve devlet adamları için geçerli değildir. Hayatın çoğu alanında ne kadar az şey söylerseniz o kadar derin ve esrarengiz görünürsünüz. Genç bir adamken sa-</p><p class="calibre_">natçı Andy Warhol, insanların yapmalarını istediğiniz şeyi yapmalarını yalnızca onlarla konuşarak sağlamanın genellikle olanaksız olduğunu açıklamıştır. Size karşı gelirler, arzularınızı yok etmeye çalışırlar, sırf terslik olsun diye size itaatsizlik ederler. Bir keresinde bir arkadaşına, "Aslında insanın sustuğu zaman daha güçlü olduğunu öğrendim," demiştir.</p><p class="calibre_">Warhol daha sonraki hayatında bu stratejiyi büyük başarıyla uygulamıştır. Görüşmeleri çok anlamlı konuşmalar üzerindeki egzersizlerdi. Belirsiz ve üstü örtülü bir şey söyler, görüşmeci ise genellikle anlamsız olan sözlerinin altında derin anlamlar olduğunu düşünürek ne dediğini anlamak için uğraşır dururdu. Warhol işi hakkında ender olarak konuşurdu; yorumu başkalarına bırakırdı. Bu tekniği gizem ustası Marcel Duchamp'dan öğrendiğini iddia etmektedir. Duchamp işi hakkında ne kadar az şey söylerse insanların bu konuda o kadar çok konuştuğunu farkeden bir başka yirminci yüzyıl sanatçısıdır. Ve insanlar onun hakkında konuştukça çalışmaları o denli değer kazanmaktadır.</p><p class="calibre_"><span class="italic"><span class="bold">Bir uyruğun saygısız sözleri çoğu kez kötü işlerin anısından daha derinlere kök salar... Son Essex Kontu, Kraliçe Elizabeth’e şartlarının vücudu kadar berbat olduğunu söylemişti bir keresinde; ayaklanması değil, ama bu sözleri kellesine maloldu.</span></span></p><p class="calibre_"><span class="italic"><span class="bold">Sir Walter Raleigh, 1554-1618</span></span></p><p class="calibre_">Gerekli olandan daha az şey söyleyerek anlam ve güç görüntüsü yaratırsınız. Ayrıca ne kadar az şey söylerseniz aptalca, hatta tehlikeli bir şey söyleme riskiniz o kadar azalır. 1825’te yeni Çar 1. Nicholas Rusya'da tahta çıktı. ülkenin modernleşmesini, sanayinin ve sivil yapıların Avrupa'yı yakalamasını talep eden liberallerin başlattığı bir ayaklanma çıktı hemen. Bu ayaklanmayı zalimce bastıran 1. Nicholas liderlerinden birini, Kondraty Ryleyev’i ölüme mahkûm etti. Ryleyev idam edileceği gün boynunda iple sehpada dikiliyordu. Alttaki kapak açılclı, ama Ryleyev asılırken ip koptu ve Ryleyev yere çakıldı. O zamanlar bu tür olaylar tanrısal bir istek olarak görülür ve idamdan bu şekilde kurtulan insanlar genellikle bağışlanırdı. Ryleyev yara bere ve kir pas içinde ama kellesinin kurtulduğundan emin olarak ayağa kalkıp, "Görüyorsunuz ya, Rusya’da hiçbir şeyi doğru dürüst yapmayı bilmiyorlar, bir ip yapmayı bile!" dedi.</p><p class="calibre_">Bir görevli asılmanın başarısızlıkla sonuçlandığı haberiyle Kış Sa-rayı’na ulaştı hemen. Bu haberle canı sıkılan Nicholas yine de af belgesini imzalamaya başladı. Ama sonra, "Ryleyev bu mucizeden sonra bir şey söyledi mi?" diye sordu haberciye. "Elbette," diye yanıt verdi haberci. "Rusya'da bir ipi yapmayı bile beceremediklerini söyledi."</p><p class="calibre_">"Bu durumda," dedi çar. "Aksini kanıtlayalım." Ve af belgesini yırttı. Ertesi gün Ryleyev tekrar asıldı. Bu kez ip kopmadı.</p><p class="calibre_">Alınması gereken ders: Sözcükler bir kez ağzınızdan çıktı mı geri alamazsınız. Onları kontrol edin. Alaycılık konusuna özellikle dikkat edin: Zehirli sözlerinizden aldığınız bir anlık zevk ödediğiniz bedel karşısında önemsiz kalacaktır.</p><p class="calibre_">İmaj: Delphi’deki Kâhin. Ziyaretçiler kâhine danıştığında anlamla dolu ve çok önemliymiş gibi görünen birkaç kelime söylerdi. Kimse kâhinin söylediklerine itaatsizlik etmezdi, oradaki kâhinler ölüm kalım meselelerinde gücü ellerinde bulunduruyorlardı.</p><p class="calibre_">Otorite: Önce astlarınız yapmadan asla dudaklarınızı ve dişlerinizi kıpırdatmayın. Ne kadar uzun süre sessiz kalırsam diğerleri o kadar kısa sürede dudaklarını kıpırdatmaya başlar. Dudaklarını ve dişlerini kıpırdatmaya başlayınca gerçek niyetlerini anlayabilirim... Eğer hükümdar esrarengiz değilse bakanlar almak ve tekrar almak fırsatını bulacaklardır (Han-fei-tzu, Çinli Filozof, M.Ö. III. Yüzyıl)</p><p class="calibre_">Sessiz kalmanın akıllıca olmadığı durumlar da vardır. Sessizlik şüphe, hatta güvensizlik uyandırabilir, özellikle üstlerinizde, belirsiz veya imalı bir ifade istemediğiniz yorumları doğurabilir. O halde, sessizlik ve gerekenden azını söylemek dikkatle ve doğru ortamlarda uygulanmalıdır. Aptalı oynayan, ama kraldan akıllı olduğunu bilen saray soytarısını taklit etmek arasıra akıllıcadır. Konuşur, konuşur ve eğlendirir; kimse de onun bir aptaldan başka bir şey olabileceğinden şüphelenmez.</p><p class="calibre_">Ayrıca sözcükler yapmaya çalıştığınız aldatmaca için iyi bir sis perdesi oluşturabilir. Konuşmayla dinleyicinizin dikkatini çekerken onları büyüleyebilirsiniz; aslında ne kadar çok konuşursanız o kadar az şüphelenirler sizden. Gereksiz şekilde çok konuşanlar, kurnaz ve ma-nevracı olarak değil, çaresiz ve eğitimsiz olarak görülürler. Bu, güçlü-nün uyguladığı sessizlik politikasının tersidir: Daha fazla konuşarak hedefinizden daha az zeki ve zayıf görünmekle aldatmacayı daha büyük bir kolaylıkla gerçekleştirebilirsiniz.</p><div class="mbp_pagebreak" id="calibre_pb_4"></div>
</body></html>
