<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İktidar-Güç Sahibi Olmanın 48 Yasası</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos479540" class="calibre_"><span class="calibre2"><span class="bold">YASA 20</span></span></p><p class="calibre_"><span class="calibre3"><span class="bold">KİMSEYE BAĞLANMAYIN</span></span></p><p class="calibre_">HUKUM</p><p class="calibre_"><span class="italic"><span class="bold">Taraf tutmada acele edenler aptaldır. Kendinizden başka kimsenin tarafını tutmayın. Bağımsızlığınızı sürdürerek diğerlerinin efendisi olabilirsiniz; insanları birbirine karşı kullanarak, peşinizden koşmalarını sağlayarak yapabilirsiniz bunu.</span></span></p><p class="calibre_"><span class="bold">1. BÖLÜM: HERKES SIZI KAZANMAYA ÇALIŞSIN AMA SIZ KİMSEYE BAĞLANMAYIN</span></p><p class="calibre_"><span class="italic"><span class="bold">Eğer insanların size sahip olduklarını hissetmelerine izin verirseniz, onların üzerindeki bütün gücünüzü kaybedersiniz. Duygularınızı kimseye bağlamadığınızda sizi kazanmak için daha fazla çalışacaklardır. Uzak durun, onların dikkatinden ve düşkmklığına uğramış arzularından gelen gücü kazanın. Bakire Kraliçe’yi oynayın: Onlara umut verin, ama asla tatmin vermeyin.</span></span></p><p class="calibre_">YASAYA UYMAK</p><p class="calibre_">Kraliçe 1. Elizabeth 1558’de jngiltere tahtına çıktığı sırada herkes ona bir koca bulmayla ilgileniyordu. Konu parlamentoda tartışılıyor ve her sınıftan jngiliz erkeklerinin sohbet konusunu oluşturuyordu; çoğunlukla kiminle evlenmesi gerektiği konusunda anlaşmazlık oluyordu, ama herkes mümkün olduğunca çabuk evlenmesi gerektiğini düşünüyordu, çünkü bir kraliçenin bir kralı olmalıydı ve krallığın vârislerini doğurmalıydı. Tartışma yıllarca devam etti. Bu arada krallığın en yakışıklı ve en uygun bekârları -Sir Robert Dudley, Essex Kontu, Sir Walter Raleigh- kraliçe için birbirleriyle rekabet ediyorlardı. Kraliçe onların cesaretini kırmadı, ama acele ediyor gibi görünmüyor ve hangi adamın gözdesi olacağına dair verdiği mesajlar genellikle birbiriyle çelişiyordu. 1566'de parlamento Elizabeth’e bir delege göndererek çocuk doğurma yaşı geçmeden evlenmesi için ısrar etti. Kraliçe tartışmadı, delegeye aksini söylemedi, ama yine de bakire kalmaya devam etti.</p><p class="calibre_">Elizabeth’in talipleriyle oynadığı hassas oyun, onu yavaş yavaş çok sayıda cinsel fantezinin öznesi ve kültvâri tapınmanın hedefi haline getirdi. Saray doktoru Siman Forman kraliçeyle cinsel ilişkide bulunma rüyalarını tarif etmek için günlüğünü kullandı. Ressamlar onu bakire ay ve av tanrıçası Diana olarak resmediyorlardı. Şair Edmund Spenser ve diğerleri Bakire Kraliçe için methiyeler yazdılar. Ondan "Dünya Kraliçesi" ve dünyayı yöneten, yıldızları harekete geçiren "Erdemli Başak" diye söz ediliyordu. Onunla sohbetlerde talipleri cüretkâr cinsel imalarda bulunuyorlardı: bu, Elizabeth'in engel olmaya çalışmadığı bir cesaretti. Onların ilgilerini uyandırmak için elinden geleni yapıyor, aynı zamanda hepsini kendinden uzakta tutuyordu.</p><p class="calibre_">Avrupa'da da kral ve prensler Elizabeth’le evlenmenin İngiltere’yle ittifakı güvence altına alacağını biliyorlardı. ispanya kralı ona evlenme teklif etti, İsveç prensi ve Avusturya arşidükü de öyle. Kibarca hepsini reddetti.</p><p class="calibre_">En büyük diplomatik konu olan Elizabeth’in evliliği tartışmaları o zamanlar ispanya'nın elinde olan Flemenk ve Hollanda'nın ayaklanmasıyla durakladı. İngiltere ispanya’yla ittifakı bırakıp Avrupa'daki asıl müttefiki olarak Fransa’yı seçmeli, dolayısıyla Flemenk ve Hollanda’nın bağımsızlığını mı cesaretlendirmeliydi? 1570’e kadar Fransa’yla ittifakın İngiltere’nin seçmesi gereken en akıllıca yol olduğu ortaya çıkmıştı. Fransa’nın soylu kandan gelen iki uygun adayı vardı, Anjou ve Alençon dükleri, Fransız kralının kardeşleri. İkisinden biri Elizabeth’le evlenebilir miydi? Her ikisinin de avantajları vardı ve Elizabeth ikisinin umutlarını da canlı tutuyordu. Bu konu yıllarca sürdü gitti. Anjou dükü İngiltere'yi birkaç kez ziyaret etti, Elizabeth'i halk içinde öptü, hatta ona takma isimler verdi; Elizabeth onun duygularına karşılık verir gibiydi. Bu arada kraliçe iki kardeşle flört ederken Fransa ve İngiltere arasındaki barışı sağlayan bir anlaşma imzalandı. 1852'de Elizabeth bu oynaşmaya bir son verebileceğini düşündü. Özellikle Dük Anjou sözkonusu olduğunda bunu büyük bir rahatlıkla yaptı. Diplomasi adına varlığına dayanamadığı ve fiziksel olarak iğrenç bulduğu biriyle flört etme izni vermişti kendine. Fransa ve İngiltere arasındaki barış sağlandıktan sonra bu riyakâr adamı mümkün olduğunca kibar bir şekilde sepetledi.</p><p class="calibre_">Bu arada Elizabeth çocuk doğurma yaşını geçmişti. Böylece hayatının geri kalanını arzu ettiği gibi yaşayabildi ve Bakire Kraliçe olarak öldü. Hiçbir doğrudan vâris bırakmadı, ama eşi olmayan bir huzur ve kültürel bolluk içinde yönetti ülkeyi.</p><p class="calibre_"><span class="bold">Yorum</span></p><p class="calibre_">Elizabeth’in evlenmemek için iyi nedenleri vardı: Kuzeni jskoçyalı Mary'nin hatalarına tanık olmuştu. jskoçlar bir kadın tarafından yönetilme fikrine direnerek Mary'nin akıllıca bir evlilik yapmasını istemişlerdi. Bir yabancıyla evlenmek pek hoş görülmezdi; herhangi bir aristokrat grubu kayırmak ise korkunç rekabete neden olacaktı. Sonunda Mary Katolik Lord Darnley’le evlendi. Bunu yapmakla jskoçyalı Protestanların öfkesine neden oldu ve ardından sonsuz bir kargaşa başladı.</p><p class="calibre_">Elizabeth bir evliliğin bir kraliçeyi mahvedebileceğini biliyordu: Kraliçe bir müttefikle evlenerek ve kendini ona adayarak kendi seçimi olmayan çatışmaların içine girer, bu çatışmalar sonunda onu boğar veya boş bir savaşa girmesine neden olurdu. Ayrıca kocası fiili hükümdar olur ve çoğunlukla karısı kraliçeden kurtulmaya çalışırdı, tıpkı Darnley’in Mary' den kurtulmaya çalıştığı gibi. Elizabeth dersini iyi almıştı. Hükümdar olarak iki amacı vardı: evlilikten ve savaştan kaçınmak. Müttefik oluşturmak için evlilik olasılığını sürekli gündemde tutarak bu amaçları birleştirmeyi başardı. Tek bir adaya kendini verdiği an gücünü kaybettiği an olurdu. Kimsenin ümitlerini kırmayarak, ama asla teslim de olmayarak bir esrar ve arzu edilir olma havası yaratmalıydı.</p><p class="calibre_">Hayat boyu süren bu flört etme ve geri çekilme oyunu süresince Elizabeth ülkeye ve kendisini fethetmeye çalışan her erkeğe hâkim oldu. Dikkatin merkezi olarak kontrol hep onun elindeydi. Bağımsızlığını her şeyin üstünde tutarak gücünü korudu ve kendisine hep hayranlık duyulmasını sağladı.</p><p class="calibre_"><span class="italic"><span class="bold">Bir kraliçe ve evli olmaktansa bir dilenci ve bekar olmayı tercih ederim.</span></span></p><p class="calibre_"><span class="italic"><span class="bold">Kraliçe 1. Elizabeth 1533-1603</span></span></p><p class="calibre_"><span class="bold">GUCUN ANAHTARLARI</span></p><p class="calibre_">Güç büyük ölçüde görünüşe dayandığı için imajınızı güçlendirecek hileleri öğrenmelisiniz. Bir kişi ya da gruba bağlanmayı reddetmek bunlardan biridir. Kendinizi geri çektiğinizde öfke değil, bir tür saygı uyandırırsınız. Birdenbire güçlü görünürsünüz, çünkü çoğu insanın yaptığı gibi bir gruba ya da ilişkiye kapılmak yerine kendinizi ele geçirilmez kılmış olursunuz. Bu güç havası zamanla daha da artar. Bağımsızlık konusundaki şöhretiniz arttıkça daha fazla insan sizi arzulamaya başlayacak, sizin bağlanmanızı sağlayacak kişi olmayı isteyecektir. Arzu virüs gibidir: Eğer birisinin başka insanlar tarafından istendiğini görürsek biz de bu insanı arzu edilir buluruz.</p><p class="calibre_">Bağlandığınız anda büyü yok olur. Siz de herkes gibi olursunuz. jnsanlar sizi kendilerine bağlamak için sinsice her türlü yöntemi deneyeceklerdir. Size hediyeler verecek, iyilikler bağışlayacaklardır, bunların hepsi sizi minnettar kılmak içindir. Dikkati teşvik edin, ilgilerini uyarın, ama ne pahasına olursa olsun bağlanmayın. Eğer istiyorsanız hediyeleri kabul edin, ama içteki kayıtsızlığınızı sürdürmeye dikkat edin. Herhangi birine karşı istemeden minnettar hissedemezsiniz kendinizi.</p><p class="calibre_">Ama şunu unutmayın: Amaç insanları soğutmak ya da sizin kimseye bağlanamayacağınızı göstermek değildir. Bakire Kraliçe gibi heyecan uyandırmalı, insanlara sizi elde etme olasılığının bulunduğunu hissettirmelisiniz. O halde arasıra ilgiierine karşılık vermelisiniz, ama asla çok ileri gitmeyin.</p><p class="calibre_">Yunanlı asker ve devlet adamı Alcibiades bu oyunu kusursuza yakın bir biçimde oynamıştı. M.ö. 414'te Sicilya’yı işgal eden güçlü Atina donanmasını esinleyen ve yönlendiren Alcibiades’di. ÿlkede kalan kıskanç Atinalılar onu uydurma suçlarla düşürmeye çalıştıklarında Atina'da bir mahkemenin önüne çıkmaktansa düşmana, yani Spartalılara katılmayı tercih etti. Sonra Atinalılar Syracuse’da yenilince Sparta’nın gücü artıyor olmasına rağmen Persliler için Sparta'yı terketti. Ama bu kez Persliler üzerindeki etkisi nedeniyle hem AtinalIlar, hem de Sparta-lılar, Alcibiades'in peşine düştüler; Persliler, Atina ve Sparta üzerindeki gücü nedeniyle ona büyük saygı gösteriyordu. Her tarafa söz veriyor, ama hiçbirine bağlanmıyordu ve sonunda kartlar onun elindeydi.</p><p class="calibre_">Eğer güç ve nüfuz elde etmek istiyorsanız Alcibiades'in taktiğini deneyin: Kendinizi rekabet eden güçlerin ortasına koyun. Yardım edeceğiniz vaadiyle bir tarafı ayartın; hep düşmanını atlatmaya çalışan diğer taraf da sizi takip edecektir. Her iki taraf da dikkatinizi çekmek için yarışırken birdenbire büyük nüfuzu ve çekiciliği olan bir kişi haline geleceksiniz. Aceleyle bir tarafa bağlandığınızda elde edeceğinizden daha fazla güç sahibi olacaksınız. Bu taktiği mükemmel hale getirmek için kendinizi duygusal bağlantılardan arındırmanız ve etrafınızdaki herkesi yukarı tırmanışınızda birer piyon olarak görmeniz gerekmektedir. Hiçbir nedenle kendinizi bir uşak konumuna getirmeyin.</p><p class="calibre_">1968 ABD başkanlık seçimlerinin ortasında Henry Kissinger, Richard Nixon’ın ekibini telefonla aradı. Kissinger başarısız bir şekilde Cumhuriyetçi tarafın adaylığını isteyen Nelson Rockefeller’la birleşmişti. Kissinger şimdi Nixon’ın ekibine, Paris’te devam etmekte olan Vietnam barış görüşmeleriyle ilgili değerli gizli bilgiler verebileceğini söylüyordu. Barış görüşmelerine katılan bir adamı vardı ve kendisini son gelişmelerden haberdar ediyordu. Nixon ekibi bu teklifi memnuniyetle kabul etti.</p><p class="calibre_">Bununla birlikte, Kissinger aynı zamanda Demokrat Parti’nin adayı Hubert Humphrey’e de yaklaşıp yardım teklif etti. Humprey’in adamları Nixon’la ilgili bilgi istedi ve Kissinger bu bilgileri temin etti. "Bakın," dedi Kissinger, Humphrey’in adamlarına. "Nixon’dan yıllarca nefret ettim." Aslında iki tarafla da ilgilenmiyordu. Gerçekte istediği şey elde ettiğiydi: yani Nixon ve Humphrey’den üst düzey kabine görevi vaadi. Seçimi hangisi kazanırsa kazansın Kissinger'ın kariyeri güvence altındaydı.</p><p class="calibre_">Kuşkusuz kazanan Nixon'dı ve Kissinger gerektiği gibi kabine görevine geçti. O zaman bile hiçbir zaman çok fazla Nixon’ın adamıymış gibi görünmeme konusunda çok dikkatliydi. Nixon 1972’de yeniden seçildiğinde Kissinger’dan çok daha sadık olan adamlar kovuldu. Kissinger ayrıca Watergate skandalından sonra ayakta kalan ve sonraki başkan olan Gerald Ford'a hizmet eden Nixon hükümetinin tek üst düzey görevlisiy-di. Biraz mesafe bırakarak çalkantılı zamanlarda başarılı oldu.</p><p class="calibre_">Bu stratejiyi kullananlar çoğu kez garip bir olguyu farkederler: Başkalarının yardımına koşan insanlar bu süreçte çok az saygı görürler, çünkü yardımları kolayca elde edilebilir, oysa geri duranlar kendilerinden bir şey isteyenlerle kuşatıldıklarını görürler. Uzak duruş güç-lüdür ve herkes onları kendi tarafında ister.</p><p class="calibre_">Picasso yıllarca süren yoksulluktan sonra dünyadaki en başarılı sanatçı haline gelince kendini şu ya da bu satıcıya bağlamadı, ama onlar şimdi çekici teklif ve büyük vaadlerle onun etrafını sarmış durumdaydılar. Picasso onların hizmetiyle ilgilenmiyormuş gibi davrandı; bu tutum onları çıldırttı ve onlar Picasso için savaşırken Picasso'nun fiyatı arttı yalnızca. Henry Kissinger, Birleşik Devletler hükümet görevlisi olarak Sovyetler Birliği'yle arada yumuşama olsun isterken, bir tavizde ya da uzlaşmacı hareketlerde bulunmadı, ama Çin'e kur yaptı. Bu, Sovyetler'i çileden çıkardı ve korkuttu, zaten politik olarak tecrit edilmiş durumdaydılar ve Amerika’yla Çin biraraya gelirse daha fazla yalnız kalmaktan korkuyordu. Kissinger'ın bu hareketi onları görüşme masasına götürdü. Bu taktiğin baştan çıkarmada bir benzeri vardır: Stendhal bir kadını baştan çıkarmaya çalıştığınızda önce kızkardeşine kur yapın, tavsiyesinde bulunur.</p><p class="calibre_">Uzak durun, insanlar size gelecektir. Sizi kazanmak onlar için bir mücadele olacaktır. Akıllı Bakire Kraliçe’yi taklit edip umutları uyardığınız takdirde ilgi ve arzunun mıknatısı olarak kalacaksınız.</p><p class="calibre_">İmaj: Bakire Kraliçe. Dikkat, arzu ve hayranlığın merkezi. Asla bir koca adayına teslim olmuyor, her birini bir gezegen gibi etrafında döndürüyor, onun yörüngesinden çıkamıyorlar, ama ona yaklaşamıyorlar da.</p><p class="calibre_">Otorite: Kendinizi kimseye ya da hiçbir şeye bağlamayın, çünkü böylesi köle olmaktır, herkese köle olmak. .. Hepsinden öte kendinizi bağlılık ve yükümlülüklerden arındırın, bunlar sizi gücü altına almak isteyenlerin kullandığı hilelerdir. .. (Baltasar Gracian, 1601-1658).</p><p class="calibre_">H. BÖLÜM: KİMSEYE BAĞLANMAYIN, ÇEKİŞMELERİN ÜSTÜNDE KALIN</p><p class="calibre_"><span class="italic"><span class="bold">İnsanların sizi kendi zavallı kavgalarına ve hırgürlerine çekmelerine izin vermeyin. İlgilenmiş ve destekleyici görünün, ama tarafsız kalmanın bir yolunu bulun; siz geride dururken kavgayı ötekilerin yapmasına izin verip seyredin ve bekleyin. Kavga eden taraflar iyice yorulduk/ann-da toplanacak kadar olgunlaşmışlar demektir. Aslında diğer insanlar arasında kavga çıkarıp sonra da aracı/ık etmeyi önerebilir ve güç kazanabilirsiniz.</span></span></p><p class="calibre_">YASAYA UYMAK</p><p class="calibre_">On beşinci yüzyılın sonunda İtalya’daki en güçlü kent-devletler -Venedik, Floransa, Roma ve Milano- kendilerini sürekli bir hırgürün içinde buldular. Fransa ve ispanya zayıflayan jtalyan güçlerini ele geçirmek üzere tepelerinde bekliyordu. Tüm bunların ortasında genç Dük Gianfrancesco Gonzaga tarafından yönetilen küçük Mantua eyaleti yer almıştı. Mantua, Kuzey İtalya'da stratejik bir bölgede bulunuyordu; büyük güçlerden birinin onu yutması ve bağımsız bir krallık olarak varlığını sürdürmesinin sona ermesi an meselesi gibiydi.</p><p class="calibre_">Gonzaga ateşli bir savaşçı ve becerikli bir alay komutanıydı. Kendisine en iyi parayı ödeyenler için savaşan paralı bir general haline gelmişti. 1490’de başka bir İtalyan dükalığı olan Ferrera hükümdarının kızı Isabella d’Este ile evlendi. Artık hayatının çoğunu Mantua'dan uzakta geçirdiği için ülkeyi kendisi adına yönetmek lsabella’ya düşmüştü.    '</p><p class="calibre_">Isabella’nın bir hükümdar olarak ilk gerçek sınavı 1498'de Fransa kralı Xll. Louis'nin ordularını Milano'ya saldırmak üzere hazırladığı sırada gerçekleşmişti. İtalyan eyaletleri her zamanki hain tarzlarıyla Milano’nun yaşadığı zorluklardan faydalanma yollarına bakmaya başladılar. Papa VI. Alexander karışmayacağına söz verdi, böylece Fransızla-ra tam özgürlük vermiş oldu. Venedikliler de Milano’ya yardım etmeyeceklerinin işaretlerini verdiler, bunun karşılığında Fransa’nın kendi-</p><p class="calibre_">Serine Mantua'yı vereceğini umuyorlardı. Milano'nun hükümdarı Lodo-vico Sforza kendini birdenbire tek başına ve terkedilmiş olarak buldu. En yakın arkadaşı (ve söylentiye göre sevgilisi) olan Isabella d'Este'e başvurarak Dük Gonzaga'yı yardımına gelmek üzere ikna etmesi için yalvardı. lsabella bunu denedi, ama kocası yardıma yanaşmadı, çünkü Sforza’nın durumunu ümitsiz olarak görüyordu. Böylece Louis 1499'da Milano'ya saldırıp rahatlıkla ele geçirdi.</p><p class="calibre_">lsabella şimdi bir ikilemle karşı karşıyaydı: Lodovico’ya sadık kalırsa Fransızlar bu kez ona karşı harekete geçerdi. Ama eğer Fransa'yla ittifak yaparsa, Louis geri çekildiğinde Mantua'yı tehlikeye atmış olarak İtalya'nın başka yerlerinde düşmanlar kazanmış olurdu. Eğer Venedik veya Roma'dan yardım istese, yardım için gelme bahanesiyle Mantua'yı yutarlardı. Ama bir şey yapmak zorundaydı. Güçlü Fransa kralının solukları ensesindeydi. Onunla dost olmaya karar verdi, tıpkı ondan önce Lodovico Sforza'yla olduğu gibi; ilginç hediyeler, nükteli, zekice yazılmış mektuplar ve arkadaş olmaları olasılığını kullanacaktı, çünkü lsabella kimseyle kıyaslanamaz bir güzellik ve çekiciliğe sahip bir kadın olarak ünlüydü.</p><p class="calibre_">1500 yılında Louis, lsabella'yı Milano’daki zaferini kutlamak için verdiği muhteşem bir partiye davet etti. Leonardo da Vinci bu olay için dev bir mekanik aslan inşa etmişti. Aslan ağzını açtığında Fransız aristokrasisinin sembolü olan taze zambaklar fışkırıyordu. lsabella partide ünlü elbiselerinden birini giydi (jtalyan prenseslerinin hepsininkinden daha zengin bir gardıroba sahipti) ve tam ümit ettiği gibi dikkatini çekmeye çalışan diğer leydilere aldırmayan Louis'yi büyüleyip etkisi altına almayı başardı. Kısa sürede onun sürekli arkadaşı oldu ve arkadaşlığının karşılığında Mantua'nın bağımsızlığını Venedik’ten koruma sözü aldı.</p><p class="calibre_">Bununla birlikte bir tehlike yok olurken bir başkası, daha da ürkütücü olanı, güneyden, Cesare Borgia adıyla geliyordu. 1500’de başlayarak Borgia yavaş yavaş kuzeye doğru ilerlemiş, bu arada yoluna çıkan bütün küçük krallıkları babası Papa Alexander adına ele geçirmişti. lsabella, Cesare’ı çok iyi anlıyordu: Ona ne güvenilebilir, ne de kızdırmaya gelirdi. Tatlı sözlerle kandırılmalı ve araya mesafe konmalıydı.</p><p class="calibre_">Isabella ona hediyeler göndererek işe başladı: şahinler, ödül almış köpekler, parfümler ve Roma caddelerinde dolaşırken hep maske taktığını bildiği için düzinelerce maske. Gurur okşayan mesajlarla haberciler gönderdi (bu haberciler aynı zamanda lsabella'nın casusu olarak iş görüyorlardı). Cesare bir ara alayının bir kısmını Mantua'da barındırıp barındıramayacağını sordu; Isabella nedenlerini açıklayarak onu kibarca bundan vazgeçirdi, çünkü Cesare'ın askerlerinin Mantua'ya bir kez girdikten sonra bir daha çıkmayacaklarını biliyordu.</p><p class="calibre_">lsabella, Cesare'ı büyülemeye devam ederken etrafındaki herkesi onun hakkında tek bir kötü söz söylememeye ikna etmişti, çünkü her yerde casusları vardı ve en ufak bir bahaneyi Mantua'yı istila etmek için kullanırdı. lsabella çocuğu olduğunda Cesare’ın vaftiz babası olmasını istedi. Hatta kendi ailesiyle Cesare'ın ailesi arasında bir evlilik yapılması olasılığını bile kullandı. Her nasılsa hepsi işe yaradı ve Cesare yoluna çıkan her şeyi ele geçirmesine rağmen Mantua'yı korudu.</p><p class="calibre_">1503'te Cesare’ın babası Alexander öldü ve birkaç yıl sonra yeni Papa il. Julius, Fransız askerlerini İtalya'dan çıkarmak için savaşa girdi. Ferrara’nın hükümdarı -lsabella’nın kardeşi Alfonso- Fransızların tarafını tuttuğunda Julius ona saldırıp küçük düşürmeye karar verdi. lsabella bir kez daha ortada buldu kendisini: bir tarafta papa, diğer tarafta kardeşi. ikisiyle de birlik olmaya cesaret edemiyordu, ama ikisini gücendirmek de aynı derecede tehlikeli olabilirdi. Yine artık uzmanlaştığı ikili oyunu oynadı. Bir yandan kocasının papa için savaşmasını sağladı, çünkü çok güçlü bir şekilde savaşmayacağını biliyordu. Öte yandan Ferrara’nın yardımına gelmeleri için Fransız askerlerin Man-tua'dan geçmesine izin verdi. Fransızların bölgeyi "istila ettiklerinden" yakınırken gizlice onlara değerli bilgiler sağlıyordu. Julius için mantıklı görünmesini sağlamak amacıyla Mantua'yı Fransızlar tarafından istila edilmiş gibi gösterdi. Yine işe yaramıştı, papa Mantua'yı rahat bıraktı.</p><p class="calibre_">1513'te uzun bir kuşatmadan sonra Julius, Ferrara’yı yendi ve Fransız askeri kuwetleri geri çekildi. Bu çabayla yorgun düşen papa birkaç ay sonra öldü. Bu ölümle kâbusu andıran çarpışma ve önemsiz didişmeler döngüsü tekrar başladı. lsabella’nın iktidarından beri İtalya'da çok şey değişti: Papalar gelip gittiler, Cesare Borgia yükselip çöküşe geçti, Venedik imparatorluğunu kaybetti, Milano işgal edildi, Floransa çöküşe geçti ve Roma, Hapsburg imparatoru V. Charles tarafından yağmalandı. Bütün bunların ortasında Mantua yalnızca varlığını sürdürmekle kalmadı, güçlendi de. Zenginlik ve saltanatı lsabel-la’nın 1539’daki ölümünden yüzyıl sonrasına kadar bozulmadan kaldı.</p><p class="calibre_"><span class="italic"><span class="bold">ÇAYLAKLAR, KARGALAR VE TİLKİ Çaylaklar ve kargalar ormanda bulduklarım yarı yarıya paylaşacaklarına dair bir anlaşma yaparlar. Bir gün bir ağacın altında çaresiz bir şekilde yatan, avcılar tarafından yaralanmış bir tilki bulurlar ve etrafına toplanırlar. Kargalar, “Biz tilkinin üst tarafını alacağız," derler. "O zaman biz de alt kısmını alırız," der çaylaklar. Tilki buna güler. "Ben çaylakların her zaman kargalardan daha üstün yaratıldıklarını düşünmüşümdür; bunun için bedenimin üst kısmını, yani içinde beynim ve diğer narin şeylerin bulunduğu başımı alacaklarını düşünürdüm.“ Bunun üzerine, “Oh, evet, doğru,“ der çaylaklar. “Biz tilkinin üst kısmını alacağız." Kargalar, “Hiç de bile," der. “Daha önce kararlaştırdığımız gibi üstünü biz alacağız.“ Sonra rakipler arasında bir savaş çıkar ve her iki taraftan da büyük kayıplar verilir, geriye kalanlar zorlukla kaçarlar. Tilki orada birkaç gün daha kalırken ölü çaylaklar ve kargalarla beslenir ve gücünü toplamış olarak ayrılır oradan. Yolda şöyle düşünmektedir: “Güçlülerin savaşından zayıflar kar eder.“</span></span></p><p class="calibre_"><span class="italic"><span class="bold">Hint Masalları</span></span></p><p class="calibre_"><span class="bold">Yorum</span></p><p class="calibre_">lsabella d’Este, İtalya’nın politik durumunu şaşırtıcı bir açıklıkla anlamıştı. Bir kez bölgedeki güçlerden birinin tarafını tuttunuz mu sonunuz gelmiş demekti. Güçlü olan sizin kontrolunuzu ele geçirir, zayıf olansa sizi yorardı. Herhangi yeni bir müttefik yeni bir düşman edinmenize neden olurdu; bu döngü daha fazla kargaşa doğurur ve yeni güçler devreye girerdi, tâ ki siz artık kendinizi bu karışıklıktan çözüp çıkaramayacak hale gelene dek. Sonunda yorgunluktan bitap düşerdiniz.</p><p class="calibre_">lsabella krallığını güvenle ilerlemesini sağlayacak tek rotadan götürdü. Bir dük ya da krallığa sadakat yüzünden kellesinden olamazdı.</p><p class="calibre_">Ayrıca etrafındaki kargaşayı durdurmaya da çalışamazdı, bu yalnızca kargaşanın kendisini de içine çekmesine neden olurdu. Ve çatışma her durumda onun yararınaydı. Eğer taraflar ölümüne savaşıyor ve bu arada kendilerini yoruyorlarsa Mantua’yı yutma durumunda olamazlardı. Isabella'nın gücünün kaynağı, yalnızca kendisi ve krallığını düşünürken bütün tarafların işleri ve çıkarlarıyla zekice ilgileniyor gibi görünme yeteneğiydi.</p><p class="calibre_"><span class="italic"><span class="bold">Büyük yetenekleri olan insanlar yavaş hareket ederler, çünkü bir şeye bağlanmaktan kaçınmanız, bağlandığınız bir şeyden kurtulmanızdan daha kolaydır. Bu tür olaylar sizin sağduyunuzu sınar; onlardan kaçınmanız, zaferle çıkmanızdan daha güvenlidir. Bir yükümlülük bir diğerine götürür ve felaketin sınırına çok yaklaşırsınız. Baltasar Garcian, 1601-1658</span></span></p><p class="calibre_">Kendi seçiminiz olmayan savaşa bir kez girerseniz bütün inisiyatifi kaybedersiniz. Savaşan tarafların çıkarları sizin çıkarlarınız haline gelir; onların aracı durumuna düşersiniz. Kendinizi kontrol etmeyi, taraf tutmak ve kavgaya karışmak yolundaki doğal eğiliminizi sınırlamayı öğrenin. Savaşanların her birine karşı dostça ve çekici davranın, sonra geri çekilip çarpışmalarını izleyin. Onlar her çarpışmayla daha da zayıflarken siz kaçındığınız her çarpışmayla güçlenirsiniz.</p><p class="calibre_"><span class="italic"><span class="bold">Bataklık çulluğuyla midyenin mücadelesinden balıkçı faydalanır.</span></span></p><p class="calibre_"><span class="italic"><span class="bold">Eski Çin Atasözü</span></span></p><p class="calibre_"><span class="bold">GUCUN ANAHTARLARI</span></p><p class="calibre_">Güç oyununda başarılı olmak için duygularınıza hâkim olmalısınız. Ama böylesi bir kendini denetlemede başarı kazanırken bile etrafı-nızdakilerin yaradılıştan getirdikleri özellikleri kontrol edemezsiniz. Ve bu büyük bir tehlike sunar. Çoğu insan duygu girdabı içinde, sürekli olarak tepki vererek, hırgür ve çatışma çıkararak yaşar. Sizin kendinizi kontrolunuz ve özerkliğiniz onları ancak rahatsız eder ve kızdırır. Sizi de girdabın içine çekmeye çalışırlar, sonsuz savaşlarında taraf olmanız ya da onları barıştırmanız için yalvarırlar. Eğer onların duygusal yalvarmalarına dayanamaz çökerseniz zihninizin ve zamanınızın onların sorunlarıyla meşgul olduğunu görürsünüz. Sahip olduğunuz merhamet ve acımanın sizi de savaşın içine çekmesine izin vermeyin. Bu oyunu asla kazanamazsınız, çatışmalar ancak fazlalaşır.</p><p class="calibre_">Öte yandan tamamen bir kenarda da kalamazsınız, çünkü bu gereksiz tatsızlığa neden olur. Oyunu gerektiği gibi oynamak için diğer insanların sorunlarıyla ilgileniyor, hatta onların yanındaymış gibi görünmelisiniz. Ama dışarıya yönelik destek jestleri yaparken duygularınızı serbest bırakarak iç enerjinizi ve aklıbaşındalığınızı sürdürmelisiniz. jnsanlar sizi ne kadar kendi kavgalarına çekmeye çalışsalar da onların işleri ve önemsiz hırgürlerine olan ilginizin yüzeyde kalmasına dikkat edin. Onlara hediyeler verin, anlayışlı bir bakışla dinleyin, hatta arasıra büyüleyiciyi oynayın, ama içinizden dost krallar ve hain Bor-gia'larla aranıza mesafe koyun. Bağlılığı reddederek, böylece özerkliğinizi sürdürerek inisiyatifinizi korursunuz. Hareketleriniz kendi seçiminize bağlı eylemler olarak kalmaya devam eder, etrafınızdakilerin çekiştirmelerine karşı verdiğiniz savunmacı tepkiler olarak değil.</p><p class="calibre_">Silahlarınızı yavaş yavaş alışınız bile bir silah olabilir, özellikle diğer insanların kavgada kendilerini yormalarına izin verir, sonra yorgunluklarından faydalanırsanız. Eski Çin’de Chin Krallığı bir keresinde Hsing Krallığı’nı istila etmişti. Yakındaki bir başka ülkenin hükümdarı Huan, Hsing'in yardımına koşması gerektiğini düşündü, ama danışmanı ona beklemesini tavsiye etti. "Hsing henüz mahvolmayacak," dedi. "Chin de henüz yorgun değil. Chin yorgun değilse, [biz] pek etkili olamayız. Hatta tehlikedeki bir ülkeyi desteklemenin fazileti yıkılmış bir ülkeyi yeniden canlandırmak kadar büyük bir erdem değildir." Danışmanın tavsiyesi galip geldi ve tahmin ettiği gibi hem Hsing'i yıkılmanın eşiğinden kurtarmanın, hem de yorgun Chin'i ele geçirmenin onurunu elde etti. Mücadeleye katılan iki tarafın güçleri birbirini yorana kadar kavganın dışında kaldı, ki zaten o noktada müdahelesi güvenliydi.</p><p class="calibre_"><span class="italic"><span class="bold">KARTAL VE DOMUZ</span></span></p><p class="calibre_"><span class="italic"><span class="bold">Kartal bir ağacın üstüne bir yuva yapar ve yumurtadan birkaç yavru çıkarır. Bir yaban domuzu sap samandan oluşan yatağını ağacın altına getirir. Kartal avının peşinden uçup onu yakalayarak yavrularına taşır. Domuz da burnuyla ağacın etrafını araştırıp ormanda avlanır ve gece olunca yavrularına yiyecek bir şeyler getirir. Kartal ve domuz komşu olarak yaşamaktadırlar. Yaşlı bir kedi kartal yavrularını ve meme emen minik domuzları mideye indirme planları yapar. Kartala gidip şöyle der: “Kartal, çok fazla uzağa gitmesen iyi olur. Domuza dikkat et; kötü planları var. Ağacın köklerini kazacak. Durmadan burnuyla yerleri kokladığını görüyorsun.“ Sonra da domuza gidip, "Domuz, iyi bir komşun yok. Dün akşam kartalın yavrularına, ’Benim küçük kartallarım, domuz gider gitmez size küçük güzel bir domuzcuk getireceğim,’ dediğini duydum,“ der. O andan itibaren kartal avının peşinden uçmayı bırakır ve domuz artık ormana gitmez.</span></span></p><p class="calibre_"><span class="italic"><span class="bold">Kartal yavrularıyla domuzcuklar açlıktan ölürler ve yaşlı kedi onları yer.</span></span></p><p class="calibre_"><span class="italic"><span class="bold">Masallar, Leo Tolstoy, 1828-1910</span></span></p><p class="calibre_">Kargaşanın dışında kalmanın size sağladığı şudur: taraflar kaybetmeye başladığında durumdan yararlanmanızı sağlayacak bir pozisyon almak. Ayrıca ilerde mücadeleden galip çıkacak olanın siz olmasını sağlayacak manevralar yaparken çatışmadaki iki tarafa desteğinizi vaat ederek oyunu bir adım öteye de götürebilirsiniz. Bu on dördüncü yüzyılda jtalyan kasabası Lucca'yı yöneten hükümdar Castruc-cio Castracani’nin Pistoia kentiyle ilgili tasarıları varken yaptığı şeydi. Kuşatma hem can, hem de mal kaybına yol açıp pahalıya patlayabilirdi, ama Castruccio, Pistoia’nın birbirinden nefret eden iki rakip grubu barındırdığını biliyordu: zenciler ve beyazlar. Zencilerle görüşerek kendilerine beyazlara karşı yardım edeceklerini vaat etti; sonra beyazlara da zencilere karşı yardım etme sözü verdi. Ve Castruccio verdiği sözleri tuttu; kentin zencilerin kontrol ettiği kapısına bir ordu gönderdi, oradaki nöbetçiler askerleri içeri aldı. Bu arada diğer bir ordusu da beyazların kontrol ettiği kapıdan içeri girdi. ¡ki ordu ortada buluşup şehri ele geçirdi, iki grubun liderlerini de öldürdü, iç savaşı sona erdirdi ve Castruccio adına Pistoia’yı aldı.</p><p class="calibre_">Özerkliğinizi korumanız insanlar savaşmaya başladığında size seçenekler verir: Gerçekte kendi çıkarlarınızı korurken aracıyı oynayabilir, barış tellalı olabilirsiniz. Bir tarafa destek vaat edersiniz ve diğer taraf daha yüksek bir fiyatla size kur yapmaya başlar. Ya da Castruccio gibi her iki tarafı da tutar görünürsünüz, sonra ikisine karşı da düşmanı oynarsınız.</p><p class="calibre_">Bir çatışma çıktığında çoğu kez güçlü tarafın veya müttefiki olmanız karşılığında size belirgin avantajlar sunan tarafın yanında yer almayı istersiniz. Bu riskli bir iştir. Birincisi, uzun vadede hangi tarafın üstün olacağını öngörmek çoğu kez çok zordur. Ama doğru bir tahminde bulunup güçlü tarafla ittifak yapsanız bile onlar savaşın galibi olurken siz kendinizin yutulup yok olmuş veya unutulmuş olduğunuzu görebilirsiniz. Öte yandan zayıf tarafla birlik olursanız sonunuz gelir. Ama bekleme oyunu oynarsanız kaybetmezsiniz.</p><p class="calibre_">1830'da Fransa’nın Temmuz Devrimi sırasında, ayaklanmalardan üç gün sonra artık yaşlanmış olan devlet adamı Talleyrand penceresinin önüne oturmuş isyanların sona erdiğini bildiren çan seslerini dinliyordu. Yardımcısına dönüp, "Ah, çanlar! Kazanıyoruz." dedi. "'Biz' kim, efendim?" diye sordu yardımcısı. Talleyrand adama sessiz olmasını işaret ederek cevap verdi. "Tek bir sözcük bile etme. Kim olduğumuzu yarın söyleyeceğim sana." Yalnızca aptalların bir duruma balıklama atlayacaklarını biliyordu, yani bir tarafa çok çabuk bağlanırsanız manevra kabiliyetinizi yitirirdiniz. Ayrıca insanlar da size daha az saygı gösterir; belki yarın bir başkasına, bir başka davaya bağlanır, diye düşünürler, çünkü bu kez kendinizi çok kolay adamışsınızdır. ¡yi talih çok dönektir ve çoğu kez bir taraftan diğerine geçer. Bir tarafa bağlanmak zaman ve beklemenin avantajlarını elinizden alır. Başkalarının şu ya da bu gruba bağlanmalarına izin verin; kendi adınıza acele etmeyin, kendinize hâkim olun.</p><p class="calibre_"><span class="italic"><span class="bold">KISKANÇLIĞIN BEDELİ Yoksu/ bir kadın pazarda durup peynir satarken bir kedi gelir ve peyniri çalar. Köpek hırsızı görür ve peyniri ondan almaya çalışır. Kedi köpeğe karşı koyar. Birbirlerine girerler. Köpek havlar ve ısırır;</span></span></p><p class="calibre_"><span class="italic"><span class="bold">kedi tıslar ve tırmalar, ama kavgayı bir sona vardıramaz/ar. “Hadi tilkiye gidelim, o hakem o/sun,“ der kedi sonunda. “Kabul,“ der köpek. Birlikte tilkiye giderler. Tilki aklıbaşında bir havayla onları dinler.</span></span></p><p class="calibre_"><span class="italic"><span class="bold">"Aptal hayvanlar," diye azarlar onları. "Neden böyle devam ediyorsunuz ki? Eğer isterseniz peyniri ikiye bölerim ve ikiniz de tatmin olursunuz." Kediyle köpek, "Kabul," derler. Tilki peyniri atıp keser, ama boylamasına kesmek yerine enlemesine kesmiştir. “Benimki daha küçük!“ diye itiraz eder köpek. Tilki gözlüklerinin ardından dikkatte bakar. "Haklısın!“ diye karar verir. Bunun için kedinin peynirinden bir parça ısırır. “Böylece eşit oldular!" der. Kedi tilkinin yaptığını görünce sızlanmaya başlar. "Şuraya bak! Şimdi de benim parçam küçük kaldı!“ Tilki yine gözlüklerini takar ve kedinin payına bakar. "Haklısın,“ der. "Bir dakika, şimdi eşitleyeceğim." Bu kez de köpeğinkinden bir parça ısırır. Bu iş o kadar uzun sürer ki, tilki bir kedininkinden bir köpeğinkinden ısıra ısıra gözlerinin önünde bütün peyniri yer bitirir.</span></span></p><p class="calibre_"><span class="italic"><span class="bold">Yahudi Folklorunun Hazineleri, Nathan Ausubel, ed., 1948</span></span></p><p class="calibre_">Son olarak şunu söyleyebiliriz ki, bütün o sahte destekleme görüntülerini terkedip bağımsızlığınızı ve kendinize güveninizi duyurmanın akıllıca olduğu durumlar da vardır. Aristokratlara özgü bağımsızlık duruşu saygı görmek ihtiyacı içinde olanlar için özellikle önemlidir. George Washington genç Amerikan Cumhuriyeti’ni sağlam temellere dayandırmak için bu görüşü kabul etmiştir. Washington başkan olarak Fransa veya İngiltere'yle müttefik olma isteğinden üzerindeki bu yöndeki büyük baskılara rağmen kaçınmıştı. ülkenin dünyanın saygısını bağımsızlığı yoluyla kazanmasını istiyordu. Fransa'yla yapılan bir anlaşma kısa sürede yardımcı olsa da uzun vadede ülkenin özerkliğini yerleştirmenin daha etkili olacağını biliyordu. Avrupa, Birleşik Devlet-ler'i eşit bir güç olarak görmeliydi.</p><p class="calibre_">Şunu unutmayın: Yalnızca o kadar enerjiniz ve o kadar zamanınız var. Başkalarının işleri için harcanan her an sizin gücünüzden gider. İnsanların sizi kalpsiz bulacaklarından korkabilirsiniz ama sonunda</p><p class="calibre_">bağımsızlığınızı ve kendine güveninizi sürdürmek size daha fazla saygı duyulmasını sağlayacak ve diğerlerine kendi inisiyatifinizle yardım etmeyi seçebileceğiniz güçlü bir konumuna getirecektir sizi.</p><p class="calibre_">İmaj: Sık Çalılar. Ormanda bir çalı diğerinin üzerine yatar, komşusunu dikenleriyle boğar, nüfuz edilemez bölgesini yavaş yavaş aşmaya başlar. Ancak mesafesini koruyan ve diğerlerinden ayrı duranlar gelişip büyüyebilir.</p><p class="calibre_">Otorite: Bir savaşta kazanmak yerine işe karışmamanın daha büyük bir cesaret gerektirdiğini düşünün ve zaten karışan bir aptal varken ikincisi olmamasına dikkat edin (Baltasar Graciiin, 1601-1658).</p><p class="calibre_">Bu yasanın iki bölümü de eğer çok uzatırsanız aleyhinize dönecektir. Burada sunulan oyun hassas ve zordur. Eğer çok fazla tarafı birbirine düşürüyorsanız manevranızı görüp size karşı birleşirler. Eğer artan talip sayınızı çok fazla bekletirseniz arzu değil güvensizlik oluşturursunuz. jnsanlar ilgilerini yitirmeye başlarlar. Sonunda bir tarafa bağlanmaya değer olduğunu düşünebilirsiniz, yalnızca görünüşü kurtarmak, bağlanabildiğinizi göstermek için.</p><p class="calibre_">Ancak bu durumda bile anahtar iç bağımsızlığınızı sürdürmek olacaktır, kendinizi duygusal olarak uzak tutmak. Söze dökülmemiş her an ayrılabilme seçeneğini saklı tutun ve eğer müttefik olduğunuz taraf çökmeye başlarsa özgürlüğünüzü ilan edin. Herkes size kur yaparken edindiğiniz arkadaşlarınız gemiden atladığınızda gidecek birçok yer gösterecektir size.</p><div class="mbp_pagebreak" id="calibre_pb_20"></div>
</body></html>
